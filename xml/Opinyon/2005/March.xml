<?xml version="1.0" encoding="ISO-8859-1" ?>
<data>
<article>
<title>EDITORYAL - Madaliin ang pagrebyu sa Oil Deregulation Law</title>
<author></author>
<date>
<month>March</month>
<day>05</day>
<year>2005</year>
</date>
<body>KAHAPON ay nagtaas na naman ang presyo ng gasoline at diesel. Ilang araw lamang ang nakararaan mula nang huling magtaas ang petroleum products at may kasunod na kaagad. Sixty centavos ang itinaas ng diesel at 50 centavos naman sa gasoline. Maaaring masundan pa raw ang pagtataas dahil na rin sa pagtaas ng presyo ng langis sa world market. Marami na naman ang iiyak na mahihirap sapagkat sa bawat pagtataas ng presyo ay kasama ring umaangat ang presyo ng mga pangunahing bilihin at namiminto ang pagtataas ng pamasahe. Noong nakaraang taon, halos linggu-linggo ang ginawang pagtataas ng mga kompanya ng langis. Bugbog sarado ang taumbayan sapagkat parang saranggolang umalagwa ang presyo ng mga bilihin. Hindi na makahinga ang marami dahil sobra-sobra na ang higpit ng kanilang sinturon. Walang tigil sa pagtaas ang diesel at gasoline subalit ang suweldo naman ay nananatiling kapiranggot. Hinayaan ng gobyerno ang walang tigil na pagtataas. Walang ginawang hakbang ang Department of Energy para mapigilan ang mga oil companies (Petro, Shell, Caltex, Flying V, Seaoil at ipa ba) na magtaas ng kanilang presyo. At nagmistulang tagapagsalita pa ng mga oil companies ang Energy secretary. Walang ginawang paraan para mapagaan ang dalahin ng mga consumer. Ngunit kakatwa namang kung kailan malapit na siyang umalis sa Department of Energy ay saka lamang niya naipanukala kay President Arroyo na rebyuhin ang Oil Deregulation Law (ODL). Isang komite ang binuo para repasuhin ang ODL at makalipas ang 90 araw ay isusumite nila ang mga rekomendasyon kay President Arroyo. Nakapagtataka naman kung bakit 90 araw ang dapat itagal ng pagrerebyu. Sa loob ng panahong iyan, maaaring 10 beses nang nakapagtaas ang mga &amp;quot;manlilinlang&amp;quot; na oil companies ng kanilang produktong petrolyo. Bakit hindi sa loob ng 30 araw ay isumite ang rekomendasyon? Hanggang sa huliy pinatunayan ng Energy secretary na wala siyang kakayahan na tutulan ang kagustuhan ng mga &amp;quot;manlilinlang&amp;quot; at pawang amen nang amen sa kanilang kagustuhan. Walang silbi ang ODL. Sa kabila na ang batas ay ginawa para magkaroon ng healthy competition na pumapabor sa interes ng consumer, hindi ganyan ang nangyari at lalo pa ngang lumobo ang presyo. Pinaghihirap ng mga manlilinlang ang taumbayan dahil sa hindi makatwiran nilang pagtataas ng kanilang produkto. Buwagin ang Oil Deregulation Law.</body>
<link>http://www.philstar.com/Article.aspx?articleId=268949&amp;publicationSubCategoryId=94</link>
</article>
<article>
<title>Arrest the Pekadores</title>
<author>ORA MISMO Ni Butch M. Quejada</author>
<date>
<month>March</month>
<day>05</day>
<year>2005</year>
</date>
<body>PINAHUHULI ni DILG Undersecretary Mel Rosales ang mga pekadores na gumagala sa mga bodega sa NAIA para mangikil gamit ang pangalan ng Task Force Anti-Smuggling. Ginagamit ng grupo ng mga Pekadores ang tanggapan ni Prez Gloria Macapagal-Arroyo para sa kanilang Oplan Kikil! Nanggagalaiti sa galit si Mel nang mabalitaan nito na may grupong gumagamit sa TFAS na umiikot sa airport. Nakakuha ang mga kuwago ng ORA MISMO, ng isang kopya ng Mission Order kuno ng TFAS-Special Projects Group sa ilalim ng Office of the President na may petsang March 1, 2005. Pirmado ito ng isang Filomeno C. Vicencio Jr., Head Special Projects ng TIPOs este mali TFAS pala. Ang mga miyembro ng TIPOS este mali TFAS pala ay sina Intelligence Officer Ramon P. Vicencio, Special Chief for Operation 1, Intelligence Officer Inocentes P. Sionesa, Assistant Chief for Operation 2, Intelligence Officer Jaime R. Calleja, Chief Supervisor, IA Romualdo G. Castel, IA Abaslon A. Tolentino, IA Vincent R. Conde Jr., IA Leonardo M. Sanchez, IA Nerio S. Campo, IA Danilo R, Angelo at IA Tresmedo G. Tabrilla, pawang mga agent daw. Idagdag pa ang mga bangketa boys ni Bullet na si Noel, Dennis at George ng NBI kuno. Mga kilabot ng Greenhills, Virramall. Ang masakit todits hindi sila kilala at authorized ni Mel kaya ang ibig sabihin mga hao-shiao sila. Sabi nga, mga pekeng James Bond! Si Mel, ang Deputy Head ni Angie sa TFAS for your information, Dear Readers! Ang TFAS ang bagong name ng NASTAF binago ang pangalan nito dahil sa Executive Order ni Prez GMA. Inatasan ni Mel si Col. Esmeralda Saplada, bossing ng NAIA-Customs Police, na hulihin ang mga hao-shiao sa paliparan para huwag nang makapamerwisyo ang mga ito. Ipinaaalam ni Mel sa publiko na tatlo lamang silang top brass officials ang puwedeng pumirma ng mga Identification Card or Mission Order ng Task Force Anti-Smuggling, si DILG Sec. Reyes, Ako at Roy Kyamco. Hihilingin ni Mel, kay BOC Commissioner Bert Lina na bawasan ang mga task force ng bawat division sa Aduana. Bakit ba ang sangkatutak ang gustong pumapel sa smuggling operations diyan sa Bureau of Customs? anang kuwagong swinger. May natutulong ba sila? Yes Ano? Ang magpa-tara. May pitsa kasi todits, sagot ng kuwagong Kotong cop. Malaki Si Secretary Reyes lang ang makakagamot sa mga tulisan sa bureau sa tulong ni Lina. Ano ang dapat gawin? I-monitor niya ang operation ng mga Ask Force este mali Task Force pala sa bureau anang kuwagong SPO-10 sa Crame. Sige hintayin natin ang mahuhuli para malaman ng public na dehins sila log-tu sa pansitan. Paano ang grupo ng Kamag-anak Incorporated? Huhubaran ni Angie ng mascara ang mga ito kinakalkal na nila ang malalalim na lakad ng mga kamote. Sige hintayin natin, lagapot!</body>
<link>http://www.philstar.com/Article.aspx?articleId=268965&amp;publicationSubCategoryId=94</link>
</article>
<article>
<title>Sex education sa kabataan</title>
<author>HALA BIRA! Ni Danny Macabuhay</author>
<date>
<month>March</month>
<day>05</day>
<year>2005</year>
</date>
<body>PINAG-UUSAPAN ngayon kung dapat ituro sa mga batang nasa elementarya ang sex education. Hindi lamang ang mga opisyal ng Department of Education at Department of Health ang nag-usap dito kundi maging sa mga pampublikong debatehan. Laman ng telebisyon, radyo at pahayagan. Magbubukas ang klase sa Hunyo subalit hanggang ngayon wala pa ring desisyon sa nasabing paksa. Ang mga konserbatibo ay hindi sumasang-ayon na buksan na kaagad ang paksa ng sex education sa mga kabataan lalo na ang mga nasa mababang baytang ng paaralan na katulad ng elementarya. Natatakot sila na baka maagang matuto sa isang maselang bagay na wala sa tamang panahon. May mga naniniwala rin na pabayaan na lamang na matuto ang mga kabataan tungkol sa sex sa pamamagitan ng sariling pamamaraan na katulad ng naging karanasan ng karamihan sa ating may edad na ngayon. Marami ang nagpapanukala na turuan na kaagad ang mga bata tungkol sa sex sapagkat lumalabas na maaga na ngayong nabubuksan ang kaisipan ng mga kabataan tungkol dito. Dahil dito, sinasabi ng mga social scientists na makakabuti na turuan na kaagad ang mga kabataan para hindi malagay ang mga kabataan sa nakakalunos na kalagayan. Bigyan ng pangangaral tungkol sa sex ang mga nasa elementarya subalit dahan-dahanin nga lamang. Naniniwala ako na mahirap na maitago sa mga kabataan ang tungkol sa sex. Dahil dito, mabuti pang alalayan na lamang ang mga kabataan kaysa lubos na pabayaan. Ang paalaala ko lamang sana ay kumilos na kaagad ang kinauukulan tungkol dito. Tandaan na mahalaga ang panahon sa pagkakataong ito sapagkat buhay ng mga kabataan ang nakasalalay. Maaaring may mga buhay ding lumitaw sa mundong ito na hindi sinasadya.</body>
<link>http://www.philstar.com/Article.aspx?articleId=268977&amp;publicationSubCategoryId=94</link>
</article>
<article>
<title>Garbong kaugalian dapat alisin</title>
<author>PANAGINIP LANG Ni Nixon T. Kua</author>
<date>
<month>March</month>
<day>05</day>
<year>2005</year>
</date>
<body>PANAHON na naman ng graduation at malaking problema na naman sa ating mga magulang, lalo na yung mga hindi kayang magbayad ng kabuuan ng tuition fee ng mga anak kaya dinadaan na lang sa hulugan. Kaso sa hirap ng buhay ay marami sa mga magulang ang mapipilitan pang mangutang upang makakuha ng exams ang kani-kanilang mga anak at makapagmartsa sa araw ng graduation. Meron namang iba na puwersahang magbebenta ng konting naipundar na lupa, kalabaw o kung anumang maliit na pag-aari upang matiyak lang na matuloy ang pag-aaral o pagtatapos ni junior o ni ineng. Pinakamasakit diyan ay ang mga walang matatakbuhan kaya walang magagawa ang kanilang mga anak kung hindi maghintay ng milagro o pumirma ng katakut-takot na promisory note sa paaralang pinapasukan upang makakuha lang ng exams kahit hindi muna makita ang resulta. Pero ang mga kagipitang ganoon ay handang iutang, pagbilhan o ipagpalimos ng mga magulang dahil nais naman ng lahat ng amat ina ang makitang makatapos ang kanilang mga anak. Lahat yan ay walang dudang igagapang kaya sana naman ay hindi na dagdagan ng kung anu-ano pang mga walang kuwentang seremonya na iaatang lang sa mga naghihikahos ng magulang. Kasama sa mga dapat alisin ay mga graduation exercises na dinadaos pa sa mga five star hotels. Puwede namang gawin ang pagmartsa kahit sa gym lalo na para sa mga batang nagtatapos lang sa prep, elementary at high school. Para roon sa mga nagtatapos sa kolehiyo o unibersidad, okay naman gawin ang commencement exercises sa kani-kanilang gym o malalawak na lugar sa loob ng kampus. Sa kahirapan ng buhay ngayon, dapat lang na magtipid. Dapat ding alisin ang pagsusuot pa ng toga kahit hindi naman kolehiyo ang tinapos. Kaartehan na rito sa atin ang kahit elementary o high school graduate ay may toga pa. Obvious naman na sobra na ito at kumikita lamang ay ang mga nagpapahiram ng toga. Dapat ding baguhin ang sistema na pinabibili pa ng bagong damit gaya ng barong ang mga graduates lang naman ng prep, elementary o high school samantalang ang dapat sana ay magsuot na lang sila ng uniporme nila sa eskwelahan na magagamit pa naman nila pagpasok nila muli sa eskwela. Example nito ay kung magtatapos ka ng elementarya, bakit hindi pa ang gamitin na lang na damit sa pagmartsa ay yung sa high school? Sa ganoong paraan, masusuot pa ang nasabing damit at hindi yung isang suotan lang ay itatabi na sa baul. Mas mabuti rin sigurong kalimutan na ang mga yearbook na sa totoo lang ay pinakakain lang sa mga anay at ipis. Kadalasan kasi ay mapipilitan pang maghanap ng advertisers ang mga magulang. Kung wala silang makuha ay napipilitan pang sa perang nakaimpok kunin. Maganda siguro ay ilagay na lang ang larawan ng lahat ng magkaka-batch sa isang CD at ligtas pa ito sa mga insekto bukod sa mas mura, tiyak ito at madali pang maibigay agad sa mga nagtatapos. Kahit yung pagbili ng graduation ring o batch ring ay dapat na rin sanang kalimutan at ibaon sa limot. Mahal ang bawat singsing na nagiging mitsa pa ng buhay kung mamalasmalasin kang harangin ng holdaper. Kung mahigpit ang pagkakasuot ay baka maging dahilan pa ng pagputol ng iyong daliri. Of course sa mga mayayaman, lalo na ang mga produkto ng mamahaling eskwelahan ay maaaring ituloy ang kagarbohan dahil kaya naman daw ni Papa at ni Mama. Kaso nga lang, sa dami ng ating mga kababayan na naghihirap, hindi kaya magandang kolektahin na lang natin ang magagastos ay ibigay sa tunay na nangangailangan. Maaga pa nating naturuan ang ating mga anak ng pagiging matulungin at pagkakaroon ng social responsibility. Sa oras ng kagipitan, dapat alisin ang mga walang kuwentang kagarbohan na walang idudulot na mabuti sa ating kabataan kung hindi turuan sila agad na maging mayabang. Magsilbi tayong ehemplo upang tama ang pagpapalaki natin sa ating mga anak. * * * Para sa anumang reaksyon, sumulat lang sa nixonkua@yahoo.com o nixtkua@gmail.com o di kayay mag-text sa 09272654341. Mapapakinggan nyo rin po ang inyong lingkod sa MATA NG AGILA sa DZEC 1062 mula 6:15 hanggang 8:30 ng umaga, Lunes hanggang Biyernes.</body>
<link>http://www.philstar.com/Article.aspx?articleId=268984&amp;publicationSubCategoryId=94</link>
</article>
<article>
<title>Ang Sabah Claim III</title>
<author>AKSYON NGAYON Ni Al G. Pedroche</author>
<date>
<month>March</month>
<day>05</day>
<year>2005</year>
</date>
<body>KUNG patuloy na gigipitin ang mga ilegal na Pilipinong nasa Sabah sa pamamagitan ng deportation, dapat pa bang imantine ng Pilipinas ang option to claim Sabah? Maaaring sari-saring opinyon ang maririnig natin mula sa ating mga kababayan. May magsasabing dapat porke itoy alang-alang sa pagmamahal sa bayan. May magsasabi rin siguro (especially the more pragmatic) huwag na lang kung ang mahihirapan ay ang libu-libo o milyun-milyon nating kababayang kailangang magtrabaho doon. At kung tutuusin, ano naman ang ikakaya ng Pilipinas sa isang bansang may malakas na hukbong sandatahan. Wala namang diretsang sinasabi ang Malaysian government na ang pagpapatalsik sa mga ilegal na Pilipino ay dahil sa hindi binibitiwang claim ng Pilipinas sa Sabah. Pero itoy isang bagay na di na dapat sabihin pa ng Malaysia. The message is clear, Hindi lang ngayon nangyari ang pagmamaltrato sa ating mga kababayan. Mantakin mo ang reklamo ng ilan sa mga ipinatapong Pinoy hinggil sa pananakit sa kanila ng mga awtoridad na Malaysians. Walang sinisino. Walang sinasanto kahit bata, matanda, babae o lalaki.</body>
<link>http://www.philstar.com/Article.aspx?articleId=269090&amp;publicationSubCategoryId=94</link>
</article>
<article>
<title>Madam President unahin mong ireporma ang WPD na hawak ng aking kaibigan</title>
<author>BANAT NI BATUIGAS Ni Bening Batuigas</author>
<date>
<month>March</month>
<day>05</day>
<year>2005</year>
</date>
<body>WALANG moral ascendancy si President Arroyo na magyabang na irereporma niya ang PNP kung patuloy na nasa puwesto ang overstaying at walang accomplishment na kaibigan kong si WPD director Chief Supt. Pedro Bulaong. Ayon sa mga kausap ko sa WPD, kahit abot-langit ang sigaw ni GMA na pagbabago sa PNP, walang maniniwala sa kanya bunga sa pagkalong niya kay Bulaong nga. Sa panahon ngayon na ang miyembro ng PNP natin ay nasa limelight sa kasong kidnapping at extortion, bakit hindi ang WPD muna ang ireporma ni GMA para maniwala ang taumbayan sa kagustuhan niyang pagbabago ng kapulisan natin? Ang unahin nating alisin ay ang bata-bata system, anang taga-WPD na nakausap ko. Kayo na mga suki ang maghusga kung may saysay ang mga hinaing ng taga-WPD sa kanilang amo. He-he-he! May ugong pang mapo-promote ang kaibigan ko sa NCRPO. Ngeee! Kaya ko naman nabanggit ang hinanakit ng taga-WPD ay dahil sa lumabas mismo sa bibig ni GMA na hindi na niya paiiralin ang revolving door policy sa PNP sa pagretiro ni PNP chief Dir. Gen. Aglipay sa Marso 13. Kapag natuloy ang plano ni GMA, dalawang pagkakataon na rin niyang aapakan ang seniority system sa PNP bunga sa hindi niya pagtalaga sa puwesto kay Dep. Dir. Gen. Reynaldo Velasco, ang deputy chief for operations ng PNP natin. At pag nagkataon, mauulit ang sitwasyon noong kapanahunan ni dating Presidente Estrada kung saan hinirang niya si Sen. Ping Lacson bilang PNP chief na mas bata sa maraming nakaupong heneral. Ano ang nangyari kay Estrada sa desisyon niya kay Lacson? Naparusahan si Estrada sa pag-upo niya kay Ping at ang lahat ng senior PNP officers ay sumama nga sa kampo ni GMA noong EDSA 2. He-he-he! Nakakalimutan mo na ba ang history Mam GMA? Naging tama ang desisyon ni GMA nang iupo niya sina DOTC Sec. Leandro Mendoza at DPWH Sec. Hermogenes Ebdane Jr. sa mga unang taon niya sa puwesto dahil sila ang mga senior noon. Sa pag-upo ni Aglipay, nilulon ni Velasco ang kanyang pride. Pero sa pangalawang pagkataon ngayon, tiyak mag-aalboroto na si Velasco at ang 59 percent na sumusuporta sa kanyang liderato. May lumabas kasing survey mga suki kung saan si Velasco ang nanguna habang sumusunod si NCRPO chief Dir. Avelino Razon at AID-SOTF chief Dep. Dir. Ricardo de Leon. Saan ang manok ng Palasyo na sina Dirs. Arturo Lomibao at Oscar Calderon? Nasa dulo sila mga suki! Maliwanag na KULELAT! Kapag ipinuwersa ng Palasyo si Lomibao, sisirain din niya ang seniority system. Si Lomibao kasi ay na-promote na director noong 2004 lang samantalang si Razon ay noong 2002 pa. Hindi hamak na senior si Razon sa mga directors ng PNP mga suki. Kaya sa tingin ng mga kausap ko sa WPD, si Velasco lang ang maaaring matawag nating transition PNP chief. Kung ano man ang plano ng Palasyo, maaari nilang isagawa ito habang ang PNP ay nasa kamay ng isang opisyal na sinusuportahan ng mga junior officers. At si Velasco ba yaon? Kay GMA ang last say! Abangan!</body>
<link>http://www.philstar.com/Article.aspx?articleId=269099&amp;publicationSubCategoryId=94</link>
</article>
<article>
<title>Susi sa pangmatagalang kalusugan ang Arthrsospira Platensis</title>
<author>WHAT'S UP DOC? Ni Dr. Tranquilino Elica&amp;ntilde;o Jr.</author>
<date>
<month>March</month>
<day>06</day>
<year>2005</year>
</date>
<body>ARTHROSPIRA Platensis ang pinagmumulan nang napakaraming bitamina at nutrisyon para sa ating mga kalamnan upang magkaroon ng higit pang maayos na kalusugan. Ayon sa World health Organization (WHO), 98 percent ng tao sa mundo ay biktima ng kawalan ng nutrisyon sa katawan o dili kaya ay pagiging obese. Ang kakulangan ng mga bitamina at sapat na nutrisyon sa katawan ay nagpapakita ng panganib para sa mga tao dahil sa higit pang madaling pagkakaroon ng mga karamdaman katulad ng infection, cancer at iba pang kinalaman sa mga sakit katulad ng metabolic disorders. Gayundin ang mga sakit na may kinalaman sa panghihina dahil sa pagtanda. Sa isang food conference ng WHO noong 1974, idineklara na ang Arthrospira Platensis na Pinakamahusay na pagkain para lumakas at tinagurian ding Ang kasagutan sa kakulangan ng nutrisyon sa mundo. Ang taguring ito ay ipinagkaloob sa Arthrospira Platensis dahil sa mga sumusunod. Protina 60-70% Fats and lipids 6-8% Carbohydrates 10-15% Bitamina, mineral at iba pa 7-13% Limang kadahilanan kung bakit dapat tayong kumain ng Arthrospira Platensis:  Nililinis ang ibat ibang parte ng katawan, body organs at cardiovascular system sa pamamagitan ng chelating action. Nagbibigay ng mabilis na reserve energy habang pinalalakas ang resistensiya ng katawan. Ang patuloy na pagkain ng Arthrospira Platensis ay nagiging dahilan para patuloy na magkaroon ng cellular regeneration at rejuvenation ng bawat body cell at tumutulong ibalik ang metabolic balances.  Ang Arthrospira Platensis ay mabilis na sumasama sa dugo at nagbibigay ng pangangalaga laban sa kakulangan ng mineral sa katawan. Nagbibigay din siya ng malulusog na kalamnan, buto at mga glands para sa higit pang maayos na function ng pangangatawan.  Mabilis sa pag-aksiyon ng nutrient at compact food para sa fasting, athletes, body builders at mga nagpapagaling na pasyente.  Mataas ang Vitamin A, Folic Acid, B, B2, B6, B12, Vitamin E,C,D, H at marami pang iba. Ang mga vitamins na nabanggit ay nagdudulot para maging malinaw ang paningin, magandang balat, ngipin at malakas na baga at puso. Napakahusay sa anemia, nerve degeneration at iba pang mga sakit ng pagtanda (degenerative diseases).  Ang mataas na concentration ng protina at amino acid ay para sa brain health at growth repair, maintenance of cells, tissues and overall na energy at stamina. Lahat na yata ng ideal vitamins at nutrisyon ay matatag-puan sa Arthrospira Platensis, na nangangalaga ng ating pangkalahatang kalusugan.</body>
<link>http://www.philstar.com/Article.aspx?articleId=269214&amp;publicationSubCategoryId=94</link>
</article>
<article>
<title>Sex education sa mga bata</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>March</month>
<day>06</day>
<year>2005</year>
</date>
<body>SEX is beautiful subalit pumapangit ito sa maling paraan. Isang halimbawa ang traumatic experience ng isang rape victim. Natakot na siyang makipagtalik kaya tumanda tuloy siyang hindi nakapag-asawa. Para sa iba marumi ang sex. Iba rin ang pananaw ng mga malisyoso. Dapat na bata pa lang ay malaman na ang sex at itoy dapat na magmula sa mga magulang, lalo na sa mga ina. Maraming tanong ang mga bata tungkol sa kasarian. Sa murang gulang ay dapat nang ipaliwanag ng mga magulang ang reproductive organs at ang gamit nito sa paraang maiintindihan ng mga bata. May pagkakataong nilalaro nila ang kanilang genitals at may mga ina naman na nag-overreact lalo na kapag nakitang nagma-masturbate ang anak. Sinasabi na sa primary school years dapat simulan ang sex education. Hindi dapat na pagalitan ang mga teenagers na nagma-masturbate. Kailangan ang mabuting paliwanag tungkol sa pagreregla, pagbubuntis at pre-marital sex at mga ibubunga nito. Importante sa mga magulang na maging bukas ang kaisipan tungkol sa sex na ibabahagi nila sa kanilang mga anak.</body>
<link>http://www.philstar.com/Article.aspx?articleId=269228&amp;publicationSubCategoryId=94</link>
</article>
<article>
<title>EDITORYAL - Mabuti pa ngang magpakamatay</title>
<author></author>
<date>
<month>March</month>
<day>06</day>
<year>2005</year>
</date>
<body>WALA pa silang nagagawa para masabing lumuwag ang buhay nang naghihirap na mamamayan. Wala pa silang naigaganti sa boto na ipinagkaloob sa kanila. Sila ay ang mga iginagalang (kuno) na miyembro ng House of Representatives at mga honorable (kuno) na mga senador. Wala silang ipinagkaiba. Mas marami pa ang kanilang satsat kaysa gawa. Mas marami pa ang kanilang pagbabangayan kaysa mag-isip para sa ikabubuti at ikauunlad ng bansa at mamamayan. Umalma ang mga miyembro ng House nang walang kaabug-abog na inaprubahan ng Senado ang P907.56-billion budget ngayong 2005. Ang pagkakaapruba ng budget ay nagresulta sa pag-cut ng 40 percent &amp;quot;pork barrel&amp;quot; ng mga kongresista. Nagalit ang mga kongresista at agad nagpahayag na dapat ay buwagin na ang Senado. Sabi ni Sorsogon congressman Jose Solis, ang Senado ay appendix ng Congress na dapat alisin. Sabi ni House Majority leader Prospero Nograles, na mas makabubuti sa bansang ito kung may isang parliament na lamang. Sabi ni Basilan congressman Gerry Salapudin, makabubuting buwagin ang Senado para magkaroon ng daan sa pagbubuo ng unicameral system. Sabi nina Congressmen Rolex Suplico, Jesli Lapuz, Benasing Macarambon at Crispin Beltran, kung ang nagagawa lamang ng Senado ay mag-manufacture ng kasinungalingan at mga mapanirang salita, mas makabubuting buwagin. Hindi na raw kailangan ang Senado sa bansang ito sabi pa ng mga congressmen. Pero may hamon si Sen. Miriam Santiago sa mga congressmen na gustong buwagin na ang Senado. Mag-hara kiri na lamang daw ang lahat ng kongresista at mga senador. Sabay-sabay silang magtarak ng patalim sa tiyan o sa lalamunan. Mag-suicide na silang lahat. Nagbabangay-bangayan na sila dahil sa budget. Sabi ng mga senador, ipinasa na nila ang House version ng budget para maiwasang makapag-insert ang mga kongresista rito particular ang kanilang pork barrel. Sabi ng mga kongresista, sinamantala naman ng mga senador ang pagpapasa ng budget para makakuha ng &amp;quot;brownie points&amp;quot;. Pare-parehas lang sila na pawang pansarili lang ang iniisip at hindi ang kapakanan ng nakararami. Bakit ipinasa kaagad ng mga taga-House ang expanded value added tax? Bakit may mga senador na ayaw bawasan ang kanilang pork barrel? Bakit walang makaisip ng paraan kung paano mapapagaan ang buhay ng mamamayan? Bakit puro pahirap na lang? Mabuti pa ngang magpakamatay na lang sila nang sabay-sabay.</body>
<link>http://www.philstar.com/Article.aspx?articleId=269327&amp;publicationSubCategoryId=94</link>
</article>
<article>
<title>Paglakad ng titulo,mabilis na</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>March</month>
<day>07</day>
<year>2005</year>
</date>
<body>DATI-RATIY ubod ng bagal ang pagproseso ng mga papeles ng mga taong nagpapati- tulo ng lupa. Ngunit dahil sa mga reporma natin, nagawang 12 hanggang 16 linggo na lang ang paglakad kumpara sa dating 49 na buwan. Maliban sa pagbabawas ng kukuning pirma, nagtayo rin ang pamahalaan ng 15 one-step shops sa buong bansa para hindi na kaila- ngang pumunta pa sa Maynila ang mga taga-probinsiyang nilalakad ang titulo nila sa lupa. Lead agency ang DENR, kasama ang mga kawani mula sa mga local government units at iba pang ahensiya na may kinalaman sa pagtititulo at administrasyon ng lupa tulad ng Registry of Deeds, Department of land Reform at Bureau of Internal Revenue. Dahil sa mga pagbabagong ito na ginawa ng DENR, naipamahagi noong taong 2004 ang may 2,648 na Certificates of Entitlement for Lot Allocation (CELA) sa mga residente sa North Bay at Parola sa Tondo, Manila; Barangay Escopa sa Quezon City; Signal Village sa Taguig at Lucena sa Quezon. Nakagawa rin ang DENR ng may kabuuang 1,462 deeds of sale, para sa apat na bara- ngay ng Taguig ayon sa Proclamation 172 na nagsasaad sa pamamahagi ng farm at resi- dential lots. May 551,260 pamilya din ang nakinabang sa pamamahagi ng kabuuang 110,252 land patents na sumasakop sa may 125,863 ektarya ng lupain. Ito ay umabot sa 110 porsiyento sa target noong 2004 sa pamimigay ng mga lupain. Ang pamamahagi ng mga lupain ay pagtupad sa reporma sa lupa para sa mahihirap nating mga kababayan.</body>
<link>http://www.philstar.com/Article.aspx?articleId=269489&amp;publicationSubCategoryId=94</link>
</article>
<article>
<title>EDITORYAL  Bansa ng shabu</title>
<author></author>
<date>
<month>March</month>
<day>08</day>
<year>2005</year>
</date>
<body>NUMBER 5 ang Pilipinas sa mga bansang malakas mag-export ng shabu, ayon sa United States Department. Nasaktan ang mga kongresista sa pahayag ng US at sinabing hindi makatarungan ang pagkakasama ng Pilipinas bilang major shabu exporter. Sa pagkakasama sa listahan para na rin daw sinabi ng US na hindi gumagawa ng hakbang ang gobyerno para malutas ang problema ng illegal drugs sa bansa. Wow! Balat sibuyas ang mga kongresista. Bakit hindi nila matanggap na talaga namang talamak na ang problema sa droga sa bansang ito? Nagsasabi lamang ng totoo ang US at ito ay naglalantad lamang na walang seryosong kampanya ang gobyerno kung paano madudurog ang drug syndicates sa bansa. Mabuti pa nga at number five ang Pilipinas. E di kung naging number one, baka mas lalong umangal ang mga kongresista at lalong masaktan. Sa halip na masaktan, hanapin ang problema kung bakit sa tagal ng panahon ay hindi madurog ang sindikato ng droga sa bansa. Sa halip na maging balat-sibuyas, gumawa ng batas na magdadagdag nang mabigat na parusa sa mga madadakip ng drug traffickers. Sa halip na kuwestiyunin nang kuwestiyunin at umangal sa mga kritiko, hagupitin ang mga drug enforcement agencies na tutukan at sikaping madakip ang mga lider ng sindikato at hindi ang mga katulong sa shabu laboratory ang nadarakip. Atasan ang Philippine National Police (PNP) na dagdagan pa ang pagsisikap at huwag tulugan ang problema sa illegal drugs. Laging ipinagmamalaki ng PNP na marami na silang nalansag sa shabu laboratory. Pinakarami noong nakaraang taon kung saan limang malalaking international sydicate at 83 local drug syndicates ang kanilang nalansag. Sunud-sunod nga naman ang pagkakatuklas ng PNP sa mga shabu labs sa Para&amp;ntilde;aque City, Valenzuela City at Quezon City. Pero ang labis na nakapagtataka ay kung bakit walang malalaking &amp;quot;isda&amp;quot; na lider ng sindikato ang kanilang nadadakma. Nasaan na sila? Nakatakas na bago pa man dumating ang mga pulis? Nabigyan na ng tip ng mga kasamahan o mismong mga &amp;quot;bugok&amp;quot; na pulis na kasabwat nila ang nagbigay ng signal para tumakas? Karumal-dumal ang mga krimeng idinudulot nang pagkagumon sa shabu. May nanggagahasa, pumapatay, nagnanakaw, at marami pang iba. Kung hindi magkakaroon ng mabisa at seryosong kampanya ang gobyerno, malamang na maging number one na ang Pilipinas sa pag-eexport ng shabu. Magsusulputan na parang kabute ang mga shabu labs. Durugin ang mga sindikato ng shabu para mailigtas ang kabataang Pinoy sa pagkasugapa.</body>
<link>http://www.philstar.com/Article.aspx?articleId=269587&amp;publicationSubCategoryId=94</link>
</article>
<article>
<title>Multahan ang 'Pilipino time'</title>
<author>SAPOL Ni Jarius Bondoc</author>
<date>
<month>March</month>
<day>08</day>
<year>2005</year>
</date>
<body>BANTAD na ang Pinoy sa madalas na pagiging absent sa trabaho o late sa appointments. Hindi lang karaniwang mamamayan kundi mga pinuno pa man din ang pinaka-malala sa &amp;quot;Pilipino time.&amp;quot; Sa irita ni Konsehal Alex de Venecia sa absenteeism at tardiness sa Dagupan city council, nagpanukala siya ng multa sa unexcused absence o lateness ng mga kasamahan. Itoy para matuto ang mga pinuno na irespeto ang oras hindi lang ng kapwa-konsehal kundi pati ng department heads at iba pang opisyal na inimbita sa council sessions. Alam ng mga konsehal ang oras at araw ng sesyon. Kaya sa unang absence pa lang, nais ni De Venecia ng multa agad na P1,000. Sa ikalawang absence, multang P1,000 at first warning. Sa ikatlong absence, P1,000 uli at final warning. Sa ikaapat, P1,000 at reprimand o exclusion sa susunod na sesyon. Maari ring i-suspend o expel ang konsehal sa 2/3-boto ng konseho. Sa tardiness, kalahati ang mungkahing multa ni De Venecia sa kada pagka-lateo wala pa sa final roll call. Excused absence o lateness lang kung may sakit o opisyal na lakad ang konsehal, na certified ng vice mayor o presiding officer. Dapat mag-submit ang secretary ng attendance sheet kada sesyon. Dito makikita ng lahat ang tamang attendance ng bawat konsehal. Ang multa ay maiipon sa special fund na pambili ng supplies ng konseho o pakain sa sesyon. Sa nangyayari ngayon, inaabuso ng mga pinuno ang absence at tardiness rule. May parusa lang kapag mahigit tatlong sunud-sunod na absent sa sesyon, kaya napapaikutan ito sa pamamagitan ng pagsipot sa ikaapat na sesyon. Lugi ang taumbayan na nagpapasuweldo sa tamad at pabayang pinuno. Sana tularan ng ibang siyudad, munisipyo, probinsiya, barangay at sangguniang kabataan ang batas-Dagupan. Sa ganung paraan mababago ang ugali ng mga pinuno. At dahil folow the leader, tutularan sila ng mamamayan. Kapag precise sa oras ang isang lipunan, nakalilikha ito ng mga makina mula sa precision toolingtulad ng eroplano o computers.</body>
<link>http://www.philstar.com/Article.aspx?articleId=269589&amp;publicationSubCategoryId=94</link>
</article>
<article>
<title>Sangkatutak ang Chinese agents sa NBI</title>
<author>ORA MISMO Ni Butch M. Quejada</author>
<date>
<month>March</month>
<day>08</day>
<year>2005</year>
</date>
<body>SABI ni NBI Director Reynaldo Wycoco, alaws na siyang Civilian Agents o mga hao shiao sa kanyang tanggapan dahil ipinakumpiska na niya ang mga confidential IDs sa mga gustong mag-ala-James Bond sa Bureau. Pero Wykes, mukhang dehins ka telling the truth dahil sangkaterba ang mga tsekwang agents mo na parang mga buwitreng nag-aabang na masisila sa Virra Mall diyan sa Greenhills, San Juan City. Mga hulidap gang ito ng cell phones at computers traders. Malaking pitsa ang usapan bago ka pakawalan ng grupo ni Pak Tay Lo Gang He-he-he! Nagngangawaan tuloy ang mga lihitimong Chinese businessmen sa ginagawa ng mga hao-shiao na James Bond sa nasabing place. Bangketa at hulidap is the name of the game! Million of pesos ang nakulimbat na ng grupo ni George Pako at Dennis Pan, mga tsekwa, agent Oh Tuh Tin! Si George, a.k.a. Boy Turo, ay nakabalandra sa Virra Mall para mag-abang ng mahuhulidap. Si Super Bullet at Boling-Boling daw sa NBI ang handler protector ni Boy George Turo. Ang pitsa at mga cell phone ay pinagpapartihan ng grupo nina Oh Tuh Tin, Super Bullet at Boling-Boling. Ganito ang modus operandi ng mga ahente ng punerarya este mali NBI kuno sa Greenhills para silang ahas kung gumapang hanggang maamoy nila ang gusto nilang biktimahin. As per instruction ni Mr. Dynamic, ang No. 1 smuggler ng computer parts at cell phones sa Virra Mall. Binibigyan niya ng tip ang mga agent Oh Tuh Tin para hulihin ang kanyang mga kalaban sa negosyo sa Greenhills para ito na lang ang matirang humihinga sa nasabing place. Ang huling nakalawit ng grupo ay ang Kalbong tsekwa, hinaltak ng mga kamote ang shipments papunta raw sa NBI headquarters. Totoo kaya ito? Halos tubuan ng buhok ang tsekwang kalbo ng lumabas daw sa NBI office,&amp;quot; anang kuwagong ISAFP agent. Bakit ngumangawa si Kalbo? Na-pinyakaw at sumuka pa raw ng tsapit si Bokal sa mga kamote. Dapat sigurong malaman ni Wykes ang balitang ito, sabi ng kuwagong SPO-10 sa Crame. Malaking sira ito sa mga taga-NBI kung totoo man ang bintang ng mga tsekwa sa Greenhills naiinis na sabi ng kuwagong Kotong cop. Basta si Wykes ang bahala para mag-imbestiga todits. Iyan ang abangan natin, kamote.</body>
<link>http://www.philstar.com/Article.aspx?articleId=269597&amp;publicationSubCategoryId=94</link>
</article>
<article>
<title>Buwagin ang Senado at House</title>
<author>HALA BIRA! Ni Danny Macabuhay</author>
<date>
<month>March</month>
<day>08</day>
<year>2005</year>
</date>
<body>NAG-AWAY ang mga congressmen at mga senador. Ito ay dahil sa ginawang pagpasa ng mga senador sa 2005 budget. Nagalit ang mga congressmen dahil inaprubahan agad ng mga senador ang budget na hindi tumawag ng bicameral conference kung saan inihahabol ang anumang pagbabago o insertions. Dahil walang naganap na bicameral conference, hindi raw naisingit sa budget ang pagdadagdag sa pork barrel ng mga congressmen. Kaya naman daw inaprubahan kaagad ng mga senador ang budget ay sapagkat baka maagaw pa ng mga congressmen ang daang milyong piso na nakalagay sa budget para sa equivalent ng pork barrel. Ito raw ang dahilan kung bakit minadali nang ipinasa ng mga senador ang budget. Baka magkasulutan pa. Matindi ang galit ng mga congressmen. Sumigaw ang mga ito na buwagin na ang senado dahil walang saysay. Hindi naman nagpatalo ang mga senador. Buwagin na rin ang House of Representatives. Sa kaguluhang ito, maliwanag na ang pinagmumulan ng lahat ay ang pansariling kapakanan ng mga mambabatas at hindi para maglingkod sa mamamayan. Dapat nang buwagin ang Senado at House of Representatives. Hinahamon ko ang mga senador at mga congressmen na makiisa na sa tawag ng mamamayang Pilipino na mapalitan na ang kongreso ng mga miyembro ay nirerespeto. Kahawig din nito ang inilabas na panawagan ni Sen. Miriam Defensor-Santiago na mabuti pang buwagin ang Senado at House at palitan ng isang council. Makakatulong rin nang malaki na matuloy ito kung ang lahat ay makikiisa at susuporta sa naturang adhikain.</body>
<link>http://www.philstar.com/Article.aspx?articleId=269606&amp;publicationSubCategoryId=94</link>
</article>
<article>
<title>Staff ng congressman nagalit sa crew ng PAL</title>
<author>BALITANG SPECIAL Ni Deo Macalma</author>
<date>
<month>March</month>
<day>08</day>
<year>2005</year>
</date>
<body>ALAM nyo bang nagalit ang staff ng isang congressman sa crew ng Philippine Airlines nang hindi ma-upgrade ang upuan ng kanyang bossing? Ayon sa aking bubuwit, happy birthday kay Bro. Col. Willy Bonilla, Tess Gutierrez ng Metrobank; incoming BSP Gov. Amando Tetangco Jr., Engr. Felix Lumabas, Neal Cruz ng PDI at Manny Crisostomo. * * * Alam nyo bang pinagalitan ng staff ng Congressman ang ilang crew ng PAL dahil hindi na-upgrade ang upuan ni Congressman mula Japan pabalik ng Pilipinas? Ayon sa aking bubuwit, noong March 6, 2005, dakong 10:00 a.m. sa Narita Airport, kasasakay pa lamang ng staff ni Congressman sa eroplano ng PAL flight PR 431 ay nagngangawa na ito. Pinagalitan nito ang ilang flight attendant ng airline dahil hindi raw binibigyan ng importansiya ang kongresista. Hanep, matindi rin itong magsipsip sa kanyang bossing. Kaya lang, napaka-tonto naman niya, sila ay galing Japan at wala sa Manila nang sumakay sa PAL ang kanyang bossing. Anong paki-alam ng mga empleado ng PAL sa Japan kung sino siya, e hindi naman siya kilala? * * * Ayon sa aking bubuwit, yung staff ni Congressman na naka-suot ng red shirt at naka-gold Cartier na eye glasses ay panay pa ang name dropping. Dinig na dinig ng mga pasahero nang magyabang siya na tinawagan daw niya ang anak ng may-ari ng PAL na si Mr. Bong Tan upang ireklamo ang hindi pagbibigay ng VIP treatment kay Congressman. Kaya lang, hindi raw ma-contact si Mr. Tan nang ito ay tinawagan niya sa cell phone. Mabuti nga sa iyo. Ang yabang-yabang mo! Alam mo bang gusto ka na sanang dagukan ng aking bubuwit dahil mas mayabang ka pa kay Congressman. Congressman, pagsabihan mo yang bata mong napaka-arrogante. Nasisira ang image mo. * * * Ayon sa aking bubuwit, si Congressman at ang dalawa niyang staff ay naupo sa Row 81 H, J and K. Porke ba hindi sila nailagay sa Business Class ay nagagalit na ang bata mo Congressman? Teka, ano naman kaya ang ginawa nila sa Japan? Ito bay official business o nagtirik lang kayo ng bandila ng Pilipinas sa Roponggi? Ayon sa aking bubuwit, ang congressman na may mayabang na staff na nagalit sa mga flight attendant ng PAL dahil hindi sila na-upgrade ay si Dagukan mo yang bata mo congressman para hindi nakakaladkad ang iyong pangalan. Ang congressman na may mayabang na staff ay si Marcelino Nonoy Libanan ng Eastern Samar.</body>
<link>http://www.philstar.com/Article.aspx?articleId=269611&amp;publicationSubCategoryId=94</link>
</article>
<article>
<title>Ubos na ang tiwala</title>
<author>PANAGINIP LANG Ni Nixon T. Kua</author>
<date>
<month>March</month>
<day>08</day>
<year>2005</year>
</date>
<body>TINAPYASAN ni US President George Bush ang aid package para sa Pilipinas ng 30 percent. Kung dati ang tinatanggap natin ay $124 million sa susunod na taon ay magiging $87.8 million na lang. Apektado sa ginawang ito ng United States ang economic development fund na dati ay umaabot sa $29 million pero sa susunod ay $15 million na lamang. Ganoon din ang development assistance fund na binaba mula sa $21.5 million na binawasan ng $4.5 million. Ang $21.4 million naman na nakalaan dati sa childrens survival and health ay kinaltasan rin ng $3 million ngayong taon. Ang military package naman natin na dati ay umaabot sa $30 million ay binaba sa $20 million. Ang tanging hindi binawasan ay ang tulong para sa international narcotics control at ang law enforcmeent package. Ang dahilang binigay naman ng US ay hindi raw kasi maayos ng bansang Pilipinas ang laban sa terorismo, lalo na sa grupong Jemaah Islamiyah na alam naman nating patuloy na gumagawa ng gulo hindi lang sa Mindanao kung hindi sa ibang parte pa ng bansa. Ang overseas development fund naman ng European Community ay paliit nang paliit na rin ang tinutulong sa Pilipinas bagamat ayaw pang aminin ng Malaca&amp;ntilde;ang. Kung dati-rati ay maraming bansa sa Europe ang tumutulong sa atin, ngayon ay natutuyo na rin. Bukod ito sa investments nila na halos wala na mula nang magkagulo sa kontrobersyal na isyu ng Piatco kung saan pilit na kinakamkam ng gobyerno ni Madam Gloria ang NAIA 3 kahit na walang pambayad. Ngayon naman ay pumapalag na rin ang Japan na isa sa pinakamalaking kontribusyon ang naibibigay sa atin sa pamamagitan ng Obuchi fund. Daan-daang bilyong piso ang tinutulong sa atin sa pamamagitan ng mga pautang na maliit ang interest, pero karamihan dito ay pondo para sa infrastructure gaya ng Boracay Water and Treatment Plant at ang kasalukuyan na capacity expansion ng Light Rail Transit Line 1. Ang LRT 1 po ang linya mula sa Monumento hanggang sa Baclaran. Ito rin po ang unang mass transport system ng bansa na tinayo pa ng yumaong President Ferdinand E. Marcos. Sa ngayon, dahil sa dami ng tao ay siksikan na ang lahat sa naturang rail system at dahil diyan napilitan pa ang administrasyon niyan na ihawalay ang babae sa lalaki. Nanalo na ang Sumitomo sa bidding pero ayaw pumayag ng Marubeni. Pareho silang mga kompanyang Hapon na nais gumawa ng expansion project na nagkakahalaga ng kulang-kulang P10 bilyon. Dahil din diyan ay katakut-takot na intriga at imbestigasyon, kasama na ang kumita este committee report ni Rep. Danilo Suarez kahit na hindi pa tapos ang hearing at marami pang katanungan ang dapat sagutin. Kasali rin nga pala riyan yung sikat na malaking lalaking malapit na malapit sa Malaca&amp;ntilde;ang at mahilig maglaro ng golf sa Wack Wack kasama ng isang kilalang kilalang smuggler naman na siya ngayong taga-bitbit ng MAHIWAGANG BAG tuwing magtutungo sa Hong Kong. Gaya ho ng aid ng US, aid ng Europe at ngayoy aid ng Japan panay ang pakita ng interest ng kung sinu-sinong tao, mula sa mga nakatira sa Malaca&amp;ntilde;ang hanggang sa Senado at pati sa Kongreso. Ano ba talaga ang meron diyan at ganoon na lang ang interest nila? Bakit para silang mga langgam na panay ang lapit sa asukal. Mukhang matamis na matamis ang mga proyektong pinopondohan ng mga aid agencies na yan kung kayat marami ang parang mga buwitre na lumilibut-libot. Iisa ho ang dahilan ng lahat ng iyan. Hati- hatian o parte-partehan. Puwede rin sigurong gamitin ang salitang agawan dahil yan naman ang tunay na dahilan kaya lahat sila ay nagkakaroon ng matinding interest upang tutukan ang mga foreign assisted projects. Malaking halaga kasi ang involve rito at siyempre pag pera na ang usapan lahat ng mga suwapang ay nakaaamoy agad at lumiligid sa mga naturang project. Kasama rin nga po pala sa foreign assisted project ang North Rail project ng China pero mukhang naisahan sila nung &amp;quot;maginoong&amp;quot; nakapikit at nakangiti lagi kaya nakopo niya lahat. Yun din po ang dahilan kaya nilagay bilang mataas na opisyal ng naturang proyekto ang isa namang bata o tuta nitong lalaking malapit na malapit sa Malaca&amp;ntilde;ang. Binabantayan daw po kasi, pero kaninong interest kaya ang binabantayan, sa bayan o sa sarili. Sayang din kasi ang ilang bag na dadalhin sa Hong Kong. Anyway, kuwarta lang ang tunay na dahilan kaya grabe ang agawan at bangayan ng ating mga opisyales at yan din po ang dahilan kaya umaatras na ang international community na tumulong sa atin. Bakit naman hindi sila magsasawa, simple lang ang laging paliwanag. Yung binigay sana na karne norte para sa biktima ng bagyo ay nawawala at sa tindi ng magic ay nagiging instant noodles. O anong say nyo? Bakit sila magbibigay? Hindi naman nakakarating sa dapat bigyan dahil binubulsa ng mga &amp;quot;magigiting at magagaling&amp;quot; na opisyal. Wala na silang tiwala, ubos na ang tiwala, bokya na. * * * Para sa anumang reaksyon, sumulat lang sa nixonkua@yahoo.com o nixtkua@gmail.com o di kayay mag text sa 09272654341. Mapapakinggan nyo rin po ang inyong lingkod sa MATA NG AGILA sa DZEC 1062 mula 6:15 hanggang 8:30 ng umaga, Lunes hanggang Biyernes.</body>
<link>http://www.philstar.com/Article.aspx?articleId=269617&amp;publicationSubCategoryId=94</link>
</article>
<article>
<title>DepEd Sec. Abad hihintayin mo pa bang dumanak ang dugo sa Padre Burgos Elem School?</title>
<author>BANAT NI BATUIGAS Ni Bening Batuigas</author>
<date>
<month>March</month>
<day>09</day>
<year>2005</year>
</date>
<body>ANG mga estudyante at mga magulang ang naaapektuhan habang patuloy ang bangayan ng mga guro at principal ng Padre Burgos Elementary School sa Sta. Mesa, Manila. Imbes kasing gugulin nila ang kani-kanilang oras sa pagtuturo, aba ang inaatupag ng dalawang kampo ay ang kanilang away na hanggang sa ngayon ay wala pang linaw. Sumulat na ang mga guro sa superintendent ng Division of City subalit hindi pinansin ang kanilang hinaing. Si Education Secretary Florencio Butch&amp;nbsp;Abad na lang ang pag-asa ng mga guro para maresolba ang mahigit dalawang taon na nilang problema, he-he-he! Baka hinihintay pa ni Abad na dumanak ang dugo sa Burgos bago siya kumilos. Karamihan sa mga nagrereklamong guro ay halos doon na nahasa sa pagtuturo sa Burgos hanggang sa sila ay magiging master teachers. Hindi naman sa nagyayabang pero ayon sa mga guro ng nakausap ko, ang performance ng pupils nila noon ay masabi nating exemplary. Kayat hindi na bago sa pandinig na ang mga estudyante ng P. Burgos Elem. School ay napagpanalo sa mga ginanap na mga contests sa anumang subjects. Subalit nagsimula ang delubyo sa buhay ng mga guro nang dumating bilang principal nila noong Agosto 2002 si Dr. Estrella Agbayani. Imbes kasi na unahin niyang lalong pagyabungin ang kalidad ng pagtuturo ng mga guro eh, ang inatupag ni Agbayani ay ang pag-takeover ng operation ng multi-purpose cooperative, fund raising at iba pang pagkakakitaan. Ano ba yan? Divide and rule ang taktikang pinapairal ni Agbayani kayat dalawang factions na sa ngayon ang mga guro ng P. Burgos Elem. School. Ang kitchen cabinet daw ni Agbayani ay ang club president, ang guidance counselor, ang school nurse, isang grade 6 teacher at iba pang titser na nakikinabang sa principal. Isama na sa mga kakampi si Agbayani si Mennie Nakpil ang dating presidente ng Faculty na ayaw umalis sa puwesto at ilipat ang kanyang kapangyarihan sa bagong elect na presidente na si Ms. Josephine Antonio. Sa kabilang panig naman ay ang mga opisyales ng cooperative na sina Esperanza Mayuga, Eleanor Pan, Josephine Antonio, Edgardo Flores, Henry Estacio, Feliticia Ladaga, Renato Jarabese at Teresita del Rosario. He-he-he! Hindi malayo na may kaugnayan sa pera ang awayan na ito ng grupo ng principal at mga guro sa P. Burgos Elem. Sch., di ba mga suki? Sa ngayong mala-pit na ang graduation, hindi nalalayo na magpa-koleksiyon na naman ang grupo ni Agbayani, tulad ng ginawa nila noong nakaraang taon, ng kung anu-anong fees na taliwas sa zero collection policy ni Manila Mayor Lito Atienza. Taun-taon kasi si Mayor Atienza na ang sumasagot ng graduation expenses sa public elementary at high schools para hindi na mabigatan pa ang mga magulang pero ang P. Burgos ay nangolekta ng P120 para sa toga at picture, P15 sa bulaklak, P10 sa plastic para sa diploma. Kung may 675 graduates ang eskuwelahan, ba maliwanag na P97,875 lahat ang nakolekta at maraming magulang ang umaray. May karugtong!</body>
<link>http://www.philstar.com/Article.aspx?articleId=269723&amp;publicationSubCategoryId=94</link>
</article>
<article>
<title>EDITORYAL  No. 2</title>
<author></author>
<date>
<month>March</month>
<day>10</day>
<year>2005</year>
</date>
<body>ILANG araw pa lamang ang nakalilipas nang ihayag ng United States Department na number 5 ang Pilipinas sa pag-eexport ng methamphetamine hydrochloride o shabu at kamakalawa lumabas naman sa isang survey na number 2 ang Pilipinas sa Asia sa pagiging most corrupt. Nangunguna ang Indonesia sa pagiging corrupt na may gradong 9.10 samantalang ang Pilipinas ay 8.80. Nasa ikatlong puwesto ang Vietnam, sinundan ng India, China, Thailand, Malaysia, South Korea, Taiwan, Hong Kong at Japan. Pinakamababa ang naitalang corruption sa Singapore na may gradong 0.65. Nang lumabas ang report ng US Department na number 5 ang Pilipinas sa major exporter ng shabu, maraming mambabatas ang umangal. Hindi raw makatarungan ang pagkakasama ng Pilipinas bilang shabu exporter. Parang pinalalabas pa ng US na walang ginagawang hakbang ang gobyerno para masulusyonan ang problema sa illegal drugs. Ngayong lumabas na number 2 sa Asia sa pagiging corrupt ang Pilipinas, umangal pa rin kaya ang mga mambabatas? Hindi na marahil sila makaaangal sa survey sapagkat magiging katawa-tawa sila sa buong mundo kung patuloy na ipagtatanggol ang mga gumagawa ng katiwalian. Paanoy marami na ring negosyanteng dayuhan ang kabisado na ang mga &amp;quot;likaw ng bituka&amp;quot; ng mga corrupt sa pamahalaan. Kaya nga sila umangal kay President Arroyo may isang taon na ang nakararaan dahil sa nararanasang katiwalian sa mga tanggapan. Nagbanta sila na aalisin ang negosyo nila rito sa Pilipinas. Noon itinatag ni Mrs. Arroyo ang &amp;quot;lifestyle check&amp;quot; at ang Presidential Anti-Graft Commission. Maraming kampanya ang gobyerno laban sa mga corrupt pero walang kinahinatnan. Hindi nakapokus ang pamahalaan laban sa mga tiwali. Ningas-kugon ang nangyayari. Mas masaklap pa ang nadadakma ay maliliit na isda at ang mga pating ay nakatatakas. Walang ngipin ang batas kaya patuloy ang paglaganap ng corruption. May mga nadakma nang opisyales ng Bureau of Customs at Bureau of Internal Revenue at sinuspinde na sa kanilang trabaho. Katulad ni Customs Deputy Commissioner Reynaldo Nicolas na umanoy may hindi maipaliwanag na yaman. Ang nakapagtatakay sinuspinde lamang si Nicolas sa loob ng 90 araw. Pagkatapos ng suspensiyon balik na naman siya sa puwesto. Susuwelduhan na naman ng taumbayan at saka magnanakaw? Ganyan kaluwag ang gobyerno kaya naman patuloy ang mga corrupt. Hindi nakapagtataka kung bakit number 2 sa Asia ang Pilipinas sa pagiging corrupt. Walang ngipin ang batas.</body>
<link>http://www.philstar.com/Article.aspx?articleId=269824&amp;publicationSubCategoryId=94</link>
</article>
<article>
<title>Jade therapy</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>March</month>
<day>11</day>
<year>2005</year>
</date>
<body>SI Atty. Francis San Juan, 70, ay 40 taon nang naninigarilyo at umiinom ng alak. Malakas siyang kumain, walang exercise, madalas ma-stress, tumataas ang blood pressure, cholesterol, triglyceride at uric acid. Madalas siyang lagnatin at nahihirapang umihi. Namamaga ang kanyang mga paa kaya nahihirapang lumakad.Isang kaibigang abogado na gumaling sa pamamagitan ng Jade-bio modulation therapy ni Dr. Romy Orteza ang nagdala kay Atty. San Luis sa Sta. Teresita General Hospital sa D. Tuazon Quezon City. Nalaman ni Dr. Orteza na si Atty. San Luis ay may problema sa lymphatic system. Kinailangan siyang idi-toxify gamit ang Jade Therapy. Ang kanyang protina ay nakaloob ang sobrang asin at tubig kaya namamaga ang katawan niya. Ayon kay Dr. Oteza, ang kondisyong ito ay mauuwi sa kanser kapag napabayaan. Ngayon ay maginhawa na ang pakiramdam ni Atty. San Luis sa tulong ng toxic sucker na Jade Therapy. Si Loisa Samonte, 55, taga-Lucban, Quezon ay piano teacher. May rheumatoid arthritis siya sa loob ng 20 taon bukod pa sa diabetes at hypertension. Isang kapitbahay ang nagpayo sa kanya na magpatingin kay Dr. Orteza. Sa pamamagitan ng Jade Therapy ay bumuti ang karamdaman niya at sa ngayon ay muli siyang nagtuturo ng pagtugtog ng piano. Sa karagdagang impormasyon tungkol sa Jade Therapy, tumawag sa 743-867 at 0917191660.</body>
<link>http://www.philstar.com/Article.aspx?articleId=269991&amp;publicationSubCategoryId=94</link>
</article>
<article>
<title>EDITORYAL - Katarungan sa pinatay na Pinay</title>
<author></author>
<date>
<month>March</month>
<day>12</day>
<year>2005</year>
</date>
<body>NOONG Lunes ay ipinagdiwang ang Araw ng mga Kababaihan. Binibigyang-halaga ang mga babae bilang katulong sa pagbubuo ng bansa. Kabahagi ang mga kababaihan kaya umuunlad ang bansa. Hindi na matatawaran ang tulong na naibibigay ng mga kababaihan ngayon. Katuwang sila ng mga lalaki. Ang mga gawain ng lalaki ay nagagawa na rin ng mga babae. Nasa ibang bansa na rin ang mga Pinay at nagpapatulo ng pawis. Ang dollar na nireremit ay malaking tulong sa nakadapa at naghihingalong ekonomiya. Maraming Pinay sa Hong Kong, Singapore, Saudi Arabia, Italy at iba pang bansa. Tinitiis nilang mapalayo sa pamilya para humanap ng mapagkakakitaan. Ganyan ang mga kababaihang Pinay. Ang mas masakit ay kung mamatay ang isang Pinay sa ibang bansa at ang mismong suspect pa sa pagpatay ay ang kanyang asawang dayuhan. At mas mahapdi kung sa kabila nang nangyaring pagpatay ay walang naaaninag na hustisya. Parang manok na lang na pinapatay ang Pinay, Katulad nang ginawang pagpatay kay Veneranda Pana habang nasa Netherlands. Kaawa-awa ang nangyari kay Veneranda. Pinatay si Veneranda at ang prime suspect sa pagpatay ay ang kanyang asawang Dutch na si Edwin Tenwinkel at ang lalaking kapatid. Nawala noon pang 2001 si Veneranda at naalarma ang mga kaibigan niyang Pinoy kaya ipinakiusap sa isang sikat na Dutch crime television reporter na si Peter de Vries na i-cover at i-feature ang misteryosong pagkawala ni Veneranda. Dahil sa report na iyon kaya na-reopen ang kaso. Noong January 2005, nadiskubre ng mga pulis ang bangkay ni Veneranda na nakatago sa bahay ng kapatid ng kanyang asawang si Edwin Tinwinkel. Ang pagkakadiskubre sa bangkay ang naging dahilan para arestuhin si Tinwinkel. Umanoy nais ng pamilya ni Tinwinkel na sa Netherlands na ilibing ang bang-kay ng biktima subalit hindi pumayag ang pamilya ni Veneranda. Sa pamamagitan ng Philippine Embassy doon ay nabawi ang bangkay at naiuwi na sa Pilipinas. Dinala ito sa hometown ni Veneranda sa Cebu City at inilibing na noong Linggo. Katarungan ang sigaw ng pamilya ni Veneranda. Hindi dapat maisama sa hukay ang misteryosong pagkamatay niya na kagaya ng ibang Pinay. Marami nang Pinay ang inabusot pinatay sa ibang bansa pero hindi nakakamit ng hustisya. At ngayon ngay si Veneranda, na matapos pakasalan ng isang Dutch national ay natagpuang bangkay. Pakilusin ng pamahalaan ang mga awtoridad para makamit ang katarungan.</body>
<link>http://www.philstar.com/Article.aspx?articleId=270087&amp;publicationSubCategoryId=94</link>
</article>
<article>
<title>Malaking pagkakamali</title>
<author>IKAW AT ANG BATAS Ni Atty. Jose C. Sison</author>
<date>
<month>March</month>
<day>12</day>
<year>2005</year>
</date>
<body>PAGKARAAN ng panimulang pagsisiyasat, natiyak ng Graft Investigating Officer ng Ombudsman na may sapat na dahilan upang isakdal sa Sandiganbayan ang isang alkalde tungkol sa anomalyang inireklamo laban sa kanya  ang pamimili at pagbayad ng 552 sakong bigas sa halagang P458,160.00 samantalang 50 o 60 sako lamang ang actual na binili na kinumpirma pa ng may-ari ng tindahan mismo. Sinabi pa ng may-ari na ang resibong pinirmahan niya ay blanko. Batay sa mga ebidensiyang ito, sinampahan ng kaso ang Mayor sa Sandiganbayan ng Malversation through falsification of public documents. Sa kahilingan ng Mayor, pinayagan ng Sandiganbayan na imbestigahan muli ang kaso. At pagkaraan ng panibagong imbestigasyon, nirekomenda ng nag-re-imbestiga sa Ombudsman na iurong na ang kaso dahil batay sa bagong ebidensiyang inilahad ng mayor ang reklamo laban dito ay walang sapat na batayan. Binawi na raw ng may-ari ng tindahan ang kanyang unang salaysay at ayon naman daw sa audit report lumalabas na walang iregularidad. Dapat bang i-urong ang sakdal? HINDI. Hindi ang prosecution ang nagpapasya kung may sala nga ba ang akusado na walang pag-aalinlangan. Ang tungkulin nito ay alamin lang kung malamang na nagkasala nga ang isang akusado upang ang kaso nito ay litisin ng hukuman. Ang pangunang pagsisiyasat na ginagawa ng prosecution ay hindi nangangailangan ng ebidensiyang panghatol. Hukuman, hindi taga-usig, ang may katungkulang alamin kung ang akusado ay nagkasala ng walang kaduda-duda. Ang rekomendasyong iurong ang kaso laban sa mayor ay base sa pagpapahalaga sa ebidensiya na kailangang dumaan sa mahigpit na pagsusuri ng hukuman sa isang malawakang paglilitis ng kaso (Rizon vs. Desierto, G.R. No. 152789 October 21, 2004).</body>
<link>http://www.philstar.com/Article.aspx?articleId=270109&amp;publicationSubCategoryId=94</link>
</article>
<article>
<title>3 strike policy ng PNP balewala kay Estilles</title>
<author>ORA MISMO Ni Butch M. Quejada</author>
<date>
<month>March</month>
<day>12</day>
<year>2005</year>
</date>
<body>MAS malakas pa kay San Pedro si PNP Supt. Ronald Estilles, bossing ng Para&amp;ntilde;aque police, kung ang pag-uusapan ay padrino system kasi hindi ito mayanig sa kanyang trono kahit na eight times ng may shabu laboratories nadiskubre sa kanyang jurisdiction. Paging Brother Mike, are you praying? Amen! Kaya nga, sumikat ang Multinational Village sa Para&amp;ntilde;aque City dahil ito ngayon ang haven ng mga drug manufacturer ng shabu! Limang mini-drug laboratories na ang nadiskubre sa loob ng subdivision malapit sa club house, at pang walo na sa Para&amp;ntilde;aque City pero ni isang suspect walang naaresto. Bakit kaya? Naghihilik siguro sa sarap ng tulog ang katulisan, este mali kapulisan pala! May three strike policy ang PNP tungkol sa lahat ng uri ng vices, heinous crimes, drugs echetera. Ang usapan ng mga sepyak from the higher ups sibak ang sinuman makakamote sa three strike policy. Pero balewala toits kay Col. Estilles kasi mukhang hindi siya kasali sa laro ng three strike policy ng mga katulisan este mali kapulisan pala dahil malakas ang kapit niya yata kay Brother Mike? Maraming sumakay sa isyu ng shabu labs diyan sa Multinational Village naging dahilan daw ito para makatanggap ng katakut-takot na death threats si Para&amp;ntilde;aque Mayor Jun Bernabe. &amp;quot;Ow talaga, Sir? tanong ng kuwagong artista. Bakit may death threat si Mayor? tanong ng kuwagong photographer. Eh hindi nga niya alam na may drug laboratory sa Multinational kundi pa naamoy ng mga residents toits, anang kuwagong Kotong cop. Talaga bang may death threat si Mayor Bernabe? tanong ng kuwagong SPO-10 sa Crame. Bakit? tanong ng kuwagong baklang beautician. Pang PR ito quiet ka lang, kamote. Si Mayor naman masyadong palabiro? He-he-he!</body>
<link>http://www.philstar.com/Article.aspx?articleId=270113&amp;publicationSubCategoryId=94</link>
</article>
<article>
<title>Sagot sa corruption: Press Release</title>
<author>PANAGINIP LANG Ni Nixon T. Kua</author>
<date>
<month>March</month>
<day>12</day>
<year>2005</year>
</date>
<body>AYON sa Political and Economic Risk Consultancy Ltd., isang Hongkong based group na gumagawa ng mga survey sa ibat ibang bansa, tayo na ang pangalawang pinaka-corrupt na bansa sa buong Asya. Ang tanging lumamang sa atin ay ang bansang Indonesia. Sagot agad ang Malaca&amp;ntilde;ang sa pamumuno ni Madam Gloria at sinabing may aksyon na raw silang ginagawa. Isyu pa ng press release ang Malaca&amp;ntilde;ang at sinabing kasalanan daw ito ng nakaraang administrasyon. Pinagdiinan pa nila na babaguhin nila ang lahat sa pamamagitan ng panghuhuli ng ilang malalaking isda. Katunayan, yabang ng Malaca&amp;ntilde;ang ay meron na silang iniimbestigahang ilang mga sub-cabinet lever na mga opisyal. Pero totoo ba ito o hindi? Walang gustong maniwala dahil ni isang malaking isda ay hindi tinutuluyan. Oo, sasabihin nilang iimbestigahan pero tunay ba ang imbestigasyon o moro-moro lamang na ibabaon sa limot at iba pang isyu na nagsusulputan araw-araw. Ang iba naman, gaya ni Senadora Miriam Defensor-Santiago ay hindi pumayag sa ranking natin dahil ang katotohanan daw ay tayo ang champion. Dinaya lang daw tayo ng Indonesia. Masakit nito ginawang biro ng karamihan ito dahil sinundan pa ito ng report naman ng United States Department na ang Pilipinas daw ang number five bilang producer ng Shabu. Bago yan, lumabas din na tayo ang pang-onse sa buong mundo bilang corrupt na bansa para pagdating sa edukasyon ay lumalabas na nangungulelat na tayo. Kung dati ang Pilipinas ang isa sa pinupuntahan ng mga taga-Asia, pati na ang ilang mga taga-Middle East upang makapag-aral, ngayon ay hindi na dahil ultimo ang ating University of the Philippines na dati ay isa sa pinakamagaling na unibersidad hindi lang sa Asia kung hindi sa buong mundo ay sumasama na raw ang kalidad. Huwag na nating pag-usapan ang mga nasa level ng elementary at high school dahil kulelat na tayo base sa pag-aaral na sinagawa. Sa larangan ng math at science ay nakikipagpaligsahan tayo kung sino ang pinakabopol. Ganoon po kalala ang sitwasyon at ang tanging sagot lang ng Malaca&amp;ntilde;ang ay panibagong mga press releases at pagbibintang sa nakaraang administrasyon ukol sa corruption. Baka nakakalimutan nila na may apat na taon na silang nasa posisyon. Sana man lang noong mga panahon na yon ay pinakita nila ang kanilang sinserong hangarin na linisin ang corruption. Pero malungkot dito, hindi yan ang nangyari. Ang ginawa nila ay pausuhin ang mga salitang right to privacy, right to self incrimination at iba pang rights na ginamit lamang upang maiwasan ang mga katanungan tungkol sa mga corrupt na aktibidades ng ilang mga opisyal sa administrasyon ni Madam Gloria. Ultimo ang kanyang asawa na si Don Jose Miguel Arroyo at ang kapatid nitong si Congressman Iggy Arroyo ay iniwasan ang mga katanungan tungkol sa JOSE Pidal account. Kesa sagutin nila ito ay katakut-takot na rights ang kanilang ininvoke. Ngayon komo yun ang naging depensa nila ay siyempre pinamarisan ng iba pang mga opisyal gaya ni Gen. Carlos Garcia at ang dati niyang hepe ng ipatawag ng Kongreso. Pero komo ang nag-umpisa ay si Don Jose Miguel Arroyo ay walang magawa ang mga oposisyon, kasama na si Sen. Ping Lacson na siyang nagbulgar ng JOSE Pidal account. Tinabunan sila ng mga pro-administration senators na lahat ng klaseng ebidensya ay hinahanap pero pikit naman ang mata at ang mga kamay ay nasa loob ng bag na malamang ay may mga dolyar. At siyempre pa, gaya rin ng ginawa sa JOSE Pidal story, patuloy din ang kanilang mga operasyon sa ilang tiwaling miyembro ng media na laging pagtatakpan ang mga isyu ng korupsiyon. Dahil diyan hindi nga malayong maging number one tayo, hindi lang sa buong Asya kung hindi sa buong mundo. Tiyak nga top ten na tayo ngayon dahil paano nga naman ginagamot ng Malaca&amp;ntilde;ang ang corruption kung hindi mag-issue ng press releases at gumawa ng magaganda at mabubulaklak na salita upang patunayan daw na bumababa ang corruption. Hanggang hindi kaya ipakita ni Madam Gloria na totoo ang kanyang kampanya at wala siyang sisinuhin ay walang mangyayari. Hindi kayang gamutin ang korupsiyon ng PR at papogi. In the meantime, patuloy ang pagdurusa ng Pilipinas na hindi lang naghihirap kung hindi pinagtatawanan pa ng buong mundo. Tsk-tsk tsk! * * * Para sa anumang reaksyon, sumulat lang sa nixonkua @yahoo.com o nixtkua@gmail.com o di kayay mag text sa 09272654341. Mapapakinggan nyo rin po ang inyong lingkod sa MATA NG AGILA sa DZEC 1062 mula 6:15 hanggang 8:30 ng umaga, Lunes hanggang Biyernes.</body>
<link>http://www.philstar.com/Article.aspx?articleId=270117&amp;publicationSubCategoryId=94</link>
</article>
<article>
<title>EDITORYAL - Tuloy ang logging</title>
<author></author>
<date>
<month>March</month>
<day>13</day>
<year>2005</year>
</date>
<body>WALANG direksiyong gobyerno. Walang isang salita. Mahigit tatlong buwan na ang nakararaan mula nang maganap ang trahedya sa Real, Infanta at Gen. Nakar sa Quezon gayundin sa Aurora province pero tila nalilimutan na ang pinag-ugatan nang malagim na pangyayari. Nagkaroon nang flashfloods at pagguho ng lupa sa mga nabanggit na lugar sa kasagsagan ng bagyo at marami ang namatay, nasugatan at napinsalang ari-arian. Gumulong mula sa bundok ang sangkaterbang troso kasama ang putik at sinagasaan ang mga kabahayan. Ang talamak na illegal logging sa Sierra Madre mountain ang dahilan ng pagguho ng lupa at flashfloods. Maraming kalsada at tulay ang nawasak. Hanggang sa kasalukuyan hindi pa nakababawi ang mga residente sa mga nabanggit na bayan dahil sa lupit ng kalikasang tumama sa kanila. Hindi pa rin naaalis ang mga trosong nasa Umingan River sa Quezon at ito ang dahilan kaya mahina ang suplay naman ng tubig sa Metro Manila ngayon. Marami pa rin ang hindi pa natatapos gawin ang mga nasira nilang bahay. Sariwa pa ang sugat para sa mga napinsala ng landslides at pagdagsa ng troso. Kung kailan babahaw ang sugat ng nalikha ng mga masisibang loggers sa kanilang lugar ay walang makapagsasabi. Subalit tila burado na sa isipan ng mga opisyal ng pamahalaan ang nangyari sa Quezon at Aurora. Tila wala na sa kanila ang masamang bangungot na dinanas ng mga kawawang mamamayan. Nang maganap ang landslides agad na pinag-utos ni President Arroyo ang pagpapatigil sa logging operations sa buong bansa. Kasunod ay ang pagtatalaga ng mga opisyales na titingin sa mga kinalbong kagubatan at mga masisibang loggers. Matindi ang kautusan ng Presidente. Pati si Department of Environment and Natural Resources (DENR) Sec. Michael Defensor ay sunud-sunod ang pagbisita sa mga lugar na hinihinalang pugad ng mga illegal loggers. Nagbangayan pa sila ni Sen. Jamby Madrigal nang akusahan niya ang pamilya ng senador na sangkot sa logging at mining operations. Itinanggi ni Madrigal ang akusasyon. Limot na ng mga opisyal ang nangyari sapagkat inalis na ang ban sa logging operations sa ibang bahagi ng bansa. Maaari nang makapamutol ng kahoy sa Davao at Caraga Region sa Mindanao at maaaring alisin na rin ang ban sa Cordillera Region. Si President Arroyo mismo ang nag-alis ng ban. Nasaan na ang dating tapang? Nasaan na ang mga kakasuhang mayor, governor at mga opisyal na ayon kay Defensor at sangkot sa logging? Balik logging na at maaaring maulit ang trahedya.</body>
<link>http://www.philstar.com/Article.aspx?articleId=270222&amp;publicationSubCategoryId=94</link>
</article>
<article>
<title>Palatandaan ng cancer</title>
<author>WHAT'S UP DOC ? Ni Dr. Tranquilino Elica&amp;ntilde;o Jr.</author>
<date>
<month>March</month>
<day>13</day>
<year>2005</year>
</date>
<body>KARANIWANG pakiusap ng mga sumusulat sa akin ay ilahad ang mga palatandaan o ang mga danger signals ng cancer. Ito ay upang madali raw makapagpakonsulta sa doctor ang mga posibleng may cancer at nang maagapan ang nasabing sakit. Pinupuri ko ang mga readers na may ganitong positibong pananaw. Tama po kayo na ang maagang pagkatuklas sa cancer ang magsisilbing daan para ito ay maagapan. Kung nasa early stages pa lamang ang cancer magtatagumpay sa paggamot dito. Narito ang mga palatandaan ng cancer para sa kapakanan ng readers:  Mga sugat na hindi gumagaling at nag-iincrease ang size lalo na sa bahaging labi, dila, taynga, pilikmata o sa ari.  Bukol na hindi masakit o matigas na makikita sa suso, dila, labi, leeg, kilikili, singit.  Pagdurugo at abnormal discharge sa bibig, tumbong, ari ng babae at urinary bladder.  Pagdumi na paiba-iba ang oras at salitan ang diarrhea at constipation lalo na ang mga nasa age 40.  Parating may sore throat at malat ang boses.  Hindi matunawan.  Hindi maipaliwanag na pagbaba ng timbang, pagkakaroon nang hindi maipaliwanag na lagnat o panghihina.  Nagbago ang kulay at laki ng warts, nunal at birthmark.  Madalas na pananakit ng ulo, sinusitis o nahihirapang makakita. Ibig ko lamang linawin na ang mga nabanggit ay warning signs lamang at hindi ibig sabihin ay meron nang cancer. Ito ay isang paalala upang makapagpakonsulta agad sa doctor ang mga apektado.</body>
<link>http://www.philstar.com/Article.aspx?articleId=270234&amp;publicationSubCategoryId=94</link>
</article>
<article>
<title>US paraiso ng ambisyosong Pilipino</title>
<author>AKSYON NGAYON Ni Al G. Pedroche</author>
<date>
<month>March</month>
<day>14</day>
<year>2005</year>
</date>
<body>Detroit, Michigan, USA  Hangga ngayon ay tinitingala pa rin ng marami nating kababayang Pilipino ang United States bilang lugar na dapat patunguhan para umunlad ang buhay. Dapat sanay wala nang mandayuhan sa ibang bansa kung maraming oportunidad na hanapbuhay sa Pilipinas. Nakalulungkot ito. Hindi sila masisisi. In our own country, there are not enough quality jobs at ang sahod ng mga empleyado at manggagawa ay kakarampot kung ikukumpara sa kikitain sa Amerika. Mas lalong malungkot ang katotohanan na pati ang mga nagtapos ng medisina ay kumukuha ng kursong nursing o kayay caregiving para makapag-migrate sa Amerika o Canada. Kasi, mahihirapan silang makapasa sa state board kung silay doktor na tutungo rito. Hindi katulad ng mga nurse, physical therapists o caregiver na madaling makadampot ng trabahong may malaking suweldo. Doktor magna-nurse? Hindi ba malaking sampal at insulto sa ating mga Filipino professionals ito. Madalas, ang mga dayuhang nagtutungo rito as nurse ay nagsisimula bilang tagapag-alaga ng mga may-sakit. Pati puwit ng mga matatanda at baldado ay hinuhugasan nila. Dont tell me na dapat gawin ito ng isang Pinoy doctor? Well, kahit sino marahil na may ambisyong makatikim ng ginhawa ay lulunukin na ang prinsipyo at amor-propio. But I suppose dapat nang magising ang ating gobyerno. Ilang administrasyon na ang nagdaan at nangakong lilikha ng maraming disenteng hanapbuhay para sa mga Pilipino. Pero tila hangga ngayoy marami pa rin ang unemployed at underemployed. Kahit ang sarili kong mga anak na sina Alvin at Bong ay hindi ko masisi sa pag-migrate nila dito. Talented sila nang higit pa kaysa akin. Ang talent ni Alvin ay sa negosyo. He and his wife Carmela are running their own caregiving business with nurses, PT and doctors under their employ. Si Bong naman, pati na ang kanyang asawang si Marita na kararating lamang dito ay nagsisilbi lang bilang mga nurse pero may sariling planong binubuo. Malungkot pero ang pinagsisilbihan nila ay ang Amerika at hindi ang Pilipinas. Kasi naman, mayroon din silang sariling future na gustong mapatatag na hindi magagawa kung silay nasa Pinas. Ganyan ang takbo ng isip ng marami nating kababayan sa Amerika at ibang panig ng mundo.</body>
<link>http://www.philstar.com/Article.aspx?articleId=270354&amp;publicationSubCategoryId=94</link>
</article>
<article>
<title>Selos na ang US sa lapit ng Tsina</title>
<author>SAPOL Ni Jarius Bondoc</author>
<date>
<month>March</month>
<day>14</day>
<year>2005</year>
</date>
<body>LIGAW-INTSIK ang tawag sa lalaking tanghaling-tapat imbis na maka-hapunan kung dumalaw sa sinisinta, may dala pang siopao. Ligaw-Intsik ang porma ng Tsina sa Pilipinas. Kelan lang ay tumatanggap ng foreign aid ang Tsina. Ngayon ito na ang nagbibigay ng aid sa nais kaibiganin. Sa Pilipinas 10 milyon yuan ($1.3 million) military assistance ang inaalok ng Tsina. Nag-abot pa ng $250,000 na tulong sa salanta ng mudslides sa Quezon at Aurora nung Nobyembre. Kalaban ng Tsina sa Spratlys ang Taiwan, Vietnam, Malaysia, Brunei at Pilipinas. Pero bukod tanging sa Pilipinas ito nakipagkasundo ng joint oil exploration sa Spratlys. Nagpapautang ang Tsina ang $240 milyon, five years grace period at 5 percent interes lang, para matuloy na ang Northrail mula Caloocan hanggang Malolos at Clark Field. Daig nito ang naunang offers ng Spain at US, mga dating sumakop sa Pilipinas. Nangangako rin ang Tsina ng $7 bilyong investment sa mga minahan sa Pilipinas. Hindi makakibo ang America. Nangangamba ang US sa ligaw-Intsik. Nagbibigay ng military aid ang US, pero nakatali ito sa pagdikta nila ng dapat bilhing kagamitan ng AFP. Sa trade mas maraming binebenta ang US kaysa binibili sa Pilipinas. Ang Tsina baliktad, mas maraming binibili kaysa binebenta sa Pilipinas. Nadadaig ang US ng ligaw-Intsik. Kaya kinakasangkapan ang Japan para ipitin ang Pilipinas, simula sa pagpapatalsik sa entertainers. Nagising na ang sleeping giant. Ang ekonomiya ng Tsina lumalago nang 15-19 percent kada taon. Dati itong nag-e-export ng coal at diesel. Ngayon, binibili na niya ang sobrang uling at langis ng mundo, kaya nagmamahal. Binibili rin lahat ng bakal para sa industriyat de-lata, Nagsisikip na nga lahat ng seaports sa mundo dahil sa kalakal papasok at galing sa Tsina. Sa paglakas ng ekonomiya, pinalalaki rin ng Tsina ang militar nila. Taun-taon lumalaki nang 18 percent ang military spending. Kinakabahan ang America na baka lusubin nito ang Taiwan at unahan pa ang Japan sa pagiging policeman of Asia. Nagseselos na sa ligaw-Intsik sa Pilipinas.</body>
<link>http://www.philstar.com/Article.aspx?articleId=270363&amp;publicationSubCategoryId=94</link>
</article>
<article>
<title>EDITORYAL  Mahinang guro mahinang estudyante</title>
<author></author>
<date>
<month>March</month>
<day>15</day>
<year>2005</year>
</date>
<body>MILYONG estudyante sa elementary at high school ang magtatapos sa susunod na buwan. Sasabak sa high school ang mga ga-graduate sa elementary at ang mga high school sa college. Pero ang tanong ay kuwalipikado ba sila? Karamihan ay hindi! At mismong ang Department of Education (DepED) ang nagsabi na mahihina ang mga estudyante. Sa madaling salita ay mga bopol. Mahina sila sa tatlong subjects: Ang Math, Science at English (MatScEng). Pero ang nakagigimbal, bukod sa mahina sa MatScEng ang mga estudyante, marami rin pala sa kanila ang hindi marunong bumasa. Grabe na to! Kaya nga hindi nakapagtataka kung patuloy na isulong ng DepEd na dagdagan ng isang taon pa ang pag-aaral ng mga estudyante. Patuloy ang pagiging bopol ng mga estudyante at nakababahala na ang ganito. Malaki na ang ibinaba at napag-iiwanan ang mga estudyanteng Pinoy ng mga estudyante sa kalapit bansa. Mayroong mga estudyanteng nakatapos ng high school na hirap na hirap makaintindi ng English. At kung hindi makaintindi ng English mas lalo pang hindi siya marunong sumulat. Grabe na nga to. Maraming problema kung bakit patuloy na nagiging bopol ang mga estudyante (karamihan ay sa public school) ngayon. Unang-una na ang kahirapan. Maraming estudyante na nagmula sa mga squatters area ang halos wala nang sustansiya sa katawan. Marami sa kanila ang pumapasok na walang laman ang tiyan. Ikalawang problema ay ang kawalan ng mga mahuhusay na guro sa kasalukuyan. Wala nang mahuhusay na guro kung saan ay nabibigyan ng atensiyon ang mga estudyante. Ang mga mahuhusay na guro ay minabuti pang magtungo sa Singapore, Saudi Arabia, Hong Kong, Italy at iba pang bansa para magpaalila. Ikatlong problema ay ang kawalan nang mahuhusay na libro. Ngayoy mga dispalenghadong libro na pawang mali ang grammar ang ibinibigay sa mga esudyante. Ikaapat na problema ay ang kawalan ng interes ng mga magulang na turuan ang kanilang mga anak, halimbawa ay sa pagbasa. Noon ang mga bata ay saganang-sagana sa pagtuturo ng mga magulang. Ngayoy ibang-iba na. Ikalimang problema ay ang sobrang pagsisiksikan ng mga estudyante sa isang classroom. Imagine, may kabuuang 60 estudyante sa isang classroom. Grabe na to! Gumagawa ng paraan ang DepEd at balak ngay pagdaragdag ng isang taon pa sa high school at isang taon sa prep. Pero hindi ito ang kasagutan kundi ang mahuhusay na teacher at mga librong korek ang grammar. Ito ang unahing solusyunan.</body>
<link>http://www.philstar.com/Article.aspx?articleId=270464&amp;publicationSubCategoryId=94</link>
</article>
<article>
<title>Totohanan na kaya?</title>
<author>PANAGINIP LANG Ni Nixon T. Kua</author>
<date>
<month>March</month>
<day>15</day>
<year>2005</year>
</date>
<body>NANINDIGAN ang administrasyon ni Madam Gloria na ipagpatuloy ang family planning program nito kahit na patuloy na tumututol ang simbahang Katoliko. Sinabi ni Press Secretary Ignacio &amp;quot;Toting&amp;quot; Bunye na pinag-utos ni Madam Gloria na ituloy ang naturang programa at ang dahilan sa desisyong ito ay hindi personal na banggain ang mga obispo ng simbahang Katoliko kung hindi ito ay trabaho lamang. Giniit din ni Bunye na hindi aatras si Madam Gloria sa naturang tayo subalit patuloy ang gagawing pakikipag-usap ng administrasyon sa mga sektor na tumututol dito, kabilang na nga ang mga Obispo at mga opisyal ng simbahang Katoliko upang maibigay ang dahilan kung bakit ito dapat ipatupad. Ang naturang programa na binansagan na Ligtas Buntis program ay matinding tinutukan ng ibat ibang sektor na hanggang sa panahong ito ay nais lang na gawing family planning method na gamitin ng mga Pinoy ay ang rhythm method. Ayaw nila ng iba pang solusyon ng family planning o paggamit ng iba pang contraceptive gaya ng pills, condoms, vasectomy, tubal ligation, IUD at iba pang paraan. Dahil sa desisyong ito ni Madam Gloria ay aasahang hindi siya tatantanan ng makapangyarihang Simbahang Katoliko. Pero sa pinakitang ito ni Madam Gloria dapat siguro sa isyu na ito ay tawagin natin siyang Pangulong Gloria Macapagal-Arroyo dahil pinatunayan niya na Pangulo siya ng buong Pilipinas. Congratulations Madam President. Sana lang ay hindi siya umurong sa matinding pressure na tiyak ipapatupad ng mga Kardinal at Obispo. Sana rin hindi lang yan ang umpisa at sundan naman ang pagpapatupad ng death penalty sa mga convicted criminals upang magsilbing panakot sa mga kriminal. Kamakailan kasi ay pinanindigan ng Malaca&amp;ntilde;ang na hindi nito ipapatupad ang death penalty na ikinalulungkot ng karamihan. Una nilang naging dahilan ay mga ordinaryong rapists at murderer lang daw ang mga ito. Hindi naman daw kasama ang mga kidnappers at drug lord sa mga nabigyan ng reprieve. Lubos itong kinagalit ng sambayanan dahil pantay-pantay lang naman ang level ng kasalanan ng mga yan pero obvious na hindi maituloy ng Malaca&amp;ntilde;ang dahil nga sa Simbahang Katoliko na laban talaga sa death penalty. Inuulit ko, sana sa pagpapatupad ng death penalty sa mga rapists, murders, kidnappers at mga drug lords. Sana tuluy-tuloy na at patunayan na meron nang political will si Madam GMA. Sana Madam President na ang lagi naming maitatawag sa iyo? * * * Habang sinusulat ko ito ay patuloy ang gulo sa Camp Bagong Diwa sa Taguig kung saan nakapang-agaw ng dalawang baril ang isang suspected miyembro ng Abu Sayyaf sa isang jail guard na nagdadala ng pagkain. Isang jail guard ang namatay samantalang marami raw ang nasugatan. Ang maagawan at magdala ng baril sa loob ng kulungan habang may hawak na mga pagkain ay obvious na kapabayaan at patunay na naman na palpak ang ugali ng ating mga jail guards na nakapagbigay tuloy ng pagkakataon sa mga nakadetineng suspects. Pero ang pinakamalungkot rito ay katakut-takot na negosasyon na naman at pagbibigay pa ng mga demands ng mga nang-agaw ng baril. Kung totoo ang naunang mga balita habang sinusulat ito na wala nang hawak na hostage ang mga suspects ay bakit pa tayo nakikipagnegosasyon. Bakit hindi pa lusubin ang mga yan at ubusin? Malaking katarantaduhan ang pagiging negosasyon sa kanila at lalong malaking kahibangan ang pagpayag sa kanila na maghanap pa sila ng kanilang negotiator. Iisa lang ang dapat gawin sa mga yan, kasama na ang iba pang mga miyembro ng Abu Sayyaf at iba pang kriminal gangs dito sa atin, at yan ay ang lipulin sila at huwag nang kausapin. Habang kinakausap natin sila, lumalakas pa ang loob ng mga yan at kaya tuloy nang-aagaw at patuloy na nakapaghahasik ng kawalanghiyaan. Iisa ang gawin diyan, ubusin sila at tigilan ang anumang uri ng negosasyon. Kung magagawa natin yan, magsisilbi iyang aral sa iba pa kaya sa susunod ay hindi maglalakas loob ang mga yan. Yan lang ang paraan at kapag naipatupad yan ay tiyak na bababa rin ang krimen. Wala na tayong magagawa, iba na ang panahon kaya ang kailangan natin ay ang gagamit ng kamay na bakal na siyang naiintindihan ng mga terorista at mga kriminal. * * * Para sa anumang reaksyon, sumulat lang sa nixonkua@yahoo.com o nixtkua@gmail.com o di kayay mag text sa 09272654341. Mapapakinggan nyo rin po ang inyong lingkod sa MATA NG AGILA sa DZEC 1062 mula 6:15 hanggang 8:30 ng umaga, Lunes hanggang Biyernes.</body>
<link>http://www.philstar.com/Article.aspx?articleId=270500&amp;publicationSubCategoryId=94</link>
</article>
<article>
<title>Students ng P. Burgos apektado sa away nina Dr. Agbayani at coop officials</title>
<author>BANAT NI BATUIGAS Ni Bening Batuigas</author>
<date>
<month>March</month>
<day>16</day>
<year>2005</year>
</date>
<body>TUMBOK lang. Ikinakalat ni PO3 Joseph Ferrer alyas Pagong ng CIDG Field Office sa northern Metro Manila na siya na ang opisyal na kolektor ng intelihensiya ng halos lahat ng unit ng CIDG sa area niya. May basbas umano siya ni CIDG director Chief Superintendent Ricardo Dapat. Baka kung saan damputin si Ferrer kapag nakarating kay Dapat na ginagamit niya ang CIDG director sa kanyang ilegal na aktibidades? * * * Tunghayan naman natin ang mga poems at sulat ng mga estudyante ng P. Burgos Elementary School sa Sta. Mesa, Manila na nagpapatunay na sila ang unang apektado sa patuloy na pag-aaway ng principal nila ni Dr. Estrella Agbayani at mga board of directors ng Multi-Purpose cooperative nila. Sana suriing maigi ni Education Secretary Florencio Abad ang sigalot diyan sa eskuwelahan at parusahan ang dapat parusahan para hindi na muling mangyari pa ang ganitong uri ng problema sa ibat ibang sulok ng bansa. Lumalabas kasi na para parusahan itong mga board of directors ng cooperative, hinaharas sila ni Agbayani sa pamamagitan ng pagtanggal ng teaching load nila o dili kayay pagtapon sa kanila sa mga kuwartong maliliit at mainit at ang mga estudyante ang naiiwang nagdurusa, he-he-he! Usap-usapan na ang Burgos kahit saan ah. Sa sulat na nakarating sa akin, sinabi ng mga estudyante na sina Jimboy Barte, Jobien Limlingan, Evette Santos, Nikki Mendoza at Nicka Glemao na hindi nila nagustuhan ang pag-transfer ng Journalism class nila sa 4th floor ng HE building dahil the room stinks. Ayon sa mga Grade 6 students malapit ang kuwarto sa toilet, maliit ito at nagsiksikan silang 23 sa klase kayat sobra ang init. We need a better room where we can have quality journalism education,&amp;nbsp;ani Limlingan. Hiniling naman ni Barte na ibalik na lang sila sa 2nd Floor sa Philips room kung saan comfortable sila. Bakit naman inilipat ang Journalism class sa malapit sa toilet? Kasi ang teacher nila na sina Mrs. Pan at Mrs. Mayuga ay miyembro ng Board of Directors ng cooperative, he-he-he! Lumabas din ang tunay na dahilan, no mga suki? Hindi lang yan. Ang computer center na pinakikinabangan din ng mga estudyante at mga guro ay pinabuwag ni Agbayani dahil ang guro roon ay BOD din ng cooperative. Ang hindi pagpagamit ng school gymnasium sa PE classes dahil ang teacher at sports coordinator ay BOD member din. Ang pagbubuwag din ng pandesalan ng mga batang may kapansanan (special children) dahil pinamamahalaan ito ng dating BOD at opisyal ng coop. Ano ba yan? He-hehe! Parang wala nang ginawang tama si Agbayani ah. Pinatunayan naman ng mga estudyante na sina Nadine Gayle Janilon, Garlynne Joya Esguerra, Angela Nievera at Adrian Vert Garcia ang collection o fund raising activities ng mga guro sa kanila. Tulad na lang umano ng nakaraang Teachers Day kung saan pinasok ng isang Mrs. Barameda ang kanilang klase at hiningian sila ng pera para pambili ng regalo sa mga guro. Nagbigay ang mga bata ng mula P3 hanggang P8 at tinawag pa sila ni Mrs. Barameda na kuripot. Ano kaya ang masabi ni Agbayani at Men-nie Nakpil sa mga hinaing na ito ng mga estudyante? Tiyak, sasabihin ni Nakpil na hindi totoo ang bintang laban sa kampo ni Agbayani, he-he-he! Magsisinungaling ba ang mga bata? Abangan!</body>
<link>http://www.philstar.com/Article.aspx?articleId=270609&amp;publicationSubCategoryId=94</link>
</article>
<article>
<title>Mahalaga ang papel ng LGUs sa mga kampanyang pangkalikasan</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>March</month>
<day>16</day>
<year>2005</year>
</date>
<body>ANG Carless Day Campaign at Solid Waste Management ay ilan lamang sa mga programang pinasimulan ng Department of Environment and Natural Resources upang mabawasan ang polusyon sa Metro Manila. Malaki ang tulong na ginagawa ng mga lokal na pamahalaan sa mga kampanyang ito dahil sila mismo ang gumagawa ng mga ordinansang susundin ng kanilang mga nasasakupan. Isang magandang halimbawa ang panukala ng Marikina City government ang isang araw na walang bibiyaheng pribadong sasakyan sa kanilang mga lansangan. Hindi lang ito nakakabawas ng trapiko kundi nababawasan din ang pagbunga ng nakalalasong usok sa hangin mula sa tambutso ng mga sasakyan. Maliban dito, nakikiisa rin ang Marikina City sa programa ng DENR tungkol sa solid waste management. Nakikiisa na rin ang Pasig City sa pamamagitan ng isang panukala na mag-segregate ng basura mula sa mga kabahayan bago ito kolektahin. Sa ganitong paraan maiiwasan ang walang habas na pagtatambak ng basura sa mga open dumpsites at controlled dumpsites. Sa pamamagitan ng waste segregation naisasagawa rin ang pagre-recycle ng mga basura para gamitin sa ibang bagay. Sa pamamagitan nito naisasagawa rin ang waste reduction. Kung maipagpapatuloy ang mga programang ito ay mababawasan ang tone-toneladang basura na tinatambak lamang sa mga dumpsites sa ibat ibang lugar sa Kamaynilaan. Sana ay mas marami pang mga LGUs na makiisa sa mga kampanyang ito upang matugunan natin ang pagbabawas ng polusyon sa hangin.</body>
<link>http://www.philstar.com/Article.aspx?articleId=270615&amp;publicationSubCategoryId=94</link>
</article>
<article>
<title>'Ang katotohanan ang magpapalaya sa inyo'</title>
<author>ALAY - DANGAL Ni Fr. Jose C. Blanco, S.J</author>
<date>
<month>March</month>
<day>16</day>
<year>2005</year>
</date>
<body>SI Jesus ang Katotohanan na magpapalaya sa atin. Inaalis niya ang kawalang-katotohanan at mga kasinungalingang nasa sa atin. Sa kapangyarihan ng Banal na Espiritu, binibigyang-liwanag ni Jesus ang ating mga isip. Pinatatatag niya ang ating kalooban. Sa ating pagninilay sa malaking biyayang ito mula kay Jesus, amin ding ginugunita ang pagkakalunsad ng Ang Pilipino Star Ngayon, ang pahayagan ng masa, noong 1986. Ang ating pahayagan, na ngayoy mas kilalang PSN o Pilipino Star NGAYON, ay labing-siyam na taong gulang na bukas, Marso 17. Sa loob ng labing-siyam na taon, ang PSN ay nagpunyagi at pinanatiling makatotohanan ang mga pamamahayag ng mga balita, paglalahad ng mga pangyayari o kaganapan sa ating lipunan at paglilimbag ng mga bagay-bagay na makabuluhan, makatotohanan at kapaki-pakinabang para sa inyo na aming mga mambabasa. Naalala ko rin nang ang unang publisher nito, si Gng. Betty Go-Belmonte, ay nangarap na balang-araw, ang PSN ay magiging isang tala na gagabay sa mga mamamayang Pilipino upang ang huliy magsumikap na abutin din ang kanilang mga pangarap at sa gayoy tunay na maiangat ang dangal ng masang Pilipino. At sa aking palagay, ngayon na nga ang panahong iyon. Ngayon, ang PSN ang numero unong pahayagang Pilipino na tinatangkilik ng mga mambabasa dito sa Pilipinas at ganoon din sa Hong Kong, Saudi Arabia at iba pang bansa. Ang mga pangarap ni Betty ay lubos na nabigyang-katuparan sa pangangasiwa ng PSN ng kanyang butihing anak na si Miguel G. Belmonte, na sa loob na maraming taon ay mahusay na ginampanan ang mga tungkuling iniatang sa kanya. Ganoon din sa mga kasalukuyang bumubuo ng editorial staff, reporters, columnists at nangangasiwa ng administratibong gawain sa PSN. Higit sa lahat, ginugunita namin at pinasasalamatan KAYO na aming mga mambabasa, mga advertisers, mga nagtitinda ng diyaryo  sa walang-sawang pagtangkilik ninyo sa PSN. Sa pagsulong at pagsuporta ninyo sa PSN, naniniwala kami na tinatangkilik ninyo ang katotohanan at ang pinagmumulan ng KATOTOHANAN, si Jesus. Maligayang anibersaryo sa lahat! Lumawig pa nawa ang misyon ng PSN para sa higit na kadakilaan ng Diyos!</body>
<link>http://www.philstar.com/Article.aspx?articleId=270622&amp;publicationSubCategoryId=94</link>
</article>
<article>
<title>&amp;quot;Sigalot sa Insurance Commission...&amp;quot;</title>
<author>CALVENTO FILES Ni Tony Calvento</author>
<date>
<month>March</month>
<day>16</day>
<year>2005</year>
</date>
<body>MARAMING TEXT MESSAGES AT TAWAG SA TELEPONO ANG NATANGGAP NG &amp;quot;CALVENTO FILES&amp;quot; TUNGKOL SA COMMISSIONER NG INSURANCE COMMISSION NA SI BENJAMIN S. SANTOS, JR Karamihan dito ay hindi sumasang-ayon sa pagtatalaga sa kanya bilang Commissioner ng Insurance Commission. Hindi daw nasa ayos. Isa sa aking mga sources ang nagsasabi na itong taong ito ay merong mga kaso na kasalukuyang nakabinbin sa ibat ibang korte. Meron din diumano sa Ombudsman at sa Civil Service Commission. Ating hahalukayin ang mga ito at ibabalita sa lalong madaling panahon. Nagkaroon din ako ng pagkakataon na makausap si Division Chief Erwin Hizon at kinumpirma niya ang nangyaring insidente sa kanila ni Da Flash Santos. Bunsod dito ay naghain siya ng mga reklamo sa Prosecutors Office ng kasong Direct Assault, Slander, Unjust Vexation at meron na rin sa Ombudsman at sa Civil Service Commission. Nakiusap si Mr. Hizon na huwag na munang pag-usapan pa ang mga kasong isinampa niya laban kay Santos baka daw ma-apektuhan ang mga kasong inihain niya sa Ombudsman at sa Civil Service Commission. Nung umpisa pa lamang italaga yang si Santos, marami na raw mga Division chiefs ang na demoralize. &amp;quot;Many of us were in a quandary over the appointment of Benjamin S. Santos as said commissioner of the said government agency which is directly under the Department of Finance. The Office of the Insurance Commission, aside from its primary function of supervision, regulation and control of the insurance industry in our country has quasi-judicial duty and responsibility which requires knowledge in law and the insurance business. In short, the Insurance Commissioner must be a lawyer. Aside from Mr. Santos not being a lawyer, he lacks ethical standards and professionalism to govern and handle such a sensitive position in the government. Worst the Insurance Commissioner is already 66 yrs old, having been born on October, 1938,&amp;quot; pahayag ng source ng &amp;quot;Calvento Files&amp;quot; na nakiusap na huwag banggitin ang kanyang identity. Isang kopya ng liham ay ibinigay sa akin at ito ay ipinadala sa tanggapan ni President Gloria Macapagal Arroyo, at tinanggap ng Office of the Sr. Deputy Executive Secretary na naglilitanya ng kanilang oposisyon sa pagkakatalaga kay Santos. This is a matter of record na sigurado ko rin naman na nakatanggap si Santos ng kopya. Mabigat ang laman ng liham kay Presidente. Hindi naintindihan kung bakit hindi inaksyunan ni GMA ang kanilang reklamo at hanggang ngayon ay nasa pwesto pa rin itong si Santos. Isang pang isyu na ipinarating sa akin laban dito kay Santos ay ang nilalaman sa isang liham. &amp;quot;Commissioner Benjamin Santos did what was never done by previous Commissioners at the Insurance Commission. Not only did he assign conservators to different companies with the view of destroying their image and embarrass their respective managements. To add insult to injury, Commissioner Ben Santos published all these companies for the public to feast on. He lumped all of them in a group as if management people of these companies are criminals.&amp;quot; Kalakip ng liham ay mga photo-copies ng paid advertisements sa CLASSIFIED ADS ng isang broadsheet kung saan may NOTICE TO THE PUBLIC laban sa mga sumusunod na Insurance Companies. First Integrated Bonding and Surety Company., Inc. Tico Insurance Company Inc., The Imperial Insurance, Inc., First Quezon City Insurance Company, Inc., Mantruste Insurance Corporation, Development Insurance and Surety Corporation, Zenith Insurance Corporation, Luzon Insurance and Surety Company, Inc., Wellington Insurance Company, Inc., Times Surety and Insurance Company, Inc., The Capital insurance and Surety Co., Inc. &amp;quot;Ang hindi namin naiintindihan, yung mga maaring daanin sa maayos na usapan, dahil sa pagiging brusko nitong si Mr. Santos, ginawa pa nito ipinublish sa pahayagan na alam naman niyang ikasisira ng mga kompanyang ito,&amp;quot; ayon sa aking source. Sa pagpapatakbo ng isang ahensya ng gobierno, kailangan ang isang harmonious relationship based on respect and trust sa mga pinuno nito at sa mga kawani. Hindi naman maaring puro pananakot at pambabraso ang pairalin dito para sumunod silang lahat. Mr. Santos, bakit kaya napakaraming reports na natatangap namin dito sa &amp;quot;CALVENTO FILES?&amp;quot; Kung totoo ngang ikaw ay lampas na sa takdang edad ng 65 yrs old, (66 yrs old ka na raw?) sang-ayon sa regulasyon ng Civil Service Commission, umpisa pa lamang may violation na ang iyong pag-assume ng iyong tungkulin bilang Commissioner ng nasabing tanggapan. Respetuhin natin ang mga rules and regulations dahil kung hindi, magkakaroon ng disorder at kaguluhan tulad na nga nang mga nangyayari sa nasabing ahensya. Bakit hindi ka bumitiw at magparaan sa mga taong qualified naman at nasa tamang edad? Ano ba talaga manong ang meron dyan sa Insurance Commission at hindi mo mabitiwan yan? Marami pang ibang binanggit ang aking mga sources subalit lubhang seryoso ang mga paratang ng mga taong nakausap ko. Hanggat di naliliwanagan natin mula kay Mr. Santos, I reserve the right to withhold the publishing the issues raised by the people concerned and also the contents of the letter addressed to President Gloria Macapagal Arroyo. Sa puntong ito, nais kong iparating ang aking paanyaya kay Mr. Santos na sagutin ang mga paratang na ibinabato sa kanya para sa isang balanseng pamamahayag. Bukas ang aking tanggapan para madinig ang iyong panig. PARA SA ANUMANG COMMENTS O REACTIONS MAARI KAYONG MAGTEXT SA 09213263166. MAARI KAYONG TUMAWAG SA 7788442.</body>
<link>http://www.philstar.com/Article.aspx?articleId=270625&amp;publicationSubCategoryId=94</link>
</article>
<article>
<title>EDITORYAL  Hugas-kamay</title>
<author></author>
<date>
<month>March</month>
<day>18</day>
<year>2005</year>
</date>
<body>PAGKATAPOS nang madugong assault sa Camp Bagong Diwa jail noong Miyerkules na ikinamatay ng 23 miyembro ng Abu Sayyaf, nagsimula na naman ang pagtuturuan at ang paghuhugas-kamay. Walang ipinagkaiba sa mga nangyari sa nakaraan na ang intensiyon ay iligtas ang sarili. Ibubunton sa iba ang sisi kaya nangyari iyon. Ganito ang senaryong nakikita ngayon makaraan ang madugong assault. Inililigtas na ni Bureau of Jail Management and Penology (BJMP) director Chief Supt. Arturo Alit ang kanyang sarili. Sa himig ng salita, ang sinisisi niya ay ang pamahalaan. Marami raw problema ang BJMP na noon pa niya ipinaabot sa pamahalaan subalit hindi siya pinakikinggan. Ayon kay Alit, problema ng BJMP ang kakulangan ng mga jailguards sa Metro Manila Rehabilitation Center (MMRC). May kabuuang 1,248 na mga inmates sa Camp Bagong Diwa at ang nagbabantay lamang sa mga ito ay 429 guards. Ang NCR jails ayon pa kay Alit ay mayroong 21,987 inmates at ito ay tumataas pa. Sinisisi pa ngayon ni Alit ang gobyerno dahil sa nangyaring assault sa Camp Bagong Diwa. At naghuhugas na siya ng kamay. Wala siyang kasalanan. Ang matinding sinabi ni Alit, ang nangyari raw ay magandang paraan para magising ang gobyerno at nang hindi na maulit ang pangyayari. Inililigtas ni Alit ang kanyang sarili para hindi mabagsakan ng sisi. Tangkang tumakas ang mga Abu Sayyaf. Inagawan nila ng baril ang isang guwardiya at saka binaril ito. Ang isang guwardiya ay sinaksak umano ng metal spikes. Doon na nagsimula ang kaguluhan. Naglungga na ang mga miyembro ng Sayyaf at ayaw sumuko. Kinabukasan, dakong 9 ng umaga, sinimulan na ang assault at patay ang apat na lider at mga miyembro. Wake up call daw sa gobyerno ang nangyari sa Camp Bagong Diwa. Alam ba ni Alit ang kanyang sinasabi? Bago ang pang-aagaw ng baril, nakita raw na may kausap sa cell phone ang Sayyaf leader na si Kosovo. Paano siya nagkaroon ng cell phone sa kulungan? Nang matapos ang assault ay nakita ang bangkay nina Robot at Global, nakita sa katawan nila ang mga baril. Paano nagkaroon ng baril ang dalawang terorista? Ibig sabihin, masyadong maluwag ang mga guwardiya kaya nakapagpasok ng cell phone, baril at baka nga pati shabu. At paano rin nagkaroon ng bata sa loob ng bilangguan at ito pa ang unang tinamaan? Maraming katanungan ang dapat sagutin ng BJMP director. Hindi muna dapat sinisisi ang gobyerno at hindi agad dapat maghugas ng kamay.</body>
<link>http://www.philstar.com/Article.aspx?articleId=270838&amp;publicationSubCategoryId=94</link>
</article>
<article>
<title>Mga delikadong condominium</title>
<author>BAHALA SI TULFO Ni Ben Tulfo</author>
<date>
<month>March</month>
<day>18</day>
<year>2005</year>
</date>
<body>PINAG-IINGAT namin ang lahat lalo na sa mga ganitong panahon kung saan nag-uusbungan na naman ang mga open house ng ibat ibang mga condominium. Dagsaan na ang pagtatayo ng mga condominium sa ilang lugar sa Metro Manila. Pababaan ng presyo ang kanilang estilo at kung minsay gumagamit pa ng sikat na personalidad upang makapang-akit ng tao. Pinapayuhan namin ang lahat na kilatising mabuti ang unit na inyong bibilhin. Dahil baka magsisi kayo sa huli. Estilo ng ilan nating mga kababayan ang bumili ng ilang units at hintaying tumaas ang value nito. Ngunit ang kadalasang nangyayari ay nasasayang lamang ang kanilang naipundar. Dahil sa mahinang pagkakagawa ng mga gusaling ito, ilan sa kanila ay nako-condemn. Ang ibig sabihin, mapanganib at hindi na dapat okupahan ng tao. Ngunit may ilang matitigas ang ulo. Sa halip na lisanin ang kanilang &amp;quot;walang silbing&amp;quot; condominium, pinipili pa nilang manirahan dito kasama ng mga panganib na nakaamba. Wala ring pakialam ang mga developer ng mga condominium na ito. Ang katwiran nila, bayad na naman at kumita na sila. May ilang condominium at walang pakialam na mga developers ang nasa aming surveillance list. Isa-isa namin silang ipakikilala at tutukuyin ang kanilang mga delikadong basurang condominium. Abangan. * * * BITAG hotline nos. 932-8919 / 932-5310 at mag-text sa 09189346417. Panoorin ang &amp;quot;BAHALA SI TULFO&amp;quot; live sa UNTV 37, Simulcast DZME 1530, Monday-Friday, 9:00-10:30 ng umaga. Manood tuwing Sabado, 9:00-10:00 p.m. IBC-13, &amp;quot;BITAG&amp;quot;</body>
<link>http://www.philstar.com/Article.aspx?articleId=270857&amp;publicationSubCategoryId=94</link>
</article>
<article>
<title>&amp;quot;Ang walang alam na Kongresista ng Laguna...&amp;quot;</title>
<author>CALVENTO FILES Ni Tony Calvento</author>
<date>
<month>March</month>
<day>18</day>
<year>2005</year>
</date>
<body>NATIMBOG NG MGA OPERATIBA NG PHILIPPINE DRUG ENFORCEMENT AGENCY (PDEA) ANG KAPATID NANG CONGRESSWOMAN NG FIRST DISTRICT OF LAGUNA NA SI CONG. ULIRAN JOAQUIN. Si Sumilang Tee alyas Baby Tsina, nakatira sa Tee Compound, Brgy San Vicente, San Pedro, Laguna ay matagal ng nasa watch list ng PDEA dahil sa kanyang mga illegal na aktibidades sa larangan ng pagtutulak ng illegal drugs. Nasabat sa isang buy-bust operation ang kapatid ni Cong. Joaquin at ang pamangkin nitong si Rowell Letun at nasamsam mula sa kanila ang 50 gramo ng pinaghihinalaang metamphetamine hydrochloride o shabu na nagkakahalaga ng mahigit kumulang sa P100,000. Mabilis na naglabas ng pahayag ang aming Congresswoman na wala daw siyang alam sa mga illegal na gawain ng kanyang kapatid. Kilala kong personal ang asawa ni Cong. Uliran Joaquin. Si Nereo Joaquin ay isang mabuting tao at magaling na Kongresista. Sayang nga at pumanaw na ang taong ito. &amp;quot;The good they die young..&amp;quot; In fact, I dare to say that na si Uliran ay nanalo bilang congresswoman dahil sa legacy na iniwan ng kanyang asawa sa First District ng Laguna. Wala daw siyang alam? Aba Uliran, magtanong ka sa San Vicente at halos lahat ng iyong makakausap sasabihin na si Baby Tsina, ang iyong kapatid ay sangkot sa droga. &amp;quot;Matagal ng problema ng San Vicente yang si Baby Tsina at kaya naman malakas ang loob nyan ay dahil meron siyang kapatid na Kongresista na maaring sumalo sa kanya. Imposible naman ni wala siyang malay sa mga nangyayari sa kanyang distrito at mismo sa compound ng kanyang mga kamag-anak,&amp;quot; ayon kay Dante, isang tubero na residente ng San Vicente na tumangging magbigay ng buong pangalan. Talamak ang problema ng droga sa San Pedro at mismong mga taga rito ang magsasabi sa inyo na totoo ito. Mga durugista na walang ginawa kundi manghold-up at mang-agaw ng cellphone tapos sasaksakin pa ang kanilang biktima. &amp;quot;Sa dami ng krimen sa aming lugar dito sa First District, hindi na nga ako lumalabas pagmadilim na. Kung pwede nga sa araw na lang ako kumikilos at nagnenegosyo,&amp;quot; ayon naman kay Vivian na may-ari ng isang business establishment sa San Vicente. Cong. Joaquin, hindi mo alam ang mga ginagawa ng kapatid mo at iyong pamangkin. Paano mo mapaglilingkuran ang iyong mga kababayan eh, sarili mong bakuran hindi mo malinis. Napakadaling sabihin na wala lang kinalaman at dumistansya agad, natimbog kasi. Ang laki-laking kahihiyan, na ang sarili mong kapatid sangkot sa illegal na droga, hindi lamang para sa iyong pamilya, kundi para sa lahat ng iyong mga constituents. &amp;quot;What happened? It is very hard to believe that a Congresswoman does not know the goings-on in her own turf. Kung meron kang delicadeza, MAGRESIGN KA NA!&amp;quot; sigaw naman ni Danny na taga Calendola. Hindi mo naman pwedeng sabihin na all these is politically motivated. Ang pangalang ni Baby Tsina ay matagal ng mainit sa mga PDEA. Bakit naman itong si Director Anselmo Avenido hindi man lang kinausap itong si Congresswoman Joaquin at sinabi ang tungkol sa mga pagtutulak ng kanyang sariling kapatid. Nakakatuwang mabasa (nakakatawa nga) na mismong si Director Avenido ang naglilinis ng pangalan ng Kongresistang babae. Wala daw alam si Uliran sa gawain ni Baby Tsina. Kawawa din naman itong si Sr. Supt. Nordonio Reyes, ang hepe ng San Pedro PNP, na inuumaga sa kakakalap ng impormasyon tungkol sa mga kriminal sa kanyang area of responsibility. Mismo sa bakuran ng pamilya ng isang Kongresista makikita pala ang isang malaking isda sa larangan ng illegal na droga. &amp;quot;Si Colonel Reyes nga, hanggang umaga, pinipintahang mabuti ang mga kartada ng mga mukha ng tao sa Pacita Complex para siguruhin mapanatili ang kaayusan sa aming lugar. Ang masakit nito, mga kamag-anak ng politiko ang kailangan niyang banggain,&amp;quot; sabi ni Boy na parati kasama nitong si Col. Reyes na nagpupuyat sa Pacita. Mga kaibigan, hindi ito ang kauna-unahan pagkakataon na itong si Baby Tsina ay naaresto dahil sa kaso na drug related. There have been previous arrest and it is a matter of record. So how does Congresswoman Joaquin expect us to believe na hindi niya alam ang mga ginagawa ni Baby Tsina? Ng pamangkin niyang si Rowell? Kaya nga SHABU QUEEN ang bansag sa kanya sa mga pahayagan. Hindi naman nagising yan ng isang araw at nakuha na niya ang trono bilang reyna ng shabu. Sa katunayan, ang pamangkin nitong si Cong. Joaquin ay merong standing warrant para sa pagtutulak ng illegal na droga ng beripikahin ng mga tauhan ng PDEA. Kasama na natimbog sa nasabing compound si Carlito Pili, 40 yrs old ng Almendrala St., San Vicente, San Pedro, Laguna. Dapat papurihan ang mga tauhan ng Provincial Regional Office ng PDEA sa CALABARZON dahil ang pagkahuli dito kay Baby Tsina at sa kanyang anak sa akto, sa isang inilatag na buy-bust operation. Cong. Joaquin, hindi mo alam ang tungkol sa mga aktibidades ng iyong kapatid, eh, napag-alaman ko na mismo ang iyong asawa na si Nereo ay pinalayas si Baby Tsina. Kinailangan nitong tumira sa Bi&amp;ntilde;an, Laguna, kung saan nahuli yan at nakulong nang matagal. Kung gusto ni Cong. Joaquin , uungkatin ko ang mga records ng kapatid mo at ilalathala natin dito. Pabayaan natin ang taong bayan ang humatol kung paano ang isang Congresista hindi alam ang nangyayari sa kanyang bayan higit sa lahat sa sarili niyang kapatid. WALA KANG ALAM, CONG. JOAQUIN O SADYANG ISA KANG WALANG ALAM NA KONGRESISTA? ANO SA PALAGAY NINYO, mga mambabasa ng &amp;quot;CALVENTO FILES?&amp;quot; Padinig ng inyong opinion at iparating natin kay Cong. Uliran Joaquin. PARA SA ANUMANG COMMENTS O REACTIONS, MAGTEXT SA 09213263166. MAARI DIN KAYONG TUMAWAG SA 7788442. NATIMBOG NG MGA OPERATIBA NG PHILIPPINE DRUG ENFORCEMENT AGENCY (PDEA) ANG KAPATID NANG CONGRESSWOMAN NG FIRST DISTRICT OF LAGUNA NA SI CONG. ULIRAN JOAQUIN. Si Sumilang Tee alyas Baby Tsina, nakatira sa Tee Compound, Brgy San Vicente, San Pedro, Laguna ay matagal ng nasa watch list ng PDEA dahil sa kanyang mga illegal na actibidades sa larangan ng pagtutulak nn illegal drugs. Nasabat sa isang buy-bust operation ang kapatid ni Cong. Joaquin at ang pamangkin nitong si Rowell Letun at nasamsam mula sa kanila ang 50 gramo ng pinaghihinalaang metamphetamine hydrochloride o shabu na nakakahalaga ng mahigit kumulang sa P100,-000. Mabilis na naglabas ng pahayag ang aming Congresswoman na wala daw siyang alam sa mga illegal na gawain ng kanyang kapatid. Kilala kong personal ang asawa ni Cong. Uliran Joaquin. Si Nereo Joaquin ay isang mabuting tao at magsling na Congresista. Sayang nga at pumanaw na ang taong ito. &amp;quot;The good they die young..&amp;quot; In fact, I dare to say that na si Uliran ay nanalo bilang congresswoman dahil sa legacy na iniwan ng kanyang asawa sa First District ng Laguna. Wala daw siyang alam? Aba Uliran, magtanong ka sa San Vicente at halos lahat ng iyong makakausap sasabihin na si Baby Tsina, ang iyong kapatid ay sangkot sa droga. &amp;quot;Matagal ng problema ng San Vicente yang si Baby Tsina at kaya naman malakas ang loob nyan ay dahil meron siya kapatid na Kongresista na maaring sumalo sa kanya. Imposible naman ni wala siyang malay sa mga nangyayari sa kanyang distrito at mismo sa compound ng kanyang mga kamag-anak,&amp;quot; ayon kay Dante, isang tubero na residente ng San Vicente na tumangging magbigay ng buong pangalan. Talamak ang problema ng droga sa San Pedro at mismong mga taga rito ang magsasabi sa inyo na totoo ito. Mga durugista na walang ginawa kundi manghold-up at mang-agaw ng cellphone tapos sasaksakin pa ang kanilang biktima. &amp;quot;Sa dami ng krimen sa aming lugar dito sa First District, hindi na nga ako lumalabas pagmadilim na. Kung pwede nga sa araw na lang ako kumikilos at nagnenegosyo,&amp;quot; ayon naman kay Vivian na may-ari ng isang business establishment sa San Vicente. Cong. Joaquin, hindi mo alam ang mga ginagawa ng kapatid mo at iyong pamangkin. Paano mo mapaglilingkuran ang iyong mga kababayan eh, sarili mong bakuran hindi mo malinis. Napkadaling sabihin na wala lang kinalaman at dumistansya agad, natimbog kasi. Ang laki-laking kahihihiyan, na ang sarili mong kapatid sangkot sa illegal na droga, hindi lamang para sa iyong pamilya, kundi para sa lahat ng iyong mga constituents. &amp;quot;What happened? It is very hard to believe that a Congresswoman does not know the goings-on in her own turf. Kung meron kang delicadeza, MAGRESIGN KA NA!&amp;quot; sigaw naman ni Danny na taga Calendola. Hindi mo naman pwede sabihin na all these is politically motivated. Ang pangalang ni Baby Tsina ay matagal ng mainit sa mga PDEA. Bakit naman itong si Director Anselmo Avenido hindi man lang kinausap itong si Congresswoman Joaquin at sinabi ang tungkol sa mga pagtutulak ng kanyang sariling kapatid. Nakakatuwang mabasa (nakakatawa nga) na mismong si Director Avenido ang naglilinis ng pangalan ng Kongresista babae. Wala daw alam si Uliran sa gawain ni Baby Tsina. Kawawa din naman itong si Sr. Supt. Nordonio Reyes, ang hepe ng San Pedro PNP, na inuumaga sa kakakalap ng impormasyon tungkol sa mga kriminal sa kanyang area of responsibility. Mismo sa bakuran ng pamilya ng isang Kongresita makikita pala ang isang malaking isada sa larangan ng illegal na droga. &amp;quot;Si Colonel Reyes nga, hanggang umaga, pinipintahang mabuti ang mga kartada ng mga mukha ng tao sa Pacita Complex para siguruhin mapanatili ang kaayusan sa aming lugar. Ang masakit nito, mga kamag-anak ng politiko ang kailangan niyang banggain,&amp;quot; sabi ni Boy na parati kasama nitong si Col. Reyes na nagpupuyat sa Pacita. Mga kaibigan, hindi ito ang kauna-unahan pagkakataon na itong si Baby Tsina ay naaresto dahil sa kaso na drug related. There have been previous arrest and it is a matter of record. So how does Congresswoman Joaquin expect us to believe na hindi niya alam ang mga ginagawa ni Baby Tsina? Ng pamangkin niyang si Rowell? Kaya nga SHABU QUEEN ang bansag sa kanya sa mga pahayan. Hindi naman nagising yan ng isang araw at nakuha na niya ang trono bilang reyna ng shabu. Sa katunayan, ang pamangkin nitong si Cong. Joaquin ay merong standing warrant para sa pagtutulak ng illegal na droga ng beripikahin ng mga tauhan ng PDEA. Kasama na natimbog sa nasabing compound si Carlito Pili, 40 yrs old ng Almendrala St., San Vicente, San Pedro, Laguna. Dapat papurihan ang mga tauhan ng Provincial Regional Office ng PDEA sa CALABARZON dahil ang pagkahuli dito kay Baby Tsina at sa kanyang anak sa sa akto, sa isang inilatag na buy-bust operation. Cong. Joaquin, hindi mo alam ang tungkol sa mga aktibidades ng iyong kapatid, eh, napag-alaman ko na mismo ang iyong asawa na si Nereo ay pinalayas si Baby Tsina. Kinailangan nitong tumira sa Binan, Laguna, kung saan nahuli yan at nakulong nang matagal. Kung gusto ni Cong. Joaquin , uungkatin ko ang mga records ng kapatid mo at ilalathla natin dito. Pabayaan natin ang taong bayan ang humatol kung paano ang isang Congresista hindi alam ang nangyayari sa kanyang bayan higit sas lahat sa sarili niyang kapatid. WALA KANG ALAM, CONG. JOAQUIN O SADYANG ISA KANG WALANG ALAM NA KONGRESISTA? ANO SA PALAGAY NINYO, mga mambabasa ng &amp;quot;CALVENTO FILES?&amp;quot; Padinig ng inyong opinion at iparting natin kay Cong. Uliran Joaquin. PARA SA ANUMANG COMMENTS O REACTIONS, MAGTEXT SA 09213263166. MAARI DIN KAYONG TUMAWAG SA 7788442.</body>
<link>http://www.philstar.com/Article.aspx?articleId=270875&amp;publicationSubCategoryId=94</link>
</article>
<article>
<title>Holy week attack!</title>
<author>ORA MISMO Ni Butch M. Quejada</author>
<date>
<month>March</month>
<day>19</day>
<year>2005</year>
</date>
<body>BINABATI ko Ang LAKAY FRIED CHICKEN, sa Puerto Princesa, Palawan na matatagpuan sa Airport Hotel. Masarap, malinis, malasa at malinamnam ang manok ni Mr. Ray Lagasca, ang pilantropong owner at walang kahilig-hilig sa bebot. Ang isyu, mabagsik ang intelligence report na nakuha ng mga awtoridad sa NAIA porke dehins nakalusot ang isang Arabo na sinasabing miyembro ng Al-Qaeda at sangkot sa Bali, Indonesia bombing noong 2003. Si Abdullah Nassar Alarifi, 34, ay dumating noong Martes sakay ng PAL flight PR-659 from Riyadh. Noong Marso 4, 2003, nakatala ang pangalan ni Abdullah bilang blacklisted allien sa listing ng Bureau of Immigration na pirmado ni dating BI Commissioner Andrea Domingo. First time lang pala nakapasok si Alarifi sa Pinas pero ang US of A agents ang siyang nagbigay ng pangalan kay Andrea para i-blacklist ito. Isa palang student pilot si kamote este mali Alarifi pala at sinasabing isa sa promoter este mali nagpasabog ng Marriotte Hotel sa Bali, Indonesia. Sinasabing kasama si Kamote este mali Alarifi pala sa mga nag-pautot este mali nag-plano pala para pasabugin ang Twin Tower sa New York City noong Sept. 11. Nagulat ang mga Immigration officers nang makita ang pangalan ni Alarifi nang iabot nito ang kanyang passport sa counter. Sabi nga, positive na sila sa identity ni kamote este mali Alarifi pala! Matagal na kasing may impormasyon papasok si Alarifi sa Pinas halos five months na itong hinihintay ng welcome parties na dadakma todits kaya lang always negative sila sa kanilang magastos na operasyon. Itinago ng ilang gagong immigration officers sa NAIA Press Corps Inc., si Alarifi sa hindi malaman dahilan pero ibinigay nila ang information sa kaibigan nilang taga-media na siya namang nagbato sa foreign wires para lumabas ang story. Bakit sa foreign wires? BI Commissioner Al Fernandez, alam mo ba ito? Dahil todits, pinatindi ang security measures na ipinatutupad sa NAIA matapos makatanggap ng intelligence report na kabilang ang paliparan sa planong pasasabugin ng mga teroristang grupo. Plano ng mga terorista pasabugin ang halos lahat ng vital installation sa Pilipinas kasama ang mga simbahan. Paging Pope John Paul II. Sabi ng mga intelihensiya este mali intelligence pala ang operation ng mga terorista ay isasabay sa Semana Santa dahil halos lahat ng mga katoliko ay abala sa nasabing feast day. Sabi nga, Holy week attack! Parang hindi na natutulog sina MIAA gene- ral manager Al Cusi at General Angel Atutubo (ret.) na gawin ang pagpapatupad ng mga patakaran at panuntunan bilang bahagi ng mahigpit na pre-cautionary, security measures sa NAIA. Sabi ni Cusi, dehins nila kayang i-kompromiso ang kaligtasan ng mga innocent passengers at gagawin ang lahat ng kanilang makakaya upang hadlangan ang anumang masamang tangka ng grupong terorismo sa kanyang jurisdiction. Tiyak matindi na naman ang traffic papasok ng NAIA? anang kuwagong haliparot sa Malabon. Humihingi ng despensa sina Cusi, Atu- tubo at PNP-ASG bossing Andy Caro III sa mga Noyping punumpuno ng NAIA sabi ng kuwagong SPO-10 sa Crame. For information, No ID, No Entry policy at pagbusisi sa lahat ng mga hand-carried at checked-in baggage na naglalaman ng electric/electronic device na puwedeng gamiting materyales sa pagpapasabog natutuwang sabi ng kuwagong urot. Paano ang terorista ngayon sa NAIA? tanong ng kuwagong Kotong cop. Dehins sila puwede todits. Eh kung makalusot? Iyan ang abangan natin tekamots!</body>
<link>http://www.philstar.com/Article.aspx?articleId=270974&amp;publicationSubCategoryId=94</link>
</article>
<article>
<title>Mga text messages</title>
<author>PANAGINIP LANG Ni Nixon T. Kua</author>
<date>
<month>March</month>
<day>19</day>
<year>2005</year>
</date>
<body>NAG-UUMAPAW ang mga text messages na pinadadala sa atin ng ating mga mambabasa. Dahil dito, pagbigyan naman natin sila para naman ang mga nagpupuyos nilang galit ay mailabas nila at hindi sila gumawa ng mga bagay na hindi karapat dapat. Laging paniwala natin na kahit sa text kung mailalabas ang niloloob ay makapagtitimpi pa ng galit ang ating mga kababayang lubos na ang paghihirap at paghihikahos na inaabot. Ganoon din ang ating mga kababayang namumuhay sa takot dahil sa patuloy na pagkalat ng krimen, terorismo at pangaabuso at pagnanakaw. Dpat sa mga abusadong abusayap na2 pag nahuli wag ng ibilango, BITAYIN na lang. Para d na makapaghasik ng lagim  09198482380; tma lmang ang gnawa ng PNP! Dpat din n bigyan n\p cla ng higit n suporta lalo n ang mga myembro ng PNP Special Action Force  09183875191; Kmi dito sa Hongkong pinupuri namin ang pnp at afp sa knlang gnawang pag assault sa mga abu sayf dpat lng kc mamamatay tayo din nman cla. Dpat lng ptaying pra yong ibng kriminal mtakot.  85265762733; saludo ako sa yo bro nixon sa comento mo hinggil sa gnawang assault ng pnp saf lban sa mga bndidong khit nkapiit na ay nkapaghasik p rin ng lgim. Dpat pg gnitong kso ay bnatan agad at wla ng negosasyon pra hndi mmihasa, swerte pa ng mga ulupong n yan d2 cla sa pinas kung ngkataon s bansang Islam mtagal n clang pugot ulo  09155726697; Sludo ako s pglusob ng pnp s mga abu sayyaf, ngbayad dn ng mhal c robot, kosovo at global. Ang dpat pghandaan ng pnp ang resbak ng abu sa mga inosenteng sibilyan  09266232188; dpat nman tlaga kmay na bkal gmitin sa mga terorista. Wag na daanin sa usap usap. Minsan kc yung mga humant rights advocates kuno ang sgbal din eh. Eh yung mga ganyang tao d nman alam ang human rights  09275420506; Mga pusong mamon ang mga pinoy kaya ang batas natin naging MARSHMALLOW  09174170384; dpat wla ng negosasyon p. ang dpat gwin s mga yan ay ptayin lht!!! Ang kkpal ng mukha may kung ano ano png khilingan. Hndi dpat buhayin ang mga ganyang tao  09208966678; Nkkpagnegossyon. Ktrantaduhan ang naicp nila. Ngayong alam na ng buong mundo pano tratuhin ang terorista ska cla aaksyon? Inasolt man nila at nbwi ulit ang mga selda  09208181343; dpat tlaga ptayin na yang mga yan pra hndi tularan, hnd n kailangan pang kausapin pa yan dhil walang awa nman yan pumapatay  09102053872; Ala b tlagang ospital ng mga tanga? Bkit gnyan mga jailguard  09104247323; s ginawa ng abu sayyaf pwede n mgdecide s kaso nila. Kitang kita mga nptay nila, kung gusto nila ng speedy trial  09272109730; Paano ma resolve ang korap diyan s pinas e kpamilya ng pres aroyo ang nagkukurap. Pbabain kya natin cya. 4yrs na ano! wlang pagbabago  85294096293; hndi po tadhana ang may gawa ng nangyayari sa ating bansa. ito ay itinakda sa atin ng mga mapagsamantalang tao dito sa ating lipunan. Ang kasalanan po natin ay ang pagkanya kanya 09276333564; Ang isa pang problema ang batas natin na butas at ang pangil goma dahil mula barangay tanod, mmda, sss, bir, mwss, denr, napocor, pulis, kongreso, senado, presidente corrupt. Sa tagalog magnanakaw. Kaya ang ang lahi lumitaw. Ito yon holdper, snatcher, akyat bahay, illegal recruiter, marami pang lahi ang lilitaw tulad ng mamamatay tayo, rapists, drug lord, gambler. Murder pwede gawing homicide sa halagang 1,500. suspect pwedeng makalaya sa halagang 5,000.  09282413003; tyong lhat n botante ang may sala sa nangyayari sa ating bansa. kung hindi natin ibinoto ang mga politikong gahaman d sanay hindi nagdurusa ang bansang Pilipinas. Dhil kung iisipin lang nla ang karukhaan ng madla hindi mangyayari ito. Bahala ang ang DIYOS, ANG HUMATOL SA KANILA na gahaman sa SALAPI  09277047037; Kulang tau sa pagpapahalaga sa sarili n akala natin ay kabangan. Ang kailangan natin ay 2nay na makaDIYOS na lider na alam ang principio ng DIYOS para syang ating mging blueprint ng ating pamumuhay  09202846345; napapaiyak ako sa artcle mo ano ang kslnan? Wala tayong masissi dyan pero m mgagawa. Dagdagan ang selft esteem ng mga kbtaan thru proper modelng ng mga magulng. Ang mga school naman ay dagdagan ang activities for value formation like scouting and patriotism  09213683832; S lhat ng Pinoy mgkaisa tayong linisin ang ating bansa sa mga corrupt na nanunungkulan. Wag n natin pbayaan ito ngayon n ang panahon  8529342773; isa lng po ang dhilan. Mrming corrupt sa gobyerno. Pag wlang corrupt tiyak uunlad ang Pilipinas  09163551104; Kng kslanan cguro ang mging mbait, mpagptawad, ma2lungin at uto uto. Mlamng un ang ksalanan ntin kya tao nagkakaganito  09196541780; ang solution firing squad ang lhat ng corrupt para makaangat tayo  09178316820; ksalanan lhat ng mga namumuno sa atin dhil halos lhat ay korap at nagpayaman. Bakit gumastos ng milyones at lumalaban ng patayan ang mga pulitiko tuwing eleksyon?  09164233248; Likas s atin ang mbait tulad n lng ng pagpapa2pad ng parusang bitay. Bibitayin na lang niri repreive pa. Kawawa naman ang mga pamilya ng biktima na uhas sa hustisya  09164221731; dhilan kyo tyo nghihirap kc mga namumuno s ating bnsang Pilipinas lhat cla pansarili lamg ang asa isip kung ppno mngungurakot sa pera ng bayan. 09196458915; Pagpaumanhin po ng iba pang napakaraming nag text hindi ho ubrang pagbigyan lahat. Maraming salamat sa patuloy ninyong pagtitiwala at pagsusubaybay sa ating column. * * * Para sa anumang reaksyon, sumulat lang sa nixonkua @yahoo.com o nixtkua@gmail.com o di kayay mag text sa 09272654341. Mapapakinggan nyo rin po ang inyong lingkod sa MATA NG AGILA sa DZEC 1062 mula 6:15 hanggang 8:30 ng umaga, Lunes hanggang Biyernes.</body>
<link>http://www.philstar.com/Article.aspx?articleId=270983&amp;publicationSubCategoryId=94</link>
</article>
<article>
<title>Ilang dapat gawin kung nalason</title>
<author>WHAT'S UP DOC? Ni Dr. Tranquilino Elica&amp;ntilde;o Jr.</author>
<date>
<month>March</month>
<day>20</day>
<year>2005</year>
</date>
<body>DALAWANG linggo na ang nakararaan, maraming bata sa Bohol ang nalason sa kinain nilang kakanin na gawa sa kamoteng kahoy o balinghoy. Unang report ay pagkalason dahil sa cyanide ang dahilan. Pero sa pinakahuling report, pesticide umano ang dahilan. Naihalo sa ginagawang kakanin. Patuloy pang iniimbestigahan ang pagkalason ng mga bata. Ang pagkalason ay maaaring maging permanent o temporary. Ang lason ay maaaring makapasok sa katawan sa pamamagitan ng pagkalunok at maaaring ito ay aksidente o maaaring overdose. Maaaring makapasok sa katawan ang lason sa pamamagitan ng pagsinghot gaya ng gas o carbon monoxide, solvent at vapors. Ang pesticides at insecticides ay maaaring maabsorved ng balat at maging dahilan nang pagkasunog. Maaari ring makapasok sa katawan ang lason sa pamamagitan ng injection sa balat katulad ng ginagawa ng mga drug addict. Ang kagat ng ahas o insekto ay isa ring paraan na ang lason ay makapasok sa balat. Kapag nalason, sikaping makuha ang history kung bakit nalason, alamin kung ano ang substance na nakalason, gaano karami ang nakalason at gaano na katagal ang nakalipas nang maka-take ng lason. Huwag puwersahing pasukahin ang bikima sapag- kat maaaring mapinsala ang gastrointestinal tract at malanghap ng pasyente ang kanyang isinuka. Dalhin kaagad sa doktor at kumuha ng sample ng toxin at ipakita sa doktor. Sa pagsusuri sa toxin makikita kung ano ang nakalason at gaano karami ang nalulon.</body>
<link>http://www.philstar.com/Article.aspx?articleId=271095&amp;publicationSubCategoryId=94</link>
</article>
<article>
<title>Kulturang Pinoy nabubura sa US</title>
<author>AKSYON NGAYON Ni Al G. Pedroche</author>
<date>
<month>March</month>
<day>21</day>
<year>2005</year>
</date>
<body>DETROIT, Michigan, USA  Maganda pa rin sa ating bansa. Kakaiba ang ating kultura. Pinapahalagahan nating mabuti ang ating mga magulang. Kahit matanda nay kapiling pa rin natin sila. Walang iwanan. Iba sa Amerika. Ang matandang wala nang silbiy inilalagak ng kanyang mga kaanak sa mga home care. Iyan nga ang isa pang negosyong balak itayo ng aking anak na si Alvin. Kakaiba ito sa Golden Acres sa Pilipinas na pinatatakbo ng pamahalaan. Sa Golden Acres, yun lamang mga matatandang palaboy-laboy na at wala nang mga nakikilalang kaanak ang inaampon dito. Sa Amerika, (at itoy alam na ng marami) kahit may kamag-anak pang nabubuhay, ang matanda ay inilalagak na sa mga home care. Isa itong kulturang mahirap i-adopt sa ating bansa. Pero kapag ang Pilipinoy naririto na, mas malamang kaysa hindi na i-adopt din ang ganitong kultura. No choice daw sabi ng ibang kababayan. Fast pace masyado ang buhay. Bawat kibot moy trabaho. Trabaho, kain tulog ang daily routine ng mga tao, Kasiy mahalaga sa pagkita ng pera ang bawat oras. Workers are paid by the hour. Halos wala nang panahon para makipag-bonding sa mga mahal sa buhay. Pero mayroon pa rin namang mangilan-ngilan na pinipilit manatili ang culture of close knit family relations dito. Nakalulungkot pero tila in general terms, a person here works for the money instead of having his money work for him. Suwerte pa rin tayo sa Pinas. Kahit para sa kaibigan ay may oras tayo. Puwedeng magnakaw ng oras paminsan-minsan para makipagsatsatan sa ating mga office mates. Paglabas natin ng bahay at may nag-iinuman sa kanto, puwedeng makitagay sandali. Ah, buhay Pinoy. Nothing like it!</body>
<link>http://www.philstar.com/Article.aspx?articleId=271223&amp;publicationSubCategoryId=94</link>
</article>
<article>
<title>Hindi puwede ang puwede na yan</title>
<author>SAPOL Ni Jarius Bondoc</author>
<date>
<month>March</month>
<day>21</day>
<year>2005</year>
</date>
<body>ANANG mga eksperto, sa trabaho dalawang uri ang tao. May matiyagang sinusuri muna ang dapat gawin, saka ito inaasikaso ng lubos, miski paulit-ulit o nakakabagot. Perfectionist sila. At meron namang tumatahak sa path of least resistance, hinahanap ang shortcut, pabaya at maraming palusot. Sa kanila, miski pawarde-wardeng trabaho, &amp;quot;puwede na yan.&amp;quot; Mainam katrabaho ang una. Iaangat ka sa teamwork, at kapwa kayo kagigiliwan ng boss. Kung perfectionist si boss, mapapagaya ka at marami ang matututuhan. Kung perfectionist ang subordinate, kampante kang tama ang gawa, kaya madalas umentuhan sa tuwa. Mahirap kasama ang ikalawa. Ipapahamak ang buong team sa boss. Kung pabaya si boss, lubog ang kompanya. Kung pabaya ang subordinate, nanganganib ang kaligtasan at buhay mo. Ang puwede-na-yan attitude ay sumisira sa maraming produkto. May diyaryong puro mali ang balita at spelling dahil sa pabayang editor o proofreader. May kotseng lemon dahil dumaan sa pabayang mekaniko. May bahay na puro leaks ang plumbing o shorted ang electricals o bakbak ang pintura dahil sa pabayang tubero o electrician o pintor. Laganap ang puwede-na-yan atitude sa burokrasya. Katuwiran nila, dahil daw mababa ang sahod o morale. Ayon sa iba, dahil sa kawalan ng merito sanhi ng civil service security of tenure. Para sa akin, depende lahat sa kinalakihat kinagawian ng indibidwal, kung mahal niya ang ginagawa ano man ang sahod at puwesto. Kaya nga may nahihirang na outstanding civil servants: Public school teachers, pulis, sundalo o kawani. Sa pagpapabaya nagkaka-blackout sa Napocor, nade-derail ang tren ng PNR, nakakalusot ang dapat buwisan ng BIR at Customs. Sa pabayang safety inspector lumubog ang ferry sa Pasig, kaya dalawang magkapatid ang nalunod. Sa pabayang health officer nakalusot ang nalasong maruya, kaya 27 bata ang namatay sa Bohol. Tiyak ko, sa palakad ng Camp Bagong Diwa jail, &amp;quot;puwede na yan&amp;quot; ang sabi-sabi sa pabayang trato sa Abu Sayyaf detainees. Naku, buhay nila at ng iba pa ang naging kapalit.</body>
<link>http://www.philstar.com/Article.aspx?articleId=271225&amp;publicationSubCategoryId=94</link>
</article>
<article>
<title>15 kalupitang sinapit ni Hesus</title>
<author>SAPOL Ni Jarius Bondoc</author>
<date>
<month>March</month>
<day>22</day>
<year>2005</year>
</date>
<body>(Sa dagsa ng pakiusap, inuulit ko ang kolum ko nung Mahal na Araw 2004.) NUNG termino ni Pope Clement II (1730-1740) inasam ni Sister Mary Magdalene, ng Order of Santa Clara, mabatid ang paghihirap ni Hesus sa kamay ng mga bumihag sa Kanya nung gabi ng Huwebes hanggang umaga ng Biyernes. Sa dasal pinabatid ni Hesus kay Sis. Mary ang &amp;quot;15 Lihim na Pagmamalupit&amp;quot; sa Kanya: &amp;quot;Tinuring nila Ako na pinaka-mababang hayop sa mundo, kaya: (1) Ginapos Ako at kinaladkad sa hagdang bato pababa sa nakakaduwal na pusali; (2) Hinubaran Ako at pinagsisipit ng matutulis na bakal; (3) Tinalian Ako nang mahigpit sa dibdib at isinalya sa pader; (4) Isinabit Ako mula sa kisame para lumagapak sa lupa. Sa pahirap na ito napaluha Ako ng dugo; (5) Itinali Ako sa poste at pinagtutuklap ng sibat ang Aking balat; (6) Pinagpapalo Ako ng bato at pinaso ng nagbabagang uling; (7) Pinatayo nila Ako sa umaasong bakal na kalasag; (8) Pinutungan Ako ng koronang tinik at piniringan ng pinaka-maruming tela; (9) Isinalampak Ako sa upuan na puno ng nakausling pako na bumaon sa Aking hita; (10) Pinatuluan ang mga sugat Ko ng pinakulong tingga at alkitran, at iniupo Ako muli sa mga pako, kaya lalo itong bumaon sa Aking laman; (11) Bilang pagmamaliit pinagkakarayom nila ang namamaga Kong balat na pinagsasabunutan ng balbas; (12) Itinali Akong mahigpit sa krus hanggang hindi na Ako makahinga; (13) Pinagtatapakan Ako sa ulo nang malugmok sa lupa; (14) Isa sa kanila ay pumilas ng tinik mula sa korona at itinurok sa Aking dila, tapos sinalaksak sa bibig Ko ang dumi ng hayop; at (15) Iginapos ang kamay Ko sa likod at, habang binabambo, kinaladkad Ako palabas ng piitan.&amp;quot; Pinasya ni Pope Clement II na ipaalam ang 15 lihim na kalupitang sinapit ni Hesus para lang tubusin ang mundo mula sa kasalanan. Ilan dito ay nilahad na sa pelikula. Sa pagkabatid nito, maraming nagbabalik-loob sa Diyos sa pagkabatid ng pagmamahal Niya sa atin.</body>
<link>http://www.philstar.com/Article.aspx?articleId=271337&amp;publicationSubCategoryId=94</link>
</article>
<article>
<title>Commercial model niregaluhan ng kotse at relo ng senador</title>
<author>BALITANG SPECIAL Ni Deo Macalma</author>
<date>
<month>March</month>
<day>22</day>
<year>2005</year>
</date>
<body>ALAM nyo bang commercial model naman ngayon ang kinalolokohan ng isang miyembro ng Senado? Ayon sa aking bubuwit, happy birthday kay Ms. Fe Banta ng DZRH; Melvyn Donato, Ricky Lo, John Francis, Jame Paul &amp;amp; Mark Lester Galvez at Ito Jango Domingo ng Licab, Nueva Ecija. * * * Alam nyo bang may bagong chiching na kinalolokohan ngayon ang isang senador? Ayon sa aking bubuwit, matindi ang tama ng nasabing mambabatas sapagkat ito ay niregaluhan pa ng bagong sasakyan at mamahaling relos. Mukhang material girl ang natipuhan ni Mr. Senator o talagang na-inlove nang husto sa chiching. Ayon sa aking bubuwit, ang iniregalo ng senador sa chiching nitong model ay Bulgari ladies watch at isang Honda CRV. Naku, aabot yan nang mahigit isang milyong piso. Hindi ko akalaing ganyan pala ka-galante si Senator sa babae? Ayon sa aking bubuwit, ang bagong chiching ni Senator na model ng isang commercial sa TV ay isang dating beauty contestant. Lumahok ito sa Bb. Pilipinas beauty pageant subalit hindi naman sinuwerteng nanalo. Pero, siya ay napabilang naman sa mga semi-finalists at dito naman siya nanalo para maging model sa isang TV commercial. Siya yung model na sumigaw ng Magnanakaw! Mas malaki pa yata ang kanyang talent fee rito kesa doon sa napanalunan ng reyna ng Bb. Pilipinas. Bukod sa talent niya sa komersiyal ay higit namang mas malaki ang kanyang kinita mula kay Mr. Senator. Naku, Senate President Franklin Drilon, baka naman sa pork barrel kinuha ni Senator yung ipinangregalo nitong sasakyan at relo sa kanyang chiching. Naku, patay kang bata ka senator. Kapag nalaman ito ni misis, lagot ka na naman. * * * Ayon sa aking bubuwit, ang senator na nagregalo ng Honta CRV at Bulgari watch sa kanyang siyotang model ng komersiyal sa TV ay si senator Mahilig ka pala senator sa mga medyo batambatang chiching ha. Sabagay mga paga-beauty dos hanggang betty-kuwatro anyos na siguro ano. Ang naturang senador ay walang iba kundi si Senator Sabagay, meron kasing pinagmanahan ito kaya matulis din. Siya ay si Sen. J as in Jopay.</body>
<link>http://www.philstar.com/Article.aspx?articleId=271358&amp;publicationSubCategoryId=94</link>
</article>
<article>
<title>Teachers sa P. Burgos hina-harass ni Dr. Agbayani</title>
<author>BANAT NI BATUIGAS Ni Bening Batuigas</author>
<date>
<month>March</month>
<day>23</day>
<year>2005</year>
</date>
<body>IBALIK ang dating sigla at ningning ng P. Burgos Elementary School, yan ang sigaw ng mga magulang ng mga estudyante ng eskuwelahan sa mga opisyales ng Department of Education (DepEd) Masayang ikinuku-wento sa akin ng mga magulang na graduate sa P. Burgos na noong panahon nila, hindi lang sa academics sila nangunguna kundi maging sa palakasan. Kung sinu-sinong matagumpay na government officials na at maging mga artista ang binanggit nila na graduate ng naturang eskuwelahan. Ayon sa mga magulang, noong kapanahunan nila, hindi bumababa ang P. Burgos sa top 10 sa mga eskuwelahan sa buong Maynila. Kaya lahat ng mga nakausap kong magulang ang nagsasabing, kaya sa P. Burgos nila ini-enroll ang kani-kanilang mga anak, dahil may tiwala sila sa kakayahan ng mga titser doon. Subalit dahil sa awayan ng kampo ng principal na si Dr. Estrella Agbayani at mga Board of Directors ng kooperatiba roon nabago ang lahat, pati na ang magandang pangarap nila para sa kanilang mga anak. At sa ngayon, nakarating sa kaalaman ng mga magulang na ang P. Burgos ay halos nasa dulo na ng listahan ng 102 elementary schools sa Maynila. Dismayado ang mga magulang dahil pababa na ang antas ng eskuwelahan at nanawagan sila kay Education Sec. Florencio Abad na umaksiyon na para masawata na ang salot este sigalot sa eskuwelahan, he-he-he! Manhid talaga itong si Sec. Abad, di ba mga suki? Para lang magantihan ni Agbayani ang mga titser na hindi sumusunod sa kanya, lalo na ang taga-BOD, aba hina-harass niya ang mga ito. Halimbawa, kapag master titser ka sa match, ang gagawin ni Abgayani ililipat ka sa science at dagdagan ka pa ng load na P.E. subject para mainis ka. Ang mga Grade 6 teachers naman ay ililipat sa Grade 4 at ang mga papalit sa mga BOD teachers ay hindi mga qualified kayat sumesemplang ang kalidad ng pagtuturo nila. At kapag nasa kampo naman niya, aba maluwag si Agbayani sa kanila, tulad na lang kay Mrs. Carillo na wala nang ginawa kundi umatend ng mga hearing ng mga kaso na isinampa ng mga titser sa isat isa. Si Mrs. Carillo ay master teacher subalit imbes na puno ang load niya, aba dalawang load lang ang ibinigay sa kanya bunga sa pagsisipsip niya kay Agbayani. Palaging wala sa classroom niya si Mrs. Carillo dahil nasa Korte siya, anang mga estudyante niya. Sino ang nahihirapan at naapektuhan? Walang iba kundi ang mga estudyante na walang kinalaman sa away ni Agbayani at mga taga-BOD, di ba mga suki? He-he-he! Kailan ka magigising Sec. Abad Sir? Mukhang mali rin ang priorities ni Abad kung ang mga magulang ang paniniwalaan. Anila, si Abad pala ay nag-hire ng titser sa katauhan ni Eleanor dela Cruz. Pero imbes na magturo si De la Cruz ay nandoon lang sa opisina ni Agbayani bilang taga-bilang ng kita ng canteen. Ang janitress naman na si alyas Dolly ay sinusuwelduhan ng gobyerno para maglinis ng kapaligiran ng eskuwelahan. Subalit makikita mo si Dolly during office hours sa Blumentritt o sa kusina ni Agbayani na bumibili o nagluluto ng itlog at hotdog para ibenta sa canteen. Kaya naman pala hindi umaaksiyon si Maria Luisa Quinones, ang School Division Superintendent ng Maynila sa problema ng P. Burgos, eh ginagamit niya ang isang janitor ng eskuwelahan na si Jonny bilang driver niya. Lovey-dovey pala ang relationship nina Quinones at Agbayani kayat goodbye na lang sa hinaing ng mga taga-BOD. May envelope kayang dahilan? Kung ang mga magulang ang tatanungin, gusto na nilang sibakin ni Abad si Agbayani para tumahimik na ang P. Burgos. Malaki ang paniwala nila na ang principal ang ugat ng problema. Abangan!</body>
<link>http://www.philstar.com/Article.aspx?articleId=271458&amp;publicationSubCategoryId=94</link>
</article>
<article>
<title>Kapakumbabaan ni Jesus</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>March</month>
<day>23</day>
<year>2005</year>
</date>
<body>ANG kapakumbabaan ang isa sa mga itinuro ni Jesus. Kasama ito sa kanyang pangaral. Ipinamalas niya ang pagiging mapagpakumbaba sa kanyang Huling Hapunan sa piling ng kanyang 12 Apostoles. Ang kanyang kapakumbabaan ay unang nasaksihan sa kanyang pagsilang. Siya na hari ng mga hari ay hindi ipinanganak sa palasyo kundi sa isang sabsaban. Ipinamalas din niya ito bago mag-last super. Kumuha siya ng palangganang may tubig at isa-isa niyang hinugasan ang mga paa ng kanyang mga alagad. Noong una ay ayaw ni Pedro na hugasan siya ngunit sinabi sa kanya ni Jesus na kapag sumuway siya hindi niya kapanalig at bahagi ng espiritu. Sinabi ni Pedro na hindi lang ang kanyang mga paa pati ang kanyang ulo at mga kamay ang hugasan. Sinabi ni Jesus na sapat nang hugasan ang mga paa at malinis na ang buong katawan ngunit hindi lahat sa kanila ay malinis dahil isa sa kanila ang sa kanya ay magkakanulo. Siyay si Judas. Matapos ang Huling Hapunan, nanalangin si Jesus sa hardin ng Gethsemane kasama niya ang kanyang mga alagad na nagsitulog lahat. Kaya sinabi ni Jesus Gusto ng espiritu ngunit mahina ang laman. Habang nananalangin pinagpawisan siya ng dugo. Dumating si Judas na kasama ang mga dadakip sa kanya. Sa pamamagitan ng halik ni Judas ay sinunggaban nila si Jesus at dito nagsimula ang kanyang kalbaryo.</body>
<link>http://www.philstar.com/Article.aspx?articleId=271472&amp;publicationSubCategoryId=94</link>
</article>
<article>
<title>EDITORYAL - 'Bakit sila pinabayaan?'</title>
<author></author>
<date>
<month>March</month>
<day>24</day>
<year>2005</year>
</date>
<body>Eloi, Eloi, lema sabachtani?&amp;quot; ANG mga katagang iyan ay sinabi ni Panginoong Jesus makaraang Siya ay ipako sa krus. Iyan ay may kahulugang &amp;quot;Diyos ko! Diyos Ko! Bakit mo ako pinabayaan?&amp;quot; Nagdilim ang buong lupain nang oras na iyon gayong alas-tres lamang ng hapon. Bakit Siya pinabayaan ng Diyos? Maski si Jesus ay dumaing ng hirap, sakit, kirot at nagpapatunay lamang na siya ay may katawang tao. Marunong masaktan subalit tiniis para matubos ang kasalanan ng mga tao. Pagkatapos sambitin ni Jesus ang mga kataga ay namatay na siya. Nawarak ang tabing ng templo at marami ang namangha. Saka pa lamang may naniwala na si Jesus ay tunay ngang Diyos. Maging si Jesus ay dumaing ng sakit at kirot at nagtanong na bakit siya pinabayaan. Kung ang anak ng Diyos ay nahirapan, sa panahon ngayon ay marami rin naman ang nasasaktan dahil sa kahirapan ng buhay, kaapihan at kawalan ng hustisya. Marami ang nagtitiis at hindi nila alam kung kailan matatapos ang mga tiising iyon. Hindi nila alam kung paano makakamtan ang hustisya. Bakit pinabayaang malason sa kamoteng kahoy ang mga kawawang estudyante sa Bohol at nagresulta sa pagkamatay nang 27. Pesticide ang naging dahilan ng pagkalason ayon sa report ng mga awtoridad. Unang naireport na cyanide ang dahilan pero nang suriin ang mga samples ng pagkain, napatunayang pesticide pala. Hindi mailarawan ang paghihinagpis ng mga magulang ng mga batang namatay. Nagkulang sa paalala ang kinauuukulan sa mga magsasaka sa wastong paggamit at pag-iingat sa pesticide. Bakit nila napabayaan ang may kaugnayan sa kasong iyan? Bakit pinabayaang makapambomba ang mga terorista noong Valentines Day sa Makati City, Davao City at Gen. Santos City. Marami ang namatay at nasugatan sa pambobomba. Dalawang suspect na ang nahuli at umamin na sa pagpapasabog ng bomba. Bakit napabayaan ng pulisya na makapaghasik ng lagim ang mga terorista? Bakit pinababayaan ang mga batang kalye na makasinghot ng rugby? Ngayon ay karaniwang tanawin na lamang sa Metro Manila ang mga nagkalat na batang kalye na nagpapatuyo ng utak sa pagsinghot ng rugby. Nasa madilim silang bahagi, kumpul-kumpol at nagpapaligsahan sa pagsinghot ng rugby. Saka ilang sandali lamang ay magtatawanan. Nasaan ang Deparment of Social Welfare and Development at sila ay pinababayaan? Marami ang dumadaing at sumisigaw na sila ay pinababayaan. Habang marami ang pinababayaan, marami namang Judas ang nangungurakot sa kaban ng bayan. Patawarin nawa sila ng Diyos sapagkat hindi nila alam ang ginagawa.</body>
<link>http://www.philstar.com/Article.aspx?articleId=271558&amp;publicationSubCategoryId=94</link>
</article>
<article>
<title>Kison vs Bigote</title>
<author>ORA MISMO Ni Butch M. Quejada</author>
<date>
<month>March</month>
<day>24</day>
<year>2005</year>
</date>
<body>UMUBRA kaya ang tibay ni PNP Sr./Supt. Leo Kison kay PNP Region 4-A bossing Jess &amp;quot;Bigote&amp;quot; Verzosa? Masyadong kontrobersyal si Keso este mali Kison pala dahil idineklara siyang persona non grata ng mga taga-Lucena City Council. Mataas ang ere ni Keso este mali Kison pala kaya maraming getla todits sa Lucena. Mukhang mga jueteng lords lang ang kakampi ni Cheeze? Gusto pa palang ipa-master nito ang isang lespu at isang reporter sa kanyang jurisdiction. Ika nga, gustong i-baon nang six feet below the ground? Paging PNP bossing Art Lomibao, Sir, ano ba ito? Mukhang gustong sirain ni Keso este mali Kison pala ang imahe ng PNP sa mata ng madlang people kaya naman sa Lucena City ay iniisnab na siya. Ibang klase si Keso este mali Kison pala, sobrang lakas ng loob, walang sinasanto kahit sino pati mga konsehal balewala todits. Tiyak may paglalagyan ito lalot si Bigote ang umupong bossing sa Region 4-A. Sabi nga, sibak ka! For your information, isang Col. Tagoy ang papalit mga friends of mine. Naniniwala ang mga kuwago ng ORA MISMO, na baksi ito sa kanyang puwesto bilang probinsiyano boy este mali provincial commander pala ng mga katulisan este mali ulit kapulisan pala. &amp;quot;Bakit ba ang init ng ulo mo kay Keso este mali Kison pala?&amp;quot; tanong ng kuwagong pulis na naglalanggas ng galis. &amp;quot;Mahirap kausap ang mga lespiak na may air sa head,&amp;quot; anang kuwagong SPO-10 sa Crame. &amp;quot;Anong maganda?&amp;quot; tanong ng kuwagong Kotong cop. &amp;quot;Dapat palitan na si Keso este mali Kison pala.&amp;quot; &amp;quot;Anong say mo Jose Pidal?&amp;quot; &amp;quot;Iyan ang abangan natin, kamote!&amp;quot;</body>
<link>http://www.philstar.com/Article.aspx?articleId=271575&amp;publicationSubCategoryId=94</link>
</article>
<article>
<title>Top executive ng Philippine bank sa Singapore kinasuhan ng sexual harassment</title>
<author>BALITANG SPECIAL Ni Deo Macalma</author>
<date>
<month>March</month>
<day>24</day>
<year>2005</year>
</date>
<body>ALAM nyo bang inireklamo ng isang magandang staff ng isang Philippine bank sa Singapore ang kanyang Pilipinong manager dahil sa sexual harassment? Ayon sa aking bubuwit, kahit may asawa na ang naturang bank employee ay pinagnasahan pa rin ng nasabing top executive. Maganda kasi ang nasabing empleyada kaya hindi nito napigilan ang kanyang pagiging manyakis. Dahil pumapalag ang nasabing empleyada, lalo naman yatang nacha-challenge ang manyakis na bossing. Niyayayang kumain sa labas, manood ng sine at binigyan pa ng 50 Singaporean dollar para pambili umano ng blouse at skirt. * * * Ayon sa aking bubuwit, sa kabila ng pagpalag ng empleyada sa mga sexual advances ng kanyang bossing, ipinagpatuloy pa rin ang pagsasamantala sa magandang empleyada. Kartada Nuebe kasi ang empleyada kaya grabe ang pagnanasa ni Sir. Kapag walang nakakakitang empleyado, hinihipuan at hinihimas-himas niya ang empleyada. Grabe pala ang pagka-manyakis ng bank manager na ito. Pati pala ang ibang empleyadang nagustuhan nito sa kanliang banko ay hinihila niya sa CR o kaya sa kanyang opisina at doon hinahalikan. * * * Ayon sa aking bubuwit, dahil ayaw tantanan ng manyakis na manager ang magandang empleyada, nagsumbong siya sa kanyang mister. Nagalit ang kanyang mister at gusto na sanang sugurin sa banko kaya lang ay napigilan ng kanyang asawa baka lalo itong magka-eskandalo lalo na at sila ay nasa ibang bansa. Ang ginawa na lamang ng mag-asawa ay nagreklamo sa Singaporean police. Kaagad namang nagpunta ang mga pulis sa banko at kinausap ang inireklamong manyakis na bank manager. Hanep, magaling magdrama ang manyakis na bankero. Sinabi pa nito sa mga pulis na maghintay lamang sila at magpapatingin lang daw siya sandali sa doktor dahil masama ang kanyang pakiramdam. Dahil alam niyang aarestuhin, tumakas siya. Mula sa banko ay dumiretso na sa airport pabalik sa Pilipinas. Ayon sa aking bubuwit, ang magandang bank employee na nagreklamo ng sexual harassment laban sa kanyang manager sa Singapore ay si Miss J.J. At ang manyakis na bank manager ng isang malaking Philippine bank sa Singapore ay si Malakas pala ang kanyang padrino. Sinibak na siya sa bankp pero naging Undersecretary pa siya ngayon ng isang departamento ng pamahalaan. Ang manyakis na bank manager na wanted sa Singapore ay si Vice-President and General Manager F. as in Fran2skenstein.</body>
<link>http://www.philstar.com/Article.aspx?articleId=271579&amp;publicationSubCategoryId=94</link>
</article>
<article>
<title>May kalalagyan na si Dr. Agbayani ng P. Burgos</title>
<author>BANAT NI BATUIGAS Ni Bening Batuigas</author>
<date>
<month>March</month>
<day>27</day>
<year>2005</year>
</date>
<body>MUKHANG may kalalagyan na si Dr. Estrella Agbayani, principal ng P. Burgos Elem. School sa Altura St., Sta. Mesa, Manila. Noong Lunes pala, dumating sina Dr. Menguito at Dr. Lim mga assistant division superintendents para arukin ang pag-aaklas ng mga teachers laban kay Agbayani nga. Tinipon ng dalawang opisyales ng Department of Education (DepEd) ang mahigit 170 na mga guro sa gym ng eskuwelahan kung saan kinuha ang panig ng mga teachers ukol sa namamayaning sigalot doon. Naitsapuwera sa usapan si Agbayani, ayon sa kausap nating titser. Ito palang sina Menguito at Lim ay mga sugo ni Ma. Luisa Quinones, ang school division superintendent ng Maynila, he-he-he! Ang bagal mong kumilos Mam Quinones! Inutusan nina Menguito at Lim ang mga teachers na isulat sa kapirasong papel ang honest to goodness prevailing working condition sa eskuwelahan at ang solution sa problema nila to strengthen teacher-to-teacher and teacher to principal relationship. Ipinaliwanag ng dala- wang DepEd opisyal na hindi na kailangang isulat ng mga teachers ang kanilang pangalan. Para hindi rin sila maagrabyado at ma-harass ni Agbayani, puede din nilang ibahin ang kanilang penmanship. Mahigit isang oras ang ibinigay ng dalawang opisyal sa mga guro para isulat nila ang kanilang kasagutan sa dalawang tanong. Nasa kamay na nina Menguito at Lim ang mga papel nang umalis sila matapos ang misyon nila, he-he-he! Sa mga papel na yaon mahuhusgahan itong si Agbayani, di ba mga suki. Sa tingin naman ng mga kausap kong titser, hindi mapakali si Agbayani matapos umalis ang dalawang DepEd officials. Siguro para maarok niya ang hinaharap niya sa puwesto niya, hindi napigil ni Agbayani na ipatawag ang mga teachers sa Grade III at IV at tanungin sila kung ano ang isinulat nilang kasagutan sa mga tanong na ibinato sa kanila, he-he-he! Tiyak nagkabolahan sila sa panahon na yaon. Ang tanong naman ng mga teachers sa P. Burgos, magkakaroon kaya sila ng hustisya sa kamay ni Quinones? Alam kasi nila na itong si Quinones at ang driver niyang si Johnny na janitor ng P. Burgos ay doon mismo sa eskuwelahan nagkikita bago ihatid ito sa opisina ng una. Ika nga sa sugal may alas din itong si Agbayani kay Quinones na hindi basta-basta mabaon lamang sa limot. Sa Martes na ang graduation sa P. Burgos kayat maaaring hindi na natin masilayan ang mga kasagutan sa mga agam-agam ng mga teachers. Pero titiyakin ko na babalikan ang problemang ito sa susunod na taon. Dapat magbayad ang may pagkakautang, di ba mga suki? Sa ngayon, kinakailangan ni Agbayani ang halos kalahati ng mga teachers sa piling niya. Kayat noong nakaraang recognition day ng eskuwelahan ng nakaraang Biyernes (Marso 18), umulan ng medalyang ginto sa hanay ng mga teachers. Pero kung tuwang-tuwa ang mga teachers at ginantimpalaan ang mga paghihirap nila, nalulungkot naman sina Eleonor Pan at Espie Mayuga dahil hindi nila nasilayan ang mga medalya. Ang dahilan? Miyembro pala ng Board of Directors ng cooperative sina Pan at Mayuga. Ano ba yan? Wala bang katapusan ang problemang ito sa P. Burgos? Bakit nangolekta ng P250 ang eskuwelahan sa mga graduate sa kindergarten? Ang gulo nyo talaga! Abangan!</body>
<link>http://www.philstar.com/Article.aspx?articleId=271681&amp;publicationSubCategoryId=94</link>
</article>
<article>
<title>Magalak at magsaya</title>
<author>ALAY - DANGAL Ni Fr. Jose C. Blanco, S.J.</author>
<date>
<month>March</month>
<day>27</day>
<year>2005</year>
</date>
<body>NAPAKAGANDANG pagnilayan ang Ebanghelyo sa araw na ito tungkol sa pananalig ng mga unang alagad. Hindi pa nila ganap na nauunawaan na si Jesus  pagkatapos niyang dumaan sa mga pasakit, ipinako at namatay sa krus  ay ngayoy nabuhay sa isang panibagong buhay (Jn. 20:1-9). Madilim-dilim pa nang araw ng Linggo, naparoon na si Maria Magdalena sa libingan. Naratnan niyang naalis na ang batong panakip sa pinto ng libingan. Dahil dito, patakbo siyang pumunta kay Simon Pedro at sa alagad na mahal ni Jesus, at sinabi sa kanila, &amp;quot;Kinuha sa libingan ang Panginoon at hindi namin alam kung saan dinala!&amp;quot; Kayat si Pedro at ang nasabing alagad ay nagpunta sa libingan. Kapwa sila tumakbo ngunit si Pedroy naunahan ng kasamang alagad. Yumuko ito at sumilip sa loob. Nakita niyang nakalagay ang kayong lino, ngunit hindi siya pumasok.Kasunod niyang dumating si Simon Pedro at tuluy-tuloy itong pumasok sa libingan. Nakita niya ang mga kayong lino, at ang panyong ibinalot sa ulo. Hindi ito kasama ng mga kayong lino, kundi hiwalay na nakatiklop sa isang tabi. Pumasok din ang alagad na naunang dumating; nakita niya ito at siyay naniwala. Ang paniniwala at pananalig ng mga naunang mga alagad ni Jesus ang naging batayan ng ating pananalig sa kasalukuyan. Ang kanilang pagsaksi o pagpapatunay, lalo na nang silay babaan ng Espiritu Santo noong unang Pentekostes, ang nagbunsod sa pagkakatatag ng Simbahan at paglawak ng ating pananampalataya sa Dakilang Lumikha na naging matapat sa kanyang pangako na muling bubuhayin ang kanyang Anak, na tumupad sa kalooban ng Ama. Ito, ang pagkabuhay na muli ni Jesus, ang kaganapan ng pagmamahal ng Ama sa ating lahat. Sa pamamagitan ni Jesus at kay Jesus, tayo rin ay muling mabubuhay sa isang panibagong buhay upang maging kaisa ng Ama, Anak at Espiritu Santo magpakailanman. Nagapi ang kamatayan! Dakila ang ating Panginoon sa pagkakaloob sa atin ng ganitong kalaki at walang-katumbas na biyaya. Ito rin ang pinakadahilan nating mga Kristiyano upang magalak at magsaya, kahit nandito pa lamang tayo sa lupa na pansamantalang tahanan natin. Purihin si Jesus at ang Espiritu Santo!</body>
<link>http://www.philstar.com/Article.aspx?articleId=271696&amp;publicationSubCategoryId=94</link>
</article>
<article>
<title>1 henerasyon ng pagkabigo</title>
<author>SAPOL Ni Jarius Bondoc</author>
<date>
<month>March</month>
<day>28</day>
<year>2005</year>
</date>
<body>APATNAPUNG taon ang sukat ng isang henerasyon. Kung lilinangin ang census ng National Statistics Office nung 1960 at 2000isang henerasyonmakikitang dumaan ang bansa sa 40 taon ng pagkabigo. Bakit? Nung 1960-2000, 80 ulit tumaas ang median family income, mula P1,105 hanggang P88,782 isang taon. Pero kinuha ng kalahating mas mataas ng mga pamilya ang 82.4% ng kayamanang-bansa nung 1960, at 82.2% pa rin nung 2000. Pinaghatian ng mas mababang kalahati ng mga pamilya ang 17.6% ng yaman nung 1960, at nabuhay sa 17.8% nung 2000. Oo, 40 taon ng pagkabigo. Kung hihimayin, ang kinikita ng pinaka-mataas ng 20% ng mga pamilya ay 12 ulit ng kinikita ng pinaka-mababang 20%. Nakahanay tayo sa mga bansang Asya na pinaka-malala ang inequality: Malaysia, 14 ulit; Thailand, 11.6; at Hong Kong, 9.5. Pero ang hirap, lumaki ang GNP natin ng 11 ulit lang nung 1960-2000, samantalang ang sa Malaysia ay 39 ulit, sa Thailand ay 48, at sa Hong Kong ay 172. Totoo, 40 taon ng pagkabigo. Kung nung buong 2000 kumita ang isang pamilya ng P830,000, kabilang na sila sa 1% pinaka-mayaman sa bansa. Ang kinita ng 1% ito (150,000 pamilya lang) ay katumbas ng sa 38% ng pinaka-mahirap (5.8 milyong pamilya). Malaki ang agwat ng kita sa 5% pinaka-mataas na pamilya, pero dikit-dikit lang sa gitnang 65% sa atin. Masakit, 40 taon ng pagkabigo. Ang Pilipinas ay parang puno ng mayamang uri sa isla ng middle class sa dagat ng mahihirap. Ganun na nung 1960 nang 27 milyon pa lang ang populasyon sa 4.4 milyon pamilya. Ganun pa rin nung 2000 nang lumaki ang populasyon sa 76.5 milyon (2.8 ulit) sa 15.3 milyon pamilya (3.5 ulit). Saan pa natin makikita ang 40 taon ng pagkabigo? Mga gubat natin, kalbo na; mga pangisdaan, laspag; mga ilog at lawa, marumi. Lumulubog ang kalidad ng edukasyon. Ang mga bata sa pinaka-mahihirap na pamilya ay kulang sa tibang at ang matatanda ay sakitin at patpatin. Nagdadala lang sa ekonomiya natin ngayon ay ang 7.5 milyon overseas workers na naguuwi taon-taon ng $9 bilyon, pero wala tayong masiglang industriya.</body>
<link>http://www.philstar.com/Article.aspx?articleId=271807&amp;publicationSubCategoryId=94</link>
</article>
<article>
<title>Pangalagaan ang mga baybay dagat</title>
<author>HINDI PA TAPOS ANG LABAN Sec. Mike Defensor</author>
<date>
<month>March</month>
<day>28</day>
<year>2005</year>
</date>
<body>ANG Pilipinas ay isa sa mga bansa sa buong mundo na may pinakamahabang baybay dagat (36,000 kilometro mula dulo ng Luzon hanggang dulo ng Mindanao). Kaya dapat lang na ating pangalagaan ang ating coastlines bilang unang panangga laban sa bagyo at iba pang kalamidad na dumarating sa bansa. Pinagtibay ng Department of Environment and Natural Resources (DENR) ang mga programa upang makuha ang benepisyong pang-ekonomiya at pang-ekolohiya ng coastal at marine areas ng bansa. Sangkot dito ang konstruksiyon at rehabilitation ng foreshore areas, mangroves o bakawan, coral reefs, sca grass, fisheries at watershed. Pinangungunahan din ng departamento ang pagsasagawa ng pagbawas ng polusyon sa mga baybayin sa pamamagitan ng paglilinis sa mga karagatan sa buong bansa. Kabilang na rito ang pagbibigay ng sapat na impormasyon at kaalaman sa mga naninirahan sa mga baybayin at mga stakeholders tungkol sa kahalagahan ng marine at mangrove areas. Ayon sa Coastal and Marine Management Office ng DENR, umabot sa 114 ektarya nang nasirang bakawanan ang na-rehabilitate noong 2004. Nagpapakita ito ng may 58.77 porsiyento na pagbabago sa may 67 ektarya na nagawang rehabilitahin noong 2003. Muli, dito pumapasok ang malaking magagawa ng mga lokal na pamahalaan sa pagpapatupad ng coastal resources management. At upang maisakatuparan ito, ang DENR ay nagbibigay ng tulong teknikal sa may 33 LGUs sa pagsasa-gawa ng Participa- tory Coastal Resource Assessment (PCRA). Nagsagawa rin ang aming departamento ng pagpapanatili at pagtatamasa sa may 349 municipal coastal databases (MCD) upang tulungan ang mga LGUs na pamahalaan ang mga baybaying pinagkukunan ng kabuhayan.</body>
<link>http://www.philstar.com/Article.aspx?articleId=271817&amp;publicationSubCategoryId=94</link>
</article>
<article>
<title>Banggaan sa populasyon (1)</title>
<author>SAPOL Ni Jarius Bondoc</author>
<date>
<month>March</month>
<day>29</day>
<year>2005</year>
</date>
<body>WALANG kinalaman ang populasyon sa karalitaan, giit ng mga obispong Katoliko, ang nagpapahirap sa tao ay matumal na kaunlaran, palpak na gobyerno at di-pagkakapantay-pantay ng yaman. Oo nga, sagot ng mga ekonomista, hikahos ang tao kung lubog-litaw ang ekonomiya, malaki ang agwat sa kita at manhid ang pamunuan. Pero makikita rin ng statistics na dulot ng overpopulation ang kahirapan. Halimbawa:  Ang populasyon ng RP nung 70s lumalaki nang 3%, pero ngayon 2.4% na lang. Ang Thailand at Indonesia, ganun din noon, pero nasa 1.4% at 1.5% na lang ngayon. Ang paglaganap ng karalitaan sa RP ngayon nasa 34%, pero sa Thailand bumaba sa 9.8% at sa Indonesia 18.2%. Sa tatlo, Thailand ang pinaka-mahusay sa pamamahala, populasyon at kahirapan. Mas magulo at madumi ang gobyerno ng Indonesia kaysa RP, kaya kitang nakakabawas-kahirapan ang mahusay na programang populasyon.  Kita sa bahay ang lagay sa lipunan. Mula 1985-2000 lalong hikahos kung malaki ang pamilya. Sa 2000 figures, palala ang kahirapan mula 9.8% sa mga pamilyang iisa ang anak hanggang 57.3% kung mahigit siyam ang bata. At bahagya lang bumaba ang kahirapan sa mga pamilyang 9+, mula 59.9% nung 1985 tungong 57.3% nung 2000, kumpara sa 19% tungong 9.8% sa pamilyang size-1. At kung mas malaki ang pamilya, mas matindi magimbal ng bagyo, tag-tuyot, at pagtaas ng presyo ng bilihin.  Kung ang bansang mataas ang population rate ay hirap sa paaral at kalusugan, ganun din ang malaking pamilya. Ang karaniwang gastusin sa edukasyon ay bumubulusok mula P5,558 sa pamilyang size-1 hanggang P682 na lang sa pamilyang 9+. Kung may sakit, ang gastos sa kapamilya ay lumiliit din mula P2,437 hanggang P756 sa dalawang uri ng pamilya. Mas lumalaganap ang child labor at lumalagapak ang school attendance habang lumalaki ang pamilya. Mas malamang kulangin sa timbang at maudlot ang paglaki ng bata sa malaking pamilya. Ibig sabihin, napapasa sa sumusunod na henerasyon ang epekto ng kahirapan. Ang masaklap, hindi sila nasasalo ng bansang mataas ang population growth. (Itutuloy)</body>
<link>http://www.philstar.com/Article.aspx?articleId=271941&amp;publicationSubCategoryId=94</link>
</article>
<article>
<title>Kabuhayan ng mga entertainers sa Japan, dumilim</title>
<author>ORA MISMO Ni Butch M. Quejada</author>
<date>
<month>March</month>
<day>29</day>
<year>2005</year>
</date>
<body>SINALAKAY noong isang linggo ng mga Japanese Immigration ang halos lahat ng mga omesi sa Japan kaya sangkaterbang Pinay entertainers ang nawalan ng hotraba kasi sinarado ang mga club na pinapasukan nila. Kaya ang mga Noypi na nahuli ay tiyak malungkot dahil siguradong deported sila back to the Philippines. Nahuli kasi ng mga immigration sa Japan ang mga entertainers na nakaupo sa tabi ng mga Japanese customers na mahigpit na ipinagbabawal ng kanilang batas doon. Sabi nga, hostessing ang tawag todits. This coming week according sa assets ng mga kuwago ng ORA MISMO, daan-daan Pinay entertainers ang uuwi sa bansa dahil sa pangyayari. Wala silang trabaho kaya wala silang gagawin sa Japan! Ipinasara kasi ng immigration ang mga club ng kanilang mga bosyo roon. Hindi masisi ang mga kababayan natin dahil hotraba ang kailangan nila sa Japan. Mas dapat sisihin ng ating mga kababayan ang ilang bugok na officials sa Philippine Embassy dahil mukhang wala silang ginawa kundi ang magpakaang-kaang. Anong tulong ang ginawa ng gobyerno sa ating mga entertainers? tanong ng kuwagong nanghudas sa ating mga kababayan. Wala! sagot ng kuwagong Kotong cops. Paano ngayon ang mga unsung heroes sa Japan? tanong ng kuwagong manhuhuthot. Ayon kakanta na lang sila habang pabalik sa Pinas. &amp;quot;Nakulong pa ba ang ibang nahuli? Siyempre. Kawawa naman pala ang mga entertainers natin, sabi ng kuwagong SPO-10 sa Crame. Kailangang panagutan ng ilang pakaang-kaang sa gobyerno ang nangyari sa mga entertainers natin. Diyan tama ka, kamote!</body>
<link>http://www.philstar.com/Article.aspx?articleId=271951&amp;publicationSubCategoryId=94</link>
</article>
<article>
<title>Iba na ngayon ang pagdiriwang ng Mahal na Araw</title>
<author>HALA BIRA! Ni Danny Macabuhay</author>
<date>
<month>March</month>
<day>29</day>
<year>2005</year>
</date>
<body>IBA na talaga ang takbo ng panahon ngayon. Pati paggunita ng pagkamatay ni Panginoong Jesus sa krus ay nabago na. Marahil ay hindi lamang ako ang nakapansin nito sapagkat talaga namang kapansin-pansin ang pagkakaiba ng mga ginagawa ng mga tao ngayon kung ihahambing sa mga kinagawian noong mga unang panahon kapag sumasapit ang Mahal na Araw. Sumapit at lumipas ang Holy Week nang walang naging kaibahan sa iba nating mga kababayan. Tuluy-tuloy ang pagtatrabaho at karaniwang mga gawain na para bagang ordinaryong mga araw lamang. Ang karamihan sa ating mga kababayan ay ginawang bakasyon grande ang buong linggo, mula Lunes Santo hanggang Pasko ng Pagkabuhay sa pagliliwaliw at pagsasaya na hindi man lamang nag-ukol ng mga sandali upang pagnilay-nilayin ang mga pag-sasakripisyo ng Panginoong Jesus. Noong araw bago pa pumasok ang Holy Week ay nagsisimula nang magsakripisyo ang mga tao. Iniiwasan na ang mga pagsasaya lalo na sa pagsapit ng Miyerkules Santo, Huwebes Santo, Biyernes Santo, Sabado de Gloria na pawang katahimikan pa ang pinananaig sa lahat ng tahanan at buong sambayanan. Bawal mag-ingay. Subalit sa nagdaang Holy Week, parang walang anumang kasagraduhan ng mga araw na ito. Dumating at lumipas ang Semana Santa ay hindi halos nagbago ang takbo ng buhay. Patuloy pa ring maingay, magulo at kanya-kanya. Kahit na Biyernes Santo ay may palabas pa rin sa TV at mahaharot pa ang mga programa. Ganoon pa man, may natutuhan ako sa katatapos na Holy Week. Katulad halimbawa ng bakit Mahal na Araw ang Filipino translation sa Holy Week. Bakit Sabado de Gloria ang tawag samantalang patay pa naman ang Diyos sa araw na ito? Mas tama nga ang tawag na Black Saturday. Bakit ang simbolo ng Happy Easter ay rabbit at itlog? Tingnan natin sa isang taon kung ano na naman ang mga pagbabago. Kahit na ano ang mangyari, sana naman ay huwag nating kalilimutang suklian ng pagmamahal at pagpapasalamat ang ginawang paghihirap ni Panginoong Jesus sa krus.</body>
<link>http://www.philstar.com/Article.aspx?articleId=271956&amp;publicationSubCategoryId=94</link>
</article>
<article>
<title>Disiplina lang ang kailangan</title>
<author>PANAGINIP LANG Ni Nixon T. Kua</author>
<date>
<month>March</month>
<day>29</day>
<year>2005</year>
</date>
<body>GAYA nang marami sa ating mga kababayan ay lumabas ako ng kamaynilaan noong nakaraang Linggo. Nagtungo ako sa probinsiya. Sa Nasugbu, Batangas ako nagbakasyon pero siyempre panahon din para mangilin naman kayat we took time out to reflect tsaka magpasalamat sa tunay na BIG BOSS, ang PANGINOONG DIYOS nating lahat at magpasalamat sa lahat ng biyayang ating natatanggap. Alam naman nating lahat ng ating tinatamasa ay bigay ng ating Panginoon. Pasalamat tayo sa lahat ng biyaya at utang natin sa Panginoon ang lahat, pati ang ating buhay at pamilya. Pero bukod doon panahon din natin para mag-relax ng konti at para po sa inyong lingkod ang paraan po natin para mag-relax ay mag-ikot at tingnan ang mga magagandang tanawin sa ating bansa at maglaro naman po ng golf. Hilig ko po ang pumalo kaya kung anuman ang tinitipid ko ay duon binubuhos. Pero hindi yan ang kuwento ko kung hindi ang sinasabing mga kaugaliang patuloy na ginagawa ng ating mga kababayan bagamat alam nilang mali. Muli ko pong nakita ang mga kabataan na nanghaharang ng tali sa gitna ng daan upang pigilan ang mga sasakyan at hihingi ng &amp;quot;konting barya&amp;quot; para raw sa nalalapit na piyesta. Malinaw na extortion ang ganoong gawain at tiyak ko naman na alam ito ng mga opisyal ng kani-kanilang barangay at mga parokya sa kanilang bayan. Isang napakamaling paraan ito ng pagpapalaki ng mga anak. Hindi pa mandin ay tinuro na ang mangharang at manghingi. Lubos na mali pero patuloy na kinukunsinti ng mga magulang, opisyal ng barangay at pati na ng simbahan. Sana po mapigilan ang ganitong kamalian lalo na sa kabataan na kinabukasan ng ating bayan. Pero kung may puna, iba naman itong nais kong ikuwento dahil okay talaga, as in okay. Ito yung tungkol sa marami palang masasarap na kainan sa Tagaytay at sa mga kalapit lugar nito. Pati yung mga turuturo sa tabi ng highway ay sinubukan natin. Yung mga kainan ng mga driver ng truck na malalayo ang biyahe, lalo na yung malapit diyan sa may Evercrest, Nasugbu. Paniwalaan nyo po ako, masarap na, mura pa at libre pa ang sabaw at kuwento mula sa may-ari na napakabait na tao. Anyway, bago tayo lumayo nang husto, ang isa pang napuna ko na nagiging sanhi ng lahat ng matinding traffic sa buong Pilipinas ay ang kakulangan ng disiplina ng mga driver. Nanggaling ako riyan sa may Splendido at kasama ko po ang aking kapatid na si Alex, kung saan naglaro po kami. Pag-ahon po namin pabalik sa main road ay laking gulat namin dahil wala na hong madaanan. Hindi ho ibig sabihin nito ay puno ng mga sasakyang papuntang Tagaytay at ng mga sasakyang papunta naman ng Nasugbu. Ang nangyari ay lahat ng linya ang inokupa na ng mga sasakyang papuntang Tagaytay. Kung ganoon ang nangyari riyan, paano lulusot ang mga pa-salubong, di barado, kaya lalong nag-traffic. Malamang din kasi sa kabila naman ang mga papuntang Nasugbu ay sinalubong din at inokupa ang kalye papuntang Tagaytay. Simpleng disiplina lang ito, kaso mahilig tayo sa panggugulang na dahilan kaya lalo tayong naaabala. Matindi nito, kasama sa mga sasakyang sumalubong sa traffic sa may labas ng Tagaytay Royal ay isang Hyundai Starex na may Philippine National Police Commemorative plate na KWYN. Ang plaka sa likod niya ay XPP 352. Kasama rin diyan ang mga naka-motorsiklo na sumalubong din na pulos plakang POLICE ang nasa harapan. Isa ho sa kanila ang plaka ay WJ 6704. Meron namang mga sasakyan na DILG Patrol nakalagay. Pero sa gitna ng kakulangan ng disiplina ng mga driver na ito ay purihin naman natin ang SCAN, isang grupong pribado na nagtrabaho at tumulong sa motorista habang karamihan sa atin ay nagbabakasyon. Kasama riyan itong si Alwyn Teanyo na nagsikap tanggalin ang buhol kahit na kinagagalitan pa ng mga motoristang abusado. Simple lang ang solusyon sana sa naging problema ng trapiko diyan. Huwag salubungin ang kalye at iwasan ang pag-oovertake dahil hindi naman makakasingit pabalik sa linya upang hindi maging dahilan ng traffic. Sa pagka-ganid nila, lalo silang natagalan at bukod sa oras na sinayang nila at pagod sa tindi ng traffic ay dagdag pa ang nakonsumo nilang gasolina o krudo, puwera pa yung mga nasiraan at nag-overheat. Sana magsilbing aral ito sa lahat ng ating mga motorista na karamihan ay may ganoong sakit ng pangaabuso at kakulangan ng disiplina. Konting disiplina lang ho ang kailangan, subukan po ninyo at tiyak mababawasan ang trapiko kahit saang lugar dito sa atin. * * * Para sa anumang reaksyon, sumulat lang sa nixonkua@yahoo.com o nixtkua@gmail.com o di kayay mag text sa 09272654341. Mapapakinggan nyo rin po ang inyong lingkod sa MATA NG AGILA sa DZEC 1062 mula 6:15 hanggang 8:30 ng umaga, Lunes hanggang Biyernes.</body>
<link>http://www.philstar.com/Article.aspx?articleId=271963&amp;publicationSubCategoryId=94</link>
</article>
<article>
<title>Tama lang na papurihan si Razon</title>
<author>BANAT NI BATUIGAS Ni Bening Batuigas</author>
<date>
<month>March</month>
<day>30</day>
<year>2005</year>
</date>
<body>MATAPOS masungkit ang kanyang pangatlong estrelya, tatlong malalaking pagsubok kaagad ang ibinato ni Presidente Arroyo kay NCRPO chief Deputy Director General Avelino Razon Jr. Ang tinutukoy ko mga suki ay ang security measures sa Holy Week, sa 41st founding anniversary ng New Peoples Army (NPA) at sa Inter-Parliamentary Union (IPU) na dadaluhan ng mga delegado ng umaabot sa 145 bansa sa buong mundo. Ang Holy Week at NPA anniversary ay naipasa na with flying colors ng liderato ni Razon kaya ang IPU na lang na gaganapin sa Philippine International Convention Center (PICC) sa Pasay City mula Abril 3 to 8 ang aatupagin niya. Pero sa tingin ko, kahit nananatili ang banta ng Abu Sayyaf na maghasik ng bombing run dito sa Kamaynilaan nitong darating na mga araw, handa na ang kapulisan sa ilalim ni Razon na harapin ang seguridad ng Metro Manila. Kaya tama lang ang panawagan ni Razon sa publiko na patuloy lang nilang gampanan ang day-to-day activities nila dahil on top of the situation ang 17,000 personnel ng NCRPO natin para panatilihin ang katahimikan sa Kamaynilaan nga. Sana magdilang-angel si Razon dahil alam naman natin na ang mga Abu Sayyaf ay halang ang kaluluwa at hindi marunong maawa. Tama lang na papurihan ni Razon ang kanyang staff, support units, district directors, station commanders, chiefs of police at precinct commanders sa dedikasyon nila sa trabaho noong Holy Week at NPA anniversary. Maliban sa insidente ng pagkatuklas ng home-made bomb sa Act Tower sa Makati City, wala nang naitala ang pulisya na bahid ng kaguluhan sa dalawang okasyon. Kung ibinaba man ni Razon ng isang araw ang full alert ng kapulisan natin para magpahinga sila, aba naibalik naman niya ito sa tamang oras sa founding anniversary ng NPA kahapon. Ika nga, on their toes palagi ang NCRPO sa panawagang kaguluhan ng mga kalaban ng gobyerno at hindi naman sila sumemplang, di ba mga suki? May pruweba na ang NCRPO kaya masasabi nating makakatulog nang mahimbing na ang Metro Manilas dahil alam nilang pangangalagaan ng kapulisan sa liderado ni Razon ang kapakanan nila. He-he-he! Halatado na bang binubuhat ko ang bangko ni Razon, ha mga suki? Pero teka nga muna. Batiin ko lang ang bagong promote na si Chief Supt. Eric Javier ang chief of directorial staff ng NCRPO. Matapos manumpa sa Camp Crame noong Lunes, binigyan ni Razon ng arrival honors si Javier sa Camp Bagong Diwa sa Taguig. Si Javier ang kauna-unahang West Point graduate sa hanay ng kapulisan natin na naging heneral. Miyembro rin siya ng PMA Class 77. He-he-he! Kasi nga, dalawa lang naman ang opisyal ng PNP natin na graduate ng West Point sa US. Ang isa pa ay si Supt. Napoleon Taas, ang intelligence chief ng NCRPO, na napabilang naman sa Class 84. Kaya ko binabanggit itong sina Javier at Taas dahil malaking papel ang ginampanan nila para maging matagumpay ang liderato ni Razon, di ba mga suki? Ang security sa IPU, aba malaki rin ang papel na gagampanan nina Javier at Taas lalo na ang kaibigan kong si Supt. Moro Lorenzo, ang operations chief naman ng NCRPO. Ayon kay Lorenzo, may 145 bansa na ang nagkumpirma ng pagdating ng kanilang delegado sa bansa. Huwag kumurap!</body>
<link>http://www.philstar.com/Article.aspx?articleId=272065&amp;publicationSubCategoryId=94</link>
</article>
<article>
<title>Congressman pinigil at inimbestigahan sa San Francisco airport</title>
<author>BALITANG SPECIAL Ni Deo Macalma</author>
<date>
<month>March</month>
<day>30</day>
<year>2005</year>
</date>
<body>ALAM nyo bang pinigil at ininterrogate nang mahigit isang oras ang isang congressman sa San Francisco Airport, California. Ayon sa aking bubuwit, happy birthday muna kay Isabela Rep. Rodito Albano, Mayor Rodrigo Duterte ng Davao City; Mayor Celso Lobregat ng Zamboanga City; Marine Col. Ariel Querubin, Eduardo Maestro Mandapat Sr., Goya Magno, Josel Mallari at Jomar Canlas. * * * Alam nyo bang hindi nag-iisa si Sen. Loi Ejercito na pinigil din ng mga immigration authorities sa US? Ayon sa aking bubuwit, bukod kay Senator Loi, nabiktima rin pala ang isang congressman. Kaya lang, magkaiba ang kanilang sitwasyon. Halatang harassment ang ginawa sa senadora dahil ang isyu ay may kinalaman sa plunder case ni Erap Estrada na wala namang jurisdiction ang US. Samantalang si congressman ay pinigil dahil sa hinalang gagawa ng masama. Medyo matapang kasi ang hitsura ni Congressman kaya siguro pinagdudahan ng mga Kano sa airport ng San Francisco. Ayon sa aking bubuwit, sa check-in counter pa lamang sa airport ng San Francisco ay tinanong na si Congressman kung ano ang kanyang mga dala. Standard Operating Procedure (SOP) na kasi sa US kapag nag-check in ka ng mga bagahe sa bawat paliparan ay tinatanong kung ikaw ang nag-impake ng iyong mga bagahe. Kung ikaw ay may dalang mga deadly weapon o kaya ay anumang armas. Ayon sa aking bubuwit, sa halip na sumagot ng matino ang kongresista, ito ay maaring nagyabang o kaya ay nagbiro lamang. Ang isinagot ba naman ay meron daw siyang dalang granada. Naku, tumawag kaagad ng security at siniyasat ang kanyang mga bagahe. Dinala ng mga immigration authorities sa interrogation room at inimbestigahan ng mahigit isang oras. Eh di siyempre, katakot-takot ang mga tinanong kay Congressman kung sino siya, saan siya galing at kung sinu-sino ang pinuntahan at kinausap niya sa US. * * * Ayon sa aking bubuwit, matapos maeksamen ng mabuti ang mga bagahe ni Congressman at matapos ding makumpirma na isa nga siyang kongresista sa Pilipinas at hindi terorista siya ay pinayagan ding makalipad. Pero, mahigpit siyang binalaan na huwag nang magbibiro na may dala siyang granada. Ayon sa aking bubuwit, ang congressman na pinigil at ininterrogate sa US ay walang iba kundi si Congressman Siya ay si Congressman mula sa Bicol Region. Siya ay si Congressman S. as in Siling Labuyo.</body>
<link>http://www.philstar.com/Article.aspx?articleId=272077&amp;publicationSubCategoryId=94</link>
</article>
<article>
<title>Astigmatism</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>March</month>
<day>30</day>
<year>2005</year>
</date>
<body>Ang astigmatism ay isang uri ng vision defect na ang tingin ng mga mata ay malabo sa malayo at maging sa malapitan. May astigmatism dahil abnormal ang hugis ng corners. Ang normal na cornea ay spherical shape kung saan ang light rays ay itinutuwid para dumating ng wasto sa retina at makakita ng malinaw. Kapag may astigmatism ang light rays ay hindi nagtatagpo sa wastong lugar sa retina na magiging malabo sa malayo at malapit. Ang astigmatism ay maaring magmula sa pagkabata at lalong lumalala habang tumatanda. Sintomas ng astigmatism ay malabong paningin, masakit, at parang pagod na pagod ang mata at pananakit ng ulo. Malulunasan ang astigmatism sa wastong pagsuot ng eyeglasses o contact lenses na dumaan sa pag-susuri ng mga lisensiyadong optometrist gaya nina Dr. Fe Flores Cataquiz at Dr. Ellen Santos Viray. Nag-offer sila ng libreng eye refraction at resonableng presyo ng eye glasses at contact lenses. Maari silang tawagan sa 532-9015.</body>
<link>http://www.philstar.com/Article.aspx?articleId=272085&amp;publicationSubCategoryId=94</link>
</article>
<article>
<title>EDITORYAL - Hustisya kay Marlene Esperat</title>
<author></author>
<date>
<month>March</month>
<day>31</day>
<year>2005</year>
</date>
<body>PINAKAMADALING paraan para mapatahimik ang mamamahayag sa bansang ito ay sa pamamagitan ng bala. Sinisigurado na ang bala ay papasok lahat sa katawan ng mamamahayag at kasunod niyon ay ang pagtimbuwang at pag-agos ng dugo. Marami nang mamamahayag ang naitumba sa bansa at karamihan sa mga kaso ay hindi nalulutas. Maraming pinaslang na mamamahayag ang patuloy na humihiyaw ng hustisya pero hindi sila marinig. Nakatambak ang mga kasong pagpatay at mananatiling malaking katanungan kung kailan nila makakamit ang katarungan. Nakapanghihinayang lalo nat kung ang mapapatay na mamamahayag ay tulad ni Marlene Esperat na matapang na nagbubulgar sa kabulukan ng government officials. Si Esperat, 45, ay kolumnista ng Midland Review sa Tacurong City, Sultan Kudarat. Ibinubulgar niya ang corruption sa pamahalaan nang walang patumangga. Matatalas ang kanyang banat at nakasusugat. Siya ay dating chemist sa Department of Agriculture sa Maguindanao. Habang nasa DA napansin niya ang mga kakulangan sa departamentong hinahawakan. Walang kaukulang pasilidad ang laboratoryo roon. At natuklasan niya, mayroon naman palang pondo ang kanilang laboratoryo subalit hindi iyon ibinibigay. Nagreklamo siya tungkol dito at saka lamang inaksiyunan. Natuklasan din niya na ang nakalaang pondo sa laboratoryo ay P400,000 subalit ang ibinigay lamang ay P175,000. Muli siyang nagreklamo at pinaimbestigahan nang noon ay Agriculture Sec. Salvador Escudero. Habang iniimbestigahan, nasunog ang DA office. Hanggang sa mabulgar na sadyang ipinasunog iyon upang wala nang ebidensiya. Nagbitiw si Esperat noong nakaraang taon at sinimulan ang krusada laban sa mga corrupt sa pamahalaan. Pero malagim ang naging wakas ng kanyang krusada. Isang bala ang tumapos sa kanya. Pinasok siya sa kanyang bahay noong Huwebes Santo at binaril sa harap ng kanyang mga anak. Tumimbuwang ang matapang na mamamahayag. Sayang! Si Esparat ang ika-apat na mamamahayag na itinumba ngayong 2005. Nakidalamhati si President Arroyo at ipinag-utos na ang malalimang imbestigasyon sa pagpatay kay Esperat. Isang special task force ang pinamunuan ni Senior Supt. Rodolfo Mendoza at Chief Supt. Antonio Billones. Pero nakapagdududa kung malulutas ng pulisya ang pagpatay. Paanoy isang PNP colonel at anak nito ang umanoy sangkot sa pagpatay. Itinuturo ring kasabwat ang isang pulitiko at negosyante. Hindi sana mapabilang ang kasong ito sa mga nakatambak at inuuod na. Hustisya para kay Esperat.</body>
<link>http://www.philstar.com/Article.aspx?articleId=272175&amp;publicationSubCategoryId=94</link>
</article>
<article>
<title>MIAA ready sa IPU delegates</title>
<author>ORA MISMO Ni Butch M. Quejada</author>
<date>
<month>March</month>
<day>31</day>
<year>2005</year>
</date>
<body>NAKAHANDA ang pamunuan ng Manila International Airport Authority sa mga delegado ng Inter-Parliamentary Union na dumarating ngayon sa NAIA. Lahat ng security measures todits ay pinaigting ng mga tauhan ni MIAA general manager Al Cusi kasama siyempre ang mga kapulisan ni PNP-Aviation Security Group Chief Supt. Andy Caro II para bigyan ng proteksyon ang mga delegates habang inside the airport. Hindi na puwedeng mapahiya ang NAIA sa mga banyagang dumarating sa paliparan dahil ang mga kubeta ngayon todits ay saksakan ng bango. Ika nga, newly renovated! Maganda ang arrival area ng Terminal 1 ng paliparan kahit na luma na ang nasabing lugar. Pinaayos ito ni Cusi hindi para sa mga delegates ng IPU kundi sa lahat ng pasaherong dumarating ng Pinas. Bago rin ang rubberized flooring kaya napakaaliwalas ng arrival zone. Mga permanent emplyoyees na lamang ang amoy lumot sa airport pero naggagandahan at makikisig sila. Sabi nga, nadala sa damit. Mula sa pagpasok sa paliparan ay mararanasan na ang higpit ng seguridad hanggang sa pagdating ng mga sasakyan sa checkpoint kaya naman humihingi ng despensa si Cusi sa mga taong pumupunta rito. Kailangan kasi ng rigid inspection para bigyan ng proteksiyon ang mga dumarating nating mga kababayan at mga banyaga. Hindi rin nagpapabaya ang grupo ni General Angel Atutubo (ret.), MIAA Assistant General Manager for Security and Emergency Service at Col. Frankie Dino sa kani-kanilang mga hotraba. Sabi nga, ang maagap ay hindi puwedeng salisihan nang pakaang-kaang. Kaya naniniwala ang mga kuwago ng ORA MISMO, na hindi kayang salisihan ng mga terorista o mga kamoteng gustong maghasik ng lagim sa paliparan para sirain ang gobyerno sa panglabas. &amp;quot;Kamote, tiyak bang hindi makakaporma diyan ang terorista?&amp;quot; tanong ng kuwagong MILF. &amp;quot;Sigurado dahil sa tindi ng seguridad todits,&amp;quot; sabi ng kuwagong SPO-10 sa Crame. &amp;quot;Bakit sa Tate nadale sila ng mga terorista!&amp;quot; anang kuwagong Kotong cop. &amp;quot;Ang tawag diyan salisi dahil may nakurap ang mga kurap.&amp;quot; &amp;quot;Sa Pinas ba walang kurap?&amp;quot; tanong ng kuwagong retired Boy Scout. &amp;quot;Diyan tayo natatawa dahil mas alam mo iyan,&amp;quot; anang kuwagong urot na nagkakamot ng kanyang ulo. &amp;quot;Meron ba?&amp;quot; &amp;quot;Iyan ang itanong mo sa mga kurap, kamote!&amp;quot;</body>
<link>http://www.philstar.com/Article.aspx?articleId=272185&amp;publicationSubCategoryId=94</link>
</article>
<article>
<title>3 senador naghahanda na sa 2010 presidential elections</title>
<author>BALITANG SPECIAL Ni Deo Macalma</author>
<date>
<month>March</month>
<day>31</day>
<year>2005</year>
</date>
<body>ALAM nyo bang naghahanda na ngayon ang tatlong senador para sa kanilang planong pagkandidato sa 2010 presidential elections? Ayon sa aking bubuwit, happy birthday muna kay Bro. Gen. Rudy Diaz ng Marines; Raymond Dagpaas ng DZRH; Mayor Cesar Dy ng Cauayan, Isabela; Corazon Maramba at Rency Domingo ng BPI-Pasay Road branch, Makati City. * * * Alam nyo bang malayo pa ang presidential elections subalit naghahanda na ang tatlong senador para sa kanilang kandidatura? Diyos ko po, limang taon pa bago ang election para sa presidente at bise presidente, naghahanda na ang mga damuhong ito? Sabagay, may kasabihan tayong daig ng maagap ang masipag. Kaya siguro naghahanda na ang mga ito sa matinding labanan sa pulitika. Ayon sa aking bubuwit, ang isang indikasyon ng paghahanda ng tatlong senador ay ang kanilang political realignment. Sila ay sumapi na sa mga political parties na maaari nilang gamitin sa susunod na election. * * * Ayon sa aking bubuwit, ang lumang dalawang partido noong bago pa man ideklara ang batas military ay muling binuhay. Ito ang inaasahang palalakasin ng mga senador na ito. Ang tinutukoy kong old political parties ay ang Nacionalista Party (NP) at ang Liberal Party (LP). Ang Liberal Party ay ang partido noon ng lolo at tatay ng isang senador. Ito ang maaaring gamitin niyang partido sa kanyang kampanya. Ito ay nire-organize na at lalo pa ngayong pinapalakas sa mga probinsiya. Ang Nacionalista Party ang inaasahan namang gagamiting partido ng isa pang senador na nagbabalak ding kumandidato sa pagka-presidente. Ang dalawang senador na kasapi ngayon ng NP at LP ang inaasahang matindi ang labanan sa election. Pareho kasing mayaman ang dalawang pulitikong ito. Sila ay inaasahang gagastos ng bilyung-bilyong piso. Wow, ito ang labanan ng pera. Mukhang ubusan ito ng kayamanan. * * * Ayon sa aking bubuwit, ang isa namang senador na may plano ring kumandidato sa 2010 ay wala pang malinaw na kinaanibang political party. Magulo kasi ang dati nitong partido kaya ito ay kumalas at naging independent na lamang. Pero siya ay hinihikayat naman ng ibang opisyal ng LP na sumama sa kanilang partido. Bagamat hindi masyadong mayaman ang senador na ito kumpara sa dalawang senador mula sa mayamang pamilya, siya naman daw ay marami nang naipon at suportado pa ng Chinese community. Ayon pa sa aking bubuwit, kung kakandidato ang tatlong senador sa pagka-presidente, ang kasalukuyang bise-presidente ay maaari ring sumabak sa presidential derby. Kasi, kung marami silang kandidato, malakas ang kanyang tsansa sapagkat ito ay napaka-popular. Ang tatlong senador na naghahanda na para sa 2010 presidential elections ay sina Senators R, V at L.</body>
<link>http://www.philstar.com/Article.aspx?articleId=272203&amp;publicationSubCategoryId=94</link>
</article>
</data>