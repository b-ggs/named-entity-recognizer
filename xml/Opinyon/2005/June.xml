<?xml version="1.0" encoding="ISO-8859-1" ?>
<data>
<article>
<title>EDITORYAL - Mahihirap ang kinawawa sa jueteng</title>
<author></author>
<date>
<month>June</month>
<day>01</day>
<year>2005</year>
</date>
<body>KAHIT na hindi sabihin ng jueteng operator na si Wilfredo Cimanis Mayor o mas kilala sa tawag na Boy Mayor na ang mga maliliit at mahihirap ang biktima sa illegal na sugal, marami na ang nakaaalam nito. Noon pa ay wala naman talagang talo sa sugal na ito kundi ang mga jeepney at tricycle driver, magsasaka, mangingisda, trabahador, tindera sa palengke, vendor at marami pa. Ang karampot nilang pera na galing sa pagpapatulo ng pawis ay itinaya pa nila sa jueteng at madalas na sila ay talo. Wala naman talagang nananalo sa jueteng kundi ang operator o bangka. Garapal sa pandaraya ang mga operator at ito mismo ay sinabi ni Boy Mayor nang mag-witness kamakalawa sa jueteng inquiry isinagawa ng Senado. Talamak ang pandaraya sa jueteng ayon kay Mayor at kawawa ang mahihirap sa nangyayaring ito. Walang takot na sinabi ni Mayor na kabilang sa mga tumatanggap ng jueteng payola ang anak ni President Gloria Arroyo na si Pampanga Rep. Mikey Arroyo. Tumatanggap aniya ito ng P600,000 bawat buwan. Bukold kay Rep. Arroyo, dalawang mambabatas sa Albay ang tumatanggap ng jueteng payola at ang mga ito ay sina Rep. Joe Ma. Salceda at Rep. Carlos Imperial. Tumanggap din umano ang dating mambabatas na si Krisel Lagman-Luistro. Ang tatlo ay tumanggap umano ng P400,000, P300,000 at P250,000 ayon sa pagkakasunud-sunod. Maging si Philippine National Police (PNP) chief Dir. Gen. Arturo Lomibao at si Chief Supt. Victor Luga ay inakusahan ni Mayor na protector ng jueteng nang madestino ang mga ito sa Albay bilang regional directors. Ang governor sa Batangas na si Armando Sanchez ay isinangkot din ni Mayor. Ang akusasyon ay itinanggi naman ng mga nabanggit. Pero kahit na maraming pangalang sinabi si Mayor, wala naman siyang maipakitang ebidensiya sa sinabi niyang jueteng payola. Kaya isa lamang ang magiging konklusyon sa nangyayaring imbestigasyon sa jueteng, wala ring mangyayari rito. Paano magkakaroon ng magandang resulta sa kaso kung walang maipakitang ebidensiya? Masasayang lamang ang oras, pera at laway sa imbestigasyong ito. At habang patuloy ang imbestigasyon sa Senado, patuloy din naman ang pagbola ng jueteng sa maraming lugar. Patuloy na kinakawawa ang mahihirap na umasang mananalo ng karampot sa jueteng. Ang kinitang kaunting pera na dapat ay ibili na ng bigas o sardinas, ay isinapalaran sa jueteng na natalo naman. Tanging ang sukab na jueteng operator ang nanalo. Kumita ng milyon mula sa sama-samang pera ng mahihirap. Pustahan, walang mararating ang jueteng-inang imbestigasyon sa Senado.</body>
<link>http://www.philstar.com/Article.aspx?articleId=279969&amp;publicationSubCategoryId=94</link>
</article>
<article>
<title>Mas maganda kung September ang opening ng klase</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>June</month>
<day>01</day>
<year>2005</year>
</date>
<body>PASUKAN na naman sa Lunes. Bukod sa trapiko, tuition at school supplies, ang mga mag-aaral ay nahaharap na sa panganib ng sakuna at pagkakasakit bunga ng mga pag-ulan at pagbaha. Kaugnay nito, napag-alaman na dumarami ang sumusuporta sa Senate Bill 565 ni Sen. Manny Villar na naglalayon na ang school year ay magsimula ng Setyembre. Ayon sa panukala ng senador na kilala sa kanyang sipag at tiyaga, kung kaya naman siya ang sinasabing number one na pinakamayamang senador, mas praktikal na ang mga klase ay buksan sa Setyembre gaya ng nagaganap sa maraming bansa. Ayon kay Villar, ang Hunyo at Agosto ay ang buwan ng malalakas na bagyo na dahilan para kanselahin ang mga klase. Bukod sa ulan ay nanganganib din ang mga estudyante na magkasakit ng leptospirosis na mula sa ihi ng daga na humahalo sa tubig-baha. Uso rin ang sipon, ubo, trangkaso at iba pang respiratory diseases, gastroenteritis, diarrhea na nagreresulta sa pagliban sa klase ng mga estudyante. Binigyang-diin ng senador na ang September opening of classes ay batay na rin sa International School System, dugtog niya sa students sa abroad na gustong mag-aral sa Pilipinas ay hindi na nahihirapang mag-adjust kung ang pagsisimula ng klase ay gagawin sa Setyembre.</body>
<link>http://www.philstar.com/Article.aspx?articleId=279997&amp;publicationSubCategoryId=94</link>
</article>
<article>
<title>&amp;quot;Dapat na bang i-legalize ang jueteng?&amp;quot;</title>
<author>CALVENTO FILES Ni Tony Calvento</author>
<date>
<month>June</month>
<day>01</day>
<year>2005</year>
</date>
<body>MAINIT ANG USAPIN ANG JUETENG NA NAMAN NGAYON. &amp;quot;EXPLOSIVE&amp;quot; ANG PAGLUTANG NG ISANG WITNESS NA HUMARAP SA SENADO NUNG ISANG ARAW NA SI WILFREDO MAYOR AKA BOY BICOL. SINA PAMPANGA REPRESENTATIVE MIKEY ARROYO, ARTURO LUMIBAO ANG ILAN LAMANG SA KINALADKAD NG TAONG ITO BILANG NA DIUMANOY NAKIKINABANG SA ILLEGAL NA ITO NA MATANDA PA SA LELONG MO. Ang tanong: Oras na ba talaga upang gawing legal ang Jueteng para pakinabangan ng ating bayan ang milyun-milyong piso na nakukuha rito? Nagpadala sa akin ng isang &amp;quot;position paper&amp;quot; si Manuel L. Morato, dating Chairman ng Philippine Charity Sweepstakes Office na ngayon ay Director pa rin dito. Si Manoling ay ang tinag-uriang &amp;quot;AMA NG LOTTO&amp;quot; sa ating bayan dahil sa kanya naitatag ang halos 2,000 lotto outlets sa ating bayan na ngayoy nakakagenerate ng bilyong piso para sa gobierno at sa kawanggawa. Narito ang kanyang opinion sa napapahong usapin tungkol dito. Legalizing the jueteng and masiao is not the correct solution. 1. Even if the jueteng (and let me stick to it alone) is legalized and computerized, the bad habit of going underground will still continue. Why? Thats the structure the jueteng operators have mastered in over a hundred years. They have perfected a very unique system that no one can possibly obliterate. Assuming for the sake of argument, the jueteng is legalized, computerized and publicly drawn on television, the &amp;quot;cobradores&amp;quot; will continue with their guerilla-type operation, at much lower price, with bets written on pieces of &amp;quot;toilet paper&amp;quot; as they do today. The government will all the same lose out on taxes. I would even venture to say that it can even eventually kill the lotto. Why? The jueteng is drawn 3 times a day and it is a more active game than the lotto. It will definitely capture the participation of the betting public more than playing the lotto which is drawn only once a day at 9 P.M., as it is done worldwide. The sweepstakes is a perfect example. It died when the lotto came in because the lotto came in because the lotto is a more active gaming than the sweepstakes. And the same can very well happen should the jueteng be legalized. The jueteng can ultimately kill the lotto. Where would that lead us to? The two will end up competing with each other. Are we prepared to sacrifice the lotto in favor of the jueteng and the masiao? We would be the only country in the world to do so for instead of penalizing an illegal activity, we would be rewarding instead. 2. Who then among the system designers in the world would be tasked to do the software? Legalizing the jueteng (and masiao) will call for increasing the bets automatically for several reasons. Using tamper-proof tickets, printing of bet slips and all the other overhead expenses will jack-up the price to almost the level of the cost of the lotto tickets now. Or maybe a little less. But what I am trying to say is that despite all that, the jueteng operation will continue  underground. Corruption will continue. 3. Allow me to tell you that I had nothing to do with the so-called &amp;quot;Small Town Lottery&amp;quot; which was a form of legalizing the jueteng. That happened during the PCSO leadership of Mr. Carrascoso during the Cory Administration. I was a Ramos appointee in January 1994. Thats when President Ramos appointed me PCSO Chairman and eventually Chairman-General Manager a few months later. When I took over, I investigated that &amp;quot;Small Town Lottery&amp;quot; of Carrascoso. The PCSO hardly got anything; or none at all because those given the right to run the &amp;quot;Small Town Lottery&amp;quot; in the provinces did not turn over the proceeds to the PCSO. What they did was to use their new image of legitimacy to go on with the jueteng. In effect, dalawang beses pa sila kumakabig. Kaliwat-kanan ang pasok ng pera  from the jueteng bettors and from the Small Town Lottery tickets sold. 4. Kaya po, medyo pag-aralan pong mabuti itong pag-legalize ng jueteng. Papatayin nito ang lotto because the jueteng is more mass-based than the lotto. Noong panahon ko as PCSO Chairman and General Manager, hindi po ako nakipag-away sa jueteng operations. Unang-una, hindi ko po trabaho maghabol sa kanila. Trabaho yan ng mga local officials and the law enforcement agencies. As the one running the lotto then, I took the stand of live and let live. Matira ang matibay. Hindi ako nakipag-away kasi nakita ko na humihina na ang jueteng. Ang pila sa lotto outlets noon ay parang ahas sa haba, blocks and blocks away. Ngayon, hardly one has to fall in line. Kasi nga, hindi masyado ang tulong sa mga may sakit na mahihirap. At kinansel pa ng successor ko ang burial assistance to the poor. Sa panahon po ni President Ramos about 600 sick poor patients a day ang pinagagamot namin sa hospitals at about 80 dead poor people ang ipinalilibing. Araw-araw po ito, nationwide. Kaya pinantronize ng tao ang lotto ng katakut-takot. Plus 3,600 ambulances were given away nationwide under the Ambulance Donation Program of President Ramos. As I see it, the more the PCSO attends to the sick poor people, the more the tickets sell. This goes with the other. 5. Contrary to what some are saying on television, the jueteng was not brought into the country by the &amp;quot;Chinese centuries ago.&amp;quot; The sweepstakes started in the country during the Spanish times. Jose Rizal was even one of those who won in the loteria in the 1800s. The jueteng was brought in by the Americans through Clark Field at the turn of the century. It was a numbers game connoted by the Irish immigrant in New York called &amp;quot;waiting,&amp;quot; patronized among themselves and limited to certain areas, not the entire state. Obviously, when those American soldiers of Irish decent were drafted and sent to the Philippines, as a form of pastime, it started in the American base of Clark Field until it spread out of the base and a tagalized name for it was adopted by the locals and called it &amp;quot;jueteng&amp;quot;. They meant &amp;quot;waiting&amp;quot; but spelt it wrongly. Baka po &amp;quot;Sioktong&amp;quot; ang sinasabi ng iba sa television na dinala daw po dito ng mga Intsik! As I know it, diyan po sa Central Luzon nag-umpisa ang jueteng through Clark Air Force Base. Kaya po, hindi &amp;quot;centuries old&amp;quot; and jueteng. Only a century or so. But thats beside the point. We must go back in trying to solve this illegal jueteng ABANGAN ang karugtong ng &amp;quot;position paper&amp;quot; ni Director Manuel L. Morato tungkol sa mainit na isyu sa pag-legalize ng jueteng. Kayo ano ang opinion ninyo? PARA SA ANUMANG COMMENTS O REACTIONS MAARI KAYONG MAGTEXT SA 09213263166. MAARI DIN KAYONG TUMAWAG SA 7788442.</body>
<link>http://www.philstar.com/Article.aspx?articleId=280003&amp;publicationSubCategoryId=94</link>
</article>
<article>
<title>Tithe system sa paniningil ng buwis</title>
<author>AKSYON NGAYON Ni Al G. Pedroche</author>
<date>
<month>June</month>
<day>02</day>
<year>2005</year>
</date>
<body>MAY isang multi-sectoral group na nagsusulong sa implementasyon ng flat tax. Ang grupo ay ang National Reform Association (NRA)na binubuo ng mga retiradong heneral, ehekutibo ng pamahalaan at mga lider ng simbahan. Sa konsepto, wala nang sisingilin pang buwis maliban sa sampung porsyento ng lahat ng uri ng income. Maganda. Pero duda ako kung uubra ito sa bansa. Maganda at aprub sa akin ang konsepto. Sa dinami-dami ng buwis na dapat bayaran sa kasalukuyang sistema, itoy nagiging ugat ng corruption. Imbes na mapunta nang buo ang buwis sa kaban ng bayan, ang malaking partey naiimbudo sa bulsa ng mga kurakot. Ang flat tax ay hango sa practice ng mga Kristiyano na &amp;quot;tithing&amp;quot; o pagkakaloob ng sampung porsyento ng kita sa simbahan. Wala nang iba pang sisingiling VAT at kung anu-anong butaw na nagpaparusa sa taumbayan na katiting na lang ang kinikita. Kung tutuusin, dinaig pa ng gobyerno ang Diyos na ang hinihingiy sampung porsyento lang ng income. Sabi nga ng utol ko sa pananampalataya na si ex-Manila Councilor Grepor Butch Belgica na kasama sa proponents ng flat tax, &amp;quot;hindi maka-Diyos&amp;quot; ang umiiral na tax system ng bansa. Nalulungkot lang ako dahil ayon kay Bro. Butch, minsang namungkahi niya ito sa isang mataas na opisyal ng gobyerno, ang sabi kanyay &amp;quot;susuportahan kita pag wala na ako sa gobyerno&amp;quot;. Short of saying  huwag muna pare at nakikinabang pa ako eh. Hindi tatanggapin ng demonyo ang sistema ng Diyos. Sana, sana lang, bawat Pilipino ay tunay na maka-Diyos na ang pananampalataya ay hindi lang dekorasyon ng pagkatao kundi nasa puso. Kung magkagayon, uubra ang flat tax system. What we need is to convert each heart to real-to-goodness godliness. Then and only then, magiging epektibo ang flat tax system.</body>
<link>http://www.philstar.com/Article.aspx?articleId=280104&amp;publicationSubCategoryId=94</link>
</article>
<article>
<title>Kasangga ni Mikey sinibak sa NAIA</title>
<author>ORA MISMO Ni Butch M. Quejada</author>
<date>
<month>June</month>
<day>02</day>
<year>2005</year>
</date>
<body>NASA hot water ang mag-among sina Ferdie Sampol, overall supervisor ng NAIA-BI at buddy-buddy ni Rep. Mikey Arroyo at ang confidential agent na si Dong Castillo, a.k.a. Mayor. Si Dong, kasi batay sa nakalkal ng mga kuwago ng ORA MISMO ay isang CA ng Bureau of Immigration pero dehins toits kasama sa plantilla ng BI. Sabi nga, betsa lang! Itinambak si Sampol at Dong sa refrigerator, este mali, freezer pala dahil masyado silang mainit sa kanilang kinauupuan porke nabuwisit si DOJ Secretary Raul Gonzalez matapos mabalitaan na nakalusot ang drug lord na si Benson Chua papuntang Tate. Ipinagtanggol kasi ni Sampol si Chua na dehins drug lord kundi isang businessman. Ang malaking problema, nasa hold departure order ang pangalan ni Benson kaya kung hindi man ito ang inaakusahang drug lord, dapat pinakuha nila ng certificate of not the same person ang bida. May judgement call dapat ang mga immigration officer regarding Benson porke ang hinahanap na drug lord ay kapangalan ng umalis na pasahero at ang problema ay pareho pang taga-Cebu City sila. Dapat naging maingat ang BI-NAIA todits sa judgement nila kaya hayun nanggagalaiti sa galit at umuusok ang ilong ni Gonzalez. Ipinipilit pa ng ilang taga-Immigration na butas pa raw ang HDO kaya pinayagang umalis si Chua. For your information, ika-3rd time na ang pag-alis ng bida sa Pinas papuntang aboard, este mali, abroad pala. Ngayon, sino kaya ang hahabulin ng BI regarding Benson Chua, ang tambol mayor kaya o banda rito at banda roon? Tumatagiktik ang pawis ng taga-BI-NAIA porke malapit na rin silang itambak sa freezer kapag nagkataon at sama-sama sila nila Sampol at agent Dong sa ref? Sabi nga, finish na ang kanilang happy moments. Tama ba, DOJ Secretary Gonzalez, Your Honor! Hindi lang pala si Benson ang naging problema ng BI-NAIA kundi ang anim pang tsekwa na umiskapo sa airport. Kung sinuman ang umeskort, tiyak ito ang iniimbestigahan ngayon. Ok ba, Tata Ising Ablan, idol? &amp;quot;Para bang nasa microwave oven ngayon ang taga-BI-NAIA?&amp;quot; tanong ng kuwagong hindi napartihan ng pitsa. &amp;quot;Siyempre porke magkakaroon daw ng major revamp sa airport,&amp;quot; sagot ng kuwagong napalusutan ni kamote. &amp;quot;May pitsa kaya sa pagtakas ng mga tekamots na tsekwa?&amp;quot; tanong ng kuwagong SPO-10 sa Crame. &amp;quot;Tiyak iyon, makakalabas ba sila ng Pinas kung alaws padulas?&amp;quot; sabi ng kuwagong Kotong cop. &amp;quot;Magkano kaya ang bigayan?&amp;quot; &amp;quot;Iyan kamote ang dapat alamin ni Secretary Gonzalez, tekamots.&amp;quot;</body>
<link>http://www.philstar.com/Article.aspx?articleId=280111&amp;publicationSubCategoryId=94</link>
</article>
<article>
<title>Nilabag ang Bouncing Checks Law</title>
<author>IKAW AT ANG BATAS Ni Atty. Jose C. Sison</author>
<date>
<month>June</month>
<day>02</day>
<year>2005</year>
</date>
<body>UMUTANG si Gilbert ng P500,000 sa isang Rural Bank. Dahil kumpare niya ang presidente at kababayan niya halos lahat ang mga director ng banko, agad niyang nakuha ang inutang. Bilang garantiya, nagbigay siya ng sariling tsekeng walang petsa na nagkakahalaga ng P500,000 din. Nang ibinigay niya ito sa manager ng banko noong November 16, 1989, pinaalam niya rito na ang tseke ay walang sapat na pondo sapagkat P40,000 lang ang balanse niya noon sa kanyang banko. Noong December 16, 1989 kung kailan dapat bayaran na niya ang utang, humingi siya ng palugit hanggang February 16, 1990. Sinabi na rin niya sa Rural Bank na petsahan na ang tseke ng February 16, 1990. Pagsapit ng February 16, 1990, humingi siyang muli ng palugit hanggang April 16, 1990 upang bayaran ang utang. Ngunit hindi pa rin siya nakabayad. At nang gamitin ng banko ang tseke niyang ibinigay pambayad, tumalbog ito dahil sarado at wala na siyang deposito sa banko niya. Kaya dinemanda siya ng Rural Bank sa salang paglabag sa Bouncing Checks Law. Katwiran naman ni Gilbert, wala siyang sala dahil sinabi raw niya sa banko na walang pondo ang tseke niya nang ibinigay niya ito sa Rural Bank. Sinabi rin niya na P200,000 lang ang nakuha niya sa utang sapagkat ang P300,000 daw ay ibinigay niya sa comptroller ng Rural Bank. May kasalanan ba si Gilbert? MERON. Nagbigay siya ng tseke na walang pondo at alam niyang ito ay walang pondo. Ibinigay niya ito bilang kabayaran sa kanyang utang. Ito ang elemento ng pagkakasalang pinaparusahan ng Bouncing Checks Law. Kahit na alam ng Rual Bank na walang pondo ang tseke niya, hindi mahalagang sangkap ito sa pagkakasala. Pinaparusahan ng batas ang pagbibigay ng tsekeng tumalbog dahil walang pondo. Ang layunin ng Bouncing Checks law ay hindi upang pilitin ang isang tao na bayaran ang kanyang utang kundi supilin ang paglaganap ng mga tsekeng walang halaga dahil itoy nakasasama sa pampublikong kaayusan. Hindi rin mahalaga kung ibinigay niya ang bahagi ng inutang niya sa comptroller. Kung palilibrehin sa pagkakasala ang isang taong nagbayad ng talbuging tseke dahil lang may ibang kasunduang pumapaligid tungkol sa tseke, mabibigo ang layunin ng batas. (Rigor vs. People G.R. 144887 November 17, 2004)</body>
<link>http://www.philstar.com/Article.aspx?articleId=280118&amp;publicationSubCategoryId=94</link>
</article>
<article>
<title>EDITORYAL  Hindi lang bilbil at taba ang dapat alisin sa parak</title>
<author></author>
<date>
<month>June</month>
<day>03</day>
<year>2005</year>
</date>
<body>NOONG nakaraang linggo, ipinagmalaki ng isang motorcycle cop ang kanyang pangangatawan. Slim na ang pulis. Nawala na ang tila butete niyang kaanyuan. Nagkaroon ng sigla sa kanyang mukha at tila maliksi nang kumilos. Malaki ang nabawas sa kanyang timbang bunga ng tatlong buwang weight reduction program. Sumailalim ang may 104 miyembro ng Philippine National Police sa programa at tagumpay nga ito. Halos lahat ng 104 miyembro ay nawala ang bilbil at taba na matagal nang nakatatak sa mga parak. Pinatunayan ng mga dating parak taba na sa pamamagitan ng disiplina at dedikasyon ay maaaring mabago ang sarili at mabubura ang masamang imahe na ikinasusuka ng taumbayan. Hindi na bago ang ganitong programa sa PNP. Maski noong panahon ni dating President Joseph Estrada ay naging batas ng dating PNP chief Panfilo Lacson, ngayoy senador ang pagdurog sa matatabang pulis. Mahigpit na ipinatupad ang 34 inches waistline sa mga pulis. Kapag sumobra sa 34 inches, kailangang dumaan sa matinding exercise program. Halos lahat ng mga pulis ay napilitang mag-exercise noon kaya nabawasan ang mga &amp;quot;butete&amp;quot; sa PNP. Nang mawala sa trono sina Estrada at Lacson ay balik na naman ang mga &amp;quot;butete&amp;quot; sa PNP. Uuyad-uyad na naman ang karamihan sa mga pulis. Naging &amp;quot;on and off&amp;quot; ang kampanya laban sa mga obese na pulis at ngayon na nga lang muling naging seryoso. Ang 104 obese na pulis na dumaan sa mahigpit na diet at exercise program ay nabawasan ng 38 pounds sa loob ng tatlong buwan. Tuluy-tuloy na raw ang programang ito sa mga matatabang pulis. Maganda ang layunin ng PNP na mawala ang mga matatabang pulis para sa magandang performance. Pero kasabay nang pagdurog sa mga bilbil at taba, dapat din namang mawala ang masamang imahe ng mga pulis. Maraming pulis ang sangkot sa mga krimen, droga, pangongotong, pangsa-salvage at iba pang hindi kanais-nais na gawain. Hindi na nakapagtataka na iwasan ng taumbayan ang ilang pulis sapagkat sa halip na maprotektahan ay napapahamak pa sila. May mga pulis na walang alam sa batas at zero sa pagka-conduct ng investigation. May mga pulis na basta na lamang nangraratrat at hindi na inaalam kung hindi ba sila nagkakamali sa tinutugis na criminal. May mga pulis na nakikipagbarilan sa kapwa pulis sa loob ng videoke club. At marami pang insidente na nagpababa sa imahe ng PNP. Dapat alisin ang bilbil at taba ng mga parak pero mas dapat unahing linisin ang kanilang dungis.</body>
<link>http://www.philstar.com/Article.aspx?articleId=280223&amp;publicationSubCategoryId=94</link>
</article>
<article>
<title>Si Morato at ang jueteng (Part 2)</title>
<author>CALVENTO FILES Ni Tony Calvento</author>
<date>
<month>June</month>
<day>03</day>
<year>2005</year>
</date>
<body>NUNG LUNES, ISINULAT KO ANG UNANG BAHAGI NG &amp;quot;POSITION PAPER&amp;quot; NI MANOLING MORATO, DIRECTOR NG PCSO, AMA NG LOTTO SA ATING BANSA. ITINANONG KO KUNG DAPAT NA BANG I-LEGALIZE ANG JUETENG? NARITO ANG KARUGTONG NG KANYANG OPINYON SA NAPAPANAHONG USAPIN TUNGKOL DITO. 1. What is scary about illegal jueteng and masiao is the fact that it is Mafiosi. It branches off to prostitution, drugs, smuggling, and other nefarious activities. After all, they have to invest those billions earned somewhere. Of course, ang corruption ng public officials ang pinakamasama. Kasi once tumanggap, you are beholden to them. Everybody knows that the jueteng lords chose who would win in every election. I was their victim in 1998 when I ran for president. All my propaganda materials posted nationwide disappeared within only half an hour. Sayang lang po ang ginastos ko. But I gracefully accepted all of that as a part and parcel of our political system. I am not complaining. Hindi ko din naman sila inaaway. I just thought they would not do it to me because I know Mayor Lilia Pineda. She was very friendly with me and would often come to the PCSO to ask me for expensive medicine for the victims of Pinatubo in her town who were still suffering from emotional and psychological disorder. The day we met, she asked me if I would be willing to help her. I said, Opo. Bakit naman hindi. Sabi nya, &amp;quot;ako po ay si Mayor Pineda, asawa ni Bong Pineda.&amp;quot; Sabi ko naman, alam ko po. Ang PCSO po ay para sa lahat. Ang hinihiling ninyo ay para sa ating mga kapwa sa inyong lugar. Tutulong po ang PCSO. Hanggang dyan lamang ang aming pagkakilala at pagkakaibigan. At during my tenure, I did not play politics. Maski kaaway, tinulungan ko. Its the peoples money after all, not mine. I really cannot give you an outright solution to the jueteng operation. All I can say that legalizing it is not a solution for he aforementioned reasons Ive cited in this letter. Just bear in mind the &amp;quot;Small Town Lottery&amp;quot; and the &amp;quot;Bingo 2 Balls&amp;quot;. Both were meant to legalize the jueteng in another name. Bu jueteng intensified just the same. Should Congress legalize the jueteng, would you still call it &amp;quot;jueteng&amp;quot;? It might have to go on another name  &amp;quot;2-Digit game&amp;quot;, perhaps, which as I said, the lotto has now. So, where do we go from here? The lotto, this legal alternative to jueteng, is really the only solution. The local officials must be told to support it nationwide; not to resist it. The lotto can also generate jobs for the &amp;quot;cobradores&amp;quot; by collecting &amp;quot;Ambagan bets&amp;quot; of P2, P2, P5 to those who want to play the game less than P10. For sure, theyd concentrate on the EZ-2 for thats designed and patterned after the jueteng. Thinking out loud, the PCSO can probably increase the draw to 3 times a play, televised and broadcasted on radio. But then, lalasingin naman natin ang taongbayan and force them to spend more money that they cannot afford to spend. Ito nga po, precisely, ang ating iniiwasan for our people must shed off ang kanilang mga bisyo para malutas ang kahirapan. No matter how we look at it, gastos pa rin ang tumaya na hindi naman lahat tumatama. Ganoon din sa jueteng. Mas marami ang talo kaysa panalo. No matter how we turn it around, ang bangka ang pirming panalo. Frankly, I am not that concerned about the &amp;quot;lost&amp;quot; livelihood ng mga cobradores. They are much smaller in number than the bettors. They say around P15,000? How about those millions and millions of bettors whom theyve caused to lose their money? Arent we going to think about them? Kung tutuusin, ang mga &amp;quot;cobradores&amp;quot; ang may kasalanan diyan. They even frisk money from the &amp;quot;baons&amp;quot; of the very young students. But out of concern to the &amp;quot;cobradores&amp;quot; who are now using emotional appeal on their plight, kikita rin naman sila ng pera by being lotto cobradores. As I said, mangulekta sila ng small bets sa EZ-2 ng lotto; and no doubt, alongside the illegal jueteng also. Nagbibigay naman ng tip ang mananaya sa lotto sa mga &amp;quot;cobradores&amp;quot; noon pa; at pagnagpatama, may balato pa. Ayaw lang nilang aminin na puede itong sinasabi ko. Ayaw na lang nilang baguhin ang lifestyle na kinasanayan na nila. As to the aspect of corruption, bribery at &amp;quot;lagay&amp;quot; sa mga government officials: The local officials must be tasked to stop jueteng operations in their respective areas; or be removed from office as what is being done now. Continue maintaining that stand. The day will come na kusang hihina ang underground jueteng operation if this campaign is sustained. Pretty soon, wala ng kikitain na malaki ang jueteng operators, thus reducing as well ang perang pwede nilang ipamigay in the form of &amp;quot;lagay&amp;quot;. The death of jueteng may come slow, but if the campaign against it today is sustained, kusang mamamatay iyan in due time. Abangan lang po at baka naman ang palakasin ng mga jueteng operators ay ang prostitution, drugs at smuggling  or kidnapping. God only knows what they are capable of doing. Basta, sa akin pong pananaw, suportahan ninyo ang lotto for this numbers game is the only one designed to combat all illegal numbers game. Wala na pong iba. Force the PCSO to roll out the lotto outlets  fast. Reprimand or even remove from office local officials who resist the entry of the legal alternative (lotto) in their respective territories. Force them o accept the establishment of lotto outlets. There are mayors who, to this day, do not issue permits to lotto applicants wishing to put up lotto outlets in their town and cities. MGA KAIBIGAN, sa ganang akin, ako ay nakikiisa sa opinion ni Morato tungkol sa isyu ng pagle-legalize ng jueteng. Napaka simplistic ang approach na dahil hindi natin masugpo dapat na nating gawing legal ang sugal na ito. Kung meron lang talagang &amp;quot;political will&amp;quot; para ipatupad ito, hindi magpapatuloy ang jueteng sa ating bansa. Sabihin lang ng Secretary of Interior and Local Government sa mga mayors na dapat ipatigil ang jueteng, matitigil ito. Ang mga mayors naman iutos sa kanilang mga Chief of Police na paigtingin ang kampanya laban sa jueteng hindi na makakaporma ang mga operators ng jueteng sa kanilang lugar. Subalit, ang tingin ko, ayaw matigil ang jueteng dahil ayaw itigil ito. Bakit naman nila ititigil ang isang pinagkakakitaan ng milyun-milyong piso? Why kill the goose that lays the golden egg, ika nga. SA ISA NAMANG development, nakakatawang makikita itong si Sen. Lito Lapid na nagsasalita sa telebisyon na meron na raw siyang Death Threat dahil sa imbestigasyon sa jueteng, Ipinakita pa niya ang text message niya sa kanyang mobile phone. Mr. Senator, ilang ulit na sinabi sa yo ni Sen. Nene Pimentel na mag-inhibit ka na sa imbestigasyon ng senado tungkol dito. Ngayon, heto nga umiiyak na may death threat ka. Umalis ka na sa committee na dumidinig ng imbestigayon tungkol dyan! PARA SA ANUMANG COMMENTS O REACTIONS, MAARI KAYONG MAGTEXT SA 09213263166. MAARI DIN KAYONG TUMAWAG SA 7788442.</body>
<link>http://www.philstar.com/Article.aspx?articleId=280251&amp;publicationSubCategoryId=94</link>
</article>
<article>
<title>EDITORYAL  PNP inutil sa jueteng</title>
<author></author>
<date>
<month>June</month>
<day>04</day>
<year>2005</year>
</date>
<body>PITONG araw makaraang sabihin ni Philippine National Police (PNP) chief Dir. Gen. Arturo Lomibao na 99 percent jueteng-free na ang bansa bigla niya itong binawi. Mahirap daw mapatigil ang jueteng. Kulang daw sa resources at personnel ang PNP para mapatigil ang illegal na sugal. Hindi kaya. Sabi ni Lomibao kulang ang 117,000 pulis para sa operasyon ng illegal na sugal. Marami pang dahilan si Lomibao tungkol sa kakayahan ng PNP laban sa jueteng. Kakahiya si Lomibao, lalo pa nga at ipinagmalaki pa niyang 99 percent na jueteng-free ang bansa. Tapos ay binawing bigla. Baka naman 99 percent na talamak ang jueteng ang gustong sabihin ni Lomibao. Posible. Dahil sa mga excuses ni Lomibao, kinastigo siya ng mga mambabatas. Sinabihan si Lomibao ng mga ito na gawin ang trabaho. Ipatigil umano ang jueteng sapagkat ito ang trabaho ni Lomibao. Ipinatawag si Lomibao sa House inquiry ng jueteng. Sinabi ng mga mambabatas na ang patuloy na pamamayagpag ng jueteng sa maraming lugar ay taliwas sa ipinag-utos ni President Arroyo sa PNP na durugin ang jueteng sa buong bansa. Ang Arroyo administration ang grabeng tinamaan ng jueteng. Nasisira si President Arroyo dahil sa jueteng. Kung noon pang 2001 na pinalitan niya si Estrada ay sinimulan nang durugin ang jueteng, baka wala nang problema ngayon. Si Estrada man ay nasangkot sa jueteng scandal. Tama ang mga mambabatas, gawin ni Lomibao ang kanyang trabaho para lubusan nang madurog ang jueteng. Hindi rin siya dapat nagsasalita nang tapos gaya nang sabihin niyang jueteng-free na ang bansa. Kakahiya ang kanyang sinabi sapagkat nakikita naman na patuloy pa rin ang jueteng. Inamin mismo ni Lingayen-Dagupan Archbishop Cruz na patuloy ang jueteng at kangaroo style ang pagbola. Ang pag-amin ng PNP ng kanilang kahinaan laban sa jueteng ay delikado. Kung sa jueteng ay walang magawa ang PNP, tiyak na wala rin silang binatbat sa iba pang krimen na gaya ng illegal drugs, kidnapping at iba pa. Kung sa jueteng ay inutil sila, mas lalo nilang hindi maipagtatanggol ang mamamayan laban sa mga kriminal at iba pang halang ang kaluluwa. Isang malaking pagkakamali pala kung bakit si Lomibao ang napiling PNP chief ni Mrs. Arroyo. Hindi nararapat sa puwesto ng PNP ang isang lalaking pabagu-bago ng salita. Hindi na kataka-taka kung marami pang malalakng krimen ang mangyari at hindi malutas dahil sa kahinaan at kainutilan ng PNP. Sa jueteng lang umatras na ang bayag, paano pa sa malalaking krimen.</body>
<link>http://www.philstar.com/Article.aspx?articleId=280339&amp;publicationSubCategoryId=94</link>
</article>
<article>
<title>Drug courier papupuslitin sa NAIA</title>
<author>ORA MISMO Ni Butch M. Quejada</author>
<date>
<month>June</month>
<day>04</day>
<year>2005</year>
</date>
<body>CONGRATS kay NBI Sr. Agent Ray &amp;quot;LAKAY&amp;quot; Lagasca sa pagiging Executive Officer ng National Bureau of Investigation sa Palawan. Tiwala kasi si NBI bossing Wykes sa kakayahan ni Ray pagdating sa pagsugpo ng kriminalidad sa kanyang nasasakupan. Masayang tinanggap ni Palawan Governor Joey Reyes ang bagong appointment ni Ray. Mabuhay ka! Ang isyu, itinago pero nabuko ng mga miyembro ng NAIA Press Corps Inc., ang kabulastugan na isyu tungkol sa dalawang ahente ng Philippine Drug Enforcement Agency na nagtangkang ipuslit palabas ng Pinas ang isang Syrian national na pinaniniwalaang courier ng international drug syndicate na nauna nang nasakote ng authorities sa paliparan. Kinilala ni Bureau of Immigration bossing Alipio Fernandez Jr. ang culprit na si Maher Alchoufi, 38, holder ng Syrian passport No. 4503148. Hindi biro ang budget ng PDEA dahil tumataginting ito sa P125 million a year kaya para magpuslit pa ng drug courier ang mga agent U-2-10 nila malaking dagok ito sa pamunuan ng drug enforcement. Tama ba, PDEA bossing Anselmo Avenido, Sir! Sa imbestigasyon ng BI noong nakaraang Wednesday nagpaalam daw ang dalawang agent U-2-10 kay Annie Ong para alalayan ng dalawa si Alchoufi para sumakay sa Philippine Airlines flight PR-310 patungong Hong Kong. Duda si Annie sa dalawa kung bakit kailangan pang eskortan paalis si Alchoufi. Sa pangangalaykay ng Immigration, nalaman nilang si Alchoufi ay nauna nang nasakote noong Mayo 23 ng mga tauhan ng PNP-Aviation Security Group sa final boarding gate, west satellite dahil sa pag-iingat ng dalawang gramo ng shabu na gagamitin niya para siya mag-tripping habang lumilipad ang eroplano papuntang Hong Kong. &amp;quot;Balak palang mag-jump bail ang culprit kaya gusto itong ipuslit palabas ng Pinas,&amp;quot; anang kuwagong Kotong cop. &amp;quot;May pitsa kaya?&amp;quot; tanong ng kuwagong urot. &amp;quot;Tiyak iyon!&amp;quot; &amp;quot;Sino ang maglalakas-loob na eskortan ang kamote kung alaws bread,&amp;quot; sabi ng kuwagong SPO-10 sa Crame. &amp;quot;Mabigat ang imbestigasyon todits kamote, sana makalawit ang dalawang eskort gang ng PDEA?&amp;quot;</body>
<link>http://www.philstar.com/Article.aspx?articleId=280354&amp;publicationSubCategoryId=94</link>
</article>
<article>
<title>Hindi lamang mga artista ang dapat habulin ng BIR</title>
<author>HALA BIRA! Ni Danny Macabuhay</author>
<date>
<month>June</month>
<day>04</day>
<year>2005</year>
</date>
<body>DAPAT malaman ni President Gloria Macapagal-Arroyo na mismong mga tauhan niya ang sumisira sa kanyang administrasyon. Tingnan ang ginagawa ng Bureau of Internal Revenue. Akalain ba ninyong pinaghahabol ng BIR ang mga artista na katulad nina Richard Gomez, Regine Velasquez at Judy Ann Santos dahil hindi diumano pagbabayad ng tamang buwis. Ayon sa mga opisyal ng BIR, hindi nila sinadyang piliin ang mga pangalan ng mga nasabing artista kundi at random na pinili ito ng computer. Susmaryosep naman. Mukha naman yatang napakababaw na dahilan yan. Bilib na talaga ako ngayon sa mga computer, marunong pumili ng mga kalaban sa pulitika. Samantala, dumadami naman ang mga nakikiramay sa mga artista sa sinasabi nilang pagmamalabis ng BIR sa pagpapatupad nito ng kanilang kampanyang RATE o Run after Tax Evaders. Ayon sa mga fans at mga kasamahan ng mga artista, bakit hindi habulin ng ahensiya ang mga mas malalaking tao na kilalang umiiwas sa pagbabayad ng tamang buwis? Nabalitaan daw ng mga ito na ang BIR ang umiiwas na imbestigahan ang mga nasabing mga impluwensiyal na tao. Nabanggit ang pangalan ng anak ni GMA na si Rep. Mikey Arroyo, ang uncle nito na si Rep. Iggy Arroyo at si Ilocos Sur Gov. Chavit Singson. Ipinagdiinan ng mga kaalyado ng mga artista na kung talagang gugustuhin ng BIR, madali nilang makita sa isang pindot lamang sa computer kung tunay ngang nagbabayad ng husto o tama ang ideneklarang kinita ng mga nasabing taong malalapit kay GMA. Halatang-halata raw diumano ang pagtaas ng mga kinita ng dalawang Arroyo kung ikukumpara sa mga idineklara nila bago pa sila naging congressmen. Ano ba ito? Kung totoo ngang ganito ang patakbo ng mga opisyal at mga tauhan ng BIR, may mga magrereklamo nga. Walang ganyanan. Pantay-pantay ang labanan. Walang patutunguhang maganda ang pamahalaan kapag ganyan.</body>
<link>http://www.philstar.com/Article.aspx?articleId=280366&amp;publicationSubCategoryId=94</link>
</article>
<article>
<title>Palpak na istorya ng mga sundalo ng jueteng!</title>
<author>PANAGINIP LANG Ni Nixon T. Kua</author>
<date>
<month>June</month>
<day>04</day>
<year>2005</year>
</date>
<body>PARANG pelikula talaga itong bansa natin at ngayon nga ay part II na siguro dahil gumaganti na ang mga jueteng lords, jueteng sons, jueteng soldiers at mga galamay nila. Pero dito sa part II at lumantad na ang mga kakampi nila nang tuluyan at binibigyan na ng suporta hindi lang kay Sen. Lito Lapid na palpak ang scriptwriter sa pinalabas na pinagbabaril ang gate ng kanyang bahay kung hindi pati rito kay (in)Justice Secretary Raul Gonzales na kesa hikayatin maglabas ng ebidensiya ang mga nagbubulgar sa operasyon ng jueteng ay nananakot pa at gustong ipakulong ang mga handang tumestigo. Kagandahan lang nito, sa part II ay pumasok na itong si NBI Director Reynaldo Wycoco na may &amp;quot;mayamang&amp;quot; kapatid na taga-London na siyang nagpatayo ng mala-mansyon niyang bahay sa Cabiao, Nueva Ecija. Pag-entra pa nito, hindi lang isa kung hindi dalawa ang dalang testigo na pilit sinisira ang kredibilidad ni Wilfredo Montemayor na nagturo kay Sir Senorito Mikee Arroyo at PNP Chief Art Lumibao. Pinagpipilitan din ninyo na kumita ng P5 milyon si Montemayor kay Sen. Lacson. Naku naman, lumang script na yan. Hindi na nga bumenta yan at buking na nga kayo sa kasinungalingan nyo. Isa pa, kung gusto kumita nitong si Montemayor di sa mga jueteng lords na lang siya sumama o kayay sa mga galamay nito. Babaw nyo!!! Tapos pa ang mga testigo nyo laban kay Montemayor ay halatang napulot lang kung saan diyan sa Bicol at inutusang sabihing si Montemayor ay isang addict, estafador, talunan sa sugal at mahilig mangumisyon sa kung anu-anong proyekto. Sino kaya ang mukhang addict at criminal. Nagtatanong lang po!!! He-he-he!!! Problema lang nila, halata naman sila agad dahil pag tinatanong ng media ay puro buking ang nangyayari sa dalawa. Sana ho Gen. Wycoco, inayos nyo muna ang script at pati mga tanong ay dapat tiniyak niyong scripted. Dapat ho pinag-memorize nyo muna sila nang maigi at binigyan nyo ng exams para hindi naman kayo masyado halatado. Tutal ho pasukan na, baka dapat pabalikin nyo sa elementary yang dalawang yan at pumili na lang kayo ng mga bata na tiyak ho namin mas magaling pang tumestigo at mag-absorb ng mga imbentong &amp;quot;only in the Philippines.&amp;quot; Kung di naman, kunin nyong consultant si dating Isafp chief Gen. Victor Corpus o di kayay pangakuan nyo ng milyun-milyong piso muli si Mary &amp;quot;Rosebud&amp;quot; Ong para mas malinis ang testimonya. Puwede nyo rin i-recycle si Ador Mawanay na habang nagsisinungaling ay humahaba ang baba o di kayay si Udong Mahusay na biglang nagpapasundo. Sa madaling salita, pagbutihin naman ninyo ng konti. Masyado hong garapal at mababaw ang operasyon. Sayang ang pera ng NBI na inaksaya nyo. Huwag rin kayong mag-alala mukhang hindi pa kayo mapapalitan kaya sipsip lang at huwag naman higop. * * * Ito namang si Sen. Lito Lapid ay biglang pinagbabaril ang gate ng kanyang bahay na mahigit 20 ektarya diyan sa Porac, Pampanga. Wow!!! Pareho kaya gumawa ng script ninyo ni Gen. Wycoco. Hindi ho namin maintindihan kung action ito o comedy. May pagka-horror pa nga. Ultimo ang dati niyong asawa na si Melanie Marquez natawa lang. Paano nga naman, sino namang luku-luko ang maglalakas loob na pumunta sa palasyo nyo na nagkakahalaga ng mahigit P150 million at dadaan sa mga lugar na pinamumugaran ng mga bata nyo. Isa pa, sa layo ng gate ninyo sa bahay nyo, aba!!! Ang dapat yatang sinakyan ng mga namaril ay hindi kotse kung hindi eroplano. Kaso may mas malaki kayong problema ngayon, pakipaliwanag nga ninyo saan nyo kinuha ang perang pinagpagawa nyo ng bahay na yan. Meron kayang galing sa quarrying o di kayay tulong ni Bong Pineda na pilit nyong ina-abswelto. Tatanong lang po. He-he-he!!! * * * Ito namang mga ibang operators, dami nyong pagbibintangan ay si Archbishop Oscar Cruz pa ang inyong napili. Halata naman kayo. Gaya ng naunang ninyong ginawang script laban kay Montemayor at pamamaril sa gate ni Lapid, tiyak hindi kikita sa takilya at ni hindi maintindihan kung ito ba ay drama, comedy, action o horror film. Alam naman ng lahat na noon pa ang kanyang cruzada laban sa jueteng so kahit anong ipukol nyo ngayon halatang black propaganda lang. Maghanap naman ho kayo ng bintang na paniniwalaan. Naaksaya lang ang mga perang ginagastos nyo pero sabagay, ibalik nyo naman ang kahit barya lang sa mga ilegal ninyong kita. Sabagay, hindi naman ninyo pera yan, kinuha lang ninyo sa sambayanan at dapat lang sigurong isoli ninyo kahit konti. Yung iba naman, gamitin nyo na lang sa pagpapagamot ninyo ng matinding sakit o ng mga asawa, anak at pati na ang mga apo nyo. Malapit na ho kayong karmahin. * * * Pero matindi nito itong si Raul Gonzales. Isipin niyo naman, meron pa siyang pa hello hello Mikee. He-he-he!!! Susunod ho pabulong nyo gawin tsaka huwag naman sa gitna ng press conference. Buking na buking naman. O kaya sa susunod sumakay ho muna kayo ng kotse nyong magara, pumunta kayo diyan malapit sa Don Chino Roces bridge, utusan nyo ang mga bodyguards nyo na paligiran ang kotse, palabasin nyo ang driver ninyo tyaka kayo tumawag ng &amp;quot;Hello Mickey.&amp;quot; Siyanga ho pala, Mikee ho at hindi Mickey na para bang Mickey Mouse. Sayang ang higop ninyo at baka maasar. Isa pa wholesome ho ang Mickey Mouse at walang jueteng sa Disneyland. * * * Para sa anumang reaksyon, sumulat lang sa nixonkua@ yahoo.com o nixtkua@gmail.com o di kayay mag text sa 09272654341. Mapapakinggan nyo rin po ang inyong lingkod sa MATA NG AGILA sa DZEC 1062 mula 6:15 hanggang 8:30 ng umaga, Lunes hanggang Biyernes.</body>
<link>http://www.philstar.com/Article.aspx?articleId=280367&amp;publicationSubCategoryId=94</link>
</article>
<article>
<title>EDITORYAL - Suspension ng klase kung may bagyo,magulo</title>
<author></author>
<date>
<month>June</month>
<day>05</day>
<year>2005</year>
</date>
<body>KAPAG signal number 3 na ang bagyo saka lamang sususpendihin ang klase sa kolehiyo. Iyan ang bagong patakarang ipasusunod ng Department of Education (DepEd) sa school year na ito. Kapag signal number 1, awtomatikong suspended ang klase sa pre-school level at kapag signal number 2 suspended ang pre-school, elementary at high school. Katwiran ng DepEd, kapag signal number 1, wala namang gaanong casualties na nangyayari kaya ang pre-school lamang ang suspended. Malakas lang daw naman kasi ang hangin na dala ng signal number na ito. Ito ang dahilan kaya nila binago ang patakaran sa pagsuspinde ng klase kung may bagyo. Para raw maximize ang number ng school days sa grade school at high school level. Problemang malaki ang pagbabagong ito ng DepEd sa suspensiyon ng klase kung may bagyo. Panibagong batikos na naman sa mga magulang ang kanilang aanihin. Bakit kailangang magsignal number 3 muna bago kanselahin ang klase sa kolehiyo. Dapat hindi na nila binago ang dating policy na kapag nagsignal number 2 awtomatikong walang pasok sa lahat ng levels. Halimbawang signal number 2 at pumasok ang mga nasa kolehiyo at habang nasa school sila ay naging signal number 3, paano pa sila makauuwi gayong malakas na malakas na ang bagyo? Tiyak na maiistranded, lulusong sa baha at baka kung anong trahedya pa ang kanilang maranasan. Katulad ng isang estudyanteng babae na nagpilit pumasok sa school kahit may bagyo at lumusong sa bahang kalsada sa Morayta. Nasiyut ang kanyang paa sa bukas na manhole at nahulog siya. Nalunod ang kawawang estudyante. Nasabi marahil ni Secretary Abad na mahina lamang ang signal number 2 sapagkat sanay siya sa kanilang lugar sa Batanes na ang signal number 3 ay karaniwan lamang. Hindi dapat ganyan ang pamantayan. At gaano rin naman katiyak ng DepEd na maibibigay nila nang maaga ang announcement ng suspension ng klase? May pagkakataong nakapasok na ang mga estudyante saka lamang sila mag-aanunsiyo. Mas ligtas at walang magiging problema kung ibabalik ng DepEd sa dating policy na kapag signal number 2 ay suspended lahat ang klase sa lahat ng levels. Dapat malaman ni Abad na tao rin naman na maaaring madisgrasya at mamatay ang mga nasa college levels kapag panahon ng bagyo o kalamidad. Magsiguro na para sa kaligtasan. Maaari namang mag-make-up classes kung ang inaalala lang ng DepEd ay ang masasayang na school days.</body>
<link>http://www.philstar.com/Article.aspx?articleId=280455&amp;publicationSubCategoryId=94</link>
</article>
<article>
<title>Boy Mayor binayaran ng P 5-M ng isang pulitiko</title>
<author>BANAT NI BATUIGAS Ni Bening Batuigas</author>
<date>
<month>June</month>
<day>05</day>
<year>2005</year>
</date>
<body>LUMALABAS na rin ang katotohanan na nabayaran ang jueteng witness na si Wilfredo &amp;quot;Boy&amp;quot; Mayor para mag-appear sa Senate hearing sa jueteng. Ayon sa National Bureau of Investigation (NBI), may pulitiko na nagbayad kay Mayor ng P5 milyon para sa serbisyo niya. Siyempre pa, dahil walang-wala na si Mayor, aba, kinagat ang offer ng pulitiko at hayun, biglang nasa sirkulasyon na naman siya. Makababawi pa kaya si Mayor dahil sa ginawa niyang pag-witness sa jueteng? Marami sa mga dating kasamahan niya at mga kababayan niya ang nandidiri sa ngayon kay Mayor dahil sa &amp;quot;kiss and tell&amp;quot; siya. Pero mayroon ding natuwa sa kanya dahil sa bitbit niya ang bayag niya nang sumipot siya sa Senado bilang testigo ni Dagupan-Lingayen Arch. Oscar Cruz. He-he-he! Kahit ano man ang kahinatnan nitong jueteng probe, tiyak palaging nakakabit itong pangalan ni Mayor, di ba mga suki? Kung ang NBI ay hindi alam kung paano nabayaran itong si Mayor, aba, si Bicol usap-usapan na ang pulitikong nagbayad sa kanya ng P5 milyon. Dahil sadsad na pala sa utang si Mayor, wala na siyang ibang paraan para maiwasang magutom ang kanyang pamilya bunga sa masikip na sa kanya ang jueteng kundi isangla ang kanyang bahay sa Do&amp;ntilde;a Maria Subd. sa Daraga City nga. Ayon sa taga-Bicol, nakasangla ang bahay ni Mayor sa halagang P5 milyon sa Legaspi Savings Bank na pag-aari naman ni dating Albay Gov. Al Francis Bicharra. Ayon sa mga kapitbahay niya at mga malapit na kaibigan, maraming beses nang nakatanggap ng demand payment si Mayor sa naturang banko para bayaran niya ang kanyang utang. Pero dahil kapos siya at wala nang magpapautang sa kanya, naiwang hilong talilong si Mayor. At ang suspetsa ng taga-Bicol, itong pag-quits ng utang niya kay Bicharra ang kabayaran sa pagiging witness niya. Ano kaya ang masasabi ni Bicharra sa usap-usapan na ito sa Bicol? Ilang beses ko nang sinasabi na si Mayor ang may pakana ng jueteng sa Albay noong gobernador pa si Bicharra. Kaya kahit anong iwas niya sa dating amo niya sa jueteng isyu, lalo lang lumalabas na katawa-tawa itong si Mayor sa mga kababayan niya. Wala kasing naniniwala sa Bicol na gratis lang ang appearance ni Mayor sa Senado. Talagang may malalim na dahilan siya at siya lang at ang kanyang konsensiya ang nakakaalam nito. At dahil sa suspetsa na ito ng taga-Bicol, maaaring mahatak pa pababa ni Mayor ang kinabukasa ni Bicharra sa pulitika. Yan ay kung totoo ang napabalitang political comeback niya. Ang tiyak lang, huhusgahan ng taga-Albay si Bicharra sa darating na 2007 local elections, di ba mga suki? Kung sabagay, marami na rin ang lumulutang para pabulaanan ang mga sinasabi ni Mayor ukol sa jueteng sa Bicol. Kung ako ang tatanungin, may bahid ng katotohanan ang mga tinuran ni Mayor, at ang problema lang, paano niya ito mapatutunayan? Sa hanay ng public opinion, maaaring panalo si Mayor pero sa sarili niya ang kanyang pamilya tiyak ang pagkatalo niya. Abangan.</body>
<link>http://www.philstar.com/Article.aspx?articleId=280467&amp;publicationSubCategoryId=94</link>
</article>
<article>
<title>Paghahanda sa mga kalamidad</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>June</month>
<day>05</day>
<year>2005</year>
</date>
<body>ANG Pilipinas ay tinatawag na Pacific Ring of Fire. Napaliligiran ito ng 300 bulkan at 22 dito ang aktibo. Nakapagitna rin ang bansa sa dalawang nag-uumpugang bato o &amp;quot;opposing plates&amp;quot;, ito ang South China Sea Plate at ang Philippine Sea Plate. Ito ang dahilan kung bakit madalas tayong yanigin ng lindol at pagputok ng bulkan. Ang Pilipinas ay madalas ding dalawin ng bagyo dahil tayo ay nasa tinatawag na &amp;quot;typhoon belt&amp;quot;. Ayon sa record ng PAGASA, halos 20 bagyo ang bumabayo sa ating bansa taun-taon. Ito ang dahilan kung bakit mas mataas ang posibilidad ng mga pagbaha at pagguho ng lupa tulad ng nagaganap sa Aurora at Quezon noong nakaraang taon. Dahil dito, kailangan nating paghandaan ang kalamidad upang maiwasan ang mga trahedyang dulot nito. Nagsagawa ang Department of Environment and Natural Resources (DENR) sa pamamagitan ng Mines and Geosciences Bureau (MGB) ng isang malawakang pag-aaral upang tukuyin ang mga lugar na delikado at mapanganib. Sa pamamagitan ng Geohazard Map na ito makakapagplano ang mga ahensiya ng pamahalaan at LGUs upang maging ligtas ang mga residente at maiwasan ang pagkasira ng mga istruktura at mga ari-arian. Ang resulta nito ay ang tinatawag na Geohazard Map na ipamimigay ng DENR sa lahat ng pamahalaang lokal upang matukoy ng balana ang mga pook na kailangan ang paghahanda lalo na sa panahon ng tag-ulan.</body>
<link>http://www.philstar.com/Article.aspx?articleId=280491&amp;publicationSubCategoryId=94</link>
</article>
<article>
<title>Hindi ako nag-resign sa bayan</title>
<author>AMBA'S BRIEFS Ni Roy &amp;quot;Amba&amp;quot; Se&amp;ntilde;eres</author>
<date>
<month>June</month>
<day>05</day>
<year>2005</year>
</date>
<body>UNA sa lahat, nais ko munang pasalamatan ang lahat na nag-text, tumawag at bumisita sa akin upang iparating sa akin ang kanilang pag-support sa aking decision na mag-resign bilang Chairman ng National Labor Relations Commission (NLRC). Sa kanilang lahat, at sa inyo na ring lahat, nais kong malaman ninyo na masaya po ako sa aking pag-lilingkod bilang pinuno ng NLRC, ngunit akoy hindi na nasisiyahan sa pamumuno ng pamahalaang ito. Ako ay hindi nagbibitiw sa aking paninilbihan sa bayan, ako ay kumakalas lamang sa pamahalaang hindi ko na pinaniniwalaan. Ano po ba itong nangyayari sa ating mga Pilipino? Tayo po ay nasasakal na halos sa sobrang kahirapan, walang puknat na krimen, walang habas na karahasan, at walang-katapusang katiwalian. Milyun-milyong Pilipino ang walang hanapbuhay. Libu-libo ang nagugutom at ang iba ay nabubuhay na lamang sa kung anong mapulot na tira-tirang pagkain sa basurahan upang malamnan ang kumukulong sikmura. Hindi halos mabilang ang mga kababaihan nating napapariwara sa ibayong dagat at inaabuso, hinahalay, at nilalapastangan araw-araw, makamit lamang ang pinapangarap na magandang bukas para sa mga mahal sa buhay. Wala na po ni isa sa atin, ang ligtas sa ibat ibang uri ng karahasan. Kamakailan lamang may isang punong-lungsod ang pinaslang sa sarili niya mismong punong-tanggapan. Isang naninindigang kongresista naman ang binaril sa ulo habang tahimik na kumakain sa isang restoran. Kaya pa ba ninyong bilangin ang mga periodistang pinapatay na parang mga manok dahil lamang sa pagtupad sa kanilang mga tungkulin? Sa harap ng ganitong mga kasuklam-suklam na pangyayari, nakalulungkot isiping halos lahat sa atin ay nagsisiwalang-kibo na lamang. Tuluyan na bang lumabo ang ating mga paningin? Nagkakalayo na ba ang ating mga pusot damdamin? Tayo ba ay nagiging henerasyon na ng mga bulag, duwag, mangmang, at mga manhid? Ano bang bagay na may saysay sa ating henerasyon ang maaari nating maipamana o maipagmalaki sa mga susunod pang mga henerasyon? Hahayaan na lang ba nating masumbatan ng saling henerasyon na wala tayong ginawa habang ang ating Inang Bayan ay walang-awang ginagahasa, dinuduraan, niyuyurakan sa harap mismo ng ating mga mata? Tanungin natin ngayon ang ating sarili kung naging makabuluhan ba ang ipinamuhay nating lahat nitong ating kasalukuyang henerasyon! Hangang sa susunod na linggo po. * * * Para sa inyong reaksyon, mag-email po sa royseneres@yahoo.com</body>
<link>http://www.philstar.com/Article.aspx?articleId=280493&amp;publicationSubCategoryId=94</link>
</article>
<article>
<title>Nagkalat na kalaswaan sa lansangan</title>
<author>BAHALA SI TULFO Ni Ben Tulfo</author>
<date>
<month>June</month>
<day>06</day>
<year>2005</year>
</date>
<body>NAGKALAT ngayon ang ibat-ibang mga malalaswang babasahin di lamang sa kamaynilaan kundi maging sa mga karatig probinsya. Habang pinipigilan ng lokal na pamahalaan, lalong lumalakas ang kanilang operasyon. Ilang investigative program na rin ang sumubok na siluin ang operasyon ng mga malalaswang babasahing ito ngunit hindi sila nagtagumpay. Itoy dahil na rin sa kanilang Kangaroo type na uring operasyon kung saan palipat-lipat at papalit-palit lamang sila ng printing shop. Isa sa pinakapopular sa mga malalaswang tabloid na ito ang diyaryong Sagad na ang tanging pang-akit sa mga mambabasa ay ang pinagkabit-kabit na hubad na larawan ng kababaihan. Dahil bawal, nagiging malikhain ang ilan kung papaano ito naibebenta ng patago Kaiba naman dito ang komiks na inilapit sa BITAG, dahil sa babasahing ito, may personalidad na tinutukoy. Hindi tulad ng diyaryong Sagad na pinopondohan at patagong inilalako upang pagkakitaan, may financier at libre namang ipinapakalat ang komiks na ito. Nakakatakot ang estilong tulad nito dahil kahit sino ay pwedeng maging biktima. Walang sino man ang pwedeng makaligtas dahil napakadaling gamitin ang komiks sa pagpapabagsak ng kridibilidad ng isang indibidwal. Bagamat hindi tukoy kung sino ang grupong nasa likod ng pagpapakalat ng komiks na ito, iisa lamang ang nakikita naming hangarin, ang pabagsakin ang personalidad na tinutukoy sa komiks. Ika nga ni Prof. Rolan Tolentino ng University of the Philippines, &amp;quot;process of elimination lang yan. Hahanapin mo lang kung sino sa tingin mo ang may kapasidad na mag-imprenta at magpakalat ng ganoon karaming kopya ng komiks&amp;quot; * * * Hotline numbers para sa mga tips o anumang uring katiwalian, i-text (0918) 9346417, (0927) 8280973, o tumawag sa mga numerong ito 932-8919 / 932-5310. Bahala si Tulfo sa UNTV 37 at DZME 1530 mula Lunes hanggang Biyernes, 9-10:30 a.m.</body>
<link>http://www.philstar.com/Article.aspx?articleId=280609&amp;publicationSubCategoryId=94</link>
</article>
<article>
<title>Praning na sila sa jueteng isyu</title>
<author>SAPOL Ni Jarius Bondoc</author>
<date>
<month>June</month>
<day>06</day>
<year>2005</year>
</date>
<body>MALI-MALI ang reaksiyon ng mga taga-Arroyo Administration sa jueteng inquiry ng Senado. Para silang nasa comic page na pinamagatang, &amp;quot;Whats Wrong with the Picture?&amp;quot; Una, nag-utos lang si Pres. Gloria Arroyo ng crackdown matapos lumitaw muli si Archbishop Oscar Cruz laban sa vice lords  samantalang sinumpaang tungkulin niyang ipatupad ang batas. Wow, mali! Ikalawa, sa loob ng limang araw, dineklara ni PNP Dir. Gen. Arturo Lomibao na patay na ang jueteng sa buong Luzon. Ibig sabihin, kaya pala naman gawin ito. Pero makalipas ang ilan pang araw, dagdag ni Lomibao na hindi kaya ng PNP sugpuin ang sugal. Wow, wow, wow, mas mali! Ikatlo, naghiyawan ang Central Luzon mayors na magugutom ang kanilang constituents sa kawalan ng kita sanhi ng crackdown. Ibig sabihin, talamak ang jueteng sa mga lugar nila, pero wala silang ginagawa. Gawing legal na lang daw ang sugal, anila. Ayoko, ani GMA. Huwag gawing legal, chorus naman nila. Ngek! Ikaapat, sang-ayon sa crackdown, nagbabala si Justice Sec. Gonzalez na kakasuhan lahat ng sangkot sa sugal  sabay kinasuhan ang witness ng Senado na nagbulgar sa mga pinunong naka-protection payola. Ngek uli! Samantala, ikalima, over-acting naman ang mga &amp;quot;nabulgar&amp;quot;. Sinabi naman ng witness na wala siyang direktang ebidensiya laban sa kanila. Pero kung pumorma sila, parang guilty. Pinasiraan pa ang witness, imbis na gawin ang tamawalang iba kundi usisain kung bakit pumapayag ang Senado sa hearsay testimonies na sumisira lang sa reputasyon. O di ba? Ikaanim, naglitawan din ang ilang mayor at umaming nasa-payola sila kasi kulang ang perang-munisipyo para sa mahihirap na binibiyayaan. Pinalalabas na tama ang korupsiyon. Ano raw? Isa lang ang magwawasto sa mali-maling picture: Iutos ni GMA na kasuhan lahat  kapartidot kamag-anak  na sinangkot sa payola. Tapos, hamunin niya ang mga nagsangkot na patunayan ito sa korte. Sa ganung paraan, lalagay lahat sa ilalim ng hustisya, hindi sa witch hunt.</body>
<link>http://www.philstar.com/Article.aspx?articleId=280617&amp;publicationSubCategoryId=94</link>
</article>
<article>
<title>&amp;quot;COL. YOLANDA TANIGUE, HUWAG KANG MAGPAGAMIT!&amp;quot;</title>
<author>CALVENTO FILES Ni Tony Calvento</author>
<date>
<month>June</month>
<day>06</day>
<year>2005</year>
</date>
<body>TUMAWAG SA AKIN SI RAMON &amp;quot;MON&amp;quot; TULFO, usok na usok sa galit dahil hinuli daw si Katsiaryna &amp;quot;Katti&amp;quot; Aleinik Colet, 23, na taga Minsk, Belarus ng mga tauhan ng Criminal Investigation and Detection Group (CIDG). Si Katti ay inaresto habang uma-attend ng hearing ng kaso sa sala ni Judge Philip Aguinaldo sa Muntinlupa tungkol sa Protection Order ng dumating ang mga tauhan ng CIDG. Ayon na rin kay Alin Ferrer, reporter namin sa telebisyon, ang gusto pa raw nitong si Bobby ay hulihin si Katti bago maghearing na sinet ni Judge Aguinaldo para hindi maka-attend ito. Kung di daw pwede yun, hulihin habang naghehearing sa loob mismo ng sala ni Judge Aguinaldo. Ang ginawa ng mga taga CIDG hinuli na lang matapos ang hearing. Sayang, sana hinuli nila habang naghehearing para na Contempt of Court kayong lahat dyan! Matatandaan na itong si Katti ay una nang tinulungan ni kaibigang Mon sa kanyang programa sa telebisyon, &amp;quot;Ang Isumbong Mo kay Tulfo&amp;quot; kung saan ako ang director ng naturang show. Naisulat ko rin dito sa &amp;quot;CALVENTO FILES&amp;quot; ang storya nitong si Katti at kung paano niya nireklamo ang kanyang asawa na si Baldomero &amp;quot;Bobby&amp;quot; Colet, isa diumanong mediaman (daw?), dahil sa kanyang pananakit. Ayon kay Katti at sa kanyang abogado, siya daw ay isang &amp;quot;battered wife.&amp;quot; Mas ginusto ni Katti na mamalagi sa The Haven ng Department of Social Welfare and Development keysa makisama pa dito kay Bobby. Lumabas na itong si Katti sa The Haven at ngayon ay nilalabanan through legal means ang mga panghaharass ng kanyang asawa. Ito namang si Bobby, hindi ko maintindihan kung bakit pinagsisiksikan pa ang kanyang sarili gayung ayaw na sa kanya nitong si Katti. Aba, kung ayaw na sa yo ng isang babae, bakit mo ibaba at ipipilit ang iyong sarili? Maghanap ka na lang ng iba pare ko. Subalit, iba itong si Bobby. Nung Huwebes, sa bisa ng isang Warrant of Arrest mula sa isang RTC sa Bi&amp;ntilde;an, Laguna, hinuli si Katti ng mga agents ng CIDG, DSOD. Paano nalabasan ng warrant si Katti for Frustrated Parricide gayung hindi naman siya nabigyan man lang ng subpoena mula sa korte? Simple lang mga kaibigan. Ang mga subpoena na ipinadadala sa kanya ay sa dati nilang address ni Bobby bumabagsak, gayung nasa protective custody na itong si Katti ng The Haven. Lumang style na yan. Mabaho na yan. Bulok na yan. Ipinarating din sa akin ni Mon na ang nag-utos na humuli dito kay Katti ay itong si Senior Superintendent Yolanda Tanigue, hepe ng Women and Children Concerns Division ng DIDM. Teka nga muna. Itong si Col. Tanigue ay isa sa mga tumayong ninang sa kasal nitong sina Bobby at Katti kasama pa ang mga iba pang prominenteng tao katulad ni Chavit Singson, Gen. Cris Maralit, NBI-NCR Director Edmund Arugay, Imelda Papin at marami pang iba. Naikwento na rin sa amin nitong si Katti na sa harap mismo na kanilang ninang, si Col. Tanigue, hepe ng isang division ng CIDG, kung saan pinangangalagaan ang karapatan ng mga babae at mga bata. Anong klaseng hepe ka, Col. Tanigue kung hinahayaan mong sampalin sa iyong harapan ang isang babae na dapat sanang ipinagtatanggol mo. Trabaho mo yan at inaanak mo pa yung babae! Anong klaseng ninang ka?!? Sayang, nominated ka pa man din para sa Top Outstanding Policewoman of the Year na sponsored ng ZONTA. Hindi ka deserving na ma-nominate. Alam mo ang problema nila Bobby at Katti dahil kinausap ka na ni Mon tungkol dito. Pero anong ginawa nitong opisyal na ito? Siya pa ang nag-utos ng pag aresto kay Katti, Sabihin na natin na may warrant nga itong si Katti, hindi bat out of delicadeza (kung meron ka nga nito) hindi ka na sana nakialam dahil inaanak mo sila pareho? Nakausap ko rin si Chief Inspector Sotera Macatangay ng WACCO at galit ito ng sabihin sa akin na ngayon naghuhugas kamay daw itong si Col. Tanigue sa pagkadakip kay Katti. &amp;quot;Pinapunta niya yung duty officer namin na hawak na ni Col. Tanigue yung warrant at nandun sa opisina niya si Bobby Colet. Siya nakakaalam ng background nitong kasong ito, dapat siya ang umunawa dahil kawawa rin naman yung babae. Tapos kami pa ang ituturo niya,&amp;quot; mariing sinabi ni Major Macatangay. Col. Tanigue, MAGRESIGN ka na sa pwesto mo! Hindi ka bagay dyan! Si Bobby Colet ay mahilig gamitin ang kanyang impluwensya para makakuha ng favors mula sa mga taong may katungkulan. Mismong si Director Edmund Arugay Regional Director ng NBI-NCR ay isinusuka na ito. Sabi ni Edmund sa akin, &amp;quot;Manong, ang dami ngang mis-call sa akin nyang si Bobby at hindi ko pinapansin. Mahilig kasing manghatak ng tao tapos mapapahamak lang kami!&amp;quot; Sa ngayon ay nakakulong pa si Katti sa Camp Crame dahil sa Frustrated Parricide case na ifinile nitong si Bobby. Grabe din itong si Bobby. Ayon kay Katti, binubugbog siya nito ng sinubukan lang niyang ipagtanggol lamang ang kanyang sarili kaya nasugatan si Bobby, tapos may gana pa itong si lalake na siya ang kasuhan ng Frustrated Parricide! Ngayong araw na ito, susubukan magpiyansa itong si Katti. Ang laki rin ng bail recommended ng Judge. TWO HUNDRED THOUSAND PESOS (P200,000). Saan naman kukuha si Katti ng ganitong halaga. God is good kayat nasisiguro ko na sa tulong ng mabubuting tao, mailalabas itong si Katti mula sa Camp Crame. Ang ating gobierno, maski na tayong mga Pilipino ay nadidismaya, nagagalit at umaalma kung isang Pilipino ay nakukulong sa ibang bansa para sa isang kaso na wala naman siyang kasalanan, paano naman ito kung ang isang banyaga sa ating bayan ay mukhang napagkakaisahan ng kapwa nating Pilipino? PARA SA ANUMANG COMMENTS O REACTIONS MAARI KAYONG MAGTEXT SA 09213263166. MAARI DIN KAYONG TUMAWAG SA 7788442. Minsan pa nais kong papurihan ang mga tauhan ng Land Registration Authority (LRA) sa pamumuno ni Administrator Benedicto Ulep at Deputy Administrator Edilberto Feliciano. Salamat kina Gina Gaskel-Ortile, Aileen Coritana para sa kanilang walang pagod na pagtulong sa mga kasong idinudulog dyan sa LRA. These two lovely ladies have gone out of their way to accommodate complaints of poor farmers who have been oppressed and eased out of their lands. Mabuhay kayo dyan sa LRA. * * * Email address: tocal13@yahoo.com</body>
<link>http://www.philstar.com/Article.aspx?articleId=280623&amp;publicationSubCategoryId=94</link>
</article>
<article>
<title>EDITORYAL  Mababang rating ni GMA di dapat ipagwalambahala</title>
<author></author>
<date>
<month>June</month>
<day>07</day>
<year>2005</year>
</date>
<body>BAGSAK ang perpormance rating ni President Arroyo batay sa latest survey ng Social Weather Stations (SWS). Bumagsak ng 33 percent ang kanyang rating at ito ang pinakamababang marka na natanggap ng isang presidente mula 1986. Ibig sabihin mas mababa ang nakuhang marka ni Mrs. Arroyo kaysa sa nakuhang marka ni dating President Estrada na naakusahan ng pandarambong at pagsira sa pagtitiwala ng taumbayan. Napatalsik si Estrada noong January 20, 2001 dahil sa jueteng scandal. Maraming nadidismaya sa pamamaraan ng pamumuno ni Mrs. Arroyo. Marami ang naiinip sa mga pangakong binitiwan na hanggang ngayon ay hindi pa nakakamtan. Nang maupo noong nakaraang taon bilang Presidente, sinabi niyang magkakaroon ng 8 hanggang 10 milyong trabaho. Subalit masyadong malayo ang nai-produced na trabaho ngayon na umaabot lamang sa 87,000. Mas mataas pa ang nalikhang trabaho noong 2004 na umabot sa 1.8 million. Mas marami pa ang tumambay sapagkat milyon ang nag-graduate sa kolehiyo noong Abril. Marami pa ang nagbibilang ng poste. Tiyak nang ang kawalan ng trabaho ang numero unong dahilan kaya bumagsak ang rating ng Presidente. Ang kawalan ng trabaho ang nagiging dahilan para madesperado ang mga Pinoy. Saan kukuha ng ipakakain sa pamilya? Saan kukuha ng ipangpapaaral sa mga anak? Hindi kataka-taka na dumami ang bilang ng mga nagsuicide dahil sa kawalan ng trabaho. Ang walang tigil na pagtaas ng presyo ng mga petroleum products ang isa pa sa mga dahilan nang pagbagsak ng rating. Tila ba walang ginagawa ang pamahalaan para makontrol ang halos linggu-linggong pagtataas ng gasoline, diesel at liquefied petroleum gas. Naging tau-tauhan na lamang at sunud-sunuran sa dikta ng mga kompanya ng langis. Nawalan ng silbi ang Oil Deregulation Law. Malaking factor din sa pagsadsad ng rating ang kawalan ng ngipin para madurog ang jueteng. Mula nang uminit ang usapin sa jueteng, wala man lang matigas na paninindigan si Mrs. Arroyo laban sa sugal na ito. Patay malisya. Kung gugustuhin naman niya, sa isang kumpas lang ay tapos ang sugal na ito at tapos din ang paghatak sa kanyang rating. Pero walang narinig mismo sa kanyang bibig. Wala as in wala. Political will ang kailangan. Hindi na nakapagtataka kung sumadsad nga ang kanyang rating.</body>
<link>http://www.philstar.com/Article.aspx?articleId=280707&amp;publicationSubCategoryId=94</link>
</article>
<article>
<title>Joel Talisain nagbagong anyo</title>
<author>ORA MISMO Ni Butch M. Quejada</author>
<date>
<month>June</month>
<day>07</day>
<year>2005</year>
</date>
<body>MALAKI pala ang ipinagbago ni Joel Talisain porke nagpa-hair dye siya ngayon. Sabi nga, back to normal ang hukbo ng kamote pero kikil to the bones pa rin ang operation. Kinukunsinti si Joel Talisain ng kanyang among si Tata Rene kahit na sangkaterba ang nagrereklamo sa matanda ay alaws siyang pakialam. Basta ang important nakakatulog si Tata Rene kapag nagmamaneho si Joel Talisain. Si Joel Talisain ay personal driver pala ni Tata Rene kaya kahit na anong reklamo ng mga nasa airport ay bingi ang matanda. May hearing defect kaya si Tata Rene o talaga lang sigurong nag-uulyanin na? Name dropper si Joel Talisain nagpapakilalang taga-Presidential Anti-Organized Crime Task Force ng Malaca&amp;ntilde;ang at kung minsan ay taga-Presidential Anti-Illegal Recruitment naman kung naninita ng mga OFWs sa paliparan. Ipinahahanap ni Director Rey Jaylo ng PAIRTF si Joel Talisain at isang alyas Moon para kuwestiyunin tungkol sa pakulo at kagaguhan ng kamote. Hindi magkahiwalay sa baluktot na lakad si Joel Talisain at alyas Moon kapag nangingikil sa may departure area ng NAIA Terminal 1 gamit ang name ng PAIRTF kaya naman nanggagalaiti sa galit si Jaylo. Lagot kayong dalawa, siguro nabalitaan ninyo ang dalawang magkapatid na Dutch national, kausap na ngayon si Satanas sa impiyerno. Five hundred pesos everyday pala ang kubransa ni Joel Talisain sa may Customs zone dahil sa foreign rate na sinasabing naka-display diyan sa may arrival. Inaangal kasi ng mga banks ang illegal na pagpapalit ng mga foreign currencies sa paliparan kaya naman walang magawa ang mga tekamots kundi ang mag-give sa gusto ni Joel Talisain. Itinatago ng ilang kamote sa airport ang kagaguhan ni Joel Talisain kahit matindi ang reklamo sa huli. &amp;quot;Nagtataka ang mga kuwago ng ORA MISMO, bakit ang tibay ni Joel Talisain sa NAIA,&amp;quot; anang kuwagong nakotongan. &amp;quot;Siyempre matigas ang handler kasangga ang mga tekamots,&amp;quot; sabi ng kuwagong SPO-10 sa Crame. &amp;quot;Mukhang alaws magawa si retired General Angel Atutubo sa kaso ni Joel Talisain at alyas Moon,&amp;quot; anang kuwagong Kotong cop. &amp;quot;Bakit?&amp;quot; &amp;quot;Iyan ang itanong natin sa kanila, mga kamote!&amp;quot;</body>
<link>http://www.philstar.com/Article.aspx?articleId=280724&amp;publicationSubCategoryId=94</link>
</article>
<article>
<title>Dapat matuto si GMA sa nangyari kay Erap</title>
<author>HALA BIRA! Ni Danny Macabuhay</author>
<date>
<month>June</month>
<day>07</day>
<year>2005</year>
</date>
<body>LAGING pinaghahambing ang administrasyon ni President Gloria Macapagal Arroyo sa administrasyon ni dating President Joseph Estrada. Sinasabi nilang ang pamamalakad ni Erap noon na may palakasan o padrino system, jueteng ay namamayagpag din sa pamahalaan ni GMA. Kung sabagay, hindi nga talaga maitatanggi na kalakaran pa rin ang corruption sa gobyerno ngayon. Mas maraming mga magnanakaw ngayon kaysa mga nakaraang panahon. Mas marami ngayong malalakas at naglalakas-lakasan. Marami raw maimpluwensiyang tao sa pamahalaan ni GMA sapagkat marami siyang pinagkakautangan ng loob. Hindi raw dapat paniwalaan si Ate Glo sa pahayag nito na lilinisin niya ang gobyerno &amp;quot;no matter who gets hurt&amp;quot;. Papaano raw mangyayari ito samantalang karamihan sa mga napagsususpetsahang magnanakaw ay mga malalakas sa Malaca&amp;ntilde;ang. Wala raw ipinagkaiba sa pahayag ni Erap noon na &amp;quot;walang kamag-anak, kaibigan at kumpare&amp;quot;. Ganito rin daw ang maaaring mangyari sa pahayag ni Ate Glo. Puro raw salita lamang. Subalit ang pinakamatindi sa naturang usap-usapan ay nang dumako na sa parteng baka magaya si GMA kay Erap na mapatalsik din sa Malaca&amp;ntilde;ang. Jueteng ang dahilan kaya bumagsak si Erap. Sanay matuto si GMA sa kinahinatnan ni Erap.</body>
<link>http://www.philstar.com/Article.aspx?articleId=280738&amp;publicationSubCategoryId=94</link>
</article>
<article>
<title>Boksing ayon sa Malaca&amp;ntilde;ang</title>
<author>PANAGINIP LANG Ni Nixon T. Kua</author>
<date>
<month>June</month>
<day>07</day>
<year>2005</year>
</date>
<body>TULIRO, taranta at hilung-hilo, yan lang ang maaaring description sa Malaca&amp;ntilde;ang kaugnay sa sunud-sunod na suntok na inabot nila na kung sa laban ng boksing ay maikukuwento natin sa ganoong paraan. Nag-akyat ng boksingero sa ring si Archbishop Oscar Cruz na inakala ng Malaca&amp;ntilde;ang ay mahina kaya laking gulat nila ng first round pa lang ay nagpawala na ng isang killer punch. Hindi nga lang napatulog ang kalaban nitong si Montemayor ang whistle blower sa jueteng pero hilo ang Malaca&amp;ntilde;ang. Knockdown, nakatayo naman pero hilung-hilo at tuliro kaya nagpapapalag at kesa lumabang muli ay humingi ng saklolo sa mga kakampi. Hindi nakatiis si Sen. Lito Lapid na siya sana referee at biglang nakigulo. Inaawat agad itong si Montemayor samantalang ang isang huwes naman sa katauhan nitong si Raul (Gonzales) ay umawat at nagwarning kay Montemayor na bawal siyang manuntok, este magsalita pala dahil idinawit naman agad si Sir Senyorito Mikee Arroyo at si PNP Chief Arturo Lumibao. Hindi pa nagkasya ang dalawa dahil balewala ito sa bata ni Archbishop Cruz, pinapasok nila si NBI Director Reynaldo Wycoco na may dala pang asong ulol na nangangagat. Tama ho kayo, si Wycoco nga ang opisyal na may mala-palasyong bahay sa Cabiao, Nueva Ecija. Sana nga lang hindi totoo na galing sa jueteng ang pinagpagawa ng bahay na yan. Pero hindi pa natuwa ang mga taga-Malaca&amp;ntilde;ang at luksuhan sa ring ang mga tutang kongresista, lalo na si Luis Villafuerte na nais siguro maging Speaker of the House at palitan si Jose de Venecia. Hindi nila kaya si Archbishop Cruz at si Montemayor kaya sa galit ay binalingan si Sen. Ping Lacson at pilit na niyaya sa ring. Kaso, hindi pumapatol si Sen. Ping na alam hindi niya bata si Montemayor kaya lalong nanggalaiti sa galit itong mga kampon ni Madam Senyora Donya Gloria na nagwawala. Ingat po kayo, kasama na si Rep. Puno at iba pang sipsip, sa tindi ng galit nyo at lumalabas na ang mga ugat nyo sa leeg baka maputol yan at ma-stroke kayo niyan. Si Madam Senyora Donya Gloria naman, tuliro na rin, kaya sa labas ng ring kinakausap na ang mga taga media. Dumalaw pa sa head office ng isang media network at lahat kinausap at sinasabing oposisyon daw ang may gawa ng problema at pilit pang binabago ang laban. Karate na lang daw at huwag boksing. Paano naman puro cha-cha-cha ang gustong ipalit. He-he-he!!! Hindi naman bumenta. Pasok naman ang second round, hindi pa umaakyat ang pangalawang testigo ni Archbishop Cruz pero hirit naman ang dalawang kakampi ni Madam Senyora Donya Gloria na sina Press Secretary and Spokesman Ignacio &amp;quot;Toting&amp;quot; Bunye at si National Security Adviser Norberto Gonzales. Merong tape raw pinagawa ang oposisyon na palalabasin daw na phone pal si Madam Senyora Donya Gloria at si Comelec Commissioner Garcellano. Lumalabas din daw sa naturang tape na nandaya ang administrasyon ni Madam Senyora Donya Gloria. Pero nang alamin kung narinig na nila ay hindi pa raw. So anong tape. Baka naman guniguni lang ninyo o sabi nga ni Sen. Nene Pimentel ay may kinatatakutan kayo. Anyway, inamin nyo na rin lang na may tape, dapat lumabas yan at malaman ng sambayanan kung ano ang pinag-uusapan diyan. Sinabi rin naman nitong si Security Adviser Norberto Gonzales na US lang ang may kakayahang gawin yan so totoo kung ganuon ang tape na yan. Pero-pareho silang umaming hindi pa nila naririnig, kala ko ba National Security Adviser siya at spokesperson yung isa. Aba!!! Nakakahiya naman na wala pa silang kopya at marami nang kumalat sa labas. Mag-resign na lang kaya kayo at huwag nang sumali sa laban. Pero bago pa man umakyat ang mas mabigat na bata ni Archbishop Cruz ay oposisyon na ang pinagbibintangan ni Madam Senyora Donya Gloria na sinasabing uunlad daw ang buhay ng sambayanan pag umiral na ang EVAT. Uunlad ang bayan dahil sa EVAT? Ano!!! Di pa tinatamaan, hilung-hilo na. Paano lalaban yan? Kaya dahil diyan sa pagkahilong yan, isa pang suntok ang inabot galing sa sambayanan naman, ang kanyang -33 approval ratings niya Ooops!!! Sabi noon ni Sec. Bunye aakyat muli at makakarecover. Baka pababa yata. May pag-asa pa kaya? Freefall. Yan ang tawag niyan. Anyway, wala pa ang iba pang testigo at hindi pa natin naririnig ang laman ng tape pero hilung-hilo na. Tuliro na, taranta pa. Ano kaya, mapupuruhan na ba sila Madam Senyora Donya Gloria? Kung magiging kasingdugo at kasing tindi nga ng balita natin ang laman ng tape na yan, palagay ho natin, tapos na ang boksing. Either tumakbo at umayaw na ang kalaban nila Archbishop Cruz o di kayay knock out. Pero isa ho ang tiyak, hindi na ito aabot sa 12 rounds. Anytime now, magkakalabasan ng katotohanan at uulan ng killer punches na pampatulog. * * * Kahapon ay umpisa na naman ang pasukan pero ang usual na problema gaya ng kulang sa silya, mesa, libro, titser at classroom ay nandiyan pa rin. Lubhang nakakaalala ito dahil taun-taon na lang ay hindi nababago ang naturang problema bagkus lumalala pa. Paano na lang ang kinabukasan ng bansa dahil ang kabataan ang ating kinabukasan. Sana ay pagtuunan ng pansin ito ng ating mga lider, baka puwedeng ang mga pork barrel ng mga senador at kongresista at intelligence fund ng Malaca&amp;ntilde;ang ay mapunta na lang dito. * * * Para sa anumang reaksyon, sumulat lang sa nixonkua@yahoo.com o nixtkua@gmail.com o di kayay mag text sa 09272654341. Mapapakinggan nyo rin po ang inyong lingkod sa MATA NG AGILA sa DZEC 1062 mula 6:15 hanggang 8:30 ng umaga, Lunes hanggang Biyernes.</body>
<link>http://www.philstar.com/Article.aspx?articleId=280740&amp;publicationSubCategoryId=94</link>
</article>
<article>
<title>Tamang pangangalaga sa mga endangered species...</title>
<author>BAHALA SI TULFO Ni Ben Tulfo</author>
<date>
<month>June</month>
<day>08</day>
<year>2005</year>
</date>
<body>KARAMIHAN sa atin walang sapat na kaalaman sa wastong pag-aalaga ng mga hayop, lalung-lalo na yung mga maituturing na &amp;quot;protected&amp;quot; at &amp;quot;endangered&amp;quot;. Kalimitan, itinatago ng ilan ang pag-aalaga ng mga ito sa takot na mahuli sila ng mga otoridad. Isinasaad sa Republic Act 9147 na maaari namang mag-alaga ng kahit anong &amp;quot;threatened indigenous and endemic&amp;quot;, o mga &amp;quot;exotic species&amp;quot; ang kahit sino. Kinakailangan lamang na mabigyan sila ng Department of Environment and Natural Resources (DENR) ng Certificate of Wildlife Registration (CWR). Ayon kay Luz Corpuz ng Protected Animal Welfare Bureau (PAWB) nagbigay din sila ng amnestiya para sa mga nag-aalaga ng mga protected at endangered species. Dahil hindi ang paghuhuli sa mga nag-aalaga ng mga protected at endangered na hayop ang nakikita nilang solusyon kundi tamang edukasyon. May proseso silang sinusunod sa sino mang nagnanais mag-alaga ng anumang klaseng protected at endangered species. Pero may iilan pa ring negosyanteng matitigas ang ulo na pilit lumulusot sa batas upang makalibre lamang sa kanilang mga responsibilidad. Ito yung mga negosyante at ilang mga indibidwal na patago kung magbebenta ng mga exotic at endangered species. Karaniwang legal ang papeles ng ilang &amp;quot;local&amp;quot; na hayop na kanilang ibinibenta. Ngunit sa likod ng mga hawla nito ang mga mamahalin at nanganganib na maubos na mga hayop tulad na lamang ng na-recover ng pinagsanib na puwersa ng DENR, CIDG-NCR at BITAG sa Moriones, Tondo Manila. Para sa mga matitigas ang ulo at nais makipagsubukan, pagkakakulong ng dalawa hanggang apat na taon o multa mula P200,000  P300,000 naman ang kakaharapin ng sinumang mapapatunayang lumabag sa RA 9147. * * * Hotline numbers i-text (0918) 9346417, o tumawag sa mga numerong ito 932-8919 / 932-5310. Bahala si Tulfo sa UNTV 37 at DZME 1530 mula Lunes hanggang Biyernes, 9:00-10:30 a.m.</body>
<link>http://www.philstar.com/Article.aspx?articleId=280839&amp;publicationSubCategoryId=94</link>
</article>
<article>
<title>Pagtupad sa kautusan</title>
<author>ALAY - DANGAL Ni Fr. Jose C. Blanco, S.J.</author>
<date>
<month>June</month>
<day>08</day>
<year>2005</year>
</date>
<body>SA isang pamayanan na umuunlad pa lamang o maunlad na, may mga nagpapanukala ng mga batas upang maging ligtas ang mga kaanib nito. At mayroon ding naatasan upang magpatupad ng mga naturang batas upang siguruhing ang mga ito ay talaga ngang umiiral para sa kabutihan ng lahat. Sa larangan din ng buhay-pananampalataya, may mga batas na umiiral upang ang pakikitungo sa Diyos at sa kapwa ay maging maayos at ayon sa ikabubuti ng kaluluwa at espiritu. Datapwat maging sa lipunan at buhay pananampalataya, ang batas ay hindi naipapatupad o nalalabag dahil na rin sa mga maling pagpili at pagdidisisyon ng mismong mga tao na ang iniisip ay sariling kapakanan lamang o di-kayay &amp;quot;napadala&amp;quot; sa kahinaan ng sarili at udyok ng tukso na bunsod ng masamang espiritu. Mainam na pagnilayan ang mismong turo ni Jesus hinggil sa Kautusan (Mt. 5:17-20). &amp;quot;Huwag ninyong akalaing naparito ako upang pawalang-bisa ang mga Kautusan at ang aral ng mga propeta. Naparito ako, hindi upang pawalang-bisa kundi para ipaliwanag at ganapin ang mga iyon. Tandaan ninyo ito: Magwawakas ang langit at ang lupa, ngunit ang kaliit-liitang bahagi ng Kautusan ay di mawawalan ng bisa hanggat hindi nagaganap ang lahat. Kayat sinumang magpawalang-halaga kahit sa kaliit-liitang bahagi nito, at magturo nang gayon sa mga tao, ay ibibilang na pinakamababa sa kaharian ng Diyos. Ngunit ang gumaganap ng Kautusan at nagtuturo na tuparin iyon ay ibibilang na dakila sa kaharian ng Diyos. Sinasabi ko sa inyo: Kung ang pagsunod ninyo sa kalooban ng Diyos ay tulad lamang ng pagsunod ng mga eskriba at mga Pariseo, hindi kayo makapapasok sa kaharian ng Diyos.&amp;quot; Maging sa pagsunod sa atas ng tao o sa kautusan ng Diyos, ang unang hinihingi sa atin ay disiplina: Ang wastong pagkontrol sa sarili upang makatupad at makasunod sa mga alituntunin na makabubuti para sa lahat at para sa sarili na rin.</body>
<link>http://www.philstar.com/Article.aspx?articleId=280858&amp;publicationSubCategoryId=94</link>
</article>
<article>
<title>Si Gloria at si Garcy</title>
<author>CALVENTO FILES Ni Tony Calvento</author>
<date>
<month>June</month>
<day>08</day>
<year>2005</year>
</date>
<body>NANGANGAMOY BULOKMABAHONILABAS ANG ISANG TAPED CONVERSATION SA PAMAMAGITAN NI PRESIDENTE GLORIA MACAPAGAL ARROYO AT ISANG ELECTION COMMISSIONER VIRGILIO GARCILLANO. Grabe ang galing ng timing. Sa kasadsadan ng ratings ni PGMA na talaga naman at an all time low, at sa kasagsagan naman ng eskandalo ng jueteng kung saan nakakaladkad ang pangalan ni First Gentleman Mike Arroyo at First Son Congressman Mikey Arroyo, isang taped conversation na kinasangkutan ni Gloria at Garcy ang lumutang. Kahit na sabihin na natin na hindi tahasang sinasabi si PGMA na dayain ang resulta ng eleksyon sa Mindanao, illegal at hindi daw dapat na ang isang kandidato para sa pagka-presidente, na makikipag-ugnayan sa isang COMELEC official na parang nagrereport at tumatanggap ng order mula sa kanya. Napanood ko sa news ang tungkol sa CDs at napakinggan ko ang ipinalabas sa telebisyon. Isang self confessed expert na si Jose Marie Gonzales ang nagsasabi na boses talaga ni Gloria ang maririnig sa CD. Gamit ang kanyang audio equipment ipanakita na pareho ang palo ng metro ng boses ni PGMA at ng kanyang kausap. Hindi daw pwedeng spliced o tampered ito. Tama siya. Hindi bat inamin din ng Palasyo na boses nga ni Gloria ang nasa CD. Subalit, ang palusot nila hindi si Garcia ang kanyang kausap. Ibang Gary daw ito. Ilang taon na rin akong director sa telebisyon at sa post production ng pelikula aral din ako dahil nakababad ako sa Magnatech Omni, ang Post Production house na sikat nung dekada 80. Ang audio meter ay hindi rin maaring gawing batayan dahil kung ako ay magmamanufacture ng isang CD na fake ang laman nito, madaling mahahalata kung magbabago ang palo sa audio meter. Yun ang una kong sisiguruhin. Kailangan pantay ang palo ng metro. Sisiguruhin ko na hindi ako mapupuna dun. Kailangan ang nagsasalita at ang kanyang kausap timplado ang palo ng audio meter. Be it as it may, batay sa aking napakinggan, mahihirapang itanggi na hindi si Gloria ang kausap ni Garcy. Kung si Garcillano nga yun. Inadmissible in court daw yung cd na yun. Illegal daw ang pagka-wire tap ng conversation ni PGMA at ng kanyang kausap. Totoo din naman yun. I do not have to be a lawyer to know that. Kapag illegal ang source hindi maaring gamitin yan laban sa taong concerned in a court of law. Sa tingin nyo ba hindi rin alam ito ng mga taong naglabas nitong conversation na ito? Kaya naman hindi sa korte dinala kundi sa telebisyon station para ang isyung ito ay husgahan ng publiko. The bar of public opinion. Mantakin ninyo, kabi-kabila ang mga kontrobersya ng mga Arroyos ngayon, May Jueteng na may private conversations pa. One makes me stop to think na baka nga may katotohanan sa likod ng sinasabi nilang &amp;quot;DESTABILIZATION PLOT&amp;quot; to topple the Arroyo administration. Kelan ba naganap yang conversation nila Gloria at Garcy? Hindi bat nung isang taon pa yan? Bakit ngayon lang ilalabas yan? Nagkataon lang ba ang lahat ng nangyayari ngayon sa ating bayan? Is this all part of a grand comspiracy. Maawa naman kayo sa ating bayan. Ano ang ending nito? Makakakita ba tayo ng milyong Pilipino na nasa EDSA na naman at hinihingi na bumaba sa pwesto ang administrasyong Arroyo? Nung panahon ni dating President Ferdinand E. Marcos, ilang beses nagkaroon ng SNAP ELECTIONS para maipakita sa buong mundo na nasa likod pa niya at ng kanyang administrasyon ang taong bayan. Ito rin ay para sa international community at sa mga foreign investors at creditors natin. A government that is not of the people and is not supported by the people is doomed. Ganito ang nangyari ng matapos ang eleksyon lumabas na nagkaroon ng massive cheating kaya nag-alsa ang taong bayan sa isang makasaysayang EDSA REVOLUTION. Ganito ba ang objective ngayon ng mga kumakalaban kay PGMA? Nung panahon naman ni Erap Estrada, hindi snap elections ang ugat ng pagkataob nito kundi isang EDSA II matapos ang eskandalo sa Jueteng. Nasaan na ang Civil Society na mabilis na naghusga kay Erap at nagluklok kay Gloria. Maging mapagmasid tayo sa mga susunod na kaganapan sa ating kapaligiran, sa ating bayan sa mga susunod na araw. Abangan ang mga susunod na pangyayari. Kayo, sa palagay ninyo ba nawalan na kayo ng tiwala sa Arroyo administration dahil sa mga nangyayari ngayon. Ipadinig natin ang ating tinig. NAKATANGGAP ako ng liham mula kay Estrella Rafael, nagpakilalang Vice- President ng Phil. Association of Court Employees(PACE) mula sa Office of the Clerk of Court. Nais kong ilathala ito para inyong mabasa. CALVENTO FILES PSNGAYON Mahal na Ginoong Calvento: Kami po na maliliit na kawani ng Mataas na Hukuman ay nagkaisa na huwag ipatupad ang Memorandum Order No. 20-2005 na inamendahan ang Administrative Order No. 71-2001 lakip po nito ang mga kopya ng MO. Ayon po dito sa MO No. 20-2005, ang mga co-terminous na kawani ng Punong Mahistrado ng Program Management Office (PMO) ay magiging permanente. Para po sa inyong kaalaman, ang PMO ay binuo upang siyang mangasiwa sa Action Program for Judicial Reform (APJR) na ang mga gastusin ay mula sa inutang na $21.9 million sa World Bank noong Oktubre, 2003. Ang mga kawani na bumubuo ng PMO ay napakataaas ang sahod, tulad ng Program Director na may salary grade 29 at may allowance pa. Napakalaki kung ikumpara sa maliliit na kawani na karamihan ay Clerk na may salary grade 6. Ngunit higit sa lahat, ang kanilang mga sahod ay nanggagaling sa &amp;quot;savings&amp;quot; at sa &amp;quot;Fiscal Autonomy Account&amp;quot;. Sa lalaki ng kanilang mga sahod, at lumalabas na may savings pala, bakit hanggang ngayon ay hindi pa nabibigay ang mga 2004 loyalty at increment pay ng mga maliliit na kawani. Nawa sa pamamagitan ng inyong &amp;quot;CALVENTO FILES&amp;quot;, kaming maliliit na kawani ay umasa na marinig ang aming mga tinig at mabigyan ng tunay na katarungan ang aming mga hinaing. Maraming salamat po. ESTRELLA (NENE) RAFAEL Vice President (NOJR) Phil. Ass. Of Court Employees (PACE) Office of the Clerk of Court Ano itong MO na sinasabi ni Ms Rafael. Ano ang nilalaman nito. Meron daw mahigit sa 21 million dollars na loan na nakapaloob dyan. Aba, malaki na namang halaga. Corruption na naman ba ito. Hindi ba tayo titigil hanggat hindi pa tumataob ang bangka? PARA SA ANUMANG COMMENTS O REACTIONS MAARI KAYONG MAGTEXT SA 09213263166. MAARI DIN KAYONG TUMAWAG SA 7788442.</body>
<link>http://www.philstar.com/Article.aspx?articleId=280867&amp;publicationSubCategoryId=94</link>
</article>
<article>
<title>Mga 'multo' sa GSIS 'ine-exorcise' ni GM Garcia</title>
<author>AKSYON NGAYON Ni Al G. Pedroche</author>
<date>
<month>June</month>
<day>09</day>
<year>2005</year>
</date>
<body>UMAMIN si GSIS General Manager Winston Garcia na nagkaroon ng mahigit isang milyong &amp;quot;ghost members&amp;quot; ng GSIS na humuthot sa pondo pero non-existent naman. &amp;quot;Kahit akoy nadismaya sa nadiskubre ko,&amp;quot; ani Winston na naging kontrobersyal dahil sa mga anomalya sa GSIS. Aniya, naging sentro siya ng demolition job ng mga sindikato sa loob ng paseguruhan dahil sa mga repormang pinasimulan niya para mawala ang mga &amp;quot;ghost members.&amp;quot; Nang gawing computerized ang GSIS, lumitaw na 1.3 milyon lang ang lehitimong kasapi sa GSIS at hindi 2.7 milyon. Nakakadismaya talaga. Bawas nang bawas sa sahod ng mga empleyado, yun palay swak sa bulsa ng mga limatik sa GSIS! Dapat nang tanggalan ng maskara ang mga taong nasa likod ng sindikato at pormal na kasuhan para mapatunayan lalo ni Winston ang kanyang sinseridad at siyay talagang biktima lang ng paninira. Na may mga gustong mawala siya sa kanilang daan para maipagpatuloy ang buktot na layunin. Sabagay, nangunguna ang GSIS sa mga korporasyon ng gobyerno na may magandang performance nung isang taon dahil umani ng P36.6 bilyong revenue, P308.6 bilyong asset at nakapagbayad ng claims sa mga miyembro na P29.1 bilyon. Bago ipinatupad ang reporma, ang GSIS ay may deficit na P25 bilyon sa pagpasok ng taong 2000. Kung maraming ingay lalo na sa Kongreso laban sa GSIS, malamang itoy kagagawan ng mga taong nasagasaan ni Winston. Isang anggulo pa ang tinitingnan sa paninira sa GSIS. Ito ang pagkakaroon ng dalawang board seat sa Equitable Bank na ibig mapasakamay ng ilang swapang. Tinatarget talaga ang mga GOCC na may exposure sa mga pribadong kompanya. Pati tuloy si Finance Secretary Purisima ay umeeksena. Gusto ni Purisima na pangunahan ng GSIS ang pagbuo ng minority shareholder association sa mga nasabing kompanya upang protektahan ang interes ng gobyerno at taumbayan laban sa mga dayukdok na negosyante.</body>
<link>http://www.philstar.com/Article.aspx?articleId=280967&amp;publicationSubCategoryId=94</link>
</article>
<article>
<title>Image ng Malaca&amp;ntilde;ang sinisira sa NAIA</title>
<author>ORA MISMO Ni Butch M. Quejada</author>
<date>
<month>June</month>
<day>09</day>
<year>2005</year>
</date>
<body>MARAHIL dehins lam-a ng Palasyo na may anay na sumisira sa name ni Prez Gloria Macapagal-Arroyo. Isang grupo ng mga kikil boys na nagpapakilalang taga-Presidential Anti-Organized Crime Commission ng Malaca&amp;ntilde;ang ang naghahasik ng milagro sa NAIA. Ang mga tinitira ng grupo ni Joel Talisain, leader ng KIKIL GANG sa paliparan ay ang mga OFWs na nagpupunta sa aboard, este mali, abroad pala. Kaya naman hinahanting ito ngayon ni PAIRTF bossing Rey Jaylo kasi sinisira ang magandang imahe ng kanyang ahensiya dahil ang grupong nabanggit ang ginagawang sangkalan ni Talisain sa mga OFWs na tinitira niya sa paliparan. Marami na ring nagreklamo kay Joel Talisain pero nagbibingi-bingihan ang kanyang mga Diyos, este mali, padrino pala. Tama ba, Tata Rene! Five hundred pesos lang pala ang gusto niya or isang bote ng alak na panglanggas ng alipunga. Sa ngayon, nagkakaroon ng matinding awayan pero tahimik for the moment ang padrino ni Joel Talisain na si Tata Rene at retired General Angel Atutubo, Assistant General Manager for Security and Emergency Services. May sumusulot sa puwesto ni Atutubo kaya kung anu-anong demolition job ang ginagawa kay Angel tulad ng ibinabalitang kasama raw ito sa magpapabagsak sa government. Nakausap ng mga kuwago ng ORA MISMO, si Atutubo regarding these rumors pero ang isinagot ni Angel ay tawa na halos ikautot niya. Itinuturo ni Atutubo ang handler ni Talisain na kumukunsinti sa huli. Driver kasi si Talisain ni Tata Rene. For your information, Prez Gloria Macapagal-Arroyo, Your Excellency! Dalawang gagong grupo pala ang sumasalo sa kalokohan ng mga KIKIL GANG sa airport, ito ay ang notorious na betka ni Joy to the World at Tata Rene. &amp;quot;Anong alas ba meron si Joel Talisain sa airport?&amp;quot; tanong ng kuwagong salisi. &amp;quot;Nagrarasyon siguro sa kanyang amo-yong,&amp;quot; sagot ng kuwagong tulisan. &amp;quot;Kaya imbes sipain, ginawang personal driver ni Tata Rene.&amp;quot; &amp;quot;For your info Prez Gloria Macapagal-Arroyo, Your Excellency, new look ngayon si Joel Talisain porke nagpa-hair dye siya,&amp;quot; sabi ng kuwagong SPO-10 sa Crame. &amp;quot;Hintayin natin ang aksiyon ni MIAA General Manager Al Cusi dahil lumalala ang bakbakan sa ilalim ng kanyang pamumuno,&amp;quot; anang kuwagong urot. &amp;quot;Iyan ang abangan natin, kamote!&amp;quot;</body>
<link>http://www.philstar.com/Article.aspx?articleId=280971&amp;publicationSubCategoryId=94</link>
</article>
<article>
<title>Valid kahit walang pirma</title>
<author>IKAW AT ANG BATAS Ni Atty. Jose C. Sison</author>
<date>
<month>June</month>
<day>09</day>
<year>2005</year>
</date>
<body>ANG magkapatid na Vic at Jun ay dalawa sa tagapagmana ng lupang may sukat na 471 square meters. Naibigay na kay Vic ang parte niyang 64.22 square meters samantalang inookupahan naman ni Jun ang 124 square meters ng nasabing lupa. Dahil ibig ni Jun na magpatayo ng gusali sa kanyang inookupahan na higit sa kanyang parte, nagkasundo ang magkapatid na magpalitan ng lupa. Ibinigay ni Jun kay Vic ang ibang lupa sa barangay na nasa pangalan niya at ng kanyang asawang si Rina na may sukat na 500 square meters kapalit ng parte ni Vic na 64.22 square meters sa lupang mana nila. Sa kasunduan ng palitan na pinirmahan nila noong July 6, 1976, walang pirmang pahintulot si Rina. Matapos ang pirmahan, nagpatayo na ng gusali si Jun. Nang makuha na ng magkakapatid ang bawat titulo nila sa parte ng lupang minana, ayaw ibigay ni Vic ang titulo niya kay Jun. Ayaw din niyang iguhit ang 500 square meters sa lupa ni Jun at Rina na ipinalit niya sa kanyang parting 64.22 square meters. Kaya kinasuhan siya nina Jun at Rina para ipatupad ang Kasunduan ng Palitan. Depensa naman ni Vic, null and void ang nasabing kasunduan dahil itoy pag-aari ng mag-asawa kayat dapat may pahintulot ni Rina. Tama ba si Vic? MALI. Totoong kailangan ang pahintulot ni Rina dahil conjugal nga ang 500 square meters lupang ipinalit ni Jun sa lupa ni Vic na 64.22 square meters. Itoy ayon sa Art. 166 ng Civil Code na umiiral noong pinirmahan ang kasunduan. Ngunit kahit walang pirma ng pahintulot si Rina, ang kasunduan ng palitan ay null and void. Ayon sa Art. 173, ito ay balido hanggang hindi napapawalang-bisa sa pamamagitan ng reklamo ni Rina. At ang pagwawalang-bisa ay dapat gawin sa loob ng 10 taon mula nang pirmahan ang kasunduan. Sa kasong ito, hindi naman nagsampa si Rina ng kaso upang pawalang-bisa ang kasunduan sa loob ng 10 taon. Hindi na maaaring kuwestiyunin pa ni Rina ang Kasunduan. Kaya ito ay nananatiling balido at may bisa. Bukod dito, ang nasabing probisyon ng Civil Code ay para sa kapakanan lang ng mag-asawa. Kaya ang asawa lang na hindi nagbigay ng pahintulot ang makakakuwestiyon ng Kasunduan. Bukod sa mag-asawa, wala nang ibang taong makapagpapalawang-bisa sa Kasunduan. (Villanueva vs. Villanueva, 420 SCRA 571)</body>
<link>http://www.philstar.com/Article.aspx?articleId=280979&amp;publicationSubCategoryId=94</link>
</article>
<article>
<title>Matalino man ang matsing napaglamangan din</title>
<author>PANAGINIP LANG Ni Nixon T. Kua</author>
<date>
<month>June</month>
<day>09</day>
<year>2005</year>
</date>
<body>MUKHANG naisahan ang mga bright boys ni Madam Senyora Donya Gloria nang sila mismo ang umamin na meron ngang voice tape at matindi nito sila pa ang naglabas ng naturang voice tape. Ang naturang &amp;quot;fake&amp;quot; na voice tape ayon kay Presidential Spokesperson Ignacio &amp;quot;Toting&amp;quot; Bunye ay patunay daw na ebidensiya ng pandaraya ng administrasyon ni Madam Senyora Donya Gloria noong 2004 eleksyon. Ang ilang portion ng tape ay merong tungkol sa pag-uusap ni Madam Senyora Donya Gloria at ni Comelec Commissioner Virgilio &amp;quot;Garce&amp;quot; Garcellano. May portion naman nito ay ang pag-uusap ni Garce muli at ni Sir Senyor Don JOSE Miguel Arroyo. Meron naman ay ang pag-uusap ni Garce na naman at ni dating Sen. Roberto Barbers at meron pang sa pagitan din ni Garce at ng isang Ruben. Hindi lang isang beses ang pag-uusap ni Garce at ni Madam Senyora Donya Gloria, gayundin ang kay Garce at kay Sir Senyor JOSE Miguel Arroyo. Base po sa narinig natin, oo inamin kong narinig na natin ang tape na sinasabi, ay malinaw na pinag-uusapan ni Madam Senyora Donya Gloria at ni Commissioner Garcellano kung paano palalakihin ang lamang ni Madam ng mahigit isang milyong boto. &amp;quot;Oho, pipilitin ho natin yan, pero as of the other day its 982 (thousand),&amp;quot; ito ho ang sagot ni Commissioner Garcellano sa sinabi ni Madam Senyora Donya Gloria na &amp;quot;it could not be less than one million.&amp;quot; Mahaba ho ang buong tape na umaabot daw ng mahigit tatlong oras pero ang narinig nating mahigit kalahating oras lamang, samantalang ang version naman ng Malaca&amp;ntilde;ang na ayon sa kanila ay orihinal ay mas maikli. Hindi ho tayo eksperto riyan pero ngayong nilabas na ng mga kaalyado ni Madam Senyora Donya Gloria ay nabuksan ang pinto upang iparinig sa sambayanan ang mga naturang voice tapes. Kung dati-rati malamang hindi mailabas ng oposisyon dahil may anti-wire tapping law nga tayo, ngayon komo Malaca&amp;ntilde;ang na nga ang naglabas ay tama agad ang kinilos ni Sen. Aquilino &amp;quot;Nene&amp;quot; Pimentel na nagsasabing dapat magkaroon ng imbestigasyon. Dapat ding iparinig ang magkabilang tape at pabayaang ang publiko ang humusga. Hindi naman bobo ang sambayanan at karapat-dapat lang na malaman ang katotohanan lalo na at napaka-seryoso ng nilalaman ng naturang mga tapes. Mukhang na realized din ng Malaca&amp;ntilde;ang ang kanilang pagkakamali dahil biglang hirit noong Martes si Raul Gonzales, ang Justice Secretary na hindi na naman lumusot sa Commission on Appointment, na kakasuhan daw at ipakukulong ang sinumang may kopya at magpaparinig ng naturang mga tapes. He-he-he!!! Ito talagang si Raul at nais talagang mabigyan ng panibagong appointment ay naghahabol at nagsisipsip gaya na lang ng pananakot niya sa mga jueteng whistle blower. Anyway, problema ngayon ng Malaka&amp;ntilde;ang, lahat ngayon gustong marinig ang naturang mga tapes at halos lahat ng nakausap natin na narinig na ang tapes ay sinasabing naniniwala silang nag-uusap nga talaga itong si Garce, Madam Senyora Donya Gloria at si Sir Senyor Don JOSE Miguel Arroyo. Mukhang pumasok sa patibong at sa taranta, tuliro o hilo, nag-react pero mali. He-he-he!!! Sabi nga nila, MATALINO MAN ANG MATSING NAPAGLALALANGAN DIN!!! * * * Nabasa ho natin ang tungkol sa lolo nitong si Sir Senyor Don JOSE Miguel Arroyo na si Mariano PIDAL Arroyo na sinibak ng American Governor General Dwight F. Davis bilang gobernador ng Iloilo noong American occupation dahil sa proteksyong binibigay sa jueteng. Binulgar si Governor Arroyo na kapatid ni JOSE PIDAL Arroyo ni Eugenio Lopez Sr., ang Lolo naman ng pamilya Lopez ngayon na nagmamay-ari ng ABS-CBN sa pahayagang El Tiempo nuong 1930. Gumanti si Arroyo at dinemanda pa ng libelo ang El Tiempo pero nakarating ang balita sa Manila kaya nagpadala ng imbestigador itong si Davis sa katauhan ni Judge Manuel Moran. Natuklasan ni Moran na naging Chief Justice ng Supreme Court na totoo lahat ang nilabas ng El Tiempo at nabuking pa na meron pang pasugalang inooperate si Arroyo para mag-ipon ng perang gagamitin sa kampanya noong 1931. Si Moran nga pala ang lolo naman ni Margie Moran Floirendo, isa sa naging Miss Universe at kilalang tagapagtaguyod ng turismo sa Mindanao. Dahil diyan, inutos ni Gov. Davis ang pagsibak kay Arroyo noong October 7, 1930 dahil sa corruption. Totoo kaya ang kasabihang KUNG ANO ANG PUNO SIYA ANG BUNGA o MAGBUBUNGA BA NG MANGGA ANG SANTOL? Kayo po padala nyo ang sagot sa 09272654341. * * * Para sa anumang reaksyon, sumulat lang sa nixonkua@yahoo.com o nixtkua@gmail.com o di kayay mag text sa 09272654341. Mapapakinggan nyo rin po ang inyong lingkod sa MATA NG AGILA sa DZEC 1062 mula 6:15 hanggang 8:30 ng umaga, Lunes hanggang Biyernes.</body>
<link>http://www.philstar.com/Article.aspx?articleId=280988&amp;publicationSubCategoryId=94</link>
</article>
<article>
<title>EDITORYAL  Laliman pa ang imbestigasyon sa jueteng</title>
<author></author>
<date>
<month>June</month>
<day>10</day>
<year>2005</year>
</date>
<body>MARAMI na ang nasasabik sa imbestigasyon ng senado sa jueteng. Walang ipinagkaiba sa nangyari noong December 2000 na isang Presidente ang nakaladkad ng illegal na sugal. Ngayon ay parang cancer na kumakalat na naman ang jueteng. Malawak na ang naaabot at nayayanig na naman ang bansang dati nang ginulo ng jueteng. Sangkot si First Gentleman Mike Arroyo, anak na si Pampanga Rep. Mikey Arroyo at mismong ang kapatid ng First Gentleman na si Negros Occidental Rep. Iggy Arroyo ay idinawit na rin ng mga bagong witnesses. Marami na ang nakakaladkad na opisyales ng Philippine National Police at habang tumatagal ang inquiry ng Senado tungkol sa jueteng palalim nang palalim pa ang paghukay. Hindi dapat tigilan ang imbestigasyon tungkol dito upang mabatid ng taumbayan ang mga nakikinabang sa jueteng. Mas mahalagang malaman ng taumbayan ang tungkol sa jueteng scandal kaysa sa dalawang compact discs nang umanoy pag-uusap ni President Arroyo at Comelec Commissioner Virgilio Garcellano. Pinag-uusapan sa tape conversation ang tungkol sa pagmamanipula ng boto laban kay Fernando Poe Jr. Sabi ng Malaca&amp;ntilde;ang biktima ng wiretapping ang Presidente at ginawa ito para malagay sa masamang kalagayan. Para raw ma-destabilize ang gobyerno. Habang naglalabasan ang kung anu-anong problema sa gitna ng kontrobersiya sa jueteng scandal na sangkot ang First Family, umuugong naman ang tungkol sa kudeta. Ayon sa intelligence source, may mga bagong grupo na naghahangad pabagsakin ang gobyerno. Ganoon man, sinabi ng Malaca&amp;ntilde;ang na maliit na grupo lamang ito. Sa mga nangyayaring ito, walang ibang naiipit kundi ang mahihirap na mamamayan. Kung hindi nabulgar ang jueteng payola, mas mapagtutuunan sana ng Senado ang iba pang mahahalagang bagay na makapagbibigay ng kaunlaran sa mamamayan. Pero hindi ganito ang nangyayari ngayon sapagkat naaagaw na naman ng jueteng ang panahon ng mga mambabatas. Ganoon pa man, walang magandang magagawa kundi laliman pa ang imbestigasyon sa jueteng at nang malaman ng taumbayan ang buong katotohanan. Hindi dapat tumigil sa pagkakataong ito na lumulutang na ang mga saksi na nagpapatotoo sa kabulukan ng mga taong kasangkot. Hayaang gumulong ang kanilang ulo.</body>
<link>http://www.philstar.com/Article.aspx?articleId=281087&amp;publicationSubCategoryId=94</link>
</article>
<article>
<title>Mag-ingat sa mga mapanlamang na money changer</title>
<author>BAHALA SI TULFO Ni Ben Tulfo</author>
<date>
<month>June</month>
<day>10</day>
<year>2005</year>
</date>
<body>IBAT IBANG estilo ngunit iisa lamang ang motibo, ang makapanloko ng kapwa. Ito ang isang modus na kabahagi sa aming mahabang listahan ng mga sindikato at mga dorobo sa ating lipunan. Maraming tawag at text messages ang natanggap ng BITAG hinggil sa modus na pagpapalit ng pera sa mga money changer sa parteng Maynila. Ito ang grupong tinatawag na &amp;quot;Pitik o Ipit Gang&amp;quot;, istilo ng grupong ito na lokohin ang mga taong nagpapapalit sa kanilang money changer. Sa una ay maayos ang pag-aasikaso ng mga teller ng nasabing money changer, ngunit kapag nagpalitan na ng dolyar doon na malalaman ang kanilang panloloko. Bibilangin muna ng teller sa iyong harapan ang pera para iyong makita na tama ang halaga na kanilang ipinalit, iaabot at ipapabilang din sayo ang nasabing pera. Pagkatapos mo mabilang ang pera ay kukunin muli ng teller para isilid kuno sa sobre, at di mo mamalayan na binawasan pala ng teller ang iyong pera. Sa pagkakataong madiskubre ng kawawang biktima ang kanilang ginawang pangloloko ay pilit nila itong itatanggi at tataasan ka pa ng boses upang sindakin. Wala ka nang magagawa kundi tanggapin ang kulang-kulang na halaga ng salapi na pinapalit sa money changer na pag-aari ng mga manggagantso. Kung iyong pag-aaralan simple at napakabilis ng mudos na ito, hindi mo man lang malalaman na kulang na ang iyong pera. Hindi naiiba sa ibang mudos na tinarbaho na ng BITAG  ang kanilang tanging puhunan ay kakapalan ng mukha. Likas na matalino ang ating lahi, maganda sana ito kung nagagamit sa tamang paraan at hindi sa panggugulang ng kapwa. Sa mga nagpapatakbo ng mga money changer sa Maynila magtrabaho kayo ng patas huwag nyong samantalahin ang inyong kapwa na nagpakahirap magtrabaho sa ibang bansa para makaipon lamang ng pera. Baguhin ninyo ang mga nakatuwad na kukote, huwag nang hintayin na ang BITAG pa ang tumapyas sa mga makakapal ninyong mukha. * * * Bitag hotline numbers, para sa mga naabuso, naaapi, at biktima ng panloloko o anumang uring katiwalian, i-text (0918) 9346417 tumawag sa mga numerong ito 932-8919 / 932-5310. Manood tuwing Sabado, 9:00-10:00 p.m. IBC-13, &amp;quot;BITAG&amp;quot;.</body>
<link>http://www.philstar.com/Article.aspx?articleId=281101&amp;publicationSubCategoryId=94</link>
</article>
<article>
<title>Marami pang ganid sasabit sa jueteng</title>
<author>SAPOL Ni Jarius Bondoc</author>
<date>
<month>June</month>
<day>10</day>
<year>2005</year>
</date>
<body>LAHAT ng bulok, tiyak na aalingasngas. Asahang magkaka-totoo ang matandang kasabihan sa kasalukuyang bulgaran sa jueteng payola. Nauna nang lumantad ang matagal nang bulung-bulongan sa Camp Crame: na for sale to the highest bidder ang pagka-regional at provincial PNP director sa mga pugad ng sugal. Ibig sabihin, kung sino ang pinaka-malaki ang pinangakong &amp;quot;give&amp;quot; sa taas, siya ang mapupuwesto. At yan ang nagbunsod ng paglitaw ng ilang jueteng lords na hindi na ma-afford ang dagdag-payola sa mga napapuwesto, na abala namang tumupad sa usapan. Namumulubi na ang vice lords sa laki ng &amp;quot;put&amp;quot;. Nasangkot na rin ang ilang politiko at PNP generalskasama mismo sina Dir. Gen. Art Lomibao, Victor Luga, at Virgilio Lapinid na hepe ng Anti-Jueteng Task Forcesa listahan ng payola. Sa mga susunod na araw, lilitaw ang pangalan ng tatlo namang PNP colonels. Isa sa kanilay dating taga-Comptrollers Office. Itoy nangako kay Senate witness Wilfredo Mayor nung 2004 na sa kanya na ang pa-jueteng sa Bicol kung siyay mag-down payment. Kaso, kay Bong Pineda napunta ang &amp;quot;prangkisa&amp;quot;, kaya nagwawala ngayon si Mayor at nilulubog lahat. Isa pang colonel ang may mataas na puwesto ngayon sa Criminal Investigation and Detection Group, na dapat ay taga-puksa pero naging conduit ng payola. Hindi siya makaporma, kasi dati siyang nakaluklok sa Bicol, kung saan talamak ang jueteng. Ikatlong colonel yung nagbulgar ng payola kina &amp;quot;M1&amp;quot;, &amp;quot;M2&amp;quot; at &amp;quot;JS7&amp;quot;, umanoy sina Mike, Mikey at Iggy Arroyo. Dati itong naka-puwesto sa Pampanga, kung saan talamak din ang jueteng, tapos sa CIDG, kung saan &amp;quot;nasunog&amp;quot; siya sa isang palpak na operation kaya na-freezer. Kaaway ito ni Sen. Ping Lacson, pero di niya akalaing sasakyan ni Lacson at palalakihin ang sinimulang jueteng expos&amp;eacute;. Binigay na ni Lacson sa mga kapwa-senador ang pangalan ng colonel, at malapit nang ipatawag sa inquiry. * * * E-mail: jariusbondoc@workmail.com</body>
<link>http://www.philstar.com/Article.aspx?articleId=281105&amp;publicationSubCategoryId=94</link>
</article>
<article>
<title>Saan ka ba talaga Senator Nene?</title>
<author>BANAT NI BATUIGAS Ni Bening Batuigas</author>
<date>
<month>June</month>
<day>10</day>
<year>2005</year>
</date>
<body>SAAN ba talaga ang loyalty ni Sen. Nene Pimentel? Yan ang katanungan na kumakalat sa kalye na sa tingin ko ay si Sen. Pimentel lang ang may kasagutan. Tandang-tanda pa kasi ng sambayanan na si Pimentel ay nasa kampo ni dating President Erap Estrada at lumipat sa kampo ni President Gloria Arroyo sa kasagsagan ng jueteng probe ng Senado noon. At nang lisanin nga ni Erap ang Palasyo noong 2001, aba, di ba itong si Pimentel ay nasa entablado sa EDSA nang i-sworn in si GMA? Subalit sa ngayon na may jueteng probe na naman ang Senado, aba, sa kampo na ng oposisyon si Pimentel kayat naguguluhan ang sambayanan sa loyalty nga niya. Kung si Pimentel ay puwedeng magpalipat-lipat ng bakod, ibig bang sabihin niyan ay hindi na siya dapat pagkatiwalaan? Ano ba talaga ang ipinaglalaban mo Sen. Pimentel? Gusto lang kayang bumawi ni Pimentel kay GMA dahil si dating Sen. Teofisto Guingona ang nahirang na vice president noong ma-oust si Erap at hindi siya? He-he-he! Bukas ang espasyo natin sa kasagutan ni Sen. Pimentel na mukhang seryosong matsugi si GMA sa ngayon. Kung si Pimentel ay inulan ng tanong ng sambayanan, si Dagupan-Lingayen Archbishop Oscar Cruz ay may katanungan din sila. Bakit bato nang bato ng akusasyon si Cruz sa ibang tao ukol sa jueteng, bakit hindi muna niya linisin ang bakuran niya? Maraming balita kasing kumakalat na may mga pari ring umamin na tumatanggap din sila sa jueteng. May kasabihan kasi tayo na &amp;quot;Magsalamin ka muna bago mo ulingan ang mukha ng kapwa mo,&amp;quot; di ba mga suki? Ang ibig sabihin ng sambayanan, unahing linisin ni Cruz ang bakuran niya at tiyak maniniwala sila na seryoso siya sa pakikibaka niya sa jueteng nga. Habang umiinit kasi sa ngayon ang sitwasyon sa bansa natin, aba, baka mawala na ang tiwala ng sambayanan sa simbahan kapag napatunayan na may bahid ng pulitika itong expos&amp;eacute; ni Cruz taliwas sa tinuran niya. Hindi naman kaila sa atin mga suki, na may ilang sektor sa simbahan ang nanawagan noon na ibagsak na ang gobyerno ni GMA. Ito kayang hakbangin ni Cruz ay kasali sa destabilization plot laban kay GMA? Sa parte naman ni Sen. Ping Lacson, ang isa sa prime movers ng jueteng probe, aba, tumanggap din daw siya sa jueteng kung si NBI Director Reynaldo Wycoco ang paniniwalaan. Siyempre, deny to death si Lacson sa akusasyon ni Wycoco sa kanya dahil wala namang hard evidence na nagtuturo na tumanggap siya. Pero ipinaalala ko lang kay Sen.Lacson na ang kaso niya ay tulad din doon sa mga inakusahan ng jueteng witness na sina Boy Mayor at RJ Garcia, di ba mga suki? Maliwanag kasi na wala ring hard evidence laban sa pamilya ni GMA at mga pulis na itinuro nina Mayor at Garcia na sangkot sa jueteng. At kung totoo itong mga tinuran ni Mayor at Garcia, ibig bang sabihin niyan, totoo rin ang sinasabi ni Wycoco na may nakarating ding jueteng payola kay Lacson noong PAOCTF pa siya? He-he-he! Marami talagang tanong no? Sa ganang akin naman, mareresolba lang itong problema sa jueteng kung umupo sa isang mesa ang mga lider at pulitiko natin at pagtiyagaang hanapan ito ng solution. Hindi ito makukuha sa siraan at hatakan pababa. At habang abala naman ang Senado sa jueteng probe, itong kolektor naman na si Abe David, na ginagamit ang TFAG ng PNP ay patuloy na umiikot sa mga gambling lords sa Metro Manila at kumukuha ng intelihensiya. Kaano-ano kaya ni David ang bagman ng jueteng na si Gener David, alyas Boy Tangkad? Dapat ipatawag sa Senado itong si Abe David para gisahin din. Abangan!</body>
<link>http://www.philstar.com/Article.aspx?articleId=281114&amp;publicationSubCategoryId=94</link>
</article>
<article>
<title>Ang pahayag ni LRA Adm. Benedicto Ulep</title>
<author>CALVENTO FILES Ni Tony Calvento</author>
<date>
<month>June</month>
<day>10</day>
<year>2005</year>
</date>
<body>NAKAPANAYAM NATIN SI LAND REGISTRATION AUTHORITY ADMINISTRATOR, BENEDICTO ULEP PARA LINAWIN ANG ISYU NG LUPA SA BRGY. MAGUIRIG, SOLANA, CAGAYAN. Maraming naibigay na inputs ang hepe ng tanggapang ito tungkol sa sigalot na nangyayari sa pagitan ng mga magsasaka at kay Atty. Victor I. Padilla. &amp;quot;Hindi lamang ako familiar sa kasong ito in my capacity as Administrator of the LRA, but I am also from Cagayan and I know the place. Bata pa kami nagka-camping na kami dyan. Ang alam din namin na itong lugar na ito ay forest lands at ang may-ari ang gobierno. Subalit nagpakita ng Deed-of-Sale si Atty. Victor Padilla na si Honesto Lasam ang may lagda. Si Honesto Lasam ay may titulo sa ilang hektarya ng lupain na yan,&amp;quot; paliwanag nitong si Ulep. Ipinakita namin sa kanya ang isang Affidavit na nilagdaan ni Saturnino Lasam kung saan sinasaad na ama siya ni Honesto Lasam at wala daw siyang ibinibigay na kasulatan kay Atty. Padilla o Deed of Sale, dahil hindi daw tumutupad itong abogado sa kanilang pinag-usapang halaga at partial pa lamang ang naibabayad nito. Bakit ganun? Bakit magsasalita ng ganun ang matandang Lasam na parang siya ang may karapatan sa lupang yan at pinabubulaanan na meron ng hinahawakang Deed of Sale si Atty. Padilla na galing sa kanya. Kung totoo ngang si Honesto Lasam ang may-ari ng mga hektarya ng lupain sa Solana, Cagayan, bakit iba naman ang sinasabi ng kanyang ama. Itong si Administrator Ulep, isang dating Prosecutor at Judge ng maraming taon, na ventured to offer a Solomonic explanation. &amp;quot;Maari ang nangyari niyan, gaya nung panahon ng mga lolo at lola natin, kung saan kadalasan ang nakatatandang kapatid ang ina-appoint bilang administrator ng pamilya sa mga properties o lupain. Ang panganay na anak kasi karamihan ay nakapag-aral at malaki ang tiwala ng mga magulang sa kanya at ng iba pa niyang mga kapatid,&amp;quot; ayon kay Ulep. Kung ganito nga ang nangyari dapat daw itong matandang Lasam ay gumawa ng kasulatan na pirmado ng mga kaanak niya at pati ng kanyang anak na si Honesto para mabawi ang titulo na nasa pangalan ni Honesto. A strange thought popped into my mind. Kung totoo ngang may titulo ka Atty. Victor Padilla tungkol sa lupain na pinagtatalunan dyan sa Brgy. Maguirig, sa gitna na kabi-kabilang kontrobersya na nangyayari ngayon, bakit hindi pa niya patituluhan yan sa kanyang pangalan?. Nang aking itanong yan kay Administrator Ulep inamin niya na hindi nga ordinaryo na hindi ilipat ang lupa sa pangalan ni Atty. Padilla. Bakit kaya Atty. Victor Padilla? What is keeping you from doing this? Hindi naman kaya dahil hindi ninyo naidedeklara na kasama sa Statement of Assets and Liabilities (SAL) ng iyong asawa na isang RTC Judge sa Quezon City mula ng mabili mo ang lupain na ito. Natatakot bang masilip kayo? Nagtatanong lamang. Iwan muna natin yang angulong yan at ituon sa focal point ng kaguluhan ito. Merong isang Presidential Proclamation 159 na nilagdaan si deposed President Ferdinand E. Marcos na nung dekada 70. Nakasaad na ang lupain ito ay nasa ilalim ng Solana-Amulong-Enrile reserve kung saan maliwanag na sinasabi na Timberlands ito at &amp;quot;Pasteur Lands&amp;quot; na hindi maaring tituluhan ng sinumang individual or private person o entity dahil nga public lands ito. Public domain. Ang may-ari niyan ay ang gobierno. Nang ipakita namin kay Administrator Ulep ang kopya nung Presidential Proclamation na yan ipinaliwanag nitong mild-mannered at down to earth na hepe ng LRA na kung ganito nga ang sitwasyon, ang solution dito ay ang Department of Environment and Natural Resources sa pamamagitan ng Office of the Solicitor General ang dapat maghabol sa lupang ito sa interes ng gobierno. Kung mapapatunayan nga na ang Presidential Proclamation na ito ay hindi pa binabawi o pinawawalang bisa tungkol sa lupain na ito, illegal mula pa sa simula, o void ab initio ang pagkakaroon ng titulo sa lupang ito ng mga Lasam. Maari din kaya, sa galing na abogado ni Atty. Padilla alam niya ang angulong ito kaya hindi niya isinasalin sa kanyang pangalan ang titulo para sa lupain ito. Investigative reporting ang layon ng &amp;quot;CALVENTO FILES&amp;quot; dahil lumapit sa amin ang mga magsasaka na nagbubungkal ng lupa sa Brgy. Maguirig, Solana, Cagayan. Walang personalan sa isyung ito. These questions can be best answered by Atty. Padilla instead of resorting to the alibi na ang lahat ng ito ay kasama sa demolition job na ginagawa sa iyo. Ang alam kong biktima na demo-job ay yung mga sikat na tao, mga nasa pwesto at kina-iinggitan ng iba. Ano ba ang meron ka o nagawa mo at ikaw ay isasailalim sa isang demo-job? Paliwanag mo nga sa amin yan, Atty. Padilla! Nasabi ko rin kay Administrator Ulep na ang lahat ng mga legal remedies na binabanggit niya ay madaling sabihin para sa mga taong may pagkain sa kanilang mesa. Mga tao who can well afford a protracted legal battle na makakakain pa rin ng three square meals a day. Paano naman ang mga magsasaka sa Brgy. Maguirig na ang tanging pinagkakakitaan nila at ikinabubuhay ng kanilang pamilya ay nanggagaling sa lupa na ngayoy pinagtatalunan? &amp;quot;They can file through their lawyer an Injuction o Restraining Order para mahinto ang pagkuha ng lupa na kanilang sinasaka. Kung wala silang abogado, nandyan ang Public Attorneys Office (PAO) sa pamumuno ni Atty. Persy Acosta. Kung hindi naman sa pamamagitan ng Integrated Bar of the Philippines (IBP) para magawa ito. The LRA would be more than willing to assist them and provide them with documents na nasa amin na maari nilang gamitin sa usaping ito,&amp;quot; ayon kay Ulep. Maganda rin ang pagtatapos ng pag-uusap namin ni Administrator Ulep tungkol sa problema ng mga magsasaka. Ayon sa kanya, &amp;quot;The worse compromise is still better than litigation!&amp;quot; Kung iisipin nga natin ito tama ka dyan administrator Ulep. Nais kong pasalamatan ang staff ni Administrator Ulep, sina Gina Gaskel-Ortile, Aileen Coritana para sa kanilang walang sawang pagtulong sa mga taong dumudulog sa amin at inilalapit namin sa kanila. Kay Deputy Director Edilberto Feliciano, mabuhay kayong lahat dyan! ABANGAN ang kabuuan ng pakikipanayam kay Administrator Benedicto Ulep bukas sa &amp;quot;Isumbong mo kay Tulfo&amp;quot; RPN Channel 9, 6 to7 ng gabi. PARA SA ANUMANG COMMENTS O REACTIONS MAARI KAYONG MAGTEXT SA 09213263166. MAARI DIN KAYONG TUMAWAG SA 7788442. NAIS KO lamang iparating ang aking pagbati dyan sa Leganes, Iloilo City kay Federico D. Jaboneta. Maraming salamat sa pagtangkilik ninyo dyan sa Leganes, Iloilo sa pitak na ito.</body>
<link>http://www.philstar.com/Article.aspx?articleId=281117&amp;publicationSubCategoryId=94</link>
</article>
<article>
<title>EDITORYAL - 'Walang kapamilya o kamag-anak'</title>
<author></author>
<date>
<month>June</month>
<day>11</day>
<year>2005</year>
</date>
<body>NOONG May 1998, makaraang manalo bilang Presidente si Joseph Estrada, sinabi niya na &amp;quot;walang kumpare, walang kamag-anak o kaibigan na makapang-aabuso habang siya ay nasa puwesto&amp;quot;. Lahat aniya ay maparurusahan. Hindi ganyan ang nangyari. Mula 1998 hanggang December 2000 maraming kaibigan, kumpare at kamag-anak niya ang umabuso. At maski siya ay sumira sa pagtitiwala ng taumbayan. Ibinagsak siya ng jueteng payola. Ngayong 2005, ganito rin halos ang sinabi ni President Gloria Arroyo makaraang masangkot ang kanyang asawa, anak at bayaw sa jueteng controversy. &amp;quot;Nobody in my family or among my kin are above the law. And no investigator or prosecutor should fear to uphold the law against them. I shall stand for justice, no matter who gets hurt.&amp;quot; Masaktan na ang masasaktan. Mananaig ang hustisya. Iyan ang sinabi niyang mariin. Agad na inatasan ni Mrs. Arroyo ang Department of Justice na mag-conduct ng buo at malinaw na imbestigasyon sa mga charges laban sa anak niyang si Pampanga Rep. Mikey Arroyo at bayaw na si Negros Occ. Rep. Iggy Arroyo. Sina Mikey at Iggy ang itinuro ng jueteng bagwoman na si Sandra Cam na tumatanggap ng jueteng payola. Si Cam ang kauna-unahang testigo na lumantad at direktang idinawit ang Unang Pamilya sa jueteng payola. Siya raw mismo ang nagdadala ng pera sa opisina ng dalawa sa House of Representatives. Galing kay retired Chief Supt. Restituto Mosqueda, regional director ng Bicol ang pera na nagkakahalaga ng P500,000. Buwan-buwan ay ganoong halaga ang tinatanggap nina Mikey at Iggy. Nang minsang magdala siya ng pera kay Iggy, kulang ito ng P100,000 sapagkat nang panahong iyon ay sinalanta ng bagyo ang Bicol region. Nagalit umano si Iggy. &amp;quot;Bakit kulang ng P100,000?&amp;quot; tanong umano nito. &amp;quot;Binawasan ni Gen. Mosqueda dahil may bagyo,&amp;quot; sagot daw niya. &amp;quot;Sabihin mo sa boss mo, walang bagyu-bagyo sa akin. Ang pinag-usapan ay pinag-usapan,&amp;quot; sabi pa umano ni Iggy. Itinanggi naman nina Mikey, Iggy at Mosqueda ang mga sinabi ni Cam. Sinabi ni Mosqueda na notorious si Cam sa paninira sa kalaban. Political enemy daw si Cam. Denial queen naman ang bansag ni Mikey kay Cam. Sabi ni Iggy, sa tanang buhay niya ay hindi pa niya nakikita si Cam. Walang kapamilya o kamag-anak. Masaktan na ang masasaktan. Mangingibabaw ang hustisya. Hindi ito makakalimutan ng taumbayan. Kapag nagawa iyan ni Mrs. Arroyo, marami ang hahanga sa kanya. Kung hindi, maaaring matulad siya kay Erap.</body>
<link>http://www.philstar.com/Article.aspx?articleId=281211&amp;publicationSubCategoryId=94</link>
</article>
<article>
<title>Handler ni Joel Talisain pinagbabantaan ang Chief Kuwago</title>
<author>ORA MISMO Ni Butch M. Quejada</author>
<date>
<month>June</month>
<day>11</day>
<year>2005</year>
</date>
<body>GUSTO palang ipa-master ni Tata Rene ang Chief Kuwago dahil sa mga ibinubulgar nitong katiwalian ng kanyang kikil group sa NAIA. Si Tata Rene kasi ang handler ni Joel Talisain, ang isa sa kikil group na tumitira sa mga OFWs na gustong mag-aboard, este mali, abroad pala. Walang mandate ang grupo ni Tata Rene pero pinahihirapan nila ang mga taong gustong mag-abroad para tulungan ang kanilang pamilya para guminhawa. Tata Rene, kamote ka pala, hindi lahat ng kausap mo ay nagmamalasakit sa iyo kundi ang iba sa mga ito ay kaibigan ng mga kuwago ng ORA MISMO, kaya naman nalaman namin ang balak mo. Tata Rene, sana noong aktibo ka sa serbisyo, ginamit mo ang tapang mo, bakit ngayon mo lang ito gagamitin. Na-exposed kasi ang baho ng grupo ni Tata Rene kaya ito napikon sa mga kuwago ng ORA MISMO. Akala siguro ni Tata Rene, natatakot ako sa banta niya porke dati siyang laos na militar. Nag-aalaga kasi ng mga fixer at kikil gang si Tata Rene sa NAIA kaya binulabog ng mga kuwago ng ORA MISMO, ang operasyon ng mga kamote. Matagal na ako sa airport kaya ang mga taong nakapaligid sa iyo puwera ang mga kikil group mo ay kaibigan ko rin. Ingatan mo ako Tata Rene, kapag may nangyaring masama sa Chief Kuwago, tiyak ikaw ang sasabit. Kaya huwag mong aalisin ang mata mo sa Chief Kuwago dahil kapag nadapa ito, ikaw din ang ituturong pumatid. &amp;quot;Bakit ba nagbabanta ang handler ni Joel Talisain sa Chief Kuwago?&amp;quot; tanong ng kuwagong SPO-10 sa Crame. &amp;quot;Na-exposed kasi ang pangingikil ng mga kamote,&amp;quot; sagot ng kuwagong Kotong cop. &amp;quot;Nagalit si Tata Rene porke nabukong siya pala ang nag-aambisyon na sumulot sa puwesto ni retired General Angel Atutubo,&amp;quot; sabi ng kuwagong urot. &amp;quot;Ano ang magandang gawin ng Chief Kuwago regarding Tata Rene?&amp;quot; &amp;quot;Isama ang pangalan nito sa Task Force Newsmen.&amp;quot; &amp;quot;Iyan kamote ang aabangan natin.&amp;quot;</body>
<link>http://www.philstar.com/Article.aspx?articleId=281226&amp;publicationSubCategoryId=94</link>
</article>
<article>
<title>3 remedyo</title>
<author>IKAW AT ANG BATAS Ni Atty. Jose C. Sison</author>
<date>
<month>June</month>
<day>11</day>
<year>2005</year>
</date>
<body>BUMILI si Narding ng tatlong air-conditioners sa DM Appliance Center (DMC) sa halagang P45,000. Ayon sa kasunduan, P4,500 ang paunang bayad at ang balanse ay babayaran niya ng 24 monthly installments. Mananatiling ari ng DMC ang air-conditioner habang hindi bayad ng buo at kung pumalya si Narding ng dalawang beses o kayay hindi makatupad sa anumang kondisyon sa kontrata, ang buong utang ay masisingil na at ang kontrata ay mawawalan ng saysay. Anumang hulog na naibayad ni Narding ay ituturing na bayad niya bilang upa ng air-conditioner. Pitong buwan lang nakapaghulog si Narding. Dahil hindi pa rin niya nahulugan matapos ang 22 buwan at ayaw niyang isauli ang air-conditioners, nagdemanda na ang DMC upang pawalang saysay ang bilihan, bawiin kay Narding ang air conditioners at pagbayarin siya ng balanse ng presyo nito matapos awasin ang halaga ng mga air-conditioners na isasauli. Pagkaraan ng paglilitis nagdesisyon ang Korte pabor sa DMC at ginawad ang mga kahinlingan nito. Tama ba ang Mababang Hukuman? MALI. Maaring pumili ng tatlong remedyo ang nagtitinda ng hulugan kung hindi makabayad ang mamimili: 1.) Ipatupad ang obligasyon sa Kontrata; 2.) Kanselahin ang bilihan; 3.) Bawiin ang mga ipinagbili kung ito ay isinangla para garantiya sa pagbabayad ng hulog. Sa kasong ito pinili ng DMC ang pangalawang remedyo na kanselahin ang bilihan. Malinaw ito dahil binawi niya ang tatlong air-conditioners at binigyan niya ito ng halaga noong kuwentahin niya ang nalalabing utang ni Nardy. Sapagkat pinili na ng DMC ang pangalawang remedyo, hindi na nito masisingil pa ang balanse ng presyo ng air conditioners na nabawi na (Delta Motor Sales vs. Niu Kim Duan 213 SCRA 259).</body>
<link>http://www.philstar.com/Article.aspx?articleId=281231&amp;publicationSubCategoryId=94</link>
</article>
<article>
<title>Sikat na bilanggo sa Munti labas-masok, sumundo pa ng turista sa airport</title>
<author>BALITANG SPECIAL Ni Deo Macalma</author>
<date>
<month>June</month>
<day>11</day>
<year>2005</year>
</date>
<body>ALAM nyo bang nakakalabas pa rin ng bilangguan sa Muntinlupa ang isang sikat na personalidad kahit dapat ay nasa maximum security unit? Ayon sa aking bubuwit, happy birthday muna kay Mayor Mary Jane Ortega ng San Fernando City; dating Rep. Tony Aquino ng Autohaus; Atty. Ma. Martha Farolan, Ayeth Sinchongco, Jun Agnote ng MBC at Joyce Mirasol Calubaquib. * * * Alam nyo bang labas-masok pala sa bilangguan ang sikat na personalidad na nakabilanggo sa Munti? Ayon sa aking bubuwit, noong May 5, 2005, dakong alas-2 p.m. nagulat siya nang makita niya at ipakilala pa sa kanya ang naturang preso. Hindi niya akalain na makakadaupang-palad pa niya ang kontrobersiyal na bilanggo. Nakasuot ang bilanggo ng polo shirt na kulay green, medyo mataba pa rin at may mga kasamang bodyguards. Hanep din naman ang lakas mo, Sir. Anytime na gustong lumabas ng bilangguan ay nagagawa pa rin niya. At meron pa siyang mga kasamang foreigners. Ang lakas-lakas mo naman sir. * * * Ayon sa aking bubuwit, sila ay nagtungo sa Mindanao nang hindi sinasadyang mag-krus ang kanilang landas ng sikat na bilanggo. Sila ay kararating lamang sa airport nang makasalubong ang grupo ng kilalang preso sa Munti. Dahil kakilala niya ang isang kasama ng bilanggo, ipinakilala siya rito. Sino ba naman kasi ang hindi makakakilala sa sikat na bilanggo, parating nasa headlines ng mga diyaryo at napapanood noon sa telebisyon nang kainitan ng kanyang kaso. Ayon sa aking bubuwit, mataba pa rin siya at mukhang malusog na malusog naman. Hindi katulad sa kahilingan ng kanyang doktor na dapat ay manatili nang matagal sa Makati Medical Center dahil nahihirapan daw huminga. Hanep, ang lawak naman ng hinihingaan mo, umaabot pa sa Mindanao. * * * Ayon sa aking bubuwit, kaya naman pala nasa Mindanao ang kontrobersiyal na bilanggo ay dahil inaasikaso pa rin ang kanyang negosyo. At yung mga turistang Hapones na sinundo niya sa Dipolog airport ay pupunta pala sa kanyang beach resort. Ang presong labas-masok pa rin sa bilangguan kahit hinatulan na ng Korte Suprema ng life imprisonment ay walang iba kundi si Ang kaso niya ay two counts of statutory rape at six counts of acts of lasciviousness. Siya ay dating miyembro ng Kongreso. Siya ay si dating Congressman J. as in Jury.</body>
<link>http://www.philstar.com/Article.aspx?articleId=281238&amp;publicationSubCategoryId=94</link>
</article>
<article>
<title>Kumilos ka, GMA</title>
<author>HALA BIRA! Ni Danny Macabuhay</author>
<date>
<month>June</month>
<day>11</day>
<year>2005</year>
</date>
<body>LUMALAKAS na ang pagyanig sa kinauupuan ni President GMA. May mga humuhulang hindi malayong maulit sa kanya ang nangyaring pagpapatalsik kina Ferdinand Marcos at Joseph Estrada. Kaliwat kanan ang mga batikos kay GMA. Noong una, may mga nag-akala na pakulo lamang ni GMA ang diumanong destabilization plot laban sa kanya. Subalit, habang tumatagal, lumiliwanag na totoo nga ang nababalitang may mga gustong magpalayas sa kanya sa Malaca&amp;ntilde;ang. May nagbulong sa akin na dumadami na ang mga opisyal ng military at pulisya na sumusuporta sa mga grupong nais patalsikin si GMA. Sabi naman ng Palasyo hindi mangyayari iyon sapagkat matibay ang paniniwala ng mga ito sa commander-in-chief. Bagsak ang popularidad ni GMA batay sa latest ng Social Weather Stations. Pinakamababang rating sa mga naging Presidente mula 1986. Isa sa mga dahilan ng mababang rating ay hindi nabibigyan ng solusyon ang dumadaming problema ng bansa. Kailangang kumilos si GMA para mapakalma ang nag-iinit na damdamin ng mga Pilipino. Ipakita na may ginagawa siyang makakabuti sa bansa at mamamayan. Dapat siyang makakuha ng suporta sa taumbayan.</body>
<link>http://www.philstar.com/Article.aspx?articleId=281241&amp;publicationSubCategoryId=94</link>
</article>
<article>
<title>Bye, bye Madam, sorry madam</title>
<author>PANAGINIP LANG Ni Nixon T. Kua</author>
<date>
<month>June</month>
<day>11</day>
<year>2005</year>
</date>
<body>MUKHANG barkong papalubog ang administrasyon ni Madam Senyora Donya Gloria at dumarami nang dumarami ang mga nananamantala sa kanya pero lihim na nakikipag-usap na sa mga lider ng oposisyon. Parehong-pareho ito noong mga huling araw ni dating Pangulong Joseph &amp;quot;Erap&amp;quot; Estrada sa Malaca&amp;ntilde;ang. Haba ng pila ng mga opisyal ng gobyerno, mula sa kanyang Kabinete, mga senador, mga kongresista, mga opisyal ng military at pulis, gobernador, mayor, partido pulitikal, negosyante at pati yata barangay captain at tanod ay pumipila upang ipakita sa media ang kanilang &amp;quot;paniniwala&amp;quot; sa kanya. Kung inyo pong maaalala, sabay-sabay pa nagpakita sa television si Interior and Local Government Secretary pero Chief of Staff noon na si Gen. Angelo Reyes at kanyang mga tauhan na nangangako sa kanilang loyalty sa kanilang &amp;quot;commander-in-chief.&amp;quot; Hindi ba sila rin ang &amp;quot;nagwithdraw ng support&amp;quot; kay dating Pangulong Erap. Kung nagawa nila kay Erap noon, bakit di nila magagawa ngayon. Mas bagsak ang ratings ni Madam Senyora Donya Gloria at negative 33 na nga. Si Erap noon plus 4 pa. Alam din ho natin na marami sa mga opisyal na nagpunta sa Palasyo noong panahon na yon, kasama na po ang ilang mga kongresista, gobernador at mayor ang &amp;quot;nabiyayaan&amp;quot; pa po. Kita naman po ang kanilang mga &amp;quot;biyaya&amp;quot; na nakalagay sa mga envelopes, Hindi lang ho natin matiyak kung ang mga biyayang yun ay mga pirmadong papeles ng mga proyekto o ibang bagay na nagpapatambok sa mga envelopes na dala nila. Naalala po kasi natin ang kuwento ni Sandra Cam na ang isang envelope na brown ay madaling magkalaman ng P500,000 dahil limang bundle lang naman ito ng P1,000 bills. Anyway, ang Liberal party sa pamumuno ni Senate President Franklin M. Drilon ang isa sa unang nangako ng kanilang loyalty pero hindi pa natatapos ang isang linggo ay isa pala si Sen. Drilon na kinokonsiderang ipalit bilang &amp;quot;acting president.&amp;quot; Ngayong araw namang ito, ang mga gobernador, mayor, konsehal at pati mga barangay chairmen ay dumagsa sa Maynila kung saan may meeting sila pero ipakita rin daw ang kanilang suporta kay Madam Senyora Donya Gloria. Sa pagpapakita nila ng &amp;quot;suporta,&amp;quot; ano kaya ang magiging kapalit niyan dahil may bumulong na sa atin na maraming envelopes ang hinahanda sa palasyo ng Malaca&amp;ntilde;ang. Sa mga gobernador, mayor, konsehal at barangay officials, please lang po hingin nyo ang inyong envelopes at baka kayo mabukulan nang malaki. Kung may envelopes na kayo, kahit na kokonti ang laman (anuman ang laman nito) at least mas maliit ang bukol ninyo. Mga negosyante naman po, ganoon din ang mga hirit noong panahon na yon, kesyo tuloy ang suporta, kesyo maaasahan niyo kami, kesyo itigil na ang imbestigasyong walang ibubungang mabuti na muli nilang mga bigkas ngayon. Ngayon ngang moderno na ang panahon ay para naman kayong mga sirang CD, hindi na ho sirang plaka dahil uso ang mga CD ngayon. Tandaan nyo lang ho, baka ho hulihin kayo nitong si Raul Gonzales, Justice Secretary ni Madam Senyora Donya Gloria. Mere possession daw ay huhulihin nila at &amp;quot;national security&amp;quot; na nga pala ang iinvoke nila. Pagdating naman sa kongreso, ganuon din ang mga kongresista. Puro &amp;quot;pledge of loyalty&amp;quot; kay Erap samantalang meron naman daw mga envelopes ng maglabasan sila. So ano ang dahilan na hindi sila babaligtad. Sabi nga ni Professor Benito Lim, isang political analyst, sa programa natin sa DZEC nung Huwebes, puro oportunista ang mga yan. Tumpak, oportunista pero masisisi ba natin, binibigay naman kaya kunin. Isa pa, galing din naman yan sa juet... este tao yan kaya ibalik din sa tao. Tao rin naman ang mga opisyal na yan hindi ba. He-he-he!!! Kaya para sa inyo riyan sa Malaca&amp;ntilde;ang, careful, careful. Isa lang ho ang tiyak, marami na hong daga riyan sa inyo na naghahanda ng salbabida at lulukso na. Ilan ho riyan, nakikipag-usap pa sa oposisyon. Ilan, sa media at humihingi ng timing kung kelan lulukso para magmukhang bayani, parang ilang mga Gabinete ni Erap sa pamumuno ni dating Defense Sec. Orlando S. Mercado. Pa wire tapped nyo mga yon, he-he-he!!! Pati nga ho mga nakapaligid bubulung bulong na. Tagilid na tagilid na nagbabago na ang ihip ng hangin. Iba na ang pinupuntahan at litung-lito, hilung-hilo at gulung-gulo na ang mga sipsip hindi sa pagtulong kung hindi sa paghanap ng paraan upang isalba ang sarili. Inuulit ko po, sarili lang nila at sabi nga nang isang tumawag sa atin &amp;quot;BYE BYE MADAM, SORRY MADAM.&amp;quot; * * * Kayo mga kaibigan, ano sa palagay niyo? Text lang ng inyong kasagutan sa 09272654341 o e mail sa nixonkua@yahoo.com o sa nixtkua@gmail.com. * * * Para sa anumang reaksyon, sumulat lang sa nixonkua@yahoo.com o nixtkua@gmail.com o di kayay mag text sa 09272654341. Mapapakinggan niyo rin po ang inyong lingkod sa MATA NG AGILA sa DZEC 1062 mula 6:15 hanggang 8:30 ng umaga, Lunes hanggang Biyernes.</body>
<link>http://www.philstar.com/Article.aspx?articleId=281246&amp;publicationSubCategoryId=94</link>
</article>
<article>
<title>EDITORYAL - Kailan lalaya sa mga kurakot ?</title>
<author></author>
<date>
<month>June</month>
<day>12</day>
<year>2005</year>
</date>
<body>SINAKOP ng Spaniards, Amerikano at Hapones ang bansang ito at iniwang lugmok. At ngayon, ibang klaseng mananakop naman ang namamayagpag  at mas matindi sapagkat ang kabang yaman ang inuubos. Sila ay ang mga kurakot. Wala silang kabusugan sa pangungulimbat. Hindi na nakapagtataka kung taun-taon ay umakyat sa mataas na rating ang bansa kung ang corruption din lamang ang pag-uusapan. Dito sa Asia, isa sa mga nangungunang bansa ang Pilipinas sa mga kurakot. Sa mga survey, nangunguna ang Bureau of Customs sa mga tiwaling tanggapan ng pamahalaan. Sumunod ang Bureau of Internal Revenue, Department of Public Works and Highways, Department of Education, Philippine National Police at ang Armed Forces of the Philippines. Sinakop ng mga kurakot ang mga tanggapang ito at walang ibang naghihirap kundi ang taumbayan. Nalugmok sa kumunoy ng kahirapan. At walang kakayahan ang kasalukuyang gobyerno para durugin ang mga kurakot. Wala ring ipinagkaiba sa mga nakaraang administrasyon na hinayaang makapamayagpag ang mga kurakot. Hindi na natatakot ang mga kurakot. At bakit nga naman matatakot gayong walang ngipin ang gobyernong ito. Mahuli mang magnakaw sa Customs, ang katapat lamang na parusa ay suspensiyon. Pagkatapos masuspinde balik na naman sa puwesto at magnanakaw na naman. Marami nang nasuspinde sa Customs at pabalik-balik lang ang corruption doon. Kamakailan, dalawang babaing magkapatid na empleado ng Customs ang kinasuhan dahil bumagsak sa &amp;quot;lifestyle checks&amp;quot;. Twenty thousand pesos lamang isang buwan ang suweldo ng dalawang magkapatid na kurakot subalit sandamukal ang ari-arian at mga sasakyan. Ang isa ay may motorboat pa. Kakatwa ring sa Customs ay may mensahero na sumasahod lamang ng P6,000 subalit dalawa ang mamahaling sasakyan at may ilang pinto ng apartment. Ganyan din halos sa BIR at DPWH. Walang tigil sa pagpapayaman ang mga kurakot. Wala nang katapusan ang kanilang kakaibang pananakop. Sinisipsip ang kaban. Ngayoy nayayanig naman ang bansa dahil sa jueteng payola at direkta nang sinangkot ang Unang Pamilya. Wala na ngang katapusan ang pananakop ng mga kurakot at hindi na makalaya ang mga dahop ang pamumuhay. Lalo pang nabaon sa kumunoy ng kahirapan. Kailan nga ba lalaya ang bansa sa mga kurakot?</body>
<link>http://www.philstar.com/Article.aspx?articleId=281355&amp;publicationSubCategoryId=94</link>
</article>
<article>
<title>Archbishop Cruz, ba't sa Bicol lang nakasentro ang jueteng expose ?</title>
<author>BANAT NI BATUIGAS Ni Bening Batuigas</author>
<date>
<month>June</month>
<day>12</day>
<year>2005</year>
</date>
<body>OPEN SECRET na pala sa Bicol ang relasyon nina jueteng bagwoman Sandra Cam at ret. Gen. Restituto Mosqueda. Kung sa Senado mahigpit na nai-deny ni Cam ang pagiging malapit nila sa isat isa ni Mosqueda, aba, hindi niya malilinlang ang taga-Bicol, na dahil sa kawalan ng trabaho bunga sa pagsara ng jueteng, ay tsismis na ang lakad. Ayon sa taga-Bicol na nakausap natin, hindi makukuha ni Cam ang mga impormasyon niya kapag walang tiwala sa kanya si Mosqueda, di ba mga suki? Kung totoo lahat ng sinabi ni Cam, bakit sasabihin ni Mosqueda ang mga sikreto niya sa kanya kung jueteng bagwoman lang siya, tanong ng mga taga-Bicol? At bakit ipagkakatiwala sa kanya ang mga tseke, pati ang pag-deliver ng pera eh hindi naman barya lang ang iniatang sa kanya? Pero sa pagtatanong nina Senators Miriam Santiago at Bong Revilla, tahasang pinabulaanan ni Cam ang relasyon nila ni Mosqueda na hindi naman pinalampas ng mga taga-Bicol. Kung si Cam ay nagsinungaling sa relasyon nila ni Mosqueda, aba, maaaring hindi rin totoo ang mga pinagsasabi niya ukol sa jueteng sa Bicol, ganun ba yon mga suki? Kung sabagay, may semplang pang isa si Cam. Sinabi niya na hindi siya nag-logbook at hindi rin kinapkapan nang i-deliver niya ang jueteng money kina Presidential son at Pampanga Rep. Mikey Arroyo at Rep. Iggy Arroyo sa Kamara. Eh pinabulaanan naman ito ni ret. Bayani Fabic, ang Sgt.-at-Arms ng Kamara na nagsasabing walang pinipili ang mga tauhan niya sa pagkapkap ng mga pumapasok nga sa lower house dahil sa kasagsagan ng threat ng terorismo. Sang-ayon ako riyan mga suki dahil ako mismo ay nakaranas nang mahigpit na security sa Kamara nang mag-cover din ako doon. Pati nga wallet ko ay binuklat para tingnan kung may ipinupuslit tayo. Maging ang mga kasamahan ko sa trabaho ay makapagpapatunay nito. He-he-he! Huling-huli na nagsisinungaling si Cam at siya lang at ang mga kakutsaba niya ang nakaaalam kung bakit. Ang ipinagtataka pa ng taga-Bicol, bakit sa kanilang lugar lang nakasentro ang expos&amp;eacute; ni Dagupan-Lingayen Archbishop Oscar Cruz ukol sa jueteng? Ibig bang sabihin niyan hindi lang ang kalikasan ang galit sa kanila bunga sa sunud-sunod na bagyo na sumalanta sa kanila kundi maging ang simbahan man? Kasi, alam naman ng taga-Bicol na hindi lang sa kanilang lugar namamayagpag ang jueteng kundi sa ibang bahagi man ng bansa. Bakit kami lang ang pinapahirapan ni Archbishop Cruz? Yan ang tanong nila. Kaya ipinukol ng taga-Bicol kay Archbishop Cruz ang kanilang mga tanong dahil si Cam ay taga-Bicol pati na ang mga jueteng witnesses na sina Boy Mayor at RJ Garcia. Ang taga-Bicol lang ba ang nalululong sa jueteng? He-he-he! Mukha bang may kinikilingan si Archbishop Cruz sa pagbubulgar niya, ha mga suki? Matapos ang kanyang testimonya sa Senado, inulan ng dirty tricks si Cam na kinukuwestiyon ang kanyang kredibilidad. Aba, hindi dapat siya magalit dahil ganyan naman talaga ang society natin. Di ba may kasabihan tayo na &amp;quot;Kung ano ang ibinato mo sa kapwa mo ay ibabato rin sa yo?&amp;quot; Ayon sa taga-Bicol, noong Marso pa naputol ang magandang relasyon nina Cam at Mosqueda at tugma ito sa pagpasok ni Bong Pineda doon ng kanyang negosyo. Sa tingin ng taga-Bicol, masakit ang paghihiwalay ng dalawa na siyang nagtulak kay Cam na tumestigo sa Senado. Sa tingin ko naman, ang ugat talaga nitong jueteng expos&amp;eacute; ay ang salitang KASUWAPANGAN. Abangan!</body>
<link>http://www.philstar.com/Article.aspx?articleId=281369&amp;publicationSubCategoryId=94</link>
</article>
<article>
<title>Magtulong-tulong sa paglilinis ng hangin</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>June</month>
<day>12</day>
<year>2005</year>
</date>
<body>SA isang pag-aaral, nabatid na $400 milyon bawat taon ang nagagastos para sa kalusugan dahil sa polusyon sa hangin sa Metro Manila, Davao, Cebu at Baguio. Ang mga lugar na ito ay tahanan ng halos ika-apat na bahagdan ng populasyon sa bansa. Ang gastos ay halos 0.6 porsiyento ng kabuuang gross domestic product ng bansa. Ang lumalaking populasyon, pagdami ng sasakyan at pagdami ng mga gawaing pang-industriya, ay nagpapalala sa kalagayan ng hangin. Alam ba ninyong 70 percent ng polusyon sa hangin ay mula sa mga sasakyan samantalang 30 percent ay galing sa mga pabrika at iba pang stationary sources. Ang mga buga dulot ng pabrika, usok mula sa sasakyan, pagsusunog ng basura, ay nagdudulot ng polusyon sa hangin. Hindi lamang pagdilim sa ating himpapawid ang dulot ng polusyon sa hangin. Nagdudulot din sila ng matinding gastos pang-ekonomiko at lalo pa, ang mga gastos dahi sa sakit. Ang polusyon sa hangin ay mapanganib sa kalusugan. Ang tinatawag na acid rain ay nakakaapekto sa mga katubigan, punong-kahoy at halaman. Nagdudulot din ito ng pag-init ng mundo o ng tinatawag na greenhouse effect. Maraming masamang epekto ang polusyon sa hangin. Tayong lahat ay may papel sa paglilinis ng hangin. Maaari tayong mamuno sa pangangalga ng hangin. Iwasan ang pagsusunog ng mga basura, panatilihing nasa kondisyon ang mga makina ng mga sasakyan, magtanim ng mga halaman at puno sa mga bakuran. Ilan lamang ito sa mga maliliit na paraan upang matulungan natin ang pamahalaan sa programang Linis Hangin na sinusulong ng DENR. Kayang-kaya natin ito sa sama-samang pagkilos.</body>
<link>http://www.philstar.com/Article.aspx?articleId=281373&amp;publicationSubCategoryId=94</link>
</article>
<article>
<title>Ano ang hyperthyroidism ?</title>
<author>WHAT'S UP DOC? Ni Dr. Tranquilino Elica&amp;ntilde;o Jr.</author>
<date>
<month>June</month>
<day>12</day>
<year>2005</year>
</date>
<body>MADALING makikilala kung ang isang tao ay may hyperthyroidism. Siya ay may nakausling mga mata, madalas makaranas ng pagdumi, may insomnia, may menstrual problems, sensitive sa init, madalas ang tibok ng pulso, malaki ang thyroid gland, hindi nadadagdagan ang timbang, magagalitin at nerbiyoso. Ang hyperthyroidism ay overfunctioning ng thyroid gland sa leeg. At kapag overfunction o over active ang thyroid gland nakapagproduce ito ng mataas na metabolism dahilan para ang katawan ay mag-fast forward. Mabilis ang pacing. Hindi bat ang gusto ng mga tao ay magkaroon ng extra energy? But what do you do if your body wants to go at a faster pace than you want it to? Ganyan ang nangyayari kapag may overfunctioning ng thyroid gland. May mga paraan na magagawa para mag-slow down. Una, basahin ang label ng inyong gamot. Maraming nutritional supplements na nagtataglay ng animal hormones. Ang mga ito ang nagiging dahilan para mag-overdrive ang inyong gland. Maraming pag-aaral na ang isinagawa sa mga taong humingi ng advice sa ukol sa hyperthyroidism at napag-alaman na karamihan sa kanila ay nagtake ng large doses ng nutritional supplement na may animal thyroid hormones. Nang tumigil sila sa pagtake nito, bumalik sa normal ang kanilang gland. Ang stress ay dahilan din para magsecrete ng thyroid hormones kaya mag-relax. Kumain ng mga pagkaing mayaman sa protein gaya ng karne, cheese, beans at peas, ang Vitamin A ay maaari ring makatulong. Ang Radioactive iodine at operasyon ay ginagawa para magamot ang overactive thyroid. Sa mga mild cases ng hyperthyroidism, ang anti-thyroid drug theraphy ay maaaring gamitin. Sa pamamagitan ng relaxation at healthy eating, matutulungan ang inyong katawan na maibalik sa dating magandang kalusugan.</body>
<link>http://www.philstar.com/Article.aspx?articleId=281380&amp;publicationSubCategoryId=94</link>
</article>
<article>
<title>Araw ng Kalayaan</title>
<author>ALAY-DANGAL Ni Fr.Jose Blanco S.J.</author>
<date>
<month>June</month>
<day>12</day>
<year>2005</year>
</date>
<body>MAHIGIT 10 dekada na ang nakalilipas nang ideklara sa Cavite ang ating kalayaan o pagsasarili mula sa mga mananakop na Kastila. Sa loob ng panahong iyon, ang ating bansa ay dumaan sa napakaraming pagsubok at pagpupunyagi upang makatayo sa ating sarili bilang isang bansa. Sa ating pagsasarili, ipinahayag natin sa buong mundo na tayo ay isang bansa na kapantay ng iba pang mga bansa  may mga karapatan at mga kalayaang tinatamasa, may sariling dangal bilang isang bansa, may sariling kapasiyahan sa kung ano ang makabubuti para sa ating sarili, at may sariling pagnanais para sa kaunlaran ng mga mamamayan. Datapwat, sa kabila ng pagsasarili, maitatanong natin sa ating mga sarili: Tunay nga bang tayoy may kasarinlan? O bahagya nga lang ba ang kasarinlang ito? Kung tayoy may tunay na kasarinlan, anu-ano ang mga biyayang ating natamo dahil sa kasarinlang ito? Paano ako o tayo nakaambag upang mapanatili ang kasarinlang ito? At kung bahagya lamang ang ating kasarinlang tinatamo ngayon, saan pa tayo nagkukulang? Paano natin ito mapapaigting upang sa ganoon ay lalong tumingkad ang ating pagsasarili o kasarinlan? Higit sa pagwawagayway ng ating bandila na sagisag ng ating bansa ay ang ating pagsusumikap bilang mga mamamayan na patuloy na magsumikap na matamo ang pagkakaisa at kaisahan upang sa ganoon ay sama-sama nating suungin ang mga hamok nang tunay na kasarinlan: Ang pagkakaroon ng disiplina sa sarili, ang pagsunod sa mga alituntunin ng kagandahang-asal, ang pag-iisip at pagsasagawa ng mga bagay-bagay na makakatulong sa kapwa at kapakanan ng bansa, ang paggagalangan sa bawat isa, ang pangangalaga sa mga likas na yaman na ibinigay sa atin ng Tagapaglikha, at higit sa lahat ay ang pagkakaroon ng takot sa Diyos. Araw ng Kalayaansa kabila ng lahat, biyaya kang handog ng Diyos at ng mga makabayang Pilipino na nagtaya at nagtataya ng kanilang lakas, dugo at buhay para sa kabutihan ng lahat!</body>
<link>http://www.philstar.com/Article.aspx?articleId=281384&amp;publicationSubCategoryId=94</link>
</article>
<article>
<title>Dagdag kaalaman sa tigdas at goiter</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>June</month>
<day>12</day>
<year>2005</year>
</date>
<body>KADALASANG mga bata ang dinadapuan ng tigdas. Ang tigdas ay mga white spots na lumulutang sa mukha, likod, braso, hita at binti. Ang tigdas ay dala ng virus. Ang may tigdas ay inuubo, sinisipon, panay ang bahin, nagtutubig ang mga mata, masakit ang ulo, laging uhaw at nilalagnat. Ang mga may tigdas ay dapat na pakainin ng itlog at dairy products at uminom ng maraming tubig at fruit juices na mayaman sa Vitamin C gaya ng oranges, dalanghita, kalamansi. Dapat din silang kumain ng sariwang prutas gaya ng saging, atis, mangga at mansanas. Napag-alaman na ang kakulangan sa Vitamin A ang sanhi ng tigdas. * * * Marami ang nag-aakalang ang goiter ay nakahahawa. Hindi ito nakahahawa ngunit namamana. Ang kakulangan ng iodine sa katawan ang siyang dahilan kung bakit lumalaki ang bilog sa lalamunan na mas kilala sa tawag na &amp;quot;bosyo&amp;quot;. Pero meron ding goiter na hindi halata dahil itoy toxic o nasa ilalim ng lalamunan kaya hindi gaanong napupuna. Ang tawag dito ay hyperthyroid samantalang hypothyroid naman ang non-toxic goiter. Bagamat namamana ang goiter ay acquired din. Ipinapayo sa mga may goiter at doon sa mga ayaw magka-goiter na kumain ng mga seafoods at gulay pero mahigpit na ipinagbabawal ang pagkain ng repolyo at cauliflower na may mga sustansiya na nagpapalala ng goiter. Hindi rin sila dapat kumain ng matatamis, maalat at malalamig na pagkain gaya ng sorbetes. Bawal din silang manigarilyo at uminom ng alak at hindi sila dapat na mapagod.</body>
<link>http://www.philstar.com/Article.aspx?articleId=281388&amp;publicationSubCategoryId=94</link>
</article>
<article>
<title>Bakit ako nag-resign?</title>
<author>AMBA'S BRIEFS Ni Roy &amp;quot;Amba&amp;quot; Se&amp;ntilde;eres</author>
<date>
<month>June</month>
<day>12</day>
<year>2005</year>
</date>
<body>ITO ang mga dahilan kung bakit kinakailangan na nating bumangon ngayon. Imulat na ang mga mata, tumayo at manindigan: Ayon kay Edmund Burke, isang kilalang intelektwal noong taong 1763, &amp;quot;The only thing necessary for the triumph of evil is for good men to do nothing.&amp;quot; Sa ating sariling wika, ani Burke, &amp;quot;Ang kailangan lamang upang magtagumpay ang mga masasama ay ang pagwasawalang-kibo ng mga mabubuti.&amp;quot; &amp;quot;The only thing necessary for the triumph of evil is for good men to do nothing.&amp;quot; Let me repeat that! Naniniwala ako na ang pagsasawalang-kibo ay walang maidudulot na kabutihan sa bayan. Now, let me tell you that there are thousands of good men and women in the Armed Forces of the Philippines and in the Philippine National Police. I know whereof I speak because I am an adopted member of a PMA Class. I like all of my mistahs. They brim with idealism, decency, honesty, and patriotism. As a whole, the good in the AFP/PNP far outnumber the bad. I call upon you, the officers and staff of the AFP and PNP to be true to your noble goal and mission as the Protector of the People as enshrined in the Constitution of the Philippines. Article 2, Section 3 of the Philippine Constitution is clear and unequivocal. &amp;quot;The Armed Forces of the Philippines is the PROTECTOR of the PEOPLE and the STATE. Its GOAL is to SECURE the SOVEREIGNTY of the STATE xxx&amp;quot; Article 2, Section 1, in turn states  &amp;quot;The Philippines is a democratic and republican State. SOVEREIGNTY RESIDES in the PEOPLE and all GOVERNMENT AUTHORITY emanates from THEM.&amp;quot; The only way for the AFP and the PNP to secure the sovereignty of the State is to secure the very people in whom sovereignty resides. In fact, in international law and international relations parlance, the words sovereignty and people are synonymous and are one and the same. Sovereignty means the people and the people mean sovereignty! Let me emphasize, the goal of the AFP/PNP is to secure the sovereign people of the Philippines against a clear and present evil. This clear and present evil are the widespread hunger, poverty, and joblessness of 5 million of our people; the underemployment of 7 million; the painful exile of 7 million OFWs most of whom are being sexually brutalized; the breakdown of law and order which have become manifest in the ruthless assassination and murder of both prominent and ordinary citizens; the rampant smuggling of goods into the country which has forced local factories to shut down and to layoff thousands of workers; the unabated illegal logging which caused the deaths of thousands of our countrymen due to landslides and flashfloods; the proliferation of jueteng and other forms of illegal gambling; the unhampered operation of drug syndicates; the fraudulent presidential elections, and many, many more. What could be more pervasive an evil as this litany. Ladies and gentlemen of the AFP/PNP, it behooves you to protect and secure us, the Sovereign People of the Philippines. Come to our rescue we all implore you! Saklolohan nyo po kami mga minamahal at ginagalang naming mga Kasundaluhan at mga Kapulisan. Panahon na po upang ipakita ninyo sa buong Sambayanang Pilipino na kayo pong lahat ay mga malilinis at likas na mga mabubuting tao, hindi katulad ni Heneral Carlos Garcia na napabayaan sa kusina ng kanyang mga among, marahil ay mga kawatan din. Ngunit mangilan-ngilan lamang sila kung ihambing sa mga libu-libong matitino at mabubuting sundalo at pulis ng AFP at PNP. Huwag kayong mag-atubili o mag-aalinlangang isakatuparan ang inyong wagas at sagradong misyon sa Saligang Batas. As a lawyer and former Ambassador and presently as an ILO expert, I have been in frequent consultation with my colleagues in the Philippine Bar Association, the Integrated Bar of the Philipines, and the Diplomatic Corps, and we are one in our analysis that because of the clear and presently oppressive and enormously evil situation that our society and people are now in, you have all the right nay obligation to invoke, assert, execute, and implement Article 2, Section 3 in correlation with Section 1 of the Constitution of the Philippines as Our Protector. Hangang sa susunod na Linggo po. * * * Para sa inyong reaksyon, mag-e-mail po sa royseneres@yahoo.com</body>
<link>http://www.philstar.com/Article.aspx?articleId=281393&amp;publicationSubCategoryId=94</link>
</article>
<article>
<title>EDITORYAL - Taumbayang sugatan ang labis na mahihirapan</title>
<author></author>
<date>
<month>June</month>
<day>13</day>
<year>2005</year>
</date>
<body>MADALI lang palayasin ang mga negosyanteng dayuhan sa bansa. Paugungin ang kudeta at patindihin ang destabilization plot at sabayan ng mga pagmamartsa sa kalsada. Iglap lang sibat na sila sa bansa. At iglap din, bagsak ang ekonomiya. At walang ibang kawawa kundi ang taumbayang sagad na nadaramang kahirapan. Ang nangyayaring kontrobersiya sa jueteng, mga naglabasang &amp;quot;GMA tapes&amp;quot; at umuugong na pagpapabagsak sa Arroyo administration ay sapat na para matigatig ang mga dayuhang negosyante. Tiyak na ang mga nangyayaring senaryo sa bansa ay pinaghahandaan na nila para makaiwas o makalayas. At iisa ang resulta ng kanilang paglayas  bagsak na ekonomiya. At kapag bumagsak ang ekonomiya, lalo pang marami ang maghihirap. Marami ang mabuburyong. Tiyak na may iiyak at pilit maghahanap ng lugar kung saan magkakaroon ng katahimikan. Pero saan sila susuling? Wala na. Tanging ang mayayaman ang walang tigatig sapagkat magkagulo man, madali silang makalilipad sa ibang bansa. Libre na sila sa magulo at walang katiwasayang Pilipinas. Naramdaman na ang epekto ng mga kaguluhan nang bumagsak ang peso. Ang kontrobersiya sa jueteng at paglabas ng &amp;quot;GMA tapes&amp;quot; ang nakapagpabuway sa peso. Lalo pa ngang naging masalimuot nang maglabasan ang mga testigo sa isinasagawang Senate investigation sa jueteng payola. Noong Huwebes, direktang sinabi ni Sandra Cam na nagdeliber siya ng pera kay Pampanga Rep. Mikey Arroyo at kay Negros Occ. Rep. Iggy Arroyo. Si Iggy ay kapatid ni First Gentleman Mike Arroyo. Dinala umano ni Cam ang pera sa mismong Session Hall ng House of Representatives at ibinigay ang P500,000 kay Mikey na nakalagay sa isang kahon. Nagdala na rin daw siya ng pera kay Iggy sa mismong opisina nito sa House of Representatives. Galing naman ang pera kay Chief Supt. Restituto Mosqueda na provincial director ng Bicol. Noong Biyernes ay lumabas ang umanoy &amp;quot;mother of all tapes&amp;quot; na nakarekord ang pag-uusap ni President Arroyo at ng Comelec commissioner na si Virgilio Garcillano. May kaugnayan ang pag-uusap sa pagmamanipula umano ng resulta ng 2004 election. Marami ang sumisigaw na dapat mag-resign na si Mrs. Arroyo. Puwede naman kahit ano ang isigaw. Malaya ang bansang ito. Pero ang tiyak, ang magdurusa sa mga nangyayaring ito ay walang iba kundi ang mga dukha at timawa.</body>
<link>http://www.philstar.com/Article.aspx?articleId=281494&amp;publicationSubCategoryId=94</link>
</article>
<article>
<title>Ang tamang ginawa ni Ferdinand E. Marcos</title>
<author>AKSYON NGAYON Ni AL G. Pedroche</author>
<date>
<month>June</month>
<day>13</day>
<year>2005</year>
</date>
<body>DIKTADOR daw si Marcos. Totoo. Nagpayaman at nagsamantala sa kapangyarihan. Obvious din. Pero bakit siya nagtagal sa kapangyarihan? Dalawampung taon siyang naghari at kundi dahil sa mga political turmoil gaya nang pagkakapatay kay Ninoy at ang kanyang pagkakasakit nang malubha, nagtagal pa marahil ang kanyang pamumuno beyond 1986. Marcos leadership held sway for a long time dahil ipinagkaloob niya ang basic services sa taumbayan. May price control. Hindi basta-basta nakapagtataas ng presyo ang mga kompanya ng petrolyo. May Oil Price Stabilization Fund. Isang pondo na nagbibigay ng subsidiya sa presyo ng petrolyo kapag tumaas ang presyo ng langis sa world market. Kapakanan ng taumbayan ang inuna ni Makoy. Hindi ko sinasabing tama ang ginawa ni Marcos. Puwedeng siyay naging mandarambong. Pero ibinahagi niya ang kanyang &amp;quot;dinambong&amp;quot; para guminhawa ang buhay ng marami. Well provided ang pangangailangan ng tao. Galit kay Marcos ang mga binansagan niyang &amp;quot;oligarchs&amp;quot;. Yung mga mayayamang negosyante na pinatalsik upang makopo niya at ng kanyang mga alipores ang mga pangunahing negosyo sa bansa. Pero ang epektoy para pa rin sa interes ng mga maliliit. Mura ang bilihin. Mura ang serbisyo. Kasi kontrolado ni Marcos ang takbo ng negosyo. Ngayon, malaking isyu ang diumanoy pandaraya sa eleksyon ni Presidente Arroyo. Malaking isyu ang pagtanggap diumano ng kanyang mga kaanak ng suhol mula sa ilegal na larong jueteng. Nagpoprotesta na ang mga tao sa lansangan at hinihingi ang kanyang pagbibitiw sa puwesto. Kung nakatikim man lang kahit katiting ng ginhawa ang taumbayan sa liderato ni Gloria, kesehodang nandaya siya. walang ano mang puwersa ng kanyang mga kalaban ang puwedeng magpatalsik sa kanya. Ang problema, inuna ni Gloria ang kapakanan ng mga mayayamang kompanya against the interest of the poor. Ang halaga ng edukasyon ay mataas gayung bagsak ang kalidad. Presyo ng paninday sobra ang taas habang maliit ang kita ng manggagawa. Sapat na dahilan iyan para ang taumbayan ay sumuporta sa ano mang kilusan para siya patalsikin.</body>
<link>http://www.philstar.com/Article.aspx?articleId=281508&amp;publicationSubCategoryId=94</link>
</article>
<article>
<title>Gaano kasidhi ang jueteng?</title>
<author>SAPOL Ni Jarius Bondoc</author>
<date>
<month>June</month>
<day>13</day>
<year>2005</year>
</date>
<body>MAHIRAP magsabi ng totoo; kung kani-kanino aani ng batikos. Yan ang nabatid ni PNP chief Art Lomibao nang umaming hindi kaya mag-isa ng pulisya sugpuin ang jueteng. Binatay ni Lomibao ang pahayag sa maraming saliksik at sariling karanasan. Limang araw matapos iutos ni Presidente Arroyo ang all-out war sa sugal, dineklara ni Lomibao na jueteng-free na ang buong Luzon. Kamala-mala mo, biglang nagsulputan ang mga &amp;quot;guerrilla draws&amp;quot; ng lot-teng, at napahiya siya miski marami nang sinibak na local police chiefs. Nag-lie low na nga kasi ang jueteng lords. Pero ang mga gutom nilang kabot kolektor ay nag-improvise ng simpleng sugal mula sa official lotto. Ang jueteng ay may &amp;quot;nacional&amp;quot; (politikot pulis na protektor) at local operator (financier). Karaniwang may 15 kabong tagapangasiwa sa baryo, na may tig-15 kolektor, na tagakubra sa 30 mananaya. Kaya kung may 606 siyudad at bayan sa Luzon, merong 9,090 kabo at 136,350 kolektor mula sa 4-milyong mananaya. Pabago-bago ang nasa nacional at protektor, depende kung sino ang nasa Administrasyon o tinalagang PNP officers, o kung nahuli o napatay. Pero ang mga kabot kolektor ay permanenteng sindikato. Yon lang ang trabaho nila, maari pa ngang minana mula sa ninuno nun pang panahon ng Kastila. Sa kanila umaasa ang local operator. Ang PNP ay 115,000 katao lang, kalahati nasa-Luzon. Sa karaniwang bayan may 40 pulis. Tatlo ay officer na tagapangasiwa. Sa natitirang 37, malamang may limang naka-sick o -vacation leave. Ang natirang 32 ay hati sa dalawang 12-hour shift. Dapat hindi bababa sa 20 armadong pulis at pitong kotse para mag-raid ng jueteng den. Tikis sa tao, suweldot gamit, ano ang ibubuga ng pulis sa masidhing sindikato? Kailangan ng tulong ng lahatsimbahan, NGOs, pamunuan, mamamayan para mabura ang salot. Kung pulis lang, lalong lalala ang krimen kung ikulong ang financier at maging magnanakaw ang mga kabot kolektor. At kung silang lahat ang ikulong, wala ring paglalagyan at ipapakain ang pulis.</body>
<link>http://www.philstar.com/Article.aspx?articleId=281511&amp;publicationSubCategoryId=94</link>
</article>
<article>
<title>Sipa</title>
<author>BAHALA SI TULFO NI Ben Tulfo</author>
<date>
<month>June</month>
<day>13</day>
<year>2005</year>
</date>
<body>PUSPUSAN ang ginagawang kampanya ng Bureau of Internal Revenue (BIR) laban sa mga establisyimentong hindi nagbabayad ng tama at kaukulang buwis. Mas marami silang buwis na makokolekta, mas maganda para sa ating ekonomiya. Ngunit kaiba ang pandarayang nadiskubre ng BITAG sa tanggapan ng Central Mailing Express Center (CMEC). Estilo ng ilang mga batikang empleyado ng CMEC ang magpalusot ng ilang importanteng sulat o mga parcels na dapat ay nagbabayad ng kaukulang buwis. Malaking pera ang nawawala sa pagpapalusot ng mga tiwaling empleyado ng CMEC. Sindikato ang ganitong estilo dahil nakatimbre na ang mga bagaheng ito. Kayat pagdating sa CMEC, alam na ng mga miyembro ng sindikato ang kanilang ihihiwalay at lalagyan ng pananda o code. Sipa o tadyak ang tawag sa ganitong modus dahil habang inaayos ang mga bagong dating na parcel, palihim nilang itinatabi ang mga may timbre sa pamamagitan ng pagsipa dito. Mala-diversion na nangyayari sa National Food Authority (NFA) ang modus na ito. Isinasabay sa delivery ng legal na mga parcel ang mga pinalulusot na kontrabandong ito. Dito makikita kung gaano kalinaw ang sabwatan at ang lawak ng sindikato. Ayon sa impormasyong aming natanggap, kadalasan, mga importanteng bagay tulad ng high end cell phone, mga imported na relo o piyesa ng baril ang pinalulusot sa CMEC. Walang alam sa mga nangyayaring ito si Dir. Oscar Lazo ng CMEC, maging ang Postmaster General na si Dario Rama. Ngunit may bagong sistema na raw silang ipinatutupad para maiwasan ang ganitong uring pagnanakaw. Tulad ng ibang malalaking kumpanya, dadagdagan daw nila ng mas sopistikadong surveillance-monitoring camera ang kanilang tanggapan Pero alam ng BITAG na hindi uubra ang ganitong sistema. Kinakailangang matuldukan ang baluktot na gawain ng ilang sindikatong empleyado ng CMEC bago sila makaisip ng panibagong estilo upang makalusot. * * * Hotline numbers para sa mga tips o anumang uring katiwalian, i-text (0918) 9346417, (0927) 8280973, o tumawag sa mga numerong ito 932-8919 / 932-5310. Bahala si Tulfo sa UNTV 37 at DZME 1530 mula Lunes hanggang Biyernes, 9-10:30 a.m.</body>
<link>http://www.philstar.com/Article.aspx?articleId=281518&amp;publicationSubCategoryId=94</link>
</article>
<article>
<title>&amp;quot;Paano na ngayon Sammy Ong?&amp;quot;</title>
<author>CALVENTO FILES Ni Tony Calvento</author>
<date>
<month>June</month>
<day>13</day>
<year>2005</year>
</date>
<body>MARAMI NG MGA NATIONAL BUREAU OF INVESTIGATION (NBI) DIRECTORS ANG NAKILALA KO MULA PA KAY DIRECTOR ANTONIO CARPIO HANGGANG SA KASALUKUYAN NA DIRECTOR NA SI GEN. REYNALDO WYCOCO. SA NBI KO NA RIN NAKILALA ITONG SI ATTY. SAMUEL &amp;quot;SAMMY&amp;quot; ONG Hindi ko na kailangan pang ikwento ang mga pangyayari kung paano lumutang itong si Atty. Samuel Ong dating Deputy Director ng National Bureau of Investigation na takot na takot at pinoproklama ang isang audio tape na ito daw ay &amp;quot;mother of all tapes&amp;quot; na ibinigay sa kanya ng isang Intelligence Service of the Armed Forces of the Philippines ISAFP officer at ipinagkatiwala sa kanya. Ang buhay daw niya ay nasa panaganib dahil siya ang pinagkatiwalaan na mangalaga ng tape na ito. Paano kung sabihin ko sa yo na nakatanggap din ako ng email na pagkahaba-haba kung saan detalye ang diumanoy pag-uusap ni Atty. Virgilio Garcillano ng COMELEC at ng ibat ibang tao? Nakasulat sa email na itoy para sa People of the Philippines at para maipablish ko. Lumalabas nyan Sammy, hindi lamang ikaw ang pinadalhan niyan. Kung pinadalhan ako sa aking email address, ilan pa ang pinadalhan niyan? Bukod tangi kang lumabas at pumorma sa harap ng media na parang ikaw na ang magbabago ng kasaysayan ng ating bayan sa mga susunod na araw. The Messiah complex. Kilala ko si Sammy Ong! Siya yung hepe ng Anti Fraud Division ng NBI nung mga panahon na ang isang mayor ng Laguna ay naakusahan ng kasong RAPE ng isang minor. Nagkaroon ng malaking isyu kung bakit hindi hinuhuli ang mayor na ito gayung may Warrant of Arrest laban sa kanya. Inorderan ang NBI na hulihin yung mayor para maikulong. Hinuli nga yung mayor subalit ni hindi ito nakatuntong sa pintuan ng jail ng NBI. Ang ginawa nitong si Sammy Ong na ito, ibinigay ang kanyang personal na opisina sa NBI at itoy nagsilbing tirahan nitong mayor na ilang linggo rin. Kaibigan daw niya yung mayor, Personal na sinabi niya sa akin ito. He shielded this mayor from the media. Habang dinidinig ang kaso ng mayor sa isang RTC sa Manila, ginawang hotel room ang airconditioned office ni Sammy. Ang tanong, magkano ang ibinayad nitong mayor kay Sammy kung meron man para gawing ala Manila Hotel ang kanyang opisina. Legal ba ang ginawa ni Sammy sa pagpapahiram ng kanyang opisina para mabigyan ng VIP treatment itong mayor na ito? Opisina ng NBI yan na ipinahiram lang kay Sammy. Ang taong- bayan ang nagbayad ng pagpapatayo ng NBI bldg. na yan. Wala kang karapatan ipagamit sa mayor yan! Habang nakatira yung mayor sa opisina ni Sammy, ang ginawa nito ay nagfile ng leave of absence para hindi niya kailangang pumasok. Marami sa bureau ang nakaka-alam nito. Buong Anti-Fraud Division nga alam ito! I know kasi may personal knowledge ako ng lahat ng ito! Totoo rin ang mga sinasabi ni Dir. Wycoco na si Atty. Ong ay nag-ambisyon na maging NBI Director. Wala namang masama dun. Sa katunayan, marami sa mga Regional Directors ngayon ay nangangarap na maging NBI Director someday. Umugong ang balita nang mamatay si Director Federico Opinion si Sammy ang maa-appoint na NBI Director. Biglang inappoint si Dir. Wycoco. Frustrated itong si Sammy so much so na sa mismong compound ng NBI nagsimula siya ng demonstrasyon laban kay Dir. Wycoco. Inuulit ko na hindi masama ang mag-ambisyon. Ang taong walang ambisyon sa buhay ay walang patutunguhan. Subalit kung ang ambisyon naman ay maging OBSESSION, mas lalo namang nakakatakot ito dahil kahit ano na lang gagawin para makuha ito. May nagsabi sa akin na isang kasamahan din nitong si Sammy sa bureau na desperado na raw itong taong ito. &amp;quot;Gusto niyang mag-ala Chavit Singson at maging catalyst sa pagbagsak ng Arroyo administration. Sa ganitong paraan baka sakaling matupad na ang kanyang obsession na maging NBI Director. Na-engot na yata itong si Sammy,&amp;quot; ayon sa isang NBI official. Sa paglutang ni Sammy na hawak sa kanyang kamay ang &amp;quot;mother of all tapes&amp;quot; nanawagan siya kung kani-kanino. Kay Ms. Susan Roces, sa oposisyon, sa Simbahang Katoliko, at sa mamamayang Pilipino. Aba, eh, nag-ambisyon din pala itong si Sammy na mag-ala Cardinal Jaime Sin nung panahon ng People Power 1 sa EDSA. Ang tanong: Susunod ba tayo mga kababayan? Susundin ba naman siya ni PGMA at Vice Noli De Castro na magresign? Sino ka ba Sammy Ong? Maganda ang naging reaksyon nitong si Ms. Susan Roces. She categorically said &amp;quot;My candidate is dead and theres nothing to gain from this.&amp;quot; Iba ang sitwasyon nung panahon ni President Corazon Aquino. Her husband was also dead, assassinated sa Tarmac nung 1983, pagkatapos there was massive cheating nung Presidential Elections which led to public indignation and the culmination of which ay nung tayo ang magpunta sa EDSA at sama-samang itinaya ang ating buhay para mapatalsik ang rehimeng Marcos. Pinatay nila si Ninoy subalit binayani naman natin siya dahil sa kanyang &amp;quot;act of bravery in the face of death&amp;quot; at ipinakita naman nating lahat ito ng iluklok si Cory Aquino. Ang ginawa ba nitong si Sammy ay isang &amp;quot;act of bravery for the Filipino people. Para ba sa atin ito at sa ating mga anak at apo? Hindi kaya totoo rin ang sinabi nung kausap kong NBI official na this is nothing but a crazy move from a desperate man na gustong maging NBI Director?. Mag-isip-isip kayo mga kaibigan. Pagod na rin ako mismo na pumunta sa EDSA at magdemonstrate. I am not young anymore. Kung nandaya nga si PGMA sa eleksyon laban kay Fernando Poe, Jr., ngayong pumanaw na si Da King, sino ang iluluklok sa pwesto kung mapatalsik si PGMA. Masdan nyo ang kondisyon ng ating bayan ngayon. Hirap na hirap tayo kumita ng pera para sa pang araw-araw nating gastusin, &amp;quot;Kahit sabihin mong mapatalsik si Gloria sa pwesto at ang oposisyon ang ilagay dyan, hindi naman magbabago ang aking buhay. Isang kahig, isang tuka pa rin ako at ang pamilya ko. Mabuti nga ngayon, kahit paano nakakatuka pa kami. Paano kung magkagulo? Baka dumating ang punto wala na kaming makain, mariing sinabi nitong si Jovencio Ablay, isang FX driver na nakausap ko. Ang lahat ng nangyayari ngayon sa ating bayan ay nakakaapekto ng ating ekonomiya. Sadsad na naman ang stock market, Ang mga foreign investors natatakot magpatuloy ng kanilang investment sa ating bayan. Mas lalo naman tayong walang maaasahan sa mga bagong foreign investors kung makita nila na hindi stable ang political climate sa Pilipinas. Nasa inyo ang desisyon mga kaibigan! PARA SA ANUMANG COMMENTS O REACTIONS, MAARI KAYONG MAGTEXT SA 09213263166. MAARI DIN KAYONG TUMAWAG SA 7788442. * * * E-mail address: tocal13@yahoo.com</body>
<link>http://www.philstar.com/Article.aspx?articleId=281522&amp;publicationSubCategoryId=94</link>
</article>
<article>
<title>EDITORYAL - Disiplinahin ang pamilya</title>
<author></author>
<date>
<month>June</month>
<day>14</day>
<year>2005</year>
</date>
<body>SA talumpati ni President Arroyo noong Linggo (Independence Day) sa Luneta, sinabi niyang isang taon ang ibinibigay niyang palugit para madurog ang corruption na may kinalaman sa jueteng at iba pang sugal. Wala aniyang makapangingibabaw sa batas. &amp;quot;Itaga ninyo sa bato. Ipakikita ko sa inyo ang aking lakas at determinasyon para mapatatag ang ating bansa at nang manatili ito sa tamang landas,&amp;quot; sabi niya. Marami pang sinabi si Mrs. Arroyo sa harap nang may 10,000 kataong dumalo bilang paggunita sa 107th anniversary ng Araw ng Kalayaan. Pero ang nakapagtataka, walang nabanggit ang Presidente sa dalawang kontrobersiyal na bagay na yumayanig sa kanyang gobyerno. Nabanggit nga niya ang jueteng at ang pagdurog dito subalit ang pagkakadawit ng kanyang asawa, anak at bayaw ay dedma siya. Wala rin siyang binanggit tungkol sa kontrobersiyal na &amp;quot;GMA tapes&amp;quot; na narinig ang pakikipag-usap niya sa isang Comelec commisisioner. Ang inaasahan ng taumbayan ay magpapakita siya ng katigasan para supilin ang kanyang pamilya na nasasangkot sa illegal jueteng. Ang gustong marinig ng taumbayan ay ang gagawin niyang pagdisiplina sa pamilya na wala namang ibang nakakaladkad ang pangalan kundi siya na rin mismo. Ang lahat ng mga masasamang ginagawa ng kapamilya ay sa kanya mismo bumabalik. Hampas sa kalabaw sa kabayo ang latay. Nakapagtataka rin naman na kung bakit isang taon pa ang ibinigay na palugit ni Mrs. Arroyo para lubusang madurog ang jueteng. Gaano katagal ang isang taon? Bakit kailangan pang abutin ng isang taon gayong kung talagang gugustuhin niya ay maaari niyang ipatigil nang biglang-bigla. Kamay na bakal na ang gamitin niya. Ipakita niya na mayroon siyang political will. Kung isang taon pa ang palugit baka lalo pang kumalat ang cancer na jueteng at masama na ang mangyari sa kanyang gobyerno. Sabi ni Mrs. Arroyo, walang kapamilya o kamag-anak sa kanya. Walang makapangingibabaw sa batas tungkol sa imbestigasyon sa jueteng. Kung totoo ang sinasabi bakit wala man lamang siyang sinabi sa kanyang talumpati tungkol sa kanyang anak na si Pampanga Rep. Mikey Arroyo at bayaw niyang si Negros Occ. Rep. Iggy Arroyo. Kung talagang ang gusto niyay maging matatag ang bansa at tumahak sa tamang direksiyon, bunutin niya ang mga tinik na hadlang sa daan. Itapon ang mga ito at sunugin para ganap na maniwala ang taumbayan sa kanyang mga sinasabi.</body>
<link>http://www.philstar.com/Article.aspx?articleId=281609&amp;publicationSubCategoryId=94</link>
</article>
<article>
<title>Senator, madalas kumuha ng GRO dahil bihira silang magkita ng asawa</title>
<author>BALITANG SPECIAL Ni Deo Macalma</author>
<date>
<month>June</month>
<day>14</day>
<year>2005</year>
</date>
<body>ALAM nyo bang madalas kumuha ng GRO ang isang senador dahil madalang na silang magkitang mag-asawa? Ayon sa aking bubuwit, happy birthday kay Isabela Rep. Anthony Miranda, Manny Bal ng DZRH; Alberto &amp;quot;Bulilit&amp;quot; Marquez ng Associated Press; Lt. Col. Emmanuel Ramos, Maj. Poten Camba ng PSG; Dr. Antonieta Ramos, Bros. Wilson Amper, Juanito Espino Jr. at Sis. Arlene Vano. * * * Alam nyo bang madalas sa bahay-aliwan ang isang senador at kumukuha ng GRO? Ayon sa aking bubuwit, dahil sa dami ng trabaho at problema ng mambabatas, para umano makapag-relax ay nagpupunta na lamang sa isang bahay-aliwan. Bukod kasi sa mga magaganda at seksing GRO sa nasabing bahay-aliwan ay meron ding mga seksing taga-masahe roon. Ito pala ang kanyang ginagawa para maalis ang kanyang pagod. Ano ba ang gusto mo Mr. Senator, powder ba o lotion? Shiatsu ba o Swedish? Moderate ba o hard? Single ba o double? Ayon sa aking bubuwit, pati ang GRO na napili ni Mr. Senator sa &amp;quot;aquarium&amp;quot; ay nagulat din nang magkita sila. Siyempre, dahil sikat na sikat si senator, wala na yatang tao sa bansa ang hindi nakakakilala sa kanya. Bukod kasi sa sikat si Senator, ang kanyang misis ay sikat-na-sikat din. Kilala silang mag-asawa sa buong bansa. Nagtanong tuloy yung GRO kay Senator kung bakit nagpupunta pa ng bahay-aliwan e maganda naman ang kanyang misis. Ang sagot ng senador ay bihira raw silang magkita ng kanyang misis. Madalas na nasa probinsiya si Misis at siya naman ay nasa Senado. Dahil bihira silang magkita, iniraraos na lang ni Senator ang kanyang init sa katawan sa mga magaganda, sexy at batambatang GRO sa Sucat, Para&amp;ntilde;aque. * * * Ayon sa aking bubuwit, bagamat nakikipag-&amp;quot;libing&amp;quot; si Senator sa mga GRO, siya naman ay maingat. Sinusunod daw parati ni Senator ang payo ng kanyang kapwa senador na mas matanda sa kanya. Kailangan, kapag may aksiyon tulad ng &amp;quot;Lets DO-H it!&amp;quot;, dapat ay gumagamit ng condom. Ayon sa aking bubuwit, mabait at galante si Senator sa kanyang naka-partner na GRO. Hindi raw bastos tulad ni Willie Revillame. Si Senator ay maginoo at galante. Sa katunayan ay natuwa ang GRO sapagkat ang ibinigay na tip ni Senator ay P5,000. Ang senator na madalas makipag-date sa mga GRO ay si Senator Siya ay guwapo at bata pa. Siya ay si Sen. R. as in Romeo.</body>
<link>http://www.philstar.com/Article.aspx?articleId=281634&amp;publicationSubCategoryId=94</link>
</article>
<article>
<title>Hindi uubra sa BITAG ang mga matitigas ang ulo</title>
<author>BAHALA SI TULFO Ni Ben Tulfo</author>
<date>
<month>June</month>
<day>15</day>
<year>2005</year>
</date>
<body>NAGKAINTERES ang BITAG sa isang reklamong natanggap namin hinggil sa ilegal na tambakan ng mga plastic at karton sa isang bakanteng lote sa Pulilan, Bulacan na pag-aari ni Gloria Crisostomo. Nagdudulot na ng masangsang na amoy ang drum-drum na plastik na may kemikal ang itinatambak sa lote naging dahilan ng pagkakasakit ng mga kapitbahay nito. Pinanghimasukan na rin ng barangay at Environment and National Resources Office (ENRO) ng Bulacan ang reklamong ito. Sa magkasabay na imbestigasyon ng ENRO at ng barangay, napatunayang ang bungkos-bungkos na plastik ng kemikal ang naging dahilan ng pagkakasakit ng mga residente rito. Wala ring maipakitang anumang papeles o Environmental Compliance Certificate (ECC) o mas kilala sa Provincial Ordinance 95-01 (A) ng Bulacan si Crisostomo. Dahil dito, naglabas na ng &amp;quot;Cease and Desist Order&amp;quot; ang ENRO upang ipatigil at isara ang operasyon sa nasabing tambakan. Pero tila matigas at makapal ang mukha ng may-ari nito na si Crisostomo dahil hanggang ngayon, patuloy pa rin sa pagtatambak sa bakanteng lote na patuloy na nagdudulot ng pinsala sa mga residente. Mukhang hindi nirerespeto ang ENRO ng Bulacan o talagang wala lang respeto rito ang may-aring si Crisostomo. Mahaba-haba na rin ang panahon ng pagtitiis at pagtitiyaga ng mga residente kung kailan maipatutupad ang nasabing ordinansa. Hoy Crisostomo, hindi uubra sa BITAG ang pagmamatigas mo, kung wala kang pakialam sa Cease and Desist Order ng ENRO, sa BITAG hindi ka pwedeng magmatigas. Kapakanan ng nakakarami ang mahalaga sa BITAG. Hindi makatwirang kumikita ka habang nagkakasakit naman ang mga taong nasa paligid ng tambakan mo. Huwag mo ng hintaying puntahan ka pa mismo ng BITAG at silipin ang masangsang mong tambakan. Kumilos Pronto ka na nang huwag ka nang mahulog sa aming BITAG.</body>
<link>http://www.philstar.com/Article.aspx?articleId=281747&amp;publicationSubCategoryId=94</link>
</article>
<article>
<title>Madam President suwetuhin mo si FG Mike at mga alipores niya</title>
<author>BANAT NI BATUIGAS Ni Bening Batuigas</author>
<date>
<month>June</month>
<day>15</day>
<year>2005</year>
</date>
<body>HINDI dapat magsaya si Presidente Arroyo bunga sa mukhang nalusutan na niya ang sigalot sa jueteng at ang controversial tape kung saan kausap niya ang isang Comelec commissioner para mandaya noong nagdaang elections. Kung ang mga left-leaning groups at Erap supporters kasi ang tatanungin, hindi pa tapos ang laban at mas malaking hakbangin ang gagawin nila sa June 21, 24 at 25. Ang balak pala ng kalaban niya ay paralisahin ang business district sa Makati City sabay pagsagawa ng isang linggong work stoppage sa ibat ibang bahagi ng bansa. Gustong iparalisa ng mga kalaban ni GMA ang business sa bansa para makatawag pansin sa mundo at pigilan ang pagdagsa ng foreign investors sa bansa nga. Kaya kung hindi sinuportahan ng sambayanan ang panawagan ng oposisyon na mag-resign na si GMA nitong nagdaang mga araw, hindi nangangahulugan na mahal na nila si GMA nga. Pagod lang ang sambayanan sa gulo, subalit kapag napatunayan ang mga akusasyon laban sa kanya, handa rin silang umalsa para sibakin si GMA sa puwesto nga. He-he-he! Panahon na para suwetuhin ni GMA si First Gentleman Mike Arroyo at ang mga alipores niyang nasa likod ng samut saring kaso ng katiwalian sa gobyerno niya. Kung itong mga pagkilos ng oposisyon ang gagawing basehan, mukhang wala nang ibubuga ang Erap boys at mga kaliwa. Kung noong National Day of Mourning nakaipon sila ng 8,000 crowd, aba, sa sumunod na araw, bokya na ang kilos-protesta nila. Mukhang wala nang perang ipamumudmod dahil maging sa San Carlos Seminary ay tig-P50 lang ang tinanggap ng mga sumali sa martsa. Kayat kung hindi magpapaulan ng pera ang oposisyon sa darating na kilos-protesta nila sa Ayala Ave. sa Makati City, mukhang matutulad lang ito sa pag-aaklas nila noong kasagsagan ng CD tape ni NBI whistleblower Sammy Ong na nilangaw nga. He-he-he! Madi-delay na naman ang pangarap ni Erap na tapusin niya ang termino niya, di ba mga suki? Sa tingin ko naman, dapat pagsisibakin ni GMA ang mga taong sa tingin niya ay ang qualification lamang ay ang pagiging malapit nila kay FG Arroyo bilang umpisa sa mga hakbangin niyang bumalik ang tiwala ng sambayanan sa gobyerno niya. Isama na niya sa listahan niya ang mga opisyales ng kapulisan na kahit overstaying na at wala namang accomplishments ay nananatili sa puwesto dahil kay FG Arroyo. Huwag nang lumayo si GMA at nasa tabi-tabi lang niya ay may isa-sample na siya. Kapag hindi kasi niya sinibak itong mga pulis na panay pera lang ang inaatupag, hindi mawawala ang sama ng loob ng mga ilang senior officers na mas senior at may mas mahigit na kakayahan sa mga opisyales na ipinangangalandakan ang pangalan hindi lang ni FG Arroyo kundi pati na si GMA, di ba mga suki? Dahil sa pangyayari ng nagdaang mga araw, panahon na para tagpasin ni GMA ang pakikialam ng mga Arroyo sa gobyerno niya, yan ay kung gusto pa niyang manatili sa puwesto nga, he-he-he! Panay Arroyo na lang ang sangkot sa katiwalian at mukhang nabukulan ang mga Macapagal, di ba mga suki?</body>
<link>http://www.philstar.com/Article.aspx?articleId=281751&amp;publicationSubCategoryId=94</link>
</article>
<article>
<title>Mahalaga ang gantimpala...</title>
<author>ALAY - DANGAL Ni Fr. Jose C. Blanco, S.J.</author>
<date>
<month>June</month>
<day>15</day>
<year>2005</year>
</date>
<body>KADALASAN, ang mga taong ipinagmamagaling ang kabutihang kanilang ginagawa ay walang kasiguruhan sa kanilang sarili  kulang sa pansin, sa ibang salita. Kailangan nilang magparetrato habang nag-aabot ng abuloy, o magpalathala ng kanilang nagawang kabutihan upang masabi ng mga taong makakakita ng retrato o makakabasa ng nilathala na mabuti nga ang kanilang ginawa. Ngunit ang paghanga ng ibang tao sa kanila ay ang mismo nang gantimpala nila, at mismo na ring katugunan sa kanilang pagiging kulang sa pansin. Kakaiba ang itinuturo ni Jesus ayon sa Ebanghelyo para sa araw na ito (Mt. 6:1-6, 16-18). Sinabi ni Jesus sa kanyang mga alagad, &amp;quot;Pag-ingatan ninyo na huwag maging pakitang-tao lamang ang paggawa ninyo ng mabuti. Kapag ganyan ang ginawa ninyo, wala kayong matatamong gantimpala buhat sa inyong Amang nasa langit. Kaya nga, kapag naglilimos ka, huwag mo nang ipagmakaingay ito. Sinasabi ko sa inyo, tinanggap na nila ang kanilang gantimpala. &amp;quot;Kung naglilimos ka, huwag mo nang ipaalam ito kahit sa iyong pinakamatalik na kaibigan upang malihim ang iyong paglilimos. At gagantihin ka ng iyong Amang nakakikita ng kabutihang ginagawa mo nang lihim. &amp;quot;Kapag nananalangin kayo, huwag kayong tumulad sa mga mapagpaimbabaw. Kapag mananalangin ka, pumasok sa iyong silid at isara ang pinto. Saka ka manalangin sa iyong Amang hindi nakikita, at gagantihan ang kabutihang ginagawa mo nang lihim. &amp;quot;Kapag nag-aayuno, huwag magmukhang malungkot, tulad ng mga mapag-paimbabaw. Kapag nag-aayuno, mag-ayos ng buhok at maghilamos upang huwag mapansin ng mga tao na ikaw ay nag-aayuno. Ang iyong Amang hindi nakikita ang tanging makaaalam nito. Siya, na nakakakita ng kabutihang ginawa mo ang gaganti sa iyo.&amp;quot; Sanay matutunan natin na higit na mahalaga ang gantimpalang nagmumula sa Diyos, kaysa sa papuri ng mga tao pagdating sa paggawa ng mga kabutihan  paglilimos, pananalangin, pag-aayuno. Ang papuri at gantimpala ng tao ay lumilipas; itoy panandalian lamang. Datapwat ang gantimpala ng Diyos sa kabutihang ating nagawa at ginagawa ng lihim ay magpakailanman.</body>
<link>http://www.philstar.com/Article.aspx?articleId=281759&amp;publicationSubCategoryId=94</link>
</article>
<article>
<title>Iwasan ang steroids at injectibles</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>June</month>
<day>15</day>
<year>2005</year>
</date>
<body>SI Teddy Ong Jr., 59, ng New Manila, Q.C. ay huminto na sa pagtatrabaho dahil sa pamamaga ng kanyang tuhod. Tumigil din siya sa paglalaro ng golf. Nagpaineksiyon siya sa likod at naramdaman niyang sumigla siya pero makalipas ang ilang araw ay hindi na siya makalakad. Hindi niya maigalaw ang mga paa at napakasakit ng kanyang balakang. Sumangguni siya kay Dr. Romy Orteza sa Room 1-A Santa Teresita Gen. Hospital, Q.C. at napag-alamang nagkaroon siya ng komplikasyon sa kidney dahil sa steroids. Sa bio-energetic modulation therapy ni Dr. Orteza ay natanggal ang mga toxins ni Teddy. Napatunayan na delikado ang pag-inom ng ibat ibang gamot at mga injectibles na sa katagalan ay may sisiraing parte ng katawan. Naka-anim na sesyon si Teddy at ngayon ay muling nagtatrabaho at naggo-golf. Si Apollo Constantino ng Calamba, Laguna ay dance instructor pero sa kanyang osteoarthritis ay hindi na siya makapag-ballroom dancing. Kung kani-kaninong doktor siya nagpatingin. May nagpayo sa kanya na operahan ang tuhod niya at kayurin ang prostate niya. Mahal ang sisingilin kay Apollo. Isang kaibigan ang tumulong sa kanya at kinontak si Dr. Orteza sa tel. 438-7678 at 0917-9191660 at agad na sumailalim si Apollo sa therapy at ngayon ay nakapagsasayaw siyang muli. Diabetic si Ed Abrogar, 57, ng Santa Maria, Bulacan. Matagal siyang pinahirapan ng pananakit at pamumulikat ng kanyang tuhod at paa. Nangitim at nagkasugat ang paa niya kaya pinayuhan siya na putulin ang kanyang paa. Nakaiskedyul na siyang ma-amputate pero isang kaibigan ang nagdala sa kanya kay Dr. Orteza. Makaraan ng ilang session ay bumuti-buti na ang pakiramdam at labis ang tuwa niya nang sabihin ni Dr. Orteza na hindi puputulin ang kanyang paa. Patuloy pa rin ang pagte-therapy niya hanggang sa tuluyan niyang paggaling.</body>
<link>http://www.philstar.com/Article.aspx?articleId=281766&amp;publicationSubCategoryId=94</link>
</article>
<article>
<title>Chop-chop King sa NAIA</title>
<author>ORA MISMO Ni Butch M. Quejada</author>
<date>
<month>June</month>
<day>16</day>
<year>2005</year>
</date>
<body>ALAM kaya ni retired General Nesterio Gualberto, bossing ng National Customs Police ang ginagawang kagaguhan ni Lt. Mambubukol sa arrival area ng NAIA Terminal 2. Pa-check mo General Gualberto sa katulisan este kapulisan mo sa arrival para malaman mo ang kawalanghiyaan ng isang Lt. Mambubukol diyan. Bukod sa saksakan ng yabang si Lt. Mambubukol saksakan pa ng takaw sa pitsa. Sabi nga, tulisan ang dating ng kamote! Siya pala ang itinalagang chop-chop king ng bagong upong bossing nitong bebot sa airport kaya naman ang mga kasamahan nitong nasa gate ng Terminal 2 ay nag-iiyakan porke tinatapyas ng pitsang para sa kanila. Ika nga, katakut-takot na pambubukol ang ginagawa. May kita kasi sa Termimal 2 kaya active si. Lt. Mambubukol na umistambay ulit dito dahil marami siyang ganansiyang nakukuha lalot pag dumarating ang eroplano ng PAL from Inchon at Seoul, PAL from Bangkok, PAL from Hong Kong, PAL from Japan at PAL from US of A. Parang buwitre itong nakabantay sa mga tsekwa, japok, kimchi at noypi dito dahil alam niyang may pitsa siyang makukuha. Siya kasi ang taga-chop-chop ng lagum (intelihensiya) na nakukuha sa mga pasaherong nagpapalusot at dehins nagbabayad ng buwis. In short, talo toits ang barbero sa gupitan ng Pitsa. Kaya kapag mahina-hina ang mata mo kay Lt. Mambubukol tiyak ang pitsang para sa iyo ay mababawasan ng ilang porsiyento. Sabi nga, bantay salakay si Lt. Mambubukol. Kapag wala pa sa schedule ang mga eroplanong nabanggit ni anino ni Lt. Mambubukol ay hindi mo makikita sa paliparan dahil nasa pier naman ang gago at abala sa kanyang brokerage. Sabi nga, may conflict of interest ang hunghang! Alam kaya ni Gualberto ang gawain ni Lt. Mambubukol sa airport? tanong ng mga kuwagong nabukulan. May police power ang mga bataan ni Gualberto kaya puwede nilang kalawitin si tekamots. Super untouchable kasi si Super Mambubukol sa kanyang mga superiors. Why kaya? Kinukunsinti ng mga amo niyang binubukulan niya kamote.</body>
<link>http://www.philstar.com/Article.aspx?articleId=281871&amp;publicationSubCategoryId=94</link>
</article>
<article>
<title>Magastos na pagkakantala</title>
<author>IKAW AT ANG BATAS Ni Atty. Jose C. Sison</author>
<date>
<month>June</month>
<day>16</day>
<year>2005</year>
</date>
<body>INAYOS ng SVI, isang korporasyong tinatag bilang Foundation, ang pitong kasong sinampa ni Ernesto laban dito tungkol sa mga lupain ng SVI na nasa ilalim ng lis pendens. Sa Kontrata ng Pag-aayos o Compromise Agreement, babayaran ng SVI si Ernesto ng P14.5 million. Ang paunang bayad ay P1.5 million pagka-pirma ng Kontrata at ang balanseng P13 million ay sa loob ng dalawang taon. Nakasaad din sa Kontrata na pagtanggap ni Ernesto ng unang bayad idi-dismiss lahat ang kaso at papawalang saysay ang lis pendens sa lupa. Pinirmahan nila ang Kontrata noong October 26, 1990 at sinumite ito sa Korte (RTC) para aprubahan. Pagkapirma at pagkatanggap ng unang bayad, hiniling ni Ernesto na idismis na ang lahat ng kaso at alisin na ang lis pendens sa mga lupa. Kaya napagbili na ng SVI ang dalawang lupa bago pa man maaprubahan ng RTC ang Kontrata ng pag-aayos nila na ginawad lang noong September 30, 1991. Pagkaraan ng dalawang taon mula nang pirmahan ang kontrata sumulat na si Ernesto sa SVI upang singilin ang balance. Ngunit nagsawalang kibo ang SVI. Kaya nag-file na ng Motion for Writ of Execution sa RTC si Ernesto. Iginawad ito ng RTC at inimpuwestuhan ng Sheriff ang mga ari-arian ng SVI para ipagbili ito bilang bayad utang kay Ernesto. Noong November 2, 1994 at February 8, 1995 lang naipagbili ang mga ari-arian ng SVI dahil maraming mosyon na sinumite ng SVI sa Korte upang hadlangan ang writ. At noong tinutubos ng SVI ang mga lupain, sabi ni Ernesto na dapat daw bayaran din nito ang legal na interest mula noong October 20, 1992 dahil ito raw ang petsa kung kailan dapat binayaran ang balanse ayon sa Kontrata nila noong October 2, 1990. Ayon naman sa SVI ang pagkaantala raw sa pagbabayad ay dahil lang sa pag-ehersisyo ng kanilang karapatang kuwestiyunin ang writ. Bukod dito, noong September 30, 1991 lang naaprubahan ng Korte ang Kontrata kaya noon lang daw dapat magsimula ang dalawang taon. Tama ba ang SVI? MALI. Ang kontrata ng Pag-aayos o Compromise Agreement ay may bisa at maari nang ipatupad mula noong itoy pirmahan ng mga partido petsa October 26, 1990 at hindi mula noong itoy aprubahan ng Korte petsa September 30, 1991. Kaya ang dalawang taon kung kailan dapat magbayad ang SVI ay bibilangin mula October 26. 1990. Samakatuwid noong sumulat si Ernesto petsa October 28, 1992 at hindi nagbayad ang SVI, may pagkakaantala na sa pagtupad ng obligasyon. Kaya dapat bayaran ng SVI si Ernesto ng 12% interest sa P13 million mula October 28, 1992 na tatakbo hanggang hindi nabayaran ang kabuuang halaga (Santos Foundation vs. Santos et. Al. G. R. 153004, November 5, 2004).</body>
<link>http://www.philstar.com/Article.aspx?articleId=281877&amp;publicationSubCategoryId=94</link>
</article>
<article>
<title>EDITORYAL - Walang kakayahan ang CHED</title>
<author></author>
<date>
<month>June</month>
<day>17</day>
<year>2005</year>
</date>
<body>MARAMING unibersidad at kolehiyo sa buong bansa ang nagtaas ng tuition fees. Binalewala nila ang kautusan ng Commission on Higher Education (CHEd) na hindi dapat magtaas ng tuition. Iisa lamang ang ibig sabihin ng ganitong paglabag ng mga unibersidad at kolehiyo, walang kakayahan ang CHEd na ipatupad ang nakasaad sa batas. Masakit sabihin, pero inutil sila sapagkat kayang-kaya silang paglaruan ng mga eskuwelahang mukhang pera. Hindi nila kayang i-monitor ang mga eskuwelahang ang tanging hanap ay pera at hindi ang pagpapanday ng dunong sa mga estudyante. Ngayon ay wala nang magagawa ang CHEd sapagkat nakapagtaas na ang mga eskuwelahan at nasingil na ang mga estudyante. Pinadugo na ang bulsa ng mga magulang. Ang pagtataas ng tuition fees sa school year na ito ay report mismo ng CHEd. Hindi na sila kinilabutan sa nakuhang resulta na 11.52 percent ang itinaas ng tuition fees ngayon kumpara noong nakaraang taon na 11.37 percent lamang. Umanoy may unibersidad na umabot sa mahigit P600 ang per unit kaya humigit-kumulang na P16,000 ang binayaran kung 21 units ang ineenrol. Kumapit na sa patalim ang mga magulang dahil sa kagagawan ng mga unibersidad at kolehiyo na mga mukhang pera. Bukod sa pagtataas ng tuition fees, marami rin namang unibersidad at kolehiyo ang nagdadagdag ng kung anu-anong mga miscellaneous fees kagaya ng energy fee, guidance and counseling fee, aircon fee, social action fee, building and development fee, postal fee, insurance fee, copier fee, accreditation fee, pre-registration fee, internet fee at kung anu-ano pang fee. Walang nagawa ang CHEd. Hindi naipatupad ang batas na bawal magtaas ng tuition fees. Naging dekorasyon na lamang sila sapagkat binalewala ang kanilang memorandum na kanilang pinalabas. Kung harap-harapang lumabag ang mga mukhang perang unibersidad at kolehiyo, wala na ring aasahan sa CHEd na mapaparusahan ang mga lumabag. Wala na ngang aasahan sa komisyon na ito. Dapat nga lamang na pakialaman na ng Department of Education (DepEd) ang commission para naman sa mga susunod na school year ay hindi na dumugo ang bulsa ng mga magulang. Kawawa naman sila kung laging huhuthutan ng mga eskuwelahang mukhang pera. Mas masakit na sa kabila nang mataas na tuition ay salat pa rin ang kanilang anak sa kaalaman. Kawawa naman ang kabataan.</body>
<link>http://www.philstar.com/Article.aspx?articleId=281980&amp;publicationSubCategoryId=94</link>
</article>
<article>
<title>Kalupitan at pang-aabuso sa warehouse ng asukal, hulog sa BITAG</title>
<author>SAPOL Ni Ben Tulfo</author>
<date>
<month>June</month>
<day>17</day>
<year>2005</year>
</date>
<body>MASIGASIG ang naging kampanya ng BITAG at ng Philippine National Police (PNP) partikular ang Security Agency and Guard Supervision Division (SAGSD) laban sa mga naglipanang fixers sa labas ng Camp Crame, at maging ang mga bogus na security guards. Kamakailan, isa na namang guwardiya ang nahulog sa BITAG ng aming camera dahil sa kabastusan at kawalan nito ng kaukulang papeles. Aksidente lamang ang pagkakadiskubre ng aming grupo sa &amp;quot;astig&amp;quot; na guwardiyang ito, dahil na rin sa kanyang &amp;quot;mala-among&amp;quot; pag-aasta. Bukod sa pagiging peke ng security guard license na pilit na itinatago sa BITAG ng tigasing guwardiyang ito, nakuha rin mula sa kanya ang paltik na kalibre .38 na hindi naman naka-isyu at lalong hindi pag-aari ng agency. Hindi tuloy matukoy ng BITAG kung talagang guwardiya nga o private army ang kolokoy na ito. Kung susundan ang sumbong ng mga trabahador na tumakas mula sa G-Spring warehouse na pag-aari ni Victor Chua, maaaring sabihing private army nga ang kolokoy na bogus na guwardiyang ito. Ugali raw ng guwardiya ng G-Spring ang habulin at barilin ang sino mang trabahador na tatakas mula sa warehouse. Bukod dito, promoter pa raw sa panggugulpi ng mga probinsyanong trabahador ang guwardiyang ito. Hindi naman nakalusot ang kanyang bulok na estilo dahil hawak na ngayon ng San Jose del Monte police ang kanyang kaso. Panoorin ang kabuuang detalye at ang ginawang pagkompronta ng BITAG sa inireklamong nagmamay-ari ng G-Spring warehouse na si Victor Chua ngayong Sabado sa BITAG. * * * Hotline numbers para sa mga tips o anumang uring katiwalian, i-text (0918) 9346417 o tumawag sa mga numerong ito 932-8919 / 932-5310. Bahala si Tulfo sa UNTV 37 at DZME 1530 mula Lunes hanggang Biyernes, 9-10:30 a.m.</body>
<link>http://www.philstar.com/Article.aspx?articleId=281991&amp;publicationSubCategoryId=94</link>
</article>
<article>
<title>BSP security guards insecure sa pinuno</title>
<author>SAPOL Ni Jarius Bondoc</author>
<date>
<month>June</month>
<day>17</day>
<year>2005</year>
</date>
<body>NAG-TEAM building seminar ang security guards ng Bangko Sentral sa Tagaytay nung Abril 30. Kinagabihan sa fellowship nalasing ang hepe nila, at pinasayaw sa harap niya si Guard Dennis. Parang cowboy, pinaputukan niya ito sa paanan. Pero sa kadulingan, tinamaan niya si Dennis sa pigi at ari. Itinakbo ito sa ospital. Nang dumating ang BSP doctor para mag-usisa at alamin ang kalagayan ni Dennis, nailipat na ito sa Makati. Atubili raw maghabla si Dennis. Ang hepe kasi ang nagpasok sa kanya sa trabaho. Pero hindi na siya magkakaanak. Binulong sa akin ito ng isang kapwa-guard. Nababahala na raw sila sa kilos ng hepe. Binatikos na ito sa Senado nung Mayo dahil sa ma-anomalyang bidding ng P48-milyong repair sa BSP firing range. Pero nasa puwesto pa rin dahil malakas sa pamunuan. May kumakalat ding petisyon laban sa security officer. Ulat dito na tumanggap siya ng ilang milyong-piso para paboran ang isang supplier ng closed-circuit TV sets. Pinasyal niya ang girlfriend sa Paris. Namatay sa heart attack ang supplier. Nag-follow-up ang misis sa pangakong kontrata. Na-award na pala sa iba, na nagbigay din ng malaking regalo. Winawaldas daw ng security officer ang pera ng BSPng bayan. Bumili ng security equipment na hindi naman angkop: Labis na armas, x-ray machine na pambagahe sa airport, at 3-month training ng guards sa halagang P90,000 kada isa. Umupa rin ng 120 blue guards, walang armas, para magpatrulya sa printing and minting plants. Labag ito sa regulasyon: Organic personnel lang ang puwedeng pumasok dun. Pero may P1,000 daw na kickback kada blue guard kada buwan ang hepe. Pinapanalo rin ng hepe sa bidding para sa bagong armored cars ang isang broker at ni hindi manufacturer, isang paglabag sa sariling bidding rules. Hindi naman siguro ito tanga, miski walang civil service eligibility para sa napakataas at maselang puwesto. Siguro nga, malakas lang talaga. E kung kasuhan kaya ito ng Ombudsman, umubra pa kaya ang tindi niya, lalo na kung magretiro na ang padrino?</body>
<link>http://www.philstar.com/Article.aspx?articleId=281996&amp;publicationSubCategoryId=94</link>
</article>
<article>
<title>Utang ni Mosqueda kay Cam P 4.8-M ?</title>
<author>BANAT NI BATUIGAS Ni Bening Batuigas</author>
<date>
<month>June</month>
<day>17</day>
<year>2005</year>
</date>
<body>MAY P4.8 milyon palang dahilan kung bakit nag-aalboroto si jueteng witness Sandra Cam laban kay dating Bicol PNP commander Ret. Gen. Restituto Mosqueda. Ayon sa mga taga-Bicol habang nasa kainitan ng relasyon nila, nautangan pala ni Mosqueda si Cam ng ganoong kalaking halaga at sinisingil na ng huli ang una. Kaya lang mukhang pinagtataguan na ni Mosqueda si Cam kayat hayun, naisipan na tumestigo sa jueteng. Kaya lang, hindi lang si Mosqueda ang nasira ni Cam kundi ang iba pang malapit sa puso ni President Arroyo. Nataranta si Mosqueda sa pinagsasabi ni Cam sa Senado na sa tingin ng taga-Bicol ay nakaganti na ang huli sa una. At para hindi na mag-iingay si Cam, nagpadala umano ng sugo si Mosqueda na utay-utay niyang babayaran ang pagkakautang niya subalit mukhang ayaw nang tanggapin ni Cam ang offer, anang taga-Bicol. Kung inaayawan ni Cam ang P4.8 milyon, ibig sabihin ba niyang mas malaki pa doon ang kinita niya sa pagiging jueteng witness niya? He-he-he! Ang sambayanan na ang dapat maghusga kay Cam. At habang tumatagal naman itong mga delubyo na inabot nina First Gentleman Mike Arroyo, Presidential son at Pampanga Rep. Mikey Arroyo at Negros Rep. Iggy Arroyo, lumilinaw na may halong pulitika ang jueteng expose at controversial tape ni NBI whistleblower Sammy Ong. Kasi nga kung ang mga nagsusulputang balita ang gagawing basehan, aba may magandang relasyon pala sina Ong at Sen. Ping Lacson, kahit abot-langit pa ang pagdi-deny ng huli. At totoo ba na itong si Cam at Ong ay may magandang relasyon din? Masalimuot talaga ang jueteng expose at ang akusasyon na nandaya si GMA noong nakaraang elections, at mabuti na lang at hindi nadala ang puso at damdamin ng sambayanan. Pag nagkataon kasi, magkakagulo na naman ang bansa natin, aatras ang ekonomiya at ang magdurusa ay ang mga mahihirap. Kaya ang payo ko sa mga mahihirap, wag padala sa damdamin at mag-isip muna at baka maguguyo na naman sila nang puwersang gustong pabagsakin si GMA. Kasi nga kahit sino pa ang papalit kay GMA, wala ring gagawin ang mga yan kundi magnakaw sa gobyerno at maiiwan na naman ang mahihirap na tulala. At higit sa lahat, wag maniwala sa pulitiko natin na walang ginawa kundi mag-akusa samantalang may uling naman sila sa mukha. He-he-he! May matino pa ba tayong pulitiko? Tulad na lang nitong si Sen. Pimentel na panay puna ng mga katiwalian sa gobyerno ni GMA pero may nagawa ba siya para pigilan ito? Eh kung imbes na tumuligsa, subukan naman ni Pimentel na gumawa ng batas para umangat ang pamumuhay ng mahihirap ang pagkaabalahan niya sa Senado para marami ang matuwa sa kanya. Maaring gamay ni Pimen-tel ang batas subalit mukhang hindi niya ginagamit ang kaalaman niya para umunlad ang bansa kundi para hatakin pababa ang gobyerno natin. Kung sabagay hindi natin masisisi si Sen. Pimentel kung para sa kanya yaon ang tamang landas para lang mapansin siya at matupad ang matagal ng ambisyon niya. He-he-he! May mahihita pa ba tayo sa pulitikong ulyanin na? Yan ang tanong ng taga-WPD. Pero aaminin natin mga suki, na dahil kina Lacson, Pimentel, Cam at iba pang mga jue-teng witnesses, nagising itong masisibang pamilya ni GMA. Panay sampa nila ng libel pero para sa taga-WPD hindi yaon kasagutan sa gusot na pinasok nila. Panahon na lang ang maghuhusga kung itong dinanas ni Erap ay dadanasin na rin ni GMA. Abangan!</body>
<link>http://www.philstar.com/Article.aspx?articleId=281999&amp;publicationSubCategoryId=94</link>
</article>
<article>
<title>&amp;quot;Dating spy chief nagsalita na...&amp;quot;</title>
<author>CALVENTO FILES Ni Tony Calvento</author>
<date>
<month>June</month>
<day>17</day>
<year>2005</year>
</date>
<body>NAGKAROON NG ISANG EKSKLUSIBONG PANAYAM ANG &amp;quot;CALVENTO FILES&amp;quot; KAY ADMIRAL TIRSO DANGA, HEAD NG J-2 O INTELLIGENCE BRANCH NG ARMED FORCES OF THE PHILIPPINES. Mula sa Camp Aguinaldo, tahasang sinabi nitong si Admiral Danga sa akin na wala siyang kinalaman sa kontrobersyal na tape na mainit na pinag-uusapan ngayon. Hindi rin daw kagagawan ng ISAFP yan. Ang isang broadsheet ay nagbansag kay Admiral Danga na &amp;quot;INVISIBLE MAN&amp;quot; kahapon, subalit itoy pinabulaanan ni Admiral Danga. &amp;quot;Andito lamang ako sa Camp Aguinaldo at imposible naman hindi ako makita. Talaga lang no comment ako sa issue ng mga tapes sa advise ng aking abogado,&amp;quot; paliwanag ni Danga. Matatandaan na itong si Danga ay hepe ng Intelligence Service ng Armed Forces of the Philippines o ISAFP nung panahon ng eleksyon. Ang ISAFP ang siyang natuturong may kinalaman sa pagka &amp;quot;wire tap&amp;quot; at source ng tapes na napunta na ngayon sa kamay ng napakaraming tao. Si Danga ay kinailangan magfile ng medical leave of absence dahil napabalitang may sakit itong Leukemia at nagpagamot sa Israel. &amp;quot;Salamat sa Diyos at okay na ko ngayon. Wala kaming kinalaman sa pagkawire tap nitong si Garcillano at lalo namang hindi namin Iwa-wire tap si Presidente. Siya ang aming Commander-in-Chief,&amp;quot; mariing sinabi ni Danga sa akin. Kung ganun bakit nakakaladkad ang ISAFP sa usapin ito. Si Rep. Roilo Golez ng Para&amp;ntilde;aque ang nag-ugnay sa kanyang pangalan nung isang araw. &amp;quot;Hindi totoo yan. Ang mangga kapag puno ng bunga, babatuhin yan ng tao. Ganito ang nangyayari. Marami kasing accomplishments ang ISAFP dahil na rin sa tagumpay sa Anti-Kidnapping cases na nakakatulong kaming malutas. Siguro dahil dito, pilit hinihilang pababa ang grupong ito,&amp;quot; ayon kay Danga. Isa ring dahilan na maaring pagdudahan si Danga at ang kanyang mga naging kasama sa Military Intelligence 21 (MIG 21) na nasa likod ng wire-tapping activities ngayon at dahil nung panahon ng kainitan ng Oakwood Mutiny, isa ito sa mga pinili ng mga Junior Officers na makausap tungkol sa kanilang mga hinaing. Si Danga at si General Victor Corpus ay kilalang malapit sa isat isa. Ang pangalan naman ni Victor Corpus ay nakabandera sa front page ng isang tabloid (hindi PSNGAYON at PM) na nasa likod ng kontrobersyal na tapes. Sa pagtatapos ng aking pakikipag-usap kay Danga isang matalinhagang salita ang binitiwan ng mamang ito. &amp;quot;Kahit gaano man kahaba ang dilim na dulot ng gabi, isang bagay ang nasisiguro natin. Darating din ang umaga. Kasama sa pagdating nito ay liwanag na siyang magbibigay linaw sa lahat ng isyu na bumabalot sa mga pangyayari ngayon,&amp;quot; mahinahong sinabi ni Admiral Danga. Aba, napakamakata pala nitong dating Spy Chief na ito. Matapos ang kanyang career sa military, maari itong maging literary writer at ang una niyang isulat ay ang &amp;quot;GLORY AT GARCI TAPES&amp;quot; siguradong best seller ito. SA AKING PAGSUSULAT, madalas kong kunin ang panig ni Secretary of Justice Raul Gonzalez ukol sa ibat ibang isyu. Ngunit sa pagkakataong ito, tinawagan ko siya upang iparating ang aking opinion tungkol naman sa sinabi niyang pwedeng kasuhan ang mga taong nagkakalat ng &amp;quot;ring tone&amp;quot; ng &amp;quot;Hello Garci&amp;quot; na uso ngayon. Sobra naman yata ang pananakot na ito! Maaring kasuhan ang mga taong may ring tone na ito? Hindi tuloy maganda ang labas ni Sec. Gonzalez na parati na lang siyang nananakot na naman ng kaso. Mabilis namang nagsabi si Sec.Gonzalez na wala naman daw kaso yung tungkol sa ring tone ng &amp;quot;Hello Garci.&amp;quot; &amp;quot;My comment there was that if these ring tone are being used by people taking advantange of the situation to further destabilize the government yung mga taong nasa likod ng destabilization ang pwedeng kasuhan. Hindi yung mga gumagamit ng ring tone,&amp;quot; paliwanag ni Sec. Raul. Ano naman kasi ang kasalanan natin kung gusto nating sumunod sa isyu at gamitin ang katawa-tawang tinig ni Presidente na nagsasabi ng &amp;quot;Hello Garci.&amp;quot; Karapatan na natin yun! KASI naman hanggang sa sandaling ito, hindi pa rin umaamin si Pres. Arroyo o kahit magbigay man ng pahayag tungkol sa &amp;quot;Glory at Garci Tapes&amp;quot; na yan. Bagamat alam na ng buong bayan at kumbinsido na kay PGMA nga ang boses sa tape nananatili pa rin tikom ang bibig ni PGMA sa isyu ng tapes. Marahil nabigyan ito ng payo ng kanyang mga &amp;quot;advisers&amp;quot; o taga bulong na mas mabuti na manahimik na lamang. Naisip nila na illegal naman ang pagkakuha ng tape na ito at anumang sasabihin niyang pahayag ay maaring gamitin laban sa kanya sa hinaharap. Hindi na yun ngayon ang issue. The president must come out and make a stand, make a clean breast of things kung siya nga o hindi siya ang nasa tape. Ang patuloy niyang pananahimik ay hindi nakakatulong sa kanya, sa kanyang administrasyon at lalung-lalo na sa ating bayan. Paulit-ulit kong narinig ang tape at ang pinaka-damaging dyan ay ang pag-uusap ni Garci at Senator Robert &amp;quot;Bobby&amp;quot; Barbers. Mahirapan itong si Bobby na itanggi ang kanyang tinig na dahil matapos ang operasyon niya sa lalamunan, iba na ang naging tinig ni Bobby. Siyang-siya ang nakikipag-usap sa tape. Sayang at wala si Bobby ngayon at ayon sa kanyang anak na si Ace Barbers, ang kanyang ama daw nag-cru-cruise kasama ang kanyang asawa. Mabuti pa si Bobby, habang nagkakagulo sa ating bayan tungkol sa tape patravel-travel lang ito. SA PAGTATAPOS ng kolum ko ngayon, kasuka-suka naman ang palusot nitong ISAFP agent na umamin na siya nga ang taong nakasuot ng bonnet sa VHS tape na sinasabi nitong self professed Messiah na si Sammy Ong. Pinilit daw siya na umamin na sa kanila galing ang tape. Pagkatapos, tinext ang kanyang asawa at nagpaparescue dahil &amp;quot;he is being illegally detained ni Sammy Ong sa San Carlos Seminary.&amp;quot; Ginagawa mo naman kaming GAGO niyan, T/Sgt. Vidal Doble. Isang kang ISAFP agent, papayagan mong ma-illegally detained ka dyan? May mga pari, seminarista at may Bishop pa nga, papayag sila na ang isang tao mismo sa loob ng San Carlos Seminary ay gagawing hostage? Mag-isip kang mabuti Doble. Walang maniniwala sayo. You knew what you were getting into at ng makita mong Malabo ang sitwasyon, nagsayaw ka ng PASADOBLE. Ngayon na ikaw ay magbibigay ng ibang pahayag, di kaya lumabas na DOBLE CARA ka naman ngayon, Sgt. Doble? Highly qualified itong si Doble kapag ang pinag-uusapan ay technical sa larangan ng intelligence operations. Dati siyang kasama sa PRESIDENTIAL ANTI ORGANIZED CRIME TASK FORCE o PAOCTF nung mga panahon ni President Joseph Estrada. Ang dating namumuno ng PAOCTF nung mga panahong yun ay si Sen. Panfilo Lacson. Hindi kaya....? Wag na lang! Bahala na kayong gumawa ng inyong mga sariling opinion sa mga isinulat ko ngayon. Readers ng &amp;quot;CALVENTO FILES&amp;quot; are intelligent enough para makapagbigay ng sarili nilang comments sa mga isyu na nangyayari sa ating bayan. PARA SA ANUMANG COMMENTS O REACTIONS MAARI KAYONG MAGTEXT SA 09213263166. MAARI DIN KAYONG TUMAWAG SA 7788442.</body>
<link>http://www.philstar.com/Article.aspx?articleId=282141&amp;publicationSubCategoryId=94</link>
</article>
<article>
<title>EDITORYAL - Dapat malaman ang katotohanan</title>
<author></author>
<date>
<month>June</month>
<day>18</day>
<year>2005</year>
</date>
<body>KAPAG nagpatuloy sa pananahimik si President Arroyo tungkol sa kontrobersiyal na tapes magkakaroon ng hinala ang taumbayan na mayroon siyang itinatago. Kapag hindi pa siya nagsalita at patuloy na winawalambahala ang maraming sector tungkol sa pagkakasangkot niya sa wiretapped conversations, hindi magkakaroon ng katahimikan ang bansang ito. Marami pang susulpot na problema na may kinalaman sa kontrobersiyal na usapan sa telepono. Mula nang pumutok ang &amp;quot;usapan sa telepono&amp;quot; na ang Malaca&amp;ntilde;ang mismo ang naglantad, wala ni gaputok man na sinabi tungkol dito si Mrs. Arroyo. Nakasiper ang kanyang bibig. Unang ipinarinig ni Press Sec. Ignacio Bunye ang dalawang CD na umanoy conversation ni Mrs. Arroyo at Comelec Commissioner Virgilio Garcellano tungkol sa gagawing pandaraya sa resulta ng election. Dinoktor aniya ang boses ni Mrs. Arroyo sa pakikipag-usap sa isang nagngangalang &amp;quot;Gary&amp;quot;. Makalipas ang ilang araw, sinabi ni Bunye na nagkamali siya sa pagsasabing si Mrs. Arroyo ang nasa CD. Lumantad naman ang abogado ng Oposisyon na si Allan Paguia at sinabing sa kanya nanggaling ang mga tapes. Lalo pang lumala ang kontrobersiya nang lumantad si NBI official Samuel Ong at inilabas ang &amp;quot;mother of all tapes&amp;quot; na aniyay ibinigay sa kanya ng isang agent ng ISAFP. Lumalawak nang lumalawak ang &amp;quot;GMA tapes&amp;quot; na maihahalintulad sa cancer. Nginangatngat ang kredibilidad ni Mrs. Arroyo. Habang wala siyang sinasabi tungkol dito marami naman ang nanggagalaiti na malaman ang katotohanan tungkol dito. Maski ang Makati Business Club at ang Management Association of the Philippines ay nagpahayag na dapat harapin ni Mrs. Arroyo ang mga ibinabatong akusasyon. Ipag-utos daw nito ang pag-analyze sa tapes para malaman ang katotohanan. Maging ang mga mambabatas na kapanalig ng Presidente ay naniniwalang dapat sagutin ang mga kontrobersiyang nakabalot sa tapes. Limang House committees ang nagsabi na dapat i-confirm o i-deny ni President Arroyo kung siya nga ba ang nasa tapes habang nakikipag-usap kay Garcellano. Sabi naman ng ilang miyembro ng Cabinet, dapat lamang manahimik si Mrs. Arroyo at igalang ang pasya. Sabi ng iba, maaari raw ginaya lamang ang tinig ni Mrs. Arroyo. Hindi ganito ang gustong marinig ng taumbayan. Si Mrs. Arroyo ang dapat magsalita. Buhat sa kanyang bibig manggaling ang lahat para masubihan ang kalituhan ng mamamayan.</body>
<link>http://www.philstar.com/Article.aspx?articleId=282362&amp;publicationSubCategoryId=94</link>
</article>
<article>
<title>Kapalmuks talaga: DND dapat magpaliwanag</title>
<author>AKSYON NGAYON Ni Al G. Pedroche</author>
<date>
<month>June</month>
<day>18</day>
<year>2005</year>
</date>
<body>SEGURO, seguro lang  may unaccounted na kalahating milyong piso ang Department of National Defense (DND) kung kaya idineklara sa Commission on Audit (COA) na ang naturang halaga ay ipinalamon sa mga reporters na nagko-cover sa Kongreso. Alam kaya ng Kalihim ng Tanggulan ang iregularidad? Hindi puwedeng itoy malingid sa kanya porke office of the DND Secretary and sangkot. Ginastos diumano ang halaga sa pagpapakain sa media nung Okt. 6, 2003 kaugnay ng assumtion to office ng DND secretary. At kung sakaling nalusutan ang Kalihim, dapat siyang mag-imbistiga at kastiguhin ang mga dapat managot. To be exact, ang pinag-uusapang halaga ay P445,482.06. Maliit na halaga pero kung gagawing sangkalan ang mga media practitioners o kahit sino pa, itoy isang buktot, kasuklamsuklam at karumaldumal na krimen. Pardon my hyperbolic super superlative. Naaasar lang ako eh. Kahit hindi media ang ginawang sangkalan, nakakakulo ng dugo ang lahat ng kasinungalingan lalu pat ang pinag-uusapan ay kuwarta ng bayan na nalulustay sa katiwalian. Nabuking ng mga reporters sa Senado at Mababang Kapulungan ang maanomalyang report ng DND sa COA na gumastos ang office of the secretary ng naturang halaga para sa kanilang &amp;quot;cocktails, dinner at meryenda.&amp;quot; Siyempre, papalag ang mga reporters lalu pat itoy kasinungalingan. Anang mga reporters sa Kongreso, ni minsan ay wala silang natatandaang nag-blowout ang sino mang opisyal ng DND sa kanila. Ang Senado ay mayroong walumpung reporters mula sa mga pahayagan, radyo at telebisyon samantalang limampu naman ang nakatalaga sa Mababang Kapulungan. Ang mga iyan ang duly accredited sa Public Information and Media Relations Office. Kaya magprotesta sa COA ang mga reporters para huwag tanggapin ang report ng DND. Dapat ding malaman ang katotohanan kung saan napunta ang halaga.</body>
<link>http://www.philstar.com/Article.aspx?articleId=282371&amp;publicationSubCategoryId=94</link>
</article>
<article>
<title>PNP vs airport police magraratratan</title>
<author>ORA MISMO Ni Butch M. Quejada</author>
<date>
<month>June</month>
<day>18</day>
<year>2005</year>
</date>
<body>MAGSASAYA sana ang mga funeral parlor sa Pasay City kung natuloy ang ratratan ng Pasay Police at airport police noong Huwebes ng gabi sa APD headquarters ilang metro ang layo sa NAIA. Naging bida sa komprontasyon si retired Philippine Army General Angel Atutubo, Assistant General Manager for Security and Emergency Services, dahil mabilis siyang nakabotak sa nasabing battle ground. He-he-he! Para sanang pelikulang Gun Fight at OK Corral ang nangyari kung dehins naagapan ni Angel ang sitwasyon. Pareho na kasing maiinit ang ulo sa ibaba este mali sa itaas pala ang dalawang panig kaya matatalim ang tinginan nila. Sabi nga, pakiramdam kung sino ang unang lalabasan este mali puputok pala. Nag-ugat ang lahat dahil sa mis-communication sa pagitan ng dalawang tropa. Ganito ang story, dahil sa lumalalang robbery hold-up sa bisinidad ng NAIA near Pildera na kalimitang biktima ay mga foreigners at balikbayan ay nag-ask ng augmentation troop si Angel sa Pasay City police para magkaroon ng police visibility sa nasabing lugar. Kaya ang nangyari sa usapan ay nagpadala ng mga lespu mula sa PCP 9 sa pamumuno ni Chief Insp. Panaligan. Nang mag-deploy ang mga katulisan este mali kapulisan pala ay nadaanan ni retired Col. Francisco Dino, hepe ng APD, ang tropa ng mga lespu, kaya bumaba ito sa kanyang sasakyan at tinanong ang mga lespiak kung bakit sila naka-kalat with matching heavy arms on the side. Sinagot si Frankie Boy, ng isang hindi nakilalang pulis na sa Pasay headquarters na lamang magtanong para malaman ang kanilang operasyon. Dahil dito nagkaroon ng mis-understanding kaya sinabi ni Dino sa mga rakpang nagkalat sa vicinity na ang mga APD ang responsible sa buong NAIA. Nagtampo raw ang mga lespiak kaya umalis sila sa battle ground sa sinabi ni Dino pero ilang minutes lamang ay rumesbak ang mga ito at naka-full battle gear at hinanap si Frankie Boy. Sabi nga, bibitbitin si Colonel! Nang matunugan ito ng mga tropa ni Dino para mga dagang naglabasan ito sa kani-kanilang lungga para siyempre ipagtanggol ang kanilang bossing sa kamay ng mga let-gang lespiak. Nagmalaki rin ang mga galamay ni Frankie Boy kaya nagpakita ito ng batuta at silbato este mali mga high powered firearms pala para i-depensa ang kanilang bossing sa mga lespiak na nanlilisik ang mga eyes. Sa punto ng girian biglang dumating si Batman este mali Angel pala para awatin ang mga naggigirian lespiak at Industrial Security Guards. Naawat ang dalawang panig matapos silang bigyan ng ice candy ni Angel para lumamig ang kanilang mga et-at. &amp;quot;Si Angel ang naging bida kasi siya ang umawat, anang kuwagong CO-2-10 sa Aguinaldo. Mukhang nakalimutan ni Angel si Frankie Boy kaya lumalabas tuloy na walang alam ang huli sa usapan nila ng mga lespu sabi ng kuwagong Kotong cop. Proper coordination para dehins maipit ang isat isa sa operasyon, sabi ng kuwagong SPO-10 sa Crame.</body>
<link>http://www.philstar.com/Article.aspx?articleId=282379&amp;publicationSubCategoryId=94</link>
</article>
<article>
<title>Makatwirang lunas</title>
<author>IKAW AT ANG BATAS Ni Atty. Jose C. Sison</author>
<date>
<month>June</month>
<day>18</day>
<year>2005</year>
</date>
<body>UPANG palawakin pa ang kanilang lupa sa isang housing project, hiniling ng GBC isang sekta ng simbahan sa National Housing Authority (NHA) na bilhin pa ang lots 4 and 7 matapos nilang mabili na ang lots 1, 2, 3, 18, 19 at 20 sa Block C-3 CL. Pumayag ang NHA at inabisuhan ang GBC na mag-file ng aplikasyon. Pinayuhan din ang GBC na huwag pabayaan ang pagbabayad nila sa ibang loteng nabili. Samantala, pinayagan na rin ng NHA field office ang GBC na okupahan ang dalawang lote at maglagay ng mga improvements doon matapos isulat sa kapirasong papel ang presyong P90 per square meter o may kabuuang P55,350 para sa dalawang lote. Ngunit makaraan lang ng apat na taon naaprubahan ng pormal ang pagtinda ng lupa sa GBC sa pamamagitan ng isang Board Resolution 2126 kung saan ang nakasaad na presyo ay P700/square meters o P430,500. Kaya nung ibinigay ng GBC ang P55,350 na presyong unang tinakda ng field office, tinanggihan ito ng NHA dahil wala pa raw nabubuong kontrata sa pagitan nila kayat maari nilang ipagbili ang lupa sa kasalukuyang presyong umiiral sa merkado. Sinang-ayunan ng Regional Trial Court (RTC) ang NHA at sinabing wala pa ngang kontratang nabubuo kaya dapat ibalik ng GBC ang lots 4 at 7 at magbayad ng renta sa kanilang pag-ookupa. Ayon naman sa Court of Appeals (CA), makatarungan lang na ipagbili ng NHA ang mga lote sa GBC sa halagang P700 per square meter ayon sa board resolution 2126 na hindi pa naman inuurong. Hindi na raw maaari pang magtakda ng ibang presyong umiiral sa merkado ang NHA. Tama ba ang CA? MALI. Walang hadlang sa NHA na ipagbili ang lots 4 at 7 ayon sa presyong umiiral, kahit hindi binabawi ang resolusyon 2126. Hindi pa rin naman tinatanggap ng GBC ang nasabing presyo na tinakda sa nasabing board resolution. Kaya wala pang kontratang nabubuo sa pagitan nila kung saan maipatutupad ng GBC na ipagbili sa kanila ng NHA ang mga lote sa presyong P700 per square meter. Kaya may karapatan ang NHA na bawiin ang lupa pagkaraang makapagbayad pinsala sa GBC para sa mga improvements na ginawa nila sa lupa o kaya obligahin ang GBC na bayaran ang lupa sa kasalukuyang presyong umiiral sa merkado. Ngunit kung ang halaga ng lupa ay higit na mataas kaysa sa presyo ng mga naipagawa ng GBC sa lupa, hindi maoobliga ng NHA ang GBC na bilhin ang lupa. Maaari lang nilang pagbayarin ang GBC ng renta kung ayaw nilang magbayad pinsala sa mga improvements na tinatag ng GBC sa lupa (NHA vs. Grace Baptist, G.R. 156437, March 1, 2004).</body>
<link>http://www.philstar.com/Article.aspx?articleId=282382&amp;publicationSubCategoryId=94</link>
</article>
<article>
<title>Kapag napatalsik si GMA sino ang papalit?</title>
<author>HALA BIRA! Ni Danny Macabuhay</author>
<date>
<month>June</month>
<day>18</day>
<year>2005</year>
</date>
<body>NAGKAKAMALI ang mga taga-oposisyon kung si dating President Erap Estrada ang ilalagay nila para mamuno sa junta kapag naging matagumpay ang pinaplanong pagpapatalsik kay President Gloria Macapagal Arroyo. Susmaryosep! Talaga bang pinagtampuhan na ng tadhana ang Pilipinas na salat na sa grasyang materyal, salat pa rin sa mabubuting tao. Ito siguro ang dahilan kung bakit madalas magpainterview sa media si Erap. Interview dito, interview doon at panay ang banat sa administrasyong Arroyo. Subalit magiging epektibo kaya naman si Erap upang makuha ng oposisyon ang suporta at simpatya ng taumbayan upang mapalayas si GMA sa Malacanang? Marami ang ayaw kay Erap na makabalik sa kapangyarihan. Kahit na sa hanay ng mga oposisyon ay mayroon ding mga grupo na hindi sang-ayon kay Erap para mamuno sakalit mapatalsik si GMA. Ayon sa mga nakausap ko, napili diumano si Erap upang magbuklod sa oposisyon na nagkakawatak-watak din dahil ang iba nilang lider ay may mga pampersonal at pampulitikal na interes. Maliban dito, basambasa rin ang papel ng mga ito. Dahil dito, marami ang nagsasabi na mahihirapan pa ring mapatalsik si GMA sapagkat walang papalit na mas magaling sa kanya. Hindi pa naman huli ang lahat para kay GMA para patunayan na siya ang tunay na Ina ng bansa na minamahal at tinitingala ng lahat.</body>
<link>http://www.philstar.com/Article.aspx?articleId=282389&amp;publicationSubCategoryId=94</link>
</article>
<article>
<title>700 text sa 'Gloriagate tapes'</title>
<author>PANAGINIP LANG Ni Nixon T. Kua</author>
<date>
<month>June</month>
<day>18</day>
<year>2005</year>
</date>
<body>DAMI na ho nating nasabi tungkol sa Gloriagate tapes, dami na ring nasabi ng mga pulitiko, komentarista at mga negosyante kaya sa column hong ito ay ibigay naman natin sa sambayanan na nagtext at sumagot sa katanungan nating kung naniniwala ba sila na nanalong talaga noong nakaraang eleksyon si Madam Senyora Donya Gloria. Mahigit 700 daan ang text na natanggap natin at hindi natin kayang pagbigyan lahat pero out of the more than 700 ay walang pang 50 ang nagsabing naniniwala silang nanalo si Madam Gloria. Wala rin ho tayong ginamit na may mura at bawal banggitin na salita. GMA is just dreaming! Never was she n will never be. Shes only goof 4 DOJ and NBI  +491702471039; D ho ako nannwlang nnlo c gma noong nkraang election. Dhl mlwnag pa sa sikat ng araw ang ka22hanan sa mga garci tape  09286112731; hndi ako nnnwala na c gloria arroyo ang nnalo sa eleksyon, kung tlagang sya ang nnlo bkt hnd nya hrapin ang mga akusasyon s kanyna na nandaya sya  09192482123; Alam ko even wdout gloriagate tape, madam gloria cheatd in d last election  09264528382; d ako nnnwala na nnlo c aling gloria noong eleksyon kc s byan nmin s pangasinan may bayan na zero c fpj, kailan man wlang bayan na masero ang isang kandidato lalo na presidente  09206527474; ang akn tlaga hnd cya pangulo kc kta n ebdencya n tlgang nandya cya  09156251567; Di po ako nnnwala n c madam gloria ang nnalo khit noon p man. S k2nayan too demand for her resignation dhil wla na cyang kredibilidad pra pamumunuan ang Pilipinas  09154051256; d nman tlagang nnlo c gma. Kya ng inilagay nya sa comelec sina garcellano at barcelona para masigurado ang panalo nya  09208598631; d ako nnnwala n c donya gloria ang nnlo nang nagdaang election  09187451599; na2lo cya dahil sa pandaraya  09173882093; Nnnwla me n ngkaroon nga ng dyaan. Bkt nla ipingbbwl na mpknggan ng taong byan yung mga cd  09184210834; nnnwla akon si pgma ang nnalo sa nkalpas n election  09166699675; dpat kay gma magresign na wlan nman cyang mabuting gnawa sa byan natin, tlagang gnamit nya ang knyang kpangyarihan pra mnalo cya nung hlalan  09283914108; Ako ang pniwala ko d cya ang nnalo sa nkaraang hlalan  09216272510; mdam bumaba ka na s puwesto dhil wlang duda n boses nya ung nsa tapes kht pirated lng ang npkinggan ko e sya tlaga un  09154404701; d cya nnalo, nndya cya, hlta nman, tntakot pa nila pti opisyal ng pnp at militar ttangalin pag cnuway sya  09219713410; Nndaya nga yan kya pintanggal nila automation ng election pra cgurado pnalo  09192971800; sna ilabas sa publiko ang nlalaman ng audio tapes. Kung nagkaroon ng dayaan ay dapat ay kusang magbitiw c pgma, syang idol ko pa ang kababayan  09202263410; hndi ako nnnwla na nnalo tlaga yan, nnlo dhil sa kdyaan dpat mag resign na cya  09286035487; Arroyo govt wlang silbi, lhat puro kurakot, hnd n cla naaawa s mga mhhrap, dpat sa knya magresign na lang  09195863793; sa totoo lang po talo sya  09204275220; hnd ako nnnwala n cya ang nnalo  09277948680; mga galit kay gma puro dada, puro batikos, wala kasing pinagaralan at mga pulubi, wla rin naman kayong ginagawa at inuuto nyo lang kami  09172796730; Hndi talo po ci gma  09205144412; kailan man di ako nnnwala na nnlo si aling gloria nuong may 2004 election  09272057750; d ako nnnwala na nahalal cya. Bkt d cya humarap ngayon, ibig sabihin totoong nandaya cya  09195949966; kht wla pa yang mga tape na yan, alam lhat ng taumbayan kung cnotunay na nnlo presidente, e2 na po ang pinakaworst sa lhat ng administrasyon  09217877271; nnnwla akong nndaya cya nong nagdaan halalan kaya nanalo  09215798750; hndi c gma ang win s election, doctor of economics kya dnoctor nya  09185328017; c gloria nanalo? Hahaha!!! Never, mulat sapul ayaw nmin sa arroyo  09194957363; D me nnnwala na nagwin c madam gloria, talo cya  09276932529; cgurado po PANAGINIP LANG ung pagkapano ni GMA  09192985091; ako hindi nnnwala na nnlo c mam gloria kaya di dapat siya manatili sa puwesto kung may kahihiyaan pa siya  09192999558; kng hndi b nman totoong nandaraya cya bkit d2 sa quiapo vendor eh tinatakot ng mga pulis at brgy chairman ang mga ngbbenta ng cd ni gloria  09282060919; I bilib gloria is a cheat  09209134293; maliit lang ang negosyo kong repair shop pero mula nang matapos ang election hanggang ngayon ay wala pa akong kustomer na si gloria ang binoto  09214864222; nnnwala pa rin akong nnalo c gloria  09166421622; Di ako nnnwalang nnlo c gloria, ipinanalo cya ng mga jueteng lord, dahil sila ang nagpapatakbo ng Republika ng Pilipinas  09215029123; hndi ako nnnwala  09159467087; nnnwala me nnalo  09283672972; hnd ako nnnwala dhim umpisa p lang punumpuno na cya ng pndraya at ksinungalingan  09198712452; Hnd nnlo c gma sa nagdaan election, wala pa ang tape at cd ay alam na talagang d cya nanalo  09273272383; tanga lang ang naniniwala na nanalo c gloria  09206706188; d ako nnnwala na winner c gloria, ala ng moral ascendancy sya 4 president. She will suffer d consequence of her sins  09154412763; 102% na kumbinsido ako na nangdaya c gloria, maraming nagugutom na Pilipino pero wala clang paki  09195511722; hindi ako nnnwala na nanalo c gloria last may elections  +85290943427; a lot of events, cover up, manipulations na kung pagaaralan mo ay you can say gloria indeed is a fake president dapat managot din ayung mga conspirator  09173406408. I am dh here in hongkong, four d past election, I dont believe that madam president won the election  +85262955906. * * * Doon po sa ibang nag-text, pagpaumanhin ho ninyo, hindi ho natin kayang pagbigyan lahat. Sisikapin ho nating sa susunod ay maglalabas muli ng text kada column. Muli, pasensya na po sa mga hindi napagbigyan, pero huwag lang ho magsasama ng mga salitang bawal o personal na pagpuna sa inyong mga text messages. * * * Para sa anumang reaksyon, sumulat lang sa nixonkua@yahoo.com o nixtkua@gmail.com o di kayay mag text sa 09272654341. Mapapakinggan nyo rin po ang inyong lingkod sa MATA NG AGILA sa DZEC 1062 mula 6:15 hanggang 8:30 ng umaga, Lunes hanggang Biyernes.</body>
<link>http://www.philstar.com/Article.aspx?articleId=282395&amp;publicationSubCategoryId=94</link>
</article>
<article>
<title>Araw ng mga ama</title>
<author>ALAY - DANGAL Ni Fr. Jose C. Blanco, S.J.</author>
<date>
<month>June</month>
<day>19</day>
<year>2005</year>
</date>
<body>GAYA nang pagpapahalaga natin sa ating mga ina, ang araw na ito ay itinalaga rin para sa pagpapahalaga sa ating mga ama. Ang ama ang itinuturing ng ating lipunan na haligi ng tahanan. Sa kanyang pagiging haligi ng tahanan, nangangahulugan lamang na siya ang tinatakbuhan ng mga anak kapag ang mga ito ay nangangailangan ng proteksyon, pagkakanlong mula sa panganib o masalimuot na mga suliranin. Sa ama lumalapit ang mga anak kapag inaakala nilang may mahigpit na pagsubok na hindi nila kayang harapin, at sa ganooy nakakakuha sila ng karunungang wala pa sa kanila bilang mga kulang pa sa karanasan sa larangan ng pamumuhay. Sa pag-inog ng mundo at pag-unlad ng sibilisasyon, ang ama ngayon ay hindi lamang umaakto bilang haligi ng tahanan. Siya rin kadalasan ang gumaganap na ilaw ng tahanan, lalot kung siyay nag-iisa na sa pag-aalaga ng kanyang mga anak. Sa paggunita ng araw ng mga ama, nais kong gunitain ang papel ng aking ama sa aking buhay  naging haligi ng aming tahanan, naging taga-disiplina naming magkakapatid, humutok sa karakter ng bawat isa sa aming magkakapatid. Nais ko ring alalahanin si Mang Jess na isang maliit na mangingisda, na bumagyo mat umaraw ay nasa laot upang makahuli ng mga isda na maipagbibili upang ang kanyang pamilya ay may makain. Naaalala ko rin sina Miguel Belmonte at ang kanyang amang si Sonny Belmonte. Si Miguel na ama ng kanyang tahanan at tumatayo ring ama ng Pilipino Star NGAYON. Si Sonny sa kanyang pagiging ama ng tahanan at pagiging ama ng Quezon City bilang mayor nito. Si Al Pedroche sa kanyang pagiging ama ng tahanan at ama ng mga manunulat sa PSN bilang editor nito. Naaalala ko rin ang ating Santo Papa, si Benedict XVI, na ama ng ating Simbahan, pati na rin ang mga Obispo at kaparian ng ama ng kanilang mga kawan. Ganoon na rin sa lahat ng mga ama - maging sila man ay tunay na ama sa dugo, o di kayay tumatayong ama sa mga taong kanilang inaalagaan, sa tahanan man o sa trabaho; sa larangan man ng pamumuhay o sa antas ng espiritwal. Higit sa lahat, ginugunita ko at pinahahalagahan ang ating Amang nasa langit, na nagbigay sa atin ng buhay, lumikha sa sanlibutan at patuloy na nangangalaga sa atin sa araw-araw. Papuri at pasasalamat sa Kanya sa kanyang kadakilaan at walang-hanggang pagmamahal sa atin! Sa lahat ng mga ama, Happy Fathers Day!</body>
<link>http://www.philstar.com/Article.aspx?articleId=282547&amp;publicationSubCategoryId=94</link>
</article>
<article>
<title>Cancer sa bibig at constipation</title>
<author>HINDI PA TAPOS ANG LABAN Ni Cielito &amp;quot;Mahal&amp;quot; Del Mundo</author>
<date>
<month>June</month>
<day>19</day>
<year>2005</year>
</date>
<body>HINDI gaya ng cancer sa suso, matris, buto, apdo at iba pang klaseng cancer kaunti lang ang nakababatid na puwede ring magka-cancer sa bibig. Ang cancer sa bibig ay makikita sa mga labi at dila. Mapupuna na ang cancer sa bibig ay mapula at matigas na animoy bukol na may sugat na hindi gumagaling. Ito rin ang dahilan kung bakit sumasakit ang ngipin at taynga. Nahihirapan ding lumunok at magsalita ang may cancer sa bibig. Napag-alaman na ang paninigarilyo at pag-inom ng alak ay mga risk factor sa pagkakaroon ng cancer sa bibig. Ang pagnganganga na gamit ang apog at bunga at ang paghithit ng tabako ay maaaring maging dahilan para magka-cancer sa bibig. Napag-alaman din na ang sirang ngipin, namamagang gilagid gayundin ang depektong pustiso ay puwede ring maging sanhi ng cancer sa bibig. Ang cancer sa bibig ay ginagamot ng operasyon, radiation theraphy at chemotherapy. Ang constipation ay nagiging dahilan para magdugo at humapdi ang tumbong. Ipinapayo ng mga doktor na kapag nararamdaman ang pagdumi ay agad gawin ito. Importante ang bowel movement sa araw-araw. Karaniwang sanhi ng constipation ay ang maling nutrisyon at ang hindi pag-inom nang maraming tubig. Ipinapayo na uminom ng walong basong tubig bawat araw. Importante rin na mag-exercise at kumain ng mga sariwang prutas at gulay. Dapat ding mag-ingat sa matagal na paggamit ng stimulant laxatives na makapipinsala sa bituka. Ang paglalabatiba ay malaking tulong din.</body>
<link>http://www.philstar.com/Article.aspx?articleId=282555&amp;publicationSubCategoryId=94</link>
</article>
<article>
<title>Isang panawagan sa bayan</title>
<author>AMBA'S BRIEFS Ni Roy &amp;quot;Amba&amp;quot; Se&amp;ntilde;eres</author>
<date>
<month>June</month>
<day>19</day>
<year>2005</year>
</date>
<body>PAYAGAN nyo po ako na gabayan kayo ng mga sariwang salita ng ating mahal na bayaning si Gat Andres Bonifacio. Aniya, &amp;quot;Kung ang bayan ay nilalapastangan at niyuyurakan xxx&amp;quot; &amp;quot;xxx aling kalooban ang di pupukawin sa paghihimagsik?&amp;quot; &amp;quot;Sa kanyang anyoy sino ang hindi gugugol ng dugo at buhay?&amp;quot; &amp;quot;mangyari kaya itoy malingapat hindi lumingap sa naghihingalong Inang Bayan na nasa yapak ng kasuklam-suklam na Kastilang hamak?&amp;quot; (Excerpts from Bonifacios speech entitled &amp;quot;Pag-ibig sa Tinubuang Bayan&amp;quot; page 98-99, The Revolt of the Masses, Teodoro Agoncillo, published by the University of the Philippines Press, Diliman, Quezon City, 1996 Edition). Do you know that the United Sates Declaration of Independence recognizes the right of the people to overthrow an abusive government? Ito po ang unanimous declaration ng 13 Estados ng Amerika noong July 4, 1776  &amp;quot;We hold these truths to be self-evident that all men are created equal, that they are endowed by their Creator with certain inalienable Rights that among these are Life, Liberty, and the pursuit of Happiness. That to secure these rights, Governments are instituted among men, deriving their just powers from the consent of the governed,  that whenever any Form of Government becomes destructive of these ends, it is the Right of the People to alter or to abolish it, and to institute a new Government.&amp;quot; Kasing-liwanag pa sa sikat ng araw na itong kasalukuyang gobyerno natin ay sagad na sa pagka-destructive. My dear countrymen, it is now time to alter and to abolish it, and for us to institute a new government that will break the chains of our hardship and suffering. Maliban sa mga dakilang salitang binigkas ng Gat Andres Bonifacio, sariwain din natin ang mga salita ng ilan sa mga forefathers ng Estados Unidos. Ayon kay Samuel Johnson noong 1763, &amp;quot;If the abuse be enormous, nature will rise up, and claiming her original rights, overturn a corrupt political system.&amp;quot; More than twenty years later, Thomas Jefferson, in 1787, concurred when he said: &amp;quot;I hold it, that a little rebellion now and then, is a good thing and therefore, necessary in a political world as storms in the physical It is a medicine for the sound health of government.&amp;quot; The following century, Henry Clay, in 1818, expressed the same sentiment, thus: &amp;quot;An oppressed people are authorized whenever they can to rise and break their chains.&amp;quot; And 30 years after Henry Clay said those words, Henry David Thoreau, in 1849, agreed, thus: &amp;quot;All men recognize the right of revolution; that is the right to refuse allegiance to, and resist the government, when its tyranny or inefficiency is great and unendurable.&amp;quot; Sixty one years later, Henry Campbell Black echoed the same sentiment, thus: &amp;quot;The right of revolution is the inherent right of a people to cast out their rulers, change their policy, or effect radical reforms in their system of government or institution, by force or general uprising, when the legal and constitutional methods of making such changes have proved inadequate, or are so obstructed as to be unavailable.&amp;quot; Si Wendell Philipps naman noong 1852 ang nagsabing: &amp;quot;A revolution is as natural a growth as an oak. It comes out of the past, its foundation are laid far back.&amp;quot; And finally, the pride of the Malayan Race himself, our very own national hero, Dr. Jose P. Rizal said on June 20, 1892, &amp;quot;Nais kong ipakita sa mga nagdaramot ng pagmamahal sa Bayan na alam natin kung paano ang mamatay para sa tungkulin at mga prinsipyo. Anong halaga ng kamatayan kung mamamatay para sa minamahal, para sa lupang tinubuan at mga minamahal na mga mamamayan.&amp;quot; (Jose Rizal, Gregorio Zaide, page 259) Not all of us can become president of this country. But we can all be patriots like Dr. Jose P. Rizal and Gat Andres Bonifacio, and that is even more exalted. Gary Hart was right when he said in 1987: &amp;quot;I think there is one higher office than president and I would call that patriot.&amp;quot; In the face of the prevailing evil that continually strangle and suffocate all of us, what has been the governments response? Ang tugon nila ay lalong umiigting at lumalawak na pandarambong o Massive Graft and Corruption o MGC o M &amp;amp; G &amp;amp; Company. Ito ang dahilan kung bakit ang bansang Pilipinas ay umaakyat sa ikalawang puwesto sa talaan ng mga &amp;quot;most corrupt countries in the world&amp;quot; at may mga nagsabi pa na inareglo lamang natin ang grupong may gawa ng survey na ito at kung hindi ay siguradong umakyat na tayo sa numero uno na pinaka-corrupt. Hanggang sa susunod na Linggo po. * * * Para sa inyong reaksyon, mag-e-mail po sa royseneres@yahoo.com</body>
<link>http://www.philstar.com/Article.aspx?articleId=282562&amp;publicationSubCategoryId=94</link>
</article>
<article>
<title>Kudeta sa PHILCOMSAT</title>
<author>AKSYON NGAYON Ni AL G. Pedroche</author>
<date>
<month>June</month>
<day>20</day>
<year>2005</year>
</date>
<body>USO yata ang power grab ngayon. Hindi lang sa pagpapatakbo ng gobyerno kundi pati sa mga korporasyon. Si Manuel Nieto Jr., de-facto president ng Philcomsat Holdings Corp. (PHC) ay nais ding umagaw ng pamamahala sa Philippine Overseas Telecommunications Corp. (POTC) at sa Philippine Communications Satellite Corp. (PHILCOMSAT). Ayaw tumigil ng grupo ni Nieto inorder to wrest control of the said companies. Nag-file sila ng petisyon sa Supreme Court. Kinakastigo ang Court of Appeals sa pagpabor sa grupo ng pangulo ng POTC at Philcomsat na si Victor Africa. Ang tugon ng Korte sa kilometrikong petisyon ay isang one paragraph resolution lang. Dinidismis ang petisyon dahil sa kawalan ng ebidensya na ang kinukuwestyong CA decision ay mayroong grave abuse of discretion. Tsk, tsk. Taon nang binibilang ng kaso, ayaw pa ring sumuko ang mga power grabbers. And we should only be concerned porke itoy mga kompanyang may sosyo ang gobyerno. Pera ng taumbayan ang pinag-uusapan. Ang pagbasura ng Korte Suprema sa petisyon ng grupo ni Nieto ay matinding sampal sa kanilang mukha. Kaya dapat nang maglubay ang grupong ito na ang gusto lang yatay gawing gatasan ang pinupuntiryang kompanya. Nauna rito, pinigil ng CA ang implementasyon ng Securities and Exchange Commission order na may petsang July 28, 2004 calling for the holding of stockholders meeting of POTC, Philcomsat and PHC, although the case in the SEC that led to the issuance of the order only involved the PHC. Isang stockholder ang nagreklamo noon na ang PHC management sa pangunguna ni Nieto ay tumangging magpatawag ng meeting sa mga stockholders sa loob ng maraming taon. Nung Agosto 20, 2004, nagpalabas ng order ang SEC general counsel na si Vernette Umali-Paco na nagdedeklarang balido ang pulong ng POTC at Philcomsat na inorganisa ng Nieto group na di kasama ang mga incumbent board at management ng dalawang kompanyang pinamumunuan ni Africa. Itinuloy ng Nieto group ang PHC stockholders meeting noong Agosto 30, 2004 sa kabila ng temporary restraining order ng CA na pumipigil sa naturang pulong. Nagpalabas din ang CA ng preliminary injunction na pumalit sa naturang 60-day TRO. Sa injuction, dinismis ng CA ang alegasyon ni Nieto that Africa engaged in forum shopping when he filed a petition against the CA order. Naka-pending pa sa Makati Regional Trial Court ang petisyon ni Africa na kumukuwestyon naman sa pagkakahalal ng grupo ni Nieto sa board at management ng PHC na 81 porsyentong pag-aari ng Philcomsat.</body>
<link>http://www.philstar.com/Article.aspx?articleId=282730&amp;publicationSubCategoryId=94</link>
</article>
<article>
<title>Maging kabahagi ng BITAG, maging Undercover ng Bayan</title>
<author>BAHALA SI TULFO Ni Ben Tulfo</author>
<date>
<month>June</month>
<day>20</day>
<year>2005</year>
</date>
<body>NAPANOOD nitong nakaraang Sabado sa BITAG ang ginawa naming pagsagip sa ilang mga probinsyanong trabahador na pinagmamalupitan ng nagmamay-ari ng G-Spring warehouse na si Victor Chua Nakira rin ang baluktot na asta ng bogus na guwardiyang si Leo Mariano na animoy nagmamay-ari ng kumpanya Kasalukuyan, nasa San Jose del Monte police ang pangangalaga sa mga probinsyanong trabahador na umalis sa warehouse at uuwi na lamang sa kanilang mga probinsya Maging ang kaukulang aksyon laban sa astig na guwardiyang si Leo Mariano dahil sa pagdadala nito ng paltik na kalibre .38 imbes na shotgun, at ilan pang mga paglabag na nakita ng San Jose del Monte police. Pero nitong nakaraang Miyerkules lamang ay nakatanggap kami ng impormasyon mula sa ilang mapagmasid na residenteng nakatira malapit sa G-Spring warehouse. Mukhang walang kadala-dala itong si Victor Chua maging ang astig niyang guwardiyang si Leo Mariano dahil balik na naman sila sa dati nilang gawi, ang mang-abuso at magmalupit sa ilang mga probinsyanong trabahador ng warehouse Madali yatang makalimot itong si Victor Chua na panay ang hingi ng paumanhin noong huli kaming magkita at ang bogus na astig niyang guwardiyang si Leo Mariano Kung may pagka-ulyanin kayong dalawa at madaling makalimot, ibahin nyo ang BITAG dahil sinisiguro naming babalikan namin kayo at sisiguraduhin naming matututo kayo. Sa mga residente sa paligid ng G-Spring warehouse na tumawag sa BITAG, ipagpatuloy ninyo ang inyong pagmamasid. Ang mga katulad ninyo ang hinahanap namin sa BITAG. At para sa ilang may nalalamang kakaibang uri ng modus o katiwalian, maging kabahagi ng BITAG at maging Undercover ng Bayan. Ipagbigay-alam lamang sa amin ang mahahalagang impormasyong inyong nalalaman * * * Hotline numbers, mag-text sa 09189346417 o tumawag sa 9328919 - 9325310. Panoorin mula Lunes hanggang Biyernes, 9:00  10:30 am, Bahala si Tulfo sa UNTV 37, simulcast mula 9:00  10:00 am sa DZME 1530 kHz.</body>
<link>http://www.philstar.com/Article.aspx?articleId=282742&amp;publicationSubCategoryId=94</link>
</article>
<article>
<title>Parang pwet ng manok si T/Sgt. Doble</title>
<author>CALVENTO FILES Ni Tony Calvento</author>
<date>
<month>June</month>
<day>20</day>
<year>2005</year>
</date>
<body>PARA SA ISANG TAONG MATAGAL NANG NASA INTELLIGENCE COMMUNITY GAYA NI T/SGT VIDAL DOBLE, parang pwet ng manok ang bibig nito at walang tigil ang kapuputak. Para sa isang taong unang naiulat na nasa intelligence community, una nasa PRESIDENTIAL ANTI-ORGANIZED CRIME TASK FORCE (PAOCTF) at nitong huli nasa INTELLIGENCE SERVICE OF THE ARMED FORCES OF THE PHILIPPINES (ISAFP), security risk pala ito. Paano natanggap ito? Mga mambabasa ng &amp;quot;CALVENTO FILES&amp;quot; suriin nating mabuti ang mga sinasabi nito. Itong si Sgt. Doble ay hasang-hasa sa larangan ng intelligence work. Ang mga kasamahan niya ay mismong nagsabi na magaling itong sundalo at susunod sa utos ng nakatataas sa kanya. (Kahit illegal orders? Ganun na nga ang lumalabas). Maliwanag naman ang mga pangyayari sa likod ng &amp;quot;GLORY AT GARCI&amp;quot; wire tapped tapes. Kahit na sinong tumingin ang talagang puntirya ng wiretapping ay si Commissioner Virgilio Garcillano ng COMELEC. Masdan ninyo ang mga nakuhang conversation puro si Garcillano ang kausap. May lumabas na ulat na walang tiwala ang administrasyon kay Garcillano kayat pina-wiretap ang kanyang mga telepono. Pati tuloy ang pag-uusap kay Gloria ay na-record. Ang hindi ko maintindihan, bakit matapos ang halalan, hindi sinira ang mga wiretapped conversation ni Garcillano? Baka naman sinira nga at ang lumalabas ngayon ay duplicate na lamang ng mga nakuhang materials sa pagka-wiretap ni Garcillano. Maaari namang prineserve for future use kung kinakailangan. Sila ang makakasagot nyan. Inamin ni Doble na tumanggap siya ng 2 million pesos para inauthenticate yung tape na si Gloria nga yun. Si Sammy Ong daw ang nagbigay ng pera na galing kay Laarni Enriquez. Kahit ano aaminin nitong si Doble. Kahit ano pa, at this point in time, kahit ano sasabihin ni Doble mailigtas lang niya ang kanyang leeg. Halata naman ang mga galaw nitong si Doble. Ang tanong na lang ngayon ay siya ba ang lumapit o siya ang nilapitan? Kung siya ang nilapitan, sino naman siya para bigyan ng dalawang milyon ng oposisyon para inauthenticate ang mga tapes at sabihin na galing sa ISAFP yan? Tandaan niyo, T/Sgt ang rank nitong si Doble. Sa dinami-dami ng mga opisyal dyan sa ISAFP, bakit siya ang pipiliin? Bakit siya ang bibigyan ng 2 milyon? Siya ba kaya ang weakest link o ang madaling i-corrupt sa grupo ng mga professional men and women sa likod ng intelligence service na yan? Hindi kaya mas kapani-paniwala, and &amp;quot;it has more of a ring of truth&amp;quot; kung sasabihin natin na si Doble ang nagtimbre na meron ngang tape na ganyan? Mas kapani-paniwala na itong si Doble ang nasa likod ng wiretapping na ito at siya ang nagpuslit ng mga tapes para ihanap ng buyer dahil gusto niyang kumita? T/Sgt. Doble wants his cake and he wants to eat it too. Kumita na siya ng 2 milyong piso, ayon na rin sa kanya, ngayon gusto niyang hindi makasuhan. Ano ang ginawa niya? Ang daming pangalan ang nilalaglag niya ngayon. Wala akong karespe-respeto sa taong ito. Si Doble ngayon ang paniniwalaan natin na napilitan lang siya? Ano ba talaga, Doble? Unang napabalita na ikaw ay illegally detained sa San Carlos Seminary ni Sammy Ong at hindi ka makalabas. Ngayon, lumabas naman ang mga balita na binigyan ka ng 2 million? Kung binigyan ka ng pera, hindi bat natural lamang na sasama ka nang kusa sa kanila? Maliban sa pera, ikaw ba ay pinangakuan ng magandang posisyon sa administrasyon na naka-ambang papalit kay PGMA? Sa katotohanan lang dapat tayo Doble. Para hindi ka maligaw. Hindi ka pwedeng Double agent. Sabagay, tugma sa pangalan mong Doble. Inuulit ko ang aking sinabi. Itong si Doble was a &amp;quot;key player&amp;quot; sa mga kaganapan ngayon. Pinasok niya yan na alam niya ang mga consequences, advantages at benefits ng kanyang gagawin. Ang reading lang niya ang mali. He was hoping na sa kanyang paglantad, sa panawagan ni Sammy Ong para sa suporta ng simbahan, oposisyon at pagkatapos ng taong bayan, babaligtad na ang takbo at matatanggal si PGMA. KINAPOS YATA ANG PLANO dahil hindi sumali ang pinaka-importanteng ingredient sa putaheng inululuto. ANG TAONG BAYAN! The Filipino people have demonstrated sobriety in these chaotic times. Bakit, kasi pagod na tayo! Maliban pa run, walang nakikitang leader na maaring pumalit kay PGMA sa power grab na mangyayari. Sino sa oposisyon ang mag-u-unite sa taong bayan? The King has died and as Ms. Susan Roces aptly put it, &amp;quot;My candidate is dead...&amp;quot; kung buhay si Da King, malaki ang posibilidad na ang taong bayan ay lalabas sa lansangan upang ibigay ang tiwala nila sa kanya. Hindi ko minamaliit ang kakayanan ng mga taong nasa oposisyon. Binabase ko lang sa reaksyon na ipinadadala ninyo sa akin sa pamamagitan ng tawag sa telepono, liham at text messages. Kung merong papalit kay PGMA, ayaw ng oposisyon kay VP Kabayan. Caretaker Govt? Hindi stable yan! Military Junta, ayaw natin ng Martial rule and that would be unacceptable sa mga foreign and local investors. Bad for the economy. Si Doble ay matalino. Tuso ang tamang salita. Meron siyang PLAN B kung sakaling hindi mag-materialize ang sikip ng gusot na kanyang pinasukan. Mantakin mo. Ang dami palang mga text messages na ipinadala nito sa asawa niyang si Arlene. Ngayon. Pati mga pangalan nila De Villa at Binay ay naglalabasan. Pati si Rez Cortez na leader ni Da King at hindi naman politiko nakaladkad na rin. Doble now enjoys the possibility na gagamitin siyang State Witness laban sa mga taong gusto diumano na mag-destabilize sa Arroyo administration. Putris, kumita na ngayon bida pa! Ano ba yan?!? Hindi na rin ako nagulat ng makita ko ngayon sa mga pahayagan ang mga pangalang Binay at De Villa. Sabi ko na nga kahit ano na lang sasabihin nitong pwet ng manok na si Doble para mailigtas ang kanyang sarili. Ang inaantay ko ay kung kakaladkarin ni Doble ang pangalan ni Sen. Panfilo Lacson sa isyu ng lahat na ito. Nakapagtataka. Si Sen. Lacson ay boss dati nitong si Doble sa PAOCTF at hindi rin malayo na itoy makaladkad sa pagkanta nitong si Doble. Narinig ko itong si Ping na nagsasabi na may mga tao sa loob ng cellphone companies na nababayaran daw para mag- wiretap ng mga conversation ng mga taong gustong pabantayan. Hindi na bago yan Sen. Ping. Alam ni Ping yan. Nasa Task Force Anthurium pa siya, alam na niya yan. Magaling din ang ginagawa ng mga &amp;quot;spin doctors&amp;quot; ni PGMA. Nagko-concentrate sila sa isyu ng legality tungkol sa pagkakuha ng taped conversation ni Gloria at Garci. The bigger issue here is ang pakikipag-usap, pakikipag-coordinate, pagmo-monitor ni PGMA ng mga nangyayari nung last Presidential Elections sa pamamagitan ng pakikipag-usap kay Garcillano. Bawal yan! Malaking kasalanan ang pandaraya kung meron ngang pandarayang naganap. Yan ang gustong linawin ng taong bayan! Sa dami ng resources na meron ang gobyerno, bakit hindi gawing priority ang paglutang ni Commissioner Virgilio Garcillano para marinig ang kanyang panig. Hindi ba kayang hanapin yan o ayaw hanapin? Ano ang opinion nyo? PARA SA MGA COMMENTS O REACTIONS MAG-TEXT SA 09213263166. MAAARI RIN KAYONG TUMAWAG SA 7788442. * * * E-mail address: tocal13@yahoo.com</body>
<link>http://www.philstar.com/Article.aspx?articleId=282744&amp;publicationSubCategoryId=94</link>
</article>
<article>
<title>EDITORYAL  Huwag tantanan ang mga tax evaders</title>
<author></author>
<date>
<month>June</month>
<day>21</day>
<year>2005</year>
</date>
<body>MARAMI ang hindi nagbabayad ng buwis. Ayon sa isang pag-aaral, tinatayang nasa P85 bilyon ang nawawala sa gobyerno taun-taon dahil hindi nagbabayad ng buwis. Marami rin naman ang nandaraya o hindi nagbabayad ng tamang buwis. Kung mapagbubuti ng Bureau of Internal Revenue (BIR) ang paghabol sa mga tax evaders malaki ang magiging pera ng gobyerno. Imagine, P85 bilyon ang madadagdag sa kabang yaman ng bansa. Sa laki ng perang iyan, maski hindi na magpataw ng kung-anu-anong tax ang gobyerno kagaya ng value added tax (VAT) na inaprubahan na noong nakaraang buwan. Sa laki nang maiipong pera, maaaring maihandog na ng gobyerno sa taumbayan ang mga pangunahing serbisyo gaya ng pampaospital, pabahay at iba pa. Sabi ng BIR pinaiigting nila ang kampanya laban sa mga tax evaders. Itinatag ang Run After Tax Evaders (RATE). Unang hinabol ang mga artista. Kinasuhan sina Regine Velasquez, Richard Gomez at Judy Ann Santos. Nasilip ang basketball player na si Asi Taulava at meron ding mga miyembro ng media na kinasuhan sa tax evasion. Noong nakaraang linggo, si Agriculture Sec. Arthur Yap naman ang kanilang kinasuhan dahil din sa tax evasion. Maganda ang ginagawang hakbang ng BIR at kampanyang RATE. Walang dapat makalibre sa kampanya nila. Habulin nang habulin kahit pa kabilang sa Cabinet ni President Arroyo. Sa paghabol sa mga malalaking tao sa gobyerno, maipakikita ng BIR na seryoso sila sa sinumpaang tungkulin. Wala nang palakasan at suhulan. Ang BIR ay ikalawa sa mga corrupt na ahensiya ng pamahalaan. Nangunguna ang Bureau of Customs. Naniniwala kami na hindi lamang si Yap ang malaking tax evaders. Marami pang ibang malalaking isda na noon pa man ay malaki na ang nananakaw. Hindi rin lamang sina Richard, Regine at Judy Ann ang dapat habulin nilang artista. Marami pang iba. Malaki ang P85 bilyon para gamitin sa pagpapaunlad ng bansa. Mababawasan ang problema at maaaring hindi na mangutang sa World Bank. Paigtingin pa ng BIR ang kanilang kampanya. Habulin ang mga hindi nagbabayad ng buwis at mga mandaraya. Sila ang nagpapahirap sa bansang ito. Wala silang ipinagkaiba sa mga corrupt sa Customs, sa BIR mismo, Department of Public Works and Highways na pawang pagnanakaw ang nalalaman. Huwag silang hayaang makatakas.</body>
<link>http://www.philstar.com/Article.aspx?articleId=282885&amp;publicationSubCategoryId=94</link>
</article>
<article>
<title>Most wanted swindler sa NAIA nakalawit</title>
<author>ORA MISMO Ni Butch M. Quejada</author>
<date>
<month>June</month>
<day>21</day>
<year>2005</year>
</date>
<body>SABIT ulit ang most wanted swindler sa NAIA dahil muli itong nakalawit kahapon ng umaga sa loob ng Parking A sa nasabing lugar habang binibiktima ang isang babaing mananahi na nabola nito sa Cubao, Quezon City. Matagal nang hindi nag-ooperate si Henry Gutierrez sa airport dahil nakulong ito ng isang taon sa Pasay City Jail. Paglabas sa kulungan nag-lie-low muna siya para dehins maalala ng mga taga-airport police na humahanting todits. Daan-daan kasi ang reklamong natanggap ng Office ni Col. Frankie Dino, bossing ng airport police sa mga naging victim ni Henry kaya masigasig ang mga kabig ni Dino na mahuli ang culprit. Sinasaluduhan ng mga kuwago ng ORA MISMO sina Cpl. Loe Uranza ng APD at S/G Rodel dela Cruz, ng Lanting Security dahil sa pagiging vigilant nila. Ang dalawang bida kasi ang nagdala sa bandidong si Henry kay Lt. Edgar Isaac, Deputy Commander ng APD Mobile Patrol and Checkpoint Section sa NAIA. Kinilala ni Lt. Isaac ang latest victim ni Henry Swindler na si Evangeline Graciadas, 52, mananahi. Naengganyo kasi ni Henry si Evangeline matapos mabola ito kaya willing ang huli na magbigay ng P3,000 para ipantubos sa mga bagaheng nakabimbin sa Bureau of Custong, este mali, Customs pala. Ganito ang kuwento ni Evangeline sa mga kuwago ng ORA MISMO, kahapon dakong alas-8:30 a.m. nang lapitan siya ni Henry Swindler sa may tanggapan ng Negros Navigations sa Cubao, Quezon City. Kukuha kasi ng tiket si Evangeline papuntang Bacolod ng mga oras na iyon. Kinilala ni Henry si Evangeline at nagpanggap ito na isang seaman. Nabola niya si Evangeline kaya pumayag ang huli na sumama sa airport. Matamis pa sa asukal ang dila ni Henry Swindler kaya nalinlang nito si Evangeline. Isang taxi, Pre-Mae, na may plakang TVJ-538 at minamaneho ng isang Melquiades Capor ang sinakyan ng dalawa papuntang NAIA. Habang nasa taxi, tinakaw ni Henry Swindler ang mananahi dahil ipinakita todits ang mga dollar nito sa pitaka at sinabihan pa si Capor kung saan magandang magpapalit ng pitsa ni Uncle Sam. Ang hindi alam ni Evangeline, peke ang mga dollar ni Henry Swindler. Ika nga, Xerox copy ang pitsa ni Pekadores! Pagdating sa parking lot ng airport ay inabot ni Evangeline ang P3,000 kay Henry para makuha ang bagahe nito pero lingid sa huli, mino-monitor pala siya ng grupo ng APD at Lanting Security Guards dahil nakilala ang gago na isang tirador. &amp;quot;Ayaw talagang tumigil ni Henry sa kanyang hotraba,&amp;quot; anang kuwagong embalsamador sa punerarya. &amp;quot;Gusto sigurong matulog ng kamote sa sementeryo?&amp;quot; sagot ng kuwagong manananggal. &amp;quot;Sangkaterba ang naloko ni Henry, hindi kaya siya minumulto ng mga taong nakamote niya?&amp;quot; tanong ng kuwagong SPO-10 sa Crame. &amp;quot;Baka hilahin ang paa niya sa impiyerno para makausap si Satanas kapag dehins siya nagbago,&amp;quot; naiinis na sabi ng kuwagong Kotong cop. &amp;quot;Gusto niya sigurong makausap si Lucifer.&amp;quot; &amp;quot;Diyan kamote bahala siya!&amp;quot;</body>
<link>http://www.philstar.com/Article.aspx?articleId=282894&amp;publicationSubCategoryId=94</link>
</article>
<article>
<title>Libelo</title>
<author>IKAW AT ANG BATAS Ni Atty. Jose C. Sison</author>
<date>
<month>June</month>
<day>21</day>
<year>2005</year>
</date>
<body>SI Amelia ay editor-in-chief ng isang diyaryo. Noong January 10, 1988 sumulat siya ng artikulo tungkol sa mga kandidato sa eleksiyong lokal na nagsasaad na: &amp;quot;I heard that Dumpty in the egg is campaigning for Cortes. Not fair. Some real doctors are also campaigning against Linao because he has not paid their medical services to them. Since he is donating millions, he should settle his small debts like reportedly insignificant amount of P27,000 only.&amp;quot; Inakala ni Linao, isang kandidato para mayor na siya ang &amp;quot;dumpty in the egg&amp;quot; na tinutukoy sa diyaryo. Wala naman daw ibang pangalang nabanggit doon kundi siya at si Cortes na kandidato rin. Pinalabas daw ni Amelia sa publiko na may utang siyang P27,000 sa mga doktor samantalang hindi naman siya nagkakasakit at siya naman daw ay isang matagumpay na negosyanteng nagbabayad ng kanyang utang. Iginiit ni Linao na dahil sa nalathalang iyon, siniraan siya ng puri ni Amelia. May malisya raw si Amelia dahil noong ito ay sinulat, siya raw ay isang pribadong mamamayan lang at hindi isang &amp;quot;public official&amp;quot; na maaaring maging paksa ng diyaryo dahil may interes ang tao sa mga ginagawa niya. Kaya dapat daw magbayad pinsala si Amelia dahil sa libelong ginawa nito. Tama ba si Linao? MALI. Totoo ngang hindi kailangang banggitin pa ang pangalan ng biktima ng libelo. Sapat na kung sa mga sirkumstansiya ay makilala na siya at walang iba ang tinutukoy. Ngunit di sapat kung ang biktima lang mismo ang magsasabing siya ang tinutukoy. Kailangan ding patunayan na may ibang taong nakakilala na siya nga ang pakay ng paninirang puri. Hindi ito napatunayan ni Linao. Bukod dito, malinaw naman na ang tinutukoy ni Ameliang &amp;quot;dumpty in the egg&amp;quot; ay ang kumakampanya pabor kay Cortes na kalaban niya. Hindi yata kapani-paniwala na kakampanya si Linao sa kalaban niya. Kahit hindi pa public official si Linao nang malathala ang artikulo, ang sinulat naman ni Amelia ay sakop pa rin ng freedom of the press. May karapatan ang publikong malaman ang mga katangian ng mga kandidato sa eleksiyon. Malaking pakinabang ng publiko sa publisidad tungkol sa mga kandidato upang malaman nila kung sino ang iboboto. Ang mga komentaryo tungkol sa mga kandidato ay mga komunikasyong pribilehiyo na pinoproteksiyonan ng ating Konstitusyon maliban na lang kung may masamang isip at kalooban ang sumusulat nito. (Baguio Midland vs Court of Appeals, G.R. 107566, November 25, 2004)</body>
<link>http://www.philstar.com/Article.aspx?articleId=282904&amp;publicationSubCategoryId=94</link>
</article>
<article>
<title>Ex-mayor sa Metro Manila binuntis ang maid inanakan ng 2</title>
<author>BALITANG SPECIAL Ni Deo Macalma</author>
<date>
<month>June</month>
<day>21</day>
<year>2005</year>
</date>
<body>ALAM nyo bang binuntis ng isang dating mayor ang kanyang maid? Ayon sa aking bubuwit, happy birthday muna kay Bro. Atty. Biyong Garing, Judge Eutiquio Quitain, BIR Dir. Anthony Alden Aguilar, Glenn Dy ng MBC; Sis. Orpha Fabian at Bro. Arnel Cantos ng Noli Me Tangere Lodge. * * * Alam nyo bang super tulis at walang patawad ang isang dating mayor sa Metro Manila? Ayon sa aking bubuwit, matanda na ang naturang pulitiko subalit napakahilig pa rin sa chiching. Mantakin nyo pati maid niya ay pinatos. Binuntis at inanakan niya ng dalawa. May edad na rin ang misis ni Ex-mayor kaya siguro naghahanap ng kaligayahan sa ibang babae. Menopause na ba si Misis, Mayor? Hanep ka naman Ex-mayor, pati maid pinatos mo. * * * Ayon sa aking bubuwit, talagang naiiba rin si Ex-mayor sa panliligaw sa mga nakukursunadahang chiching. Kahit may asawa na ang babae, kapag natipuhan ay hindi nito tinatantanan hanggat hindi napapabagsak ang &amp;quot;Bataan&amp;quot;. Mantakin nyo naman kasi ang mga iniaalok ni Ex-mayor sa mga chiching. Nag-aalok ng monthly alimony at meron pang house and lot. Sa hirap nga naman ng buhay ngayon ay meron ding pumapayag. Katulad na lamang ng kanyang katulong na binuntis at inanakan ng dalawa. Kaya lang ay talagang walang patawad si Ex-mayor. Pati ang kanyang sariling hipag ay gusto pang patusin. * * * Ayon sa aking bubuwit, iresponsable kasi ang mister ng kanyang hipag. Sinabihan ni Ex-mayor ang hipag na makipaghiwalay na lamang ito at siya na ang bahala sa kanya. Bibigyan niya ng suportang pinansyal at bibigyan pa ng bahay at lupa. Kaya lang, hanggang sa ngayon ay hindi pa bumibigay ang hipag sa kanyang indecent proposal. Ang bumigay kay Ex-mayor ay ang misis ng kanyang foreman. Maganda kasi ang misis ng foreman. Dahil sa pangakong monthly alimony at house and lot, ang misis ng foreman ay nakipaghiwalay at iginarahe siya ng matulis na Ex-mayor. Ayon sa aking bubuwit, ang ex-mayor sa Metro Manila na nambuntis ng kanyang katulong at nang-ahas sa misis ng kanyang foreman, subalit nabigo sa kanyang hipag ay si Siya ay doktor at dating mayor sa Metro Manila. Siya ay si Ex-Mayor P. as in Playboy.</body>
<link>http://www.philstar.com/Article.aspx?articleId=282905&amp;publicationSubCategoryId=94</link>
</article>
<article>
<title>Sino ang paniniwalaan ng taumbayan?</title>
<author>HALA BIRA! Ni Danny Macabuhay</author>
<date>
<month>June</month>
<day>21</day>
<year>2005</year>
</date>
<body>NAKATINGIN lamang ang mamamayang Pinoy habang ang administrasyon at oposisyon ay nagpapaligsahan para maitumba ang bawat isa. Nalilito na ang taumbayan sa kung sino ang paniniwalaan. Nariyan ang akusasyon na isinasangkot sa jueteng payola si First Gentleman Mike Arroyo, Pampanga Rep. Mikey Arroyo at Negros Occ. Rep. Iggy Arroyo. Itinanggi naman ng mga ito ang akusasyon. Umiinit ang usapin sa jueteng payola ay isa pang kontrobersyal na isyu ang lumutang ang wiretapped conversation ni GMA at Comelec commissioner Virgilio Garcillano tungkol sa pagdaya sa 2004 election. Totoo raw ang mga ito, sabi ng mga taga-oposisyon. Sabi ng administrasyon, gawa-gawa lamang daw ito ng mga kalaban ni GMA. Patuloy pa ring nagwawalang-kibo si GMA sa akusasyon ng pandaraya. Wala namang puknat ang birada ng mga kalaban niya. May mga witnesses na ang oposisyon na nagpapatunay sa katotohanan ng paratang kay GMA subalit wala pa rin siyang sinasabi tungkol dito. Kaya parang naglalagari na lamang ang media sa sagutan ng mga magkalaban. Ganito na lamang ng ganito ang nangyayari sa araw-araw. Nakatunganga naman at kumukulo ang tiyan ng taumbayan habang pinanonood ang laban. Parang ginagago na tuloy ng mga walanghiyang pulitiko ang mamamayan. Ang buhay ng mga mahihirap ay pababa pa nang pababa. Ang mga pulitiko pa-weather-weather lamang.</body>
<link>http://www.philstar.com/Article.aspx?articleId=282910&amp;publicationSubCategoryId=94</link>
</article>
<article>
<title>Estilong 'sipa' at ang pagtatakip ni Oscar Lazo...</title>
<author>BAHALA SI TULFO Ni Ben Tulfo</author>
<date>
<month>June</month>
<day>22</day>
<year>2005</year>
</date>
<body>LANTARAN ang ginawang pagtatakip ni District Director Oscar Lazo, Joel Samodio, Manager ng Central Mailing Express Center (CMEC) sa driver at courier na nahuli ng BITAG nitong nakaraang linggo sa Para&amp;ntilde;aque. Nagsilbing &amp;quot;decoy&amp;quot; ang dalawang ito para sa apat pang mga van na lalabas sana at magdedeliver ng mga &amp;quot;sipa&amp;quot; patungo sa kanilang mga suki. Sa paghaharap ng BITAG, ilang representatives ng custom, District Director Oscar Lazo, Joel Samodio at ang dalawang &amp;quot;kolokoy&amp;quot; na nahuli ng Task Force Anti Smuggling (TFAS), maliwanag pa sa sikat ng araw ang estilo ng pagtatakipan sa pagitan ng mga kolokoy at ng kanilang mga opisyales. Mula kay Oscar Lazo, kumukuha ng senyales ang driver at courier sa kanilang manager na si Joel Samodio sa bawat isasagot nila sa BITAG. Maliwanag na mayroong &amp;quot;paboritong grupo&amp;quot; ng courier at driver itong mga nasa likod ng &amp;quot;sipa&amp;quot; dahil umiikot lamang sa grupong nasabat ng TFAS at ang mga pangalang ibinigay ng aming asset ang kanilang operasyon. Kaya naman pala protekdado at kampanteng-kampante sa pagsagot ang driver na nahuli ng BITAG dahil mayroon siyang pader na sinasandalan sa itaas. Maging si CMEC District Director Oscar Lazo ay nahulog din sa aming BITAG ng ipagmalaki niya ang proseso sa pagsasaayos ng mga parcel at ilang mga sulat na dumadating sa CMEC. Bukod sa mahinang seguridad, walang surveillance camera at iisa lamang ang empleyado ng custom na nakabantay dito. Hindi rin malinaw ang trabaho ng custom representative na ito dahil base sa obserbasyon ng BITAG, limitado lamang sa pagtatatak ang kanyang trabaho Sa pagkakasiwalat ng BITAG sa bulok na modus na ito, inaasahan naming magpapatuloy pa rin ang estilong modus na itinatanggi ni Oscar Lazo na matagal na raw nahinto sa CMEC. Isa lamang ang nakikita naming solusyon sa problemang ito. Bukod sa suhestiyon ni Postmaster General Dario Rama na ipahiya ang sinumang mahuhuli sa ganitong modus, dapat ding ipatupad ang &amp;quot;big brother system&amp;quot; na kinasanayan sa ibang bansa, kung saan may mga surveillance camerang nakamasid sa bawat kilos at galaw ng mga mapagsamantalang beteranong miyembro ng sindikato. * * * Hotline number (0918) 9346417 o tumawag sa mga numero 932-53-10 at 932-89-19. Makinig sa DZME 1530 Khz, Monday-Friday, 9:00-10:00 A.M. At panoorin ang programang &amp;quot;Bahala si Tulfo&amp;quot; Monday-Friday, 9:00-10:30 a.m. sa UNTV 37.</body>
<link>http://www.philstar.com/Article.aspx?articleId=283041&amp;publicationSubCategoryId=94</link>
</article>
<article>
<title>Masaya ngayon ang mga taga-DEU ng Pasay Police</title>
<author>BANAT NI BATUIGAS Ni Bening Batuigas</author>
<date>
<month>June</month>
<day>22</day>
<year>2005</year>
</date>
<body>INARESTO ng elemento ng Drug Enforcement Unit (DEU) ng Pasay City police si alyas Toto sa harap ng sabungan ng siyudad noong nakaraang linggo. Kinulimbat ng mga dorobo sa pamumuno ni PO3 Macabeo ang kulay puting Nissan Sentra ni Toto pati na ang P200,000 at dalawang cell phone. Ika nga hinubaran ng taga-DEU ng Pasay City itong si Toto. At para makalaya, naglagay pa ng karagdagang P200,000 si Toto. Ibinalik ang kotse ni Toto at doon na lang siya pinakawalan. Kaya sa ngayon, bondat na naman ang bulsa ni Macabeo at naiwang tulala ang kampanya ng gobyerno ni Presidente Arroyo laban sa droga. At kung itong hulidap operations ng DEU ng Pasay City police ang gagawing basehan, goodbye na lang sa pangako ni Mayor Peewee Trinidad na iaahon niya sa taguriang Sin City ang siyudad niya. He-he-he! Kung sabagay, matagal ng nabaon sa limot ang pangako ni Peewee, di ba mga suki? Sino si Toto? Si Toto ay hindi negosyante dahil tres din pala ang lakad. Ayon sa mga taga-WPD nakakilala kay Toto, aba salisi pala ang lakad nito at karamihan sa mga biktima niya ay mga kliyente ng mga hotel. Huwag kang pabandying-bandying kapag nag-check in ka sa hotel at may tsansang makulimbat ni Toto at mga alipores niya ang iniwan mong pera at mahalagang gamit sa kuwarto mo. At dahil nga hindi naman niya pinaghirapan ang salaping nakulimbat ng taga-DEU ng Pasay sa kanya, hindi na nakuhang magreklamo si Toto laban sa grupo ni Macabeo. He-he-he! Siguro masasarap at malalaking tipak ng karne ang ulam sa ngayon ng pamilya ng taga-DEU ng Pasay no mga suki. Siyempre pati ang hepe nila na si Supt. Franco ay masaya rin no? Si Mayor Trinidad kaya, nakangiti rin? Mukhang buong Pasay ang masaya sa perang hatid ni Toto ah! Ayon pa sa taga-WPD, ang pera pala ni Toto ay nakulimbat niya sa isang pawnshop. Hindi lang masabi ng mga pulis-WPD kung saan ang pawnshop na nasalisihan ni Toto pero ang sabi nila malaking halaga ang kanyang naiuwi. At pag nagkataon, si Toto ay gumagala sa ngayon sa mga hotel para mabawi niya ang nilimas sa salapi ng taga-DEU ng Pasay, di ba mga suki? Kaya kayo diyan mga suki, wag mag-iwan ng pera at mahalagang gamit sa inyong mga kuwarto para hindi kayo mabiktima ni Toto. Kapag tumira ang tropa ni Toto, kadalasan ang mga empleado ng hotel ang pinagbibintangan, eh hindi abot ng management na nasalisihan ang mga kliyente nila. May kakutsaba kaya ang grupo ni Toto sa mga hotel? May posibilidad, di ba mga suki? Kung sabagay, hindi lang ang taga-DEU kundi maging ang taga-Philipipine Drug Enforcement Agency (PDEA) ay sangkot din sa ganitong uri ng raket sa Maynila. Ang nabibiktima naman ng taga-PDEA ay ang mga negosyanteng Tsino. May kaso pa nga na nagsoli ng singsing at Rolex watch ang taga-PDEA sa biktima nilang kilala lamang sa pangalang Robert. Kapag hindi mapigilan ni Undersecretary Anselmo Avenido ang masamang gawain ng mga tauhan niya, tiyak mauuwi sa wala ang lahat ng magagandang accomplishments ng PDEA, di ba mga suki? Panahon na para linisin ni Avenido ang hanay ng anti-drug units ng PDEA at pulisya sa bansa. Abangan!</body>
<link>http://www.philstar.com/Article.aspx?articleId=283045&amp;publicationSubCategoryId=94</link>
</article>
<article>
<title>Kayamanang di-nasisira</title>
<author>ALAY-DANGAL Ni Fr. Jose C. Blanco, S.J.</author>
<date>
<month>June</month>
<day>22</day>
<year>2005</year>
</date>
<body>ARAW-ARAW, tayo ay abala sa mga gawain at pinagkakaabalahan natin. Kadalasan pa nga, kahit ang pag-istambay o &amp;quot;walang ginagawa&amp;quot; ay isa na ring gawain. Datapwat karamihan sa atin ay abala sa mga bagay-bagay na materyal - paghahanap ng pera upang may maibili ng pagkain, damit, pag-aasikaso ng mga nasirang kagamitan, pagbili at pagbebenta ng mga kailangan sa negosyo, at iba pa. Sa Ebanghelyo, tinuturuan tayo ni Jesus ng pag-iimpok ng mga kayamanang hindi nasisira (Mt. 6:19-23). &amp;quot;Huwag kayong mag-impok ng mga kayamanan dito sa lupa; ditoy may naninirang tang&amp;agrave; at kalawang, at may nakapapasok na magnanakaw. Sa halip, impukin ninyo ay mga kayamanan sa langit; dooy walang naninirang tang&amp;agrave; at kalawang, at walang nakapapasok na magnanakaw. Sapagkat kung saan naroon ang inyong kayamanan, naroon din naman ang inyong puso. &amp;quot;Ang mata ang pinakailaw ng katawan. Kayat kung malinaw ang iyong mata, maliliwanagan ang buo mong katawan. Ngunit kung malabo ang iyong mata, madirimlan ang buo mong katawan. Kayat kung ang liwanag na nasa iyo ay kadiliman pala, napakadilim niyan!&amp;quot; Ano para sa inyo ang kayamanang hindi nasisira? Ano ang hamon sa atin ni Jesus hinggil sa pagkakaroon ng mga mata na tunay na malinaw at nakakakita sa liwanag? Para sa akin, isa sa mga kayamanang hindi nasisira ay ang pagkakaroon ng paggalang at pagmamahal sa kapwa at pagmamamahal at pagkatakot sa Diyos. At masasabi kong malinaw ang aking mga mata kung palagi kong makikita sa aking kapwa ang kahalagahan ng kanyang dangal at makikita sa aking kapiligiran ang kadakilaan ng mga nilikha ng Diyos.</body>
<link>http://www.philstar.com/Article.aspx?articleId=283053&amp;publicationSubCategoryId=94</link>
</article>
<article>
<title>Maraming pekeng optometrists</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>June</month>
<day>22</day>
<year>2005</year>
</date>
<body>HINDI pa natatagalan, nalathala sa kolum na ito ang tungkol sa lumalaganap na raket ng mga pekeng optometrists. Marami ang tumawag sa BANTAY KAPWA sa karagdagang kaalaman sa Optometry Law 1995. Ang mga optometrists na sina Dr. Fe Flores Cataquiz at Dr. Elena S. Viray ang aking kinapanayam at marami silang ipinaliwanag. Ang mga pekeng optometrists ay ang mga nag-aaral ng optometry pero hindi nakatapos at iyong mga nakatapos ng kurso pero hindi naman pumasa sa pagsusulit ng Board of Optometry at ang mga nagtatrabaho sa optical clinic at nagre-refract kahit hindi lisensiyado. Ayon sa dalawang doktor marami nang mga optical na inooperate ng mga pekeng optometrists ang paglipana sa Metro Manila kaya dapat ang masusing pag-iinspeksyon ng mga awtoridad. Alamin kung lisensiyado ang optometrists at kung mapatunayang hindi, arestuhin at ipasara agad ang naturang klinika. Mapaparusahan ng isa hanggang walong pagkabilanggo ang mga pekeng optometrists.</body>
<link>http://www.philstar.com/Article.aspx?articleId=283059&amp;publicationSubCategoryId=94</link>
</article>
<article>
<title>&amp;quot;Hello Garci...&amp;quot;</title>
<author>CALVENTO FILES Ni Tony Calvento</author>
<date>
<month>June</month>
<day>22</day>
<year>2005</year>
</date>
<body>NAPANOOD KO ANG PAGDINIG NG KONGRESO TUNGKOL SA ISYU NG WIRE TAPPED TAPES. NAKA SCHEDULE NA MAG-UMPISA NG ALA-UNA NG HAPON SUBALIT GAYA NG INAASAHAN, LAMPAS NG DALAWANG ORAS ANG BALITAKTAKAN (FILIBUSTERING ANG TAWAG NG IBA, DILATORY TACTICS NAMAN PARA SA IBA.._) BAGO NAKAPAGSALITA ANG DALAWANG &amp;quot;RESOURCE PERSON/TESTIGO NA SINA SEC. IGNACIO BUNYE AT NBI DIRECTOR REYNALDO WYCOCO. Hangang sa mga sandaling ito, marami sa ating mga kababayan ang nagtatanong sa akin kung ano ba ang &amp;quot;wired tapes&amp;quot; na pinag-uusapan ngayon. Alam ko si Department of Justice Secretary Raul Gonzalez ay nagsabi na ang sinumang magrereproduce o naglalathala ng nilalaman ng tapes na ito ay maaring makasuhan. Sagot ko naman dyan, sige, kasuhan nyo na ko! Ang bayan ay may karapatan na malaman ang mga nilalaman ng kontrobersyal na tapes na yan. Mahaba ang tapes subalit ang ginawa ko para sa mga mambabasa ng &amp;quot;CALVENTO FILES&amp;quot; pinili ko lamang ang specific na pag-uusap diumano ni Gloria at ni Comelec Commissioner Virgilio Garcillano. Narito ang transcribed na pag-uusap diumano ng dalawa Conversation on 28 22:13 May 2004 Garcillano: Hello, good evening maam. GMA: Hello, the FPJ camp raw will file a case against the Board of Canvassers of ano, dun sa Marawi and the military? Garcillano: Ano, maam? GMA: The FPJ camp raw will file a case against the Board of Canvassers and the military in Marawi. Garcillano: Hindi naman po siguro nila maa-ano yung ating Board of Canvassers, pero ang military sa field si Gudani, sa kanila si Gudani. I do not know why they will file. GMA: Oo, oo. Garcillano: Sa kanila si Gudani maam. Thats why I have to work with Gen. Esperon and Gen. Kyamko na at that time, pinalitan nga niya si Gudani for a while. Kaya kwan, pero bakit nila pafile-filan and military na sa kanila lahat. Halos ayaw na nga mag-give way sa amin ng mga tao.GMA: Oo, meron silang pinakidnap ...(line cut) Conversation on 29 09:43 2004 GMA: Hello...Garcillano: Hello, maam, good morning. Ok maam, mas mataas ho siya pero mag-compensate po sa Lanao yan. GMA: So I will still lead by more than one M., overall? Garcillano: More or less, its the advantage maam. Parang ganun din ang lalabas. GMA: It cannot be less than one M.? Garcillano: Pipilitin maam natin yan. Pero as of the other day, 982. GMA: Kaya nga eh...Garcillano: And then if we can get more in Lanao.. GMA: Hindi pa ba tapos? Garcillano: Hindi pa ho, meron pa hong darating na seven municipalities. GMA: Ah ok, Conversation on 29 09:47 May 2004 GMA: Hello, forty-plus daw ang talo ko dun sa Cotabato? Garcillano: Maam? GMA: More than forty? Garcillano: More or less, pero hindi ho siguro sosobra ng forty maam. Nag-usap na kami Atty. Bedol. GMA: Ah ganun? So mali yung figures ni Teng? Garcillano: Ah, siguro kasi yung si Teng, kinausap ho niya ang staff ni Atty. Bedol. Kami ni Atty. Bedol, nagusap ho ngayon. But Ill give you the exact figure maam in a little while, para ma-ano ninyo. GMA: Oo .. Conversation on 27 7:29 hotel May 2004 GMA: Hello, meron tayong ... (?) ... E.R.? para sa Sulu? Garcillano: Saan po, Maam? GMA: Sa Sulu, Sulu? Garcillano: Oo maam, meron po. GMA: Nagco-correspond? Kumpleto? Garcillano: Oo maam. Lahat ho meron, hindi po naming ika-count kung ... GMA: Ok, ok. Conversation on 11:04 26 May 2004 GMA: Hello, Hello. Garcillano: Hello maam good morning po. GMA: Oo, oo. Si ano, si Biazon nagbabanta, kung madadaya daw siya papabuksan daw niya yung sa ... at saka Tawi-tawi, eh baka raw ako ang madale doon... Garcillano: Baka nga ho ... (line faded, cut) Conversation on 11:25 26 May 2004 GMA: Hello, Hindi kaya pwedeng mag-delay yung ano, yung senatorial canvassing until after the voting on the rules tonight? Garcillano: On the rules? Ah sige po... GMA: ... a Senate, para walang away. Between two allies ito, siyempre magagalit ito, yung isa magagalit din for sure. Conversation on 29 1400hrs. May 2004 Garcillano: Hello maam. Tumawag raw kayo. GMA: Sabi nung kabila, nagpaplano sila among themselves, meron daw silang mga affidavits from teachers and Board of Canvassers na they witnessed and were made to cheat Garcillano: Wala naman hong... san ho kaya? Yung kwan ho kanina , yung sinabi nyo sa Pangutaran it was like this. Its Tirona, yung nag-appear doon, nabaligtad si FPJ. Sa canvassing sa province, and result yung din hong original and ilalagay because of the words and figures will not change. Kasi sila Gen. Abahacon ba, hindi masyadong marunong pa dyan, medyo sila ang ano dun. Nagexplain ho sa akin yung election officer ng Pangutaran, si ..., pero sa canvass, sinabi naman ho ng Provincial Board of Canvassers, ang ginawa, yung kinuhang original votes nya, yun din ho ang nabilang kaya wala ho kayong .... (line cut) Conversation on 31 23:17 May 2004. Garcillano: Hello, Maam. GMA: Hello, tsaka ano yung kabila, theyre trying to get copies of Namfrel copies of the Municipal COCs. Garcillano: Namfrel copies ho? Ay wala naman, okay naman ang Namfrel sa atin, and they are now sympathetic to us. GMA: Oo, oo, (garbled) Pero un nga, they are trying to get that. Garcillano: Oho, we will get in advance copy ho natin kung anong hong kwan nila. GMA: Oo, oo. Garcillano: Sige ho. Conversation 01 21:43 June 04. Garcillano: Hello, maam. Good evening, maam. GMA: Hello, when they opened ballot box of Camarines Norte, it was empty. Garcillano: Uhm, this afternoon, maam? Camarines Norte? GMA: Uhm-um. Garcillano: Ill call up the supervisor tonight or tomorrow maam. GMA: Uhm-um, si Cari&amp;ntilde;o? Garcillano: Ah, Lisa Cari&amp;ntilde;o. Please, shes not going to do that because this guy is a straight type. GMA: But it was empty. Garcillano: Oh yeah, Ill call her up maam. Conversation on 02 22:29 June 04. Garcillano: Hello, maam. Good evening. GMA: Hello, dun sa Lanao del Sur at Basilan, di raw nagmamatch ang SOV sa COC. Garcillano: Ang sinasabi nya, nawawala na naman ho? GMA: Hindi na nag-match. Garcillano: Hindi na nag-mamatch? May posibilidad na hindi magmatch kung hindi nila sinunod yung individual SOV ng mga munisipyo. Pero aywan ko lang ho kung sa atin pabor o hindi. Dun naman sa Basilan at Lanao Sur, ito ho yung ginawa nilang magpataas sa inyo, maayos naman ang paggawa eh. GMA: So nag-mamatch? Garcillano: Oho, sa Basilan, alam nyo naman ang mga military dun eh, hindi masyadong marunong kasi silang gumawa eh. Katulad ho dun sa Sulu, sa General Habatan. Pero hindi naman ho, kinausap ko na yung Chairman ng Board sa Sulu, ang akin, patataguin ko muna ang EO ng Pagundaran na para hindi sila makatestigo ho. Na-explain na ho yung sa Camarines Norte. Tomorrow we will present official communication dun po sa Senate. Dun ho sa sinasabing wala hong laman yung ballot box. Na-receive ho nila lahat eh. GMA: Oo, oo. Garcillano: Tumawag ho kayo kanina maam? GMA: Yeah, about that Lanao del Sur at Basilan. Garcillano: Iaano ko na lang ho, nagusap na kami ni Abdullah dun sa kwan kanina. About this, iaano ko ho, huwag ho kayong masyadong mabahala. Anyway, we will take care of this. Kakausapin ko rin si Atty. Macalintal. GMA: Oo. Tapos nun, si uhm... sa Calanguyan, meron daw silang teacher na nasa Witness Protection Program ng kabila. Garcillano: Sino ho? GMA: Yung kabila. May teacher daw silang hawak. Garcillano: Wala naman ho, baka nanakot lang ho sila kasi. GMA: Calanguyan, Tawi-tawi? DYAN natapos ang pag-uusap na nila GMA at Comm. Garcillano. Ang tanong ko ngayon sa inyo, sa mga sinabi ni PGMA, masasabi na ba natin na siya ay nandaya, granting na siya nga ang tao sa likod ng boses ng nasa wire-tapped tape? Sapat na dahilan na ba ito para siya ay mapatalsik at ang kanyang administrasyon ay palitan. Meron ba kayong nabasa na tahasang sinabi niya na dayain ang nakaraang Presidential Elections? PARA SA ANUMANG COMMENTS O REACTIONS MAARI KAYONG MAGTEXT SA 09213263166. MAARI DIN KAYONG TUMAWAG SA 7788442.</body>
<link>http://www.philstar.com/Article.aspx?articleId=283061&amp;publicationSubCategoryId=94</link>
</article>
<article>
<title>Quo vadis' Saan tayo patungo?</title>
<author>AKSYON NGAYON Ni Al G. Pedroche</author>
<date>
<month>June</month>
<day>23</day>
<year>2005</year>
</date>
<body>NAIIRITA na ang barbero kong si Mang Gustin sa kaguluhang pampulitika sa bansa. Wala ka nang maririnig sa radyo at telebisyon at mababasa sa diyaryo kundi pulos pag-atake kay Presidente Arroyo ang matutunghayan. &amp;quot;Gloria resign&amp;quot; ang sigaw ng mga ayaw na sa Pangulo. Ang tanong ni Mang Gustin, &amp;quot;saan na patungo ang pobreng bansa?&amp;quot; Sagot ko naman, &amp;quot;marami kasing kontrobersya ang Presidente. Jueteng payola scandal, at yung sinasabing pandaraya sa eleksyon.&amp;quot; Totoong ang mga isyung itoy nagpapahina sa liderato ng Pangulo totoo man o hindi. Pero kumbinsido si Mang Gustin na itoy mga paninira ng mga gustong umagaw ng kapangyarihan. Aniya, &amp;quot;maaaring may mga sablay ang Pangulo. Pero sino naman ang puwedeng pumalit sa kanya?&amp;quot; Sabagay, mukhang suyang-suya na ang bayan sa kapapatalsik ng mga Pangulo mula pa kay Marcos hanggang kay Erap Estrada. Hangga ngayoy walang pagbabago. Mainipin kasi ang mga Pinoy. Gustoy instant reform. Na kahit iilang buwan pa lang nakaluklok ang Panguloy maiahon na sila agad sa paghihirap. Tanong pa ni Mang Gustin, &amp;quot;sino ang gusto nilang mailuklok, militar? Wag na toy!&amp;quot; Aniya, sana naman, kung ang oposisyon ay pursigidong bumaba sa puwesto ang Pangulo, dapat mayroon silang programang ikakasa para sa ikabubuti ng bayan. &amp;quot;Hindi man natin nadarama ngayon ang reporma, may programa ang Pangulo sa edukasyon, pangkalusugan, patubig, trabaho at iba pa,&amp;quot; aniya. Ang problema aniya sa mga kalaban ng administrasyon &amp;quot;puro sila dada at reklamo.&amp;quot; Sabi nga ng oposisyunistang si Sen. Juan Ponce Enrile &amp;quot;walang credible na alternatibo ang oposisyon para ipalit sa Pangulo kaya nahihirapang kumbinsihin ang tao na sumali sa pagpapababa kay Gloria.&amp;quot; Dagdag ni Mang Gustin &amp;quot;para sa aming ordinaryong mamamayan, ok na yung bansang payapa at nakapaghahanap-buhay kami ng matiwasay. Kung magkakaisa lamang tayong mga Pinoy, tiyak na makakarating tayo sa kaunlaran.&amp;quot;</body>
<link>http://www.philstar.com/Article.aspx?articleId=283212&amp;publicationSubCategoryId=94</link>
</article>
<article>
<title>Dating Cabinet secretary nakipag-split sa siyotang model-TV host dahil ayaw ng kanyang nanay</title>
<author>BALITANG SPECIAL Ni Deo Macalma</author>
<date>
<month>June</month>
<day>23</day>
<year>2005</year>
</date>
<body>ALAM nyo bang nakipaghiwalay ang dating Cabinet secretary sa maganda nitong girlfriend na model-TV host dahil ayaw ng nanay niya rito? Ayon sa aking bubwit happy birthday kay Air Force Maj. Gen. Orlando Buenaventura, Army Col. Allen Capuyan, Bro. Col. Fausto Toti Itchon, Eric Apolonio, Carlos Serrano at Kon. Chito Mariano. Alam nyo bang hanggang sa ngayon ay galit na galit pa rin ang isang model-TV host sa nanay ng dating Cabinet secretary? Ayon sa aking bubuwit, galit ang model TV-host sa nanay ng dating Cabinet secretary dahil ito ang dahilan kung bakit sila naghiwalay ng kanyang boyfriend. Minsan ay nakasama ng aking bubuwit ang model TV host sa isang Spa Center sa Makati City. Dito ay ibinulalas niya ang sama ng loob sa nanay ng dating boyfriend na isa umanong maldita at mata pobre. Kung hindi sana nakialam ang nanay ng kanyang boyfriend ay malamang mag-on pa silang dalawa. May tampo rin siyempre ang model sa kanyang ex-boyfriend sapagkat walang sariling paninindigan. Isa umanong Mamas Boy ang dating Cabinet secretary. Ayon sa aking bubuwit, kapag nakakaharap pala ng model ang nanay ng ex-cabinet secretary ino-okray siya. Hindi boto ang nasabing nanay sa model na maging siyota o maaring maging misis ng opisyal sapagkat hindi naman daw kilala ang pamilya. Kilalang-kilala kasi ang pamilya ng dating Cabinet secretary, hindi lamang sa pulitika kundi sa alta sosyedad. Ang gusto palang maging siyota at maging asawa ng kontrobersyal na nanay para sa kanyang anak ay mula rin sa kilala at mayamang pamilya tulad nila. * * * Ayon sa aking bubuwit, tumagal din pala ng anim na buwan ang romantic affair ng dating Cabinet secretary at model-TV host. Akala niya ay sila na ang magkakatuluyan sapagkat nagiging maganda ang kanilang love affair. Naikuwento pa niya sa aking bubwit ang mainit nilang romansahan ng dating Cabinet secretary. Kaya lang, kapag naalala niya ang nanay ng Cabinet secretary ay umaakyat ang dugo niya sa ulo. Naiimbiyerna sa nanay ng opisyal dahil masyado umanong pakialamera. Sabi ba naman ng nanay ay itigil na raw ang pakikipag-relasyon sa cheap na model-TV host sa isang noon time show. Ang model na nagalit sa nanay ng ex-boyfriend niyang Cabinet secretary ay si Miss L.A. as in Los Angeles. At ang dating Cabinet secretary na isa namang Mamas Boy ay si Secretary R. as in Romantiko.</body>
<link>http://www.philstar.com/Article.aspx?articleId=283224&amp;publicationSubCategoryId=94</link>
</article>
<article>
<title>Pagpapatahimik at pananahimik</title>
<author>PANAGINIP LANG Ni Nixon T. Kua</author>
<date>
<month>June</month>
<day>23</day>
<year>2005</year>
</date>
<body>KESA harapin ang katotohanan ay dalawang bagay lang ang ginagawa ng administrasyon ni Madam Senyora Donya Gloria tungkol sa Gloriagates tape at juetenggate scandal. Mula umpisa ay sinikap ng mga kaalyado, kakampi, kampo at tauhan ni Madam Senyora Donya Gloria na patahimikin ang sinumang gustong ilabas o iparinig man o pag-usapan ang Gloriagate tapes. Una rito ay si Raul Gonzales ang secretary of justice ni Madam Gloria na agad nanakot na mahaharap daw sa kaso at pagkakulong ang sinumang merong hawak ng kahit kopya lang ng naturang tapes. Pinagbantaan din niya ang miyembro ng Kongreso na hindi raw kasali sa kanilang immunity ang pagpaparinig ng naturang tape. Ang National Telecommunication Commission (NTC) naman ay nagbabala rin sa miyembro ng broadcast industry na hindi raw dapat payagang ma-broadcast ang naturang tape dahil ito raw ay bawal at &amp;quot;inciting to sedition.&amp;quot; Pagpapatahimik din sa pamamagitan ng pagbabanta ng &amp;quot;mere possession is punishable&amp;quot; ang kasagutan ng iba pang opisyal ng Malaca&amp;ntilde;ang sa mga namimigay ng CD at pati mga &amp;quot;HELLO GARCI&amp;quot; ring tone. Pagbabanta rin kay Atty. Samuel Ong na sampahan nang napakaraming kaso in the hope na tatahimik siya o di kayay pagpapatahimik kay Sgt. Doble sa pamamagitan ng &amp;quot;pag-imbita&amp;quot; ng kanyang pamilya mula sa Mindanao para lumabas siya sa San Carlos Seminary. Ang mga kongresista naman, kasama nitong sina Juan Miguel Zubiri, Baterina at Butch Pichay ay gagawin ding lahat upang tumahimik ang hearing sa Kongreso. Lahat ng paraan gagawin upang hindi matanong ang mga &amp;quot;resource persons&amp;quot; tungkol sa Gloriagate scandal. Mga walang pinagkatandaan. Beteranong mga kongresista pero halata na gustong ma-delay at huwag matuloy ang imbestigasyon. Si dati at nilaglag at pinabayaan at binitiwang Comelec Commissioner Virgilio Garcillano naman ay ganoon din ang kasagutan sa problema. Manahimik at magtago. Pati nga kinaroroonan niya ay hindi masabi ng Malaca&amp;ntilde;ang, na para bang tanga tayong lahat sa kasagutan ni Presidential Spokesperson Ignacio &amp;quot;Toting&amp;quot; Bunye na hindi nila alam kung nasaan si Garci. Para namang hindi nabigyan ng instruction ni Madam Senyora Donya Gloria si Garci noong nasa Cagayan de Oro sila pareho. Para namang hindi nagkita si Public Works and Highways Secretary Hermogenes Ebdane at higit sa lahat para namang walang convoy ng mga sasakyan ang umalis galing sa hotel kung saan tumutuloy si Garcia papuntang airport. Samantala, si Madam Senyora Donya Gloria naman ay katahimikan, ayaw sumagot. Deadma sa lahat ng katanungan tungkol dito maliban sa kapirasong sagot na magsasalita siya pagdating ng tamang panahon. Tamang panahon? Kelan? Anong taon? Anong buwan? Mahirap bang sumagot lang kung siya nga ba ang nasa tape o hindi. Mahirap bang sagutin kung si Commissioner Garcillano nga ba ang kausap niya o hindi. Kailan ho kayo magsasalita pag nag-resign na kayo o mawala na kayo sa Malaca&amp;ntilde;ang? Malabo po yon dahil tiyak hahabulin kayo ng sambayanan upang sagutin ang katanungan at ilahad ang katotohanan ukol sa Gloriagates tape. Sa isyu naman ng jueteng, ganoon din. The same players din, maliban kay Madam Senyora Donya Gloria at kay Garci. Hirit rin si Raul na agad-agad pakukulong niya raw ang mga whistle blowers dahil involve rin naman sila sa jueteng. Amba rin niyang panakot ay kakasuhan at pakukulong ang sinumang magsasalita tungkol sa tapes. Tambak namang kaso ang hinarap ni Sir Senyorito Juan Miguel &amp;quot;Mikey&amp;quot; Arroyo at Rep. Ignacio &amp;quot;Jose Pidal&amp;quot; Arroyo kay Sandra Cam na nagsabing siya mismo ang nag-abot ng pera sa kanilang dalawa. At nung hindi pa rin siya nananahimik, tangkang pagdukot naman sa kanya sa ospital kung saan siya tinago ng ilang mga opisyal ng simbahang Katoliko. Buti na lang ay humarang ang mga madre kung hindi napatahimik nila si Sandra Cam. After all, dead men tell no tales. At kung sa Gloriagates ay Kongresista ang nagpapatahimik at gumagawa ng paraan upang mapigilan ang hearing, sa Senado ay sina Senate President Franklin M. Drilon at sina Senador Edgardo Angara (obvious ngayon kung sino ang nanggulo sa oposisyon), Lito Lapid, Manuel Villar, Mar Roxas, Miriam Defensor Santiago at Francisco &amp;quot;Kiko&amp;quot; Pangilinan. Nakakapagtaka, parehong isyu na madaling sagutin kung walang katotohanan pero parehong iskandalo na ginagamot sa pamamagitan ng pagpapatahimik at pananahimik. Sa inyong lahat, kahit ho anong gawin nyo, ang baho ho ay sisingaw at aalingasaw. Harapin nyo at tantanan nyo ang sambayanan sa inyong mga katwiran na illegal acquired ang mga ebidensiya. Isa lang ho ang isyu, totoo ba o hindi. Katotohanan, yan lang ang kahilingan ng sambayanan. * * * Para sa anumang reaksyon, sumulat lang sa nixonkua@yahoo.com o nixtkua@gmail.com o di kayay mag text sa 09272654341. Mapapakinggan nyo rin po ang inyong lingkod sa MATA NG AGILA sa DZEC 1062 mula 6:15 hanggang 8:30 ng umaga, Lunes hanggang Biyernes.</body>
<link>http://www.philstar.com/Article.aspx?articleId=283234&amp;publicationSubCategoryId=94</link>
</article>
<article>
<title>Mamamatay sa daan</title>
<author>SAPOL Ni Jarius Bondoc</author>
<date>
<month>June</month>
<day>24</day>
<year>2005</year>
</date>
<body>WALUMPUT limang porsiyento ng aksidente sa kalyemahigit apat sa bawat limaay dahil sa driver error, anang Land Transportation Office. Nakabangga sila ng ibang sasakyang umaandar o nakahinto, tao o poste dahil namiskalkula ang pagmamaneho. May kumakaskas, may pa-ekis-ekis sa lanes, may hindi tumitingin sa daan, may lasing o bangag, may antok o impatyo. Dumadami ang aksidenteng dulot ng overspeeding, overloading, at maling pag-overtakehalos 10 ulit ang nilaki. Namimihasa na ang reckless drivers. Akala nila hari sila ng kalsada kapag nakahawak sa manibela. Hindi marunong magbigay sa pedestrians o mas maliit na sasakyan (bisikleta, tricycle), at sa kapwa motorista. Imbis na mag-slow down o magpreno, dinadaan sa busina at flashing headlight ang maniobra. Kulang sila sa disiplina dahil walang sumisita. Sa Metro Manila traffic enforcers na hindi nakakaintindi ng pagmamaneho o ng batas, at hindi nirerespeto ng motorista, ang namamahala. Sa ibang pook walang pulis na nagta-trapik dahil ang gustoy puro special investigation, o special weapons and tactics, o special jueteng payola. Ang natirang 15 porsiyento ng mga aksidente ay dahil sa kapabayaan ng ibang sektor. Merong palpak na paggawa o repair ng sasakyan, lalo na ng local jeeps, kaya biglang nababalian ng ehe, nawawalan ng preno o nabubunot ang manibela. Dapat papanagutin ng Department of Trade ang mga pabayang assembler at talyer. Meron ding pabayang opisyales at kawani ng gobyerno. Sa Metro Manila uli, halimbawa, nagkalat ang concrete dividers. Dahil nangingitim sa dumi at hindi pinturado ng reflectorized, hindi ito makita sa gabi kaya nabubundol. Wasak ang kotse, ospital ang tsuper. Sa maraming lugar sa Pilipinas, maraming wasak na kalsada na hindi agad nire-repair. O kayay nire-repair nga, pero wala namang ilaw o marker sa gabi. Marami tuloy nahuhulog sa hukay at nasasaktan. Tungkulin ng Department of Transportation ang road safety. Pero dapat ito makipag-ugnay sa Department of Trade, Public Works, Interior, at MMDA sa wastong pangangalaga ng kaayusan sa kalye. Kung hindi, patuloy na dadami ang mamamatay at pumapatay sa kalsada.</body>
<link>http://www.philstar.com/Article.aspx?articleId=283390&amp;publicationSubCategoryId=94</link>
</article>
<article>
<title>San Juan Bautista; Jaime Cardinal L. Sin</title>
<author>ALAY-DANGAL Ni Fr. Jose C. Blanco, S.J.</author>
<date>
<month>June</month>
<day>24</day>
<year>2005</year>
</date>
<body>NGAYONG araw na ito ay kapistahan ni San Juan Bautista. Siya ang pinsang buo ni Jesus. Siya rin ang nagpahayag ng pagdating ni Jesus. Inihanda niya ang mga tao sa pagdating ng Manunubos. Pinagbalik-loob niya ang mga tao sa Diyos sa pamamagitan ng pagbibinyag sa kanila na sagisag ng kanilang paglilinis sa kanilang mga kasalanan Sa ating paggunita kay San Juan Bautista, nais ko ring gunitain ang pagkatao ng ating Kabunyian, Jaime Cardinal Lachica Sin, naging Arsobispo ng Maynila at isa sa mga Cardinal ng bansa. Si Jaime Cardinal Sin kung tutuusin ang naging tagapanguna ng bansa noong panahong tayo ay nasa kadiliman ng batas militar ng rehimeng Marcos. Siya ang nanawagan sa mga tao na tulungan ang mga militar na nooy pinangungunahan ng Heneral na si Fidel V. Ramos na naging Pangulo ng Pilipinas. Sa panawagan ni Cardinal Sin sa radyo, ang mga tao ay nagtipun-tipon sa EDSA upang bigyan ng suporta ang grupo ng militar na tumiwalag sa rehimeng Marcos. At doon, noong makasaysayang mga araw ng Pebrero 1986, naganap ang people power na hinangaan ng buong mundo. Sa mga panahon ng EDSA I at ganoon din ng EDSA II, kami at ang aming grupong AKKAPKA-CANV ay palaging nakikipag-ugnayan kay Cardinal Sin. Tunay ngang isa siya sa mga biyaya ng Diyos sa Pilipinas. Ang butihing Cardinal ay taong madaling lapitan. Palagi siyang may mabuting salita para sa lahat ng tao. Naaalala ko rin na sa tuwing kamiy pupunta sa kanya, lalot kamiy may kasamang mga mahihirap na tao, siya mismo ang personal na naghahanda at nagsisilbi ng miryenda para sa aming mga kaanib na nasa base group. At tuwang-tuwa ang aming mga kasama sapagkat damang-dama nila ang paglilingkod ni Jesus sa katauhan ng Cardinal. Mahilig si Cardinal na makipagkuwentuhan at magbiro; madali rin niyang patawanin at ipapalagay ang loob ng mga taong una pa lamang niyang makatagpo. Higit sa lahat, parating may paalala ang butihing Cardinal hinggil sa patuloy na pananalangin at paghingi ng tulong sa Diyos, lalo na sa panahon ng mga kagipitan. Nagpapaalala rin siya hinggil sa mga kagandahang-loob at pagpapala ng Diyos sa atin at sa ating bansa na tuwinay dapat ipagpasalamat sa Maykapal. Jaime Cardinal L. Sin, hindi ka namin malilimutan! Naway sa iyong pag-uwi sa tahanan ng ating Ama at Manlilikha, dalangin namin na patuloy mong alalahanin kami na iyong mga dating kawan na naglalakbay pa dito sa lupa. Idinadalangin namin ang iyong walang hang-gang kaligayahan sa piling ng ating Panginoon at Mahal na Ina na iyong minahal, at idalangin mo rin na maipagpatuloy namin ang misyong iniatang ni Jesus sa amin na iyong sinubaybayan at ginabayan.</body>
<link>http://www.philstar.com/Article.aspx?articleId=283409&amp;publicationSubCategoryId=94</link>
</article>
<article>
<title>EDITORYAL - Magkaroon ng aral kay Tarongoy</title>
<author></author>
<date>
<month>June</month>
<day>25</day>
<year>2005</year>
</date>
<body>MAHIGPIT ang paalala ni Robert Tarongoy sa mga Pilipinong nais magtungo sa Iraq. Huwag nang ituloy ang balak na doon magtrabaho sapagkat masyadong mapanganib. Mangiyak-ngiyak na sinabi ni Tarongoy na mula nang bihagin siya ng mga rebeldeng Iraqi noong Nov. 1, 2004, ay hindi na siya nakakita ng araw. Lagi siyang may piring. Kahit na sa paliligo ay nakapiring siya. Isang beses lamang kung kumain at kamatis lamang ang ulam. Ipinakita niya ang nangingitim na braso dahil sa pagkakagapos. Sa loob nang mahigit walong buwan sa piling ng mga rebelde, doon niya naranasan ang grabeng hirap at hindi niya alam kung paano nalampasan ang mga pahirap. Siguro aniya ay dahil sa panalangin. Marami ang nagdarasal sa kanyang paglaya. Ang huling sinabi ni Tarongoy, hindi na siya babalik sa bansang yon. Hinding-hindi na! Pero kahit na mariin ang paalala ni Tarongoy na huwag magtungo sa Iraq, tiyak na marami pa ring Pinoy ang pilit na magtutungo roon. May mga ahensiyang pilit na magre-recruit ng mga trabahador at ilulusot patungong Iraq. Marami nang ganyang pangyayari. Maski nga si Tarongoy ay illegal din ang pagtungo sa Iraq. Nasa kasagsagan ang giyera nang magtungo siya roon. Hindi naman malaman kung anong ahensiya ang nagpaalis sa kanya. Nang mabihag siya ay saka lumutang na undocumented Pinoy workers si Tarongoy sapagkat ban nang mga panahong iyon ang pangangalap ng mga workers doon. Masuwerte si Tarongoy sapagkat biglang-bigla ay pumutok ang balitang pinalaya na siya. Marami ang namangha sapagkat matagal nang walang balita kay Tarongoy. Marami ang nag-akala na pinatay na siya ng mga rebelde. Naganap ang pagpapalaya kay Tarongoy sa panahong nasa balag ng alanganin ang katayuan ni President Arroyo dahil sa &amp;quot;Glori-Garci&amp;quot; tapes. Marami ang humihiling na magbitiw siya sa puwesto. Pampabango rin sa pangalan ng Presidente ang pagkakapalaya kay Tarongoy. Pinuri ni Tarongoy si Mrs. Arroyo sa pagkakaligtas sa kanyang buhay. Salamat daw at hindi siya nito inabandona. Si Tarongoy ang ikalawang Pinoy na binihag ng mga Iraqi. Una si Angelo de la Cruz. Sa pagkakapalaya kay Tarongoy, dapat pang maghigpit ang gobyerno para wala nang makapuslit na Pinoy sa Iraq. Doblehin ng Department of Labor and Employment ang kanilang pagbabantay. Hindi na dapat maulit ang nangyari kay Tarongoy. Makalikha na sana nang maraming trabaho ang gobyerno para wala nang Pinoy na mangangahas magtungo sa Iraq.</body>
<link>http://www.philstar.com/Article.aspx?articleId=283555&amp;publicationSubCategoryId=94</link>
</article>
<article>
<title>Kaninong pakulo ang demolisyon vs Bishop Cruz?</title>
<author>AKSYON NGAYON Ni Al G. Pedroche</author>
<date>
<month>June</month>
<day>25</day>
<year>2005</year>
</date>
<body>SIGURO marami ang lalong nagngingitngit ngayon sa administrasyon matapos lumantad ang isang nagpakilalang dating sakristan para akusahan ang anti-jueteng crusader na si Archbishop Oscar Cruz ng sexual abuse. Unbelievable kasi agad ang diskarte nitong si James Aquino nang magtungo sa tanggapan ng Catholic Bishops Conference of the Philippines (CBCP) para ireklamo si Cruz. Naroroon ang arsobispong kanyang inaakusahan pero hindi niya nakilala. Kinailangan pang ituro ng mga taga-media sa kanya si Cruz. Bagamat panay ang banat ko sa administrasyon sa harap ng mga nakasusulasok na usaping kinakaharap nito, hindi ko agad ipaparatang dito ang demolition job. Puwede kasing pakulo ito ng mga jueteng lords na nasagasaan ang negosyo dahil sa jueteng expos&amp;eacute; ni Cruz. Puwede ring pakana ng administrasyon porke mismong ang mga mahal sa buhay ni Presidente Arroyo ang direktang idinadawit. Pero teka, huwag nating kalilimutan na may motibo rin ang oposisyon para gawin ito. Sa anong dahilan? Eh di para lalong manggigil sa galit ang taumbayan sa administrasyong Arroyo. Bago pa man mangyari ito, hinulaan na ni Cruz na dahil sa kanyang walang takot na pagbubunyag, malamang may isang taong lalantad upang gibain siya. And so it came to pass. Inamin ni Cruz na bago pa man ang pangyayaring ito, binalaan na siya ng oposisyon na may lalantad upang siyay kasuhan ng sexual abuse para ma-discredit ang kanyang mga testimonya laban sa jueteng. Bakit alam agad ng oposisyon? Blackeye ito sa administrasyon kung ang taumbayan ay hindi nag-aanalisa. Sa harap ng tensyong politikal, hinay-hinay tayo ng paghuhusga kung sino ang nagkasala. Sa tindi kasi ng giyera politikal at sa husay ng estratehiya ng magka-bilang kampo, mahirap tukuyin kung sino ang paniniwalaan.</body>
<link>http://www.philstar.com/Article.aspx?articleId=283561&amp;publicationSubCategoryId=94</link>
</article>
<article>
<title>Sen. Ralph Recto, bakit?</title>
<author>ORA MISMO Ni Butch Quejada</author>
<date>
<month>June</month>
<day>25</day>
<year>2005</year>
</date>
<body>MATINDI ang sipa ng panibagong VAT law sa ipinasa ni Senator Ralph Recto sa Noypi porke aabot yata sa P50 ang premium gasoline sa susunod na mga days. Wala pang announcement regarding sa new price ng krudo ang big 3 oil companies pero nakakatiyak ang mga kuwago ng ORA MISMO, na puputok ito anumang oras mula ngayon. Siguradong iyakan umaatikabo ang mangyayari kapag pumalo going up ang presyo. Sangkaterbang Noypi mula sa kanilang kinatatayuan ang malalaglag todits kapag nagkataon. Ang mga ma-e-erap at mga middle class families ang mayayari sa paglipad pataas ng prices. Sabi nga, luluha ang langit dahil sa ulan. He-he-he! Siguradong taas singil sa pamasahe, pagkain, kuryente, tubig etcetera, etcetera. Saang kamay ng Diyos kukunin ng madlang people na majority ay naghihikahos ngayon, ang pera para ipangtustos sa kanilang pangangailangan? Mahigpit na ang sinturon na nakatali sa bewang ng Noypi at kung hihigpitan pa ay talagang sobra na! Sabi nga sakal na sakal na! Ito ang matinding problemang darating na mukhang hindi kayang gamutin ng gobyerno. Ano kayang tulong ang magagawa todits ni Sen. Ralph Recto kapag tumaas ang presyo ng mga pangunahing bilihin? Matulungan niya kaya tayo? Nagtatanong lang po, Your Honor! Tahimik si Senator Recto ngayon dehins natin siya naririnig at nakikita sa mga telebisyon, sabi ng kuwagong maninisip ng tahong. Oo nga, noh! anang kuwagong SPO-10 sa Crame. Baka nasa abroad? nangingiting sabi ng kuwagong Kotong cop. Nandyan lang iyan sa tabi-tabi at nagpapalamig, sagot ng kuwa- gong CO2-10 ng Aguinaldo. Kasama kaya si Ate Vi sa pagkain ng halo-halo? tanong ng kuwagong haliparot. Anong konek ng halo-halo? Nagpapalamig, eh! Ganoon ba kamote?</body>
<link>http://www.philstar.com/Article.aspx?articleId=283568&amp;publicationSubCategoryId=94</link>
</article>
<article>
<title>Deed of sale na walang bisa</title>
<author>IKAW AT ANG BATAS Ni Atty. Jose C. Sison</author>
<date>
<month>June</month>
<day>25</day>
<year>2005</year>
</date>
<body>ANG lupang may sukat na 149 square meters (lot 525-A), ay minana ng limang magkakapatid na sina Caring, Trining, Pining, Miling at Benny. Bago ito mapaghati-hati, namatay si Pining at Miling. Kaya ang parte ni Pining ay napunta sa kanyang tatlong anak na si Chita, Lina at Leo samantalang ang parte naman ni Miling ay napunta sa kanyang mga anak na si Doring, Francia at Ima. Samakatuwid, lumalabas na ang nag-aari ng lupa ay sina Caring (20%), Trining (20%), Benny (20%), Chita (6.6%), Lina (6.6%), Leo (6.6%), Doring (6.6%), Francia (6.6%), at Ima (6.6%). Noong July 26, 1943, pinagbili ni Trining, Chita at Doring ang ang bahagi ng lot 525-A kay Caring sa halagang P100. noong araw ding iyon, isinalin naman ni Caring sa isa niyang anak na si Pablo ang bahagi ng lot 525-A sa halagang P100 din. Pagkaraan, dalawa pang anak ni Caring na si Mary at Amy ang nagpatayo ng bahay sa nasabing lupa. Si Caring at ang asawa niya at isa pang anak na si Rita ay tumira sa bahay ni Mary. Ngunit noong lumipat si Pablo at pamilya nito sa bahay ni Mary, lumipat na si Mary sa bahay ni Amy. Noong February 22, 1973, pumirma muli si Caring sa isang deed of sale na inililipat kay Amy ang buong lot 525-A sa halagang P4,500. Kaya idineklara at binayaran ni Amy ang ang real estate tax ng lupa. Sa kabilang dako, nakakuha naman si Pablo ng titulo (TCT 67780) sa buong lupa sa pamamagitan ng paggawa ng isang Extrajudicial Settlement, petsa Jan. 30, 1979 kung saan idineklara niya na ang kanyang inang si Caring at tanging tagapagmana ng lupa at siya ang tanging tagapagmana ng kanyang ina. At noong March, 1988, nagsampa ng kaso si Pablo laban sa dalawa niyang kapatid na si Amy at Mary dahil inaangkin din at nakatira pa ang mga ito sa nasabing lupa. Hiniling ni Pablo sa Regional Trial Court (RTC) na kumpirmahin ang kanyang titulo, paalisin sina Mary at Amy, at bayaran siya ng danyos. Tama ba si Pablo? Hindi tama si Pablo sa pagkakakuha ng titulo sa buong lupa. Kasinungalingan ang nakasaad sa Extrajudicial Settlement na ang Ina niyang si Caring ang tanging tagapagmana nito at siya ang tanging tagapagmana ni Caring. Walang bisa ang nasabing dokumento kaya inbalido rin ang TCT 67780 niya. Ngunit kahit walang bisa ang nasabing titulo may interes pa rin siya sa lot 525-A dahil sa Deed of Sale noong July 16, 1943, kung saan sinalin nina Trining, Chita at Doring kay Caring ang bahagi ng lot 525-A kay Caring at si Caring naman ay isinalin din sa kanya ang parte nito. Kaya may-ari si Pablo ng 53.3% ng lupa na galing sa parte ni Trining at Caring (20% kada isa) at Chita at Doring (6.6% kada isa). Samakatuwid ang titulo ay dapat iisyu sa mga natiti-rang nangangari ng lot 525-A na sina Pablo (53.3%), Benny (20%), Lina (6.6%), Leo (6.6%), Francia (6.6%) at Ima (6.6%). Ang deed of sale na pinirmahan ni Caring pabor kay Amy ay walang bisa dahil wala na siyang parte sa lupa nang ginawa ito noong February 22, 1973. Sa katunayan lahat ng anak ni Caring ay wala ng karapatan sa lupa dahil naisalin na ni Caring ang parte niya rito. Kaya wala nang karapatan sina Amy at Mary na manatili pa sa lot 525-A (Bongalon etc. vs. Court of Appeals et. al., GR 142441, November 10, 2004)</body>
<link>http://www.philstar.com/Article.aspx?articleId=283574&amp;publicationSubCategoryId=94</link>
</article>
<article>
<title>Nasaan na ang mga cause-oriented groups?</title>
<author>HALA BIRA! Ni Danny Macabuhay</author>
<date>
<month>June</month>
<day>25</day>
<year>2005</year>
</date>
<body>HINDI na tinatalaban ng hiya ang mga pulitiko? Araw-araw ay puro na lamang palitan ng mga akusasyon. Wala na yatang katapusang alitan at ngawngawan na wala namang pinaroroonan kundi ang magpapogi ng kanilang mga sari-sarili. Ang nakapagtataka ay walang sinumang nagrereklamo sa inaasal ng mga pulitiko. Nasaan ang mga tinaguriang civil society at mga cause-oriented groups na mahusay lamang mag-rally at maghakot ng mga demonstrators sa lansangan? Ano ba talaga ang pinaglalaban nila? Mga pulitikahan lamang ba o mga isyu na panis na at wala namang kapararakan? Baka naman media mileage rin ang habol nila? Ito namang mga senador at mga kongresista, wala nang alam gawin kundi tumawag ng mga komite hearing na diumano ay &amp;quot;in aid of legislation&amp;quot; kuno. Sabi naman ng kabilang panig, &amp;quot;in aid of destabilization&amp;quot; naman daw. Nitong nakaraang araw lamang, ipinatawag si Press Secretary Ignacio Bunye ng apat na komite ng House of Representatives. Malaking pagsasayang ng pera ng mamamayang Pilipino yan! Ganyan din ang senaryo sa Senado. Imbestigasyon dito, imbestigasyon doon. Mabuti pang tanggalin na ang NBI at PNP at pabayaan na lamang ang Kongreso ang gumanap ng kanilang tungkulin. Tutal naman, napakarami ng mga batas at hindi na kailangan pang gumawa ng mga bagong batas. Kung ganoon din lamang, hindi na kailangan ang mga senador at mga congressmen. Sa mga pinaggagagawa ng mga pinuno ng bansa, kasama na ang mga miyembro ng Kongreso, masasabi na isa ring uri ng corruption ang kanilang inaasal. Iniiwasan nila ang tunay na tungkulin. Sa halip, pagwawaldas ng salapi ng bansa ang kanilang inaatupag. Sila ang dapat usigin at kasuhan na dapat pangunahan ng mga ibat ibang sektor ng civil society at cause-oriented groups.</body>
<link>http://www.philstar.com/Article.aspx?articleId=283578&amp;publicationSubCategoryId=94</link>
</article>
<article>
<title>Huwag matakot</title>
<author>PANAGINIP LANG Ni Nixon T. Kua</author>
<date>
<month>June</month>
<day>25</day>
<year>2005</year>
</date>
<body>DUMALO po ako sa paglunsad ng &amp;quot;BE NOT AFRAID&amp;quot; o &amp;quot;HUWAG MATAKOT&amp;quot; movement ni Sen. Panfilo &amp;quot;Ping&amp;quot; Lacson noong Huwebes kung saan sinabihan niya si Madam Senyora Donya Gloria na harapin ang katotohanan at iwasang magtago sa likod ng mga &amp;quot;legal excuses.&amp;quot; Nanawagan din siya sa sambayanan na alamin ang katotohanan at tigilan na ang pagwawalang bahala sa mga isyu na hinaharap ng bansa lalo na ang Gloriagate CDs na naglalaman ng mga pag-uusap ni Comelec Commissioner Virgilio &amp;quot;Garci&amp;quot; Garcillano at Madam Senyora Donya Gloria na nagpapatunay nang malawakang pandaraya noong May 2004 election. Matindi ang panawagang ito at naniniwala ako na dapat ngang imulat ang ating mga mata at hanapin ang katotohanan. Dahil diyan, ilalabas ko ang kopya ng speech ni Sen. Lacson. &amp;quot;Clearly, the voices in the tapes were those of Mrs. Arroyo and Comm. Garcillano. Ask the man on the street who listened to the tape, and he will tell you without a voice experts aid that the voice is that of Gloria Macapagal Arroyo. Now, we know the highest officials of the land, the Comelec and government personnel mandated to protect the integrity of the electoral process including some ambition-driven members of the AFP and the PNP were involved in the conspiracy and corruption. Of course, even Namfrel, the citizens last bastion of defense and hope for honest elections, is caught in the web. Let me call on all those who may have been pressured by higher officials who joined them in cheating conspiracy to come out and tell the truth. Be not afraid. And the truth shall set you free. Ako ay nananawagan lalung-lalo na kay Comm. Garcillano. Alam ko na ikaw ay nasa pag-aaruga ng mga tauhan ni Sec. Ebdane at isa pang grupo at ikaw ay naririto lamang sa Metro Manila. Ako ay nananawagan sa inyo, nanganganib ang inyong buhay. If there is anyone who would want you dead, it is somebody who would be incriminated just in case you come out and speak the truth about the tapes. If you turn a blind eye to this gravest of sins, we might as well give Mrs. Arroyo a blank check to continue the theft of whatever else rightly belongs to us, the Filipino people. If we continue to simply shrug our shoulders and go on with business as usual, then we cease to have the right to complain about corruption or to demand that our public servants stop stealing. The time for passivity and indifference is over. Truth cannot be hidden forever by the silence of one person. Even if that person is the highest official of the land. And every citizen of this benighted republic has the right, nay the duty, to ferret out the truth, to demand the truth, to uphold the truth. Be not afraid. John Paul II of saintly memory uttered this observation: An excuse is worse and more terrible than a lie. For an excuse is a lie guarded. All that weve been hearing thus far are legal excuses foisted upon the people in order to guard a lie in order to protect leadership founded upon a lie. How can decent men and women allow this? As a first step, in order to spread the truth that has been hidden and distorted by this unauthorized government, we are setting up &amp;quot;Be Not Afraid&amp;quot; centers in key areas of the country. These will be the places where people can freely get their copies of the CDs that the government does not want us to hear. Let every Filipino be well-informed in his quest for the truth. Be not afraid. The truth shall set us free. And to Mrs. Arroyo, speaking for the Filipino people whom you and I have sworn to serve, whose interest you and I have sworn to uphold at all times over and above self and family, a final advice: Break your silence. Not at some self-appointed time, but now. Not when your spin masters and propagandists say the worst has blown over, but now. Now, before every man, woman and child in this long-suffering country conclude that their own worst fears are the terrible truth. Not when they begin charging into the citadels of your power and sweep away all the institutions of a fragile democracy along with their fury,&amp;quot; pagdidiin ni Lacson. Nananawagan rin ako sa mga kababayan nating mas nakakaangat na pag nakakuha na kayo ng kopya ng Gloriagate CD, huwag kayo matakot at mag-burn pa kayo para ipamahagi rin sa iba. Importante ho ang paglaganap ng katotohanan sa panahong ito dahil dapat mawakasan na ang mga pandaraya sa eleksyon upang ang mga lider na tunay na hinalal ng sambayanan ang mauupo. Dapat nating tandaan na peke ang ating demokrasya kung ang mga nahahalal nating mga pinuno ay mga nanalo lang sa pamamagitan ng pandaraya. Huwag Matakot, tandaan po natin. Kinabukasan po ng anak natin ang nakasalalay sa labanang ito upang ilabas ang katotohanan. HUWAG MATAKOT. * * * Para sa anumang reaksyon, sumulat lang sa nixonkua@yahoo.com o nixtkua@gmail.com o di kayay mag text sa 09272654341. Mapapakinggan nyo rin po ang inyong lingkod sa MATA NG AGILA sa DZEC 1062 mula 6:15 hanggang 8:30 ng umaga, Lunes hanggang Biyernes.</body>
<link>http://www.philstar.com/Article.aspx?articleId=283587&amp;publicationSubCategoryId=94</link>
</article>
<article>
<title>EDITORYAL - Kawawang Laguna de Bay</title>
<author></author>
<date>
<month>June</month>
<day>27</day>
<year>2005</year>
</date>
<body>KAWAWA naman ang Laguna de Bay! Ilang taon pa at mahahalintulad na siya sa Pasig River na maitim at nakasusulasok ang amoy. Wala nang mahuhuling isda dahil nalason. At kung wala nang mahuhuling isda sa lawa, apektado ang kabuhayan nang maraming tao. Mawawalan ng kakainin at pagkakakitaan. Isa nang malaking &amp;quot;septic tank&amp;quot; ang Laguna de Bay. Lahat ng klase ng dumi ng Metro Manila ay sa Laguna de Bay isinusuka. At nakagigimbal malaman na sa loob ng 25 taon, maaaring mamatay ang Laguna de Bay kapag hindi napigilan ang pollution. Kinumpirma ito mismo ni Laguna Lake Development Authority (LLDA) executive director Edgardo Manda. Ayon kay Manda, 15 ilog ang nagluluwa ng lason sa Laguna de Bay at may taglay na coliform bacteria. Mataas na ang level ng fecal contamination ng lawa at hindi na angkop gamitin ang tubig nito para sa domestic water supply, fishery, pang-agriculture, pang-recreation at iba pang pang-industriyang gamit. Bukod sa fecal contamination, nakitaan din ng traces ng cadmium, chromium, lead at heavy metals ang tubig matapos suriin. &amp;quot;Mamamatay ang Laguna lake sa loob ng 25 taon kapag hindi napigilan ang pag-abuso at pag-pollute rito,&amp;quot; sabi ni Manda. &amp;quot;For every year that you pollute or abuse a lake, it would take 50 years to revitalize it,&amp;quot; dagdag pa niya. Kawawa ang Laguna de Bay na isa palang malaking &amp;quot;septic tank&amp;quot;. Hindi matagal ang 25 taon. At kung kawawa ang lawa, mas lalong kawawa ang mga susunod pang henerasyon ng mga Pinoy sapagkat ang makikita na lamang nila ay ang maitim at mabahong Laguna de Bay na animoy tahanan ng mga maligno at iba pang katatakutan. Bukod sa mga isinusukang duming-lason ng mga ilog, itinuturo ring problema sa pagdumi ng Laguna lake ang napakaraming squatters na nasa paligid nito. Parang mga kabuteng nagsulputan ang mga squatters at ang lahat ng kanilang dumi ay sa lawa itinatapon. Dahil sa problemang ito, plano ng LLDA na magtayo ng physical barriers sa baybayin ng Laguna lake. Hiniling din naman ni Manda sa National Housing Authority na irelocate ang mga squatters na nasa paligid ng lawa. Inookupa ng mga squatters ang may 175 hectares sa paligid ng lawa. Malaking &amp;quot;septic tank&amp;quot; ang Laguna de Bay. At kung hindi nga kikilos ang gobyerno, maaaring mamatay ang lawa. Sino ba ang mag-aakala na ang magandang lawa ay magiging tapunan lamang pala ng dumit lason.</body>
<link>http://www.philstar.com/Article.aspx?articleId=283724&amp;publicationSubCategoryId=94</link>
</article>
<article>
<title>&amp;quot;Killer Bus: BSTSMC...&amp;quot;</title>
<author>BAHALA SI TULFO Ni Ben Tulfo</author>
<date>
<month>June</month>
<day>27</day>
<year>2005</year>
</date>
<body>NAKAKASIGURO ba kayo na ligtas ang mga pampasaherong bus na inyong sinasakyan? Dalawang linggo na ang nakalipas nang maganap ang aksidente sa kahabaan ng Malinta Exit nang mawalan umano ng preno ang bus ng Bagong Silang Transport Services Motor Cooperative (BSTSMC), kung saan anim na katao ang namatay at kasalukuyang nagtatago ang driver. Sa pag-iimbestiga ng BITAG kasama ang ilang eksperto, ilang bagay ang aming nakita sa killer bus ng BSTSMC... Animoy pinagpraktisan ang mga bus ng BSTSMC dahil hindi otorisado ang mga parte ng bus na ikinabit dito kaya naman sa pananaw ng mga eksperto, mala-frankenstein ang istura ng bus na ito. Lumalabas din na lumabag ang BSTSMC sa tinatawag na Philippine Safety Standard upang masabing road worthy o maaaring bumiyahe ang kanilang mga bus sa mga pangunahing lansangan. Nalaman pa ng BITAG mula sa Land Transportation Franchising Regulatory Board (LTFRB) na kanselado na ang prangkisa ng BSTSMC. Ibig sabihin, hindi maaaring bumiyahe ang lahat ng bus na kanilang pagmamay-ari dahil sa Suspension Order na inilabas ng LTFRB. Pero sa nakikita ng BITAG, hindi ito nangyayari at tila nagmamatigas pa ang pamunuan ng BSTSMC na parang may ipinagmamalaki. Kitang-kita ang ginawang pagkukulang ng LTO at LTFRB upang hindi na mabigyan ng panibagong rehistro at ma-issuehan ng prangkisa ang BSTSMC na patuloy na bumiyahe sa kabila ng aksidenteng naganap. Malawakang corruption ang nakikita naming sanhi sa likod ng mga anomalyang pagpapalusot na ito kaya malaya pa ring namamayagpag sa lansangan ang iba pang killer bus na tulad ng BSTSMC. Anim na buhay ang nawala dahil sa kapabayaan ng mga ahensiya. At maaaring marami pa ang mawawala kung patuloy ang matinding pagkukulang ng LTO at LTFRB. * * * Hotline numbers 09189346417 o tumawag 9328919 - 9325310. Bahala si Tulfo Monday - Friday, 9:00 - 10:30 am, UNTV 37; simulcast sa DZME 1530 kHz, 9:00 - 10:00 am.</body>
<link>http://www.philstar.com/Article.aspx?articleId=283736&amp;publicationSubCategoryId=94</link>
</article>
<article>
<title>Tagumpay ng GSIS members</title>
<author>SAPOL Ni Jarius Bondoc</author>
<date>
<month>June</month>
<day>27</day>
<year>2005</year>
</date>
<body>MAGSILBING babala ito sa mga pinuno ng gobyerno. Sinentensiyahan ng Sandiganbayan ang isang ex-mayor ng 25 taon pagkabilanggo. Ang sala: Hindi pag-remit sa GSIS ng mga kinaltas na hulog sa kontribusyon at utang ng mga kawani sa munisipyo. Kasama ni ex-mayor Wilmen Borbon ng Danglas, Abra, si municipal treasurer Patricia Hernandez sa ipinakakalaboso. Napatunayang hindi nila ni-remit ang P889,000 contributions at loan payments  halagang kinaltas naman mula sa mga miyembro ng GSIS sa municipal hall. Inutos din ng korte na isoli nila sa munisipyo ang halaga, para maibayad na sa GSIS. &amp;quot;Panahon na para seryosohin ng mga pinuno ng mga ahensiya ng gobyerno ang GSIS Law,&amp;quot; anang tuwang-tuwang GSIS president Winston Garcia. Mabigat ang parusang pataw ng GSIS Act of 1997 (R.A. 8291) sa hindi pag-remit ng eksaktong halaga na kinaltas. Malaon nang inaabuso ng mga pinunong-gobyerno ang mga kawani nila. Tandaan nila na ang perang kinakaltas nila ay hindi sa kanila o sa gobyerno  kundi ng mga miyembro. Pera ito na kontribusyon para sa retirement, death at burial benefits, o kayay hulog sa housing o salary loan. Kapag hindi ito ni-remit, ang miyembro ang napuputukan. Hindi tuloy sila makakubra ng benepisyo o makautang muli. Nagugulat na lang kapag mabatid na dinugas pala ng mga pinagkakatiwalaang pinuno ang pera nila. Ginasta sa kung anong karangyaan o sa proyektong may sarili namang pondo. Sa desisyon ng Sandigan, magkalakas-loob din sana ang mga GSIS members na isuplong ang mga kumukulimbat ng kontribusyon at hulog nila. Bantayan nila ang mga pinuno at tresurero. Repasuhin nilang mabuti ang Statement of Members Accounts na pinadadala ng GSIS sa 1.4 milyon miyembro tuwing anim na buwan. O kayay silipin ang records nila sa GSIS website: www.gsis.gov.ph. Naka-detalye roon ang mga hulog at kakulangan nila. Kung tutuusin nga, mga pinuno at tresurero dapat ang nagtuturo at tumutulong sa mga kawani na mag-update ng GSIS accounts.</body>
<link>http://www.philstar.com/Article.aspx?articleId=283745&amp;publicationSubCategoryId=94</link>
</article>
<article>
<title>EDITORYAL  P5.50 ang ibayad kung wala pang taripa</title>
<author></author>
<date>
<month>June</month>
<day>28</day>
<year>2005</year>
</date>
<body>NAGKUKULANG ang Land Transportation Franchising and Regulatory Board (LTFRB) sa pagbibigay ng inpormasyon sa publiko hinggil sa bagong pagtataas ng P2 pamasahe. Maraming pasahero ang nagrereklamo na kahit wala pang fare matrix o ang tinatawag na &amp;quot;taripa&amp;quot; ang pampasaherong dyipni at bus, naniningil na sila ng P2 dagdag sa pasahe. At matatapang pa ang mga driver at konduktor. Kapag nagreklamo ang pasahero na hindi pa dapat maningil sapagkat wala pang taripa, dinadaan nila sa pagbabarumbado at wala sa ayos na pagsagot. Tinatakot pa ang mga pasahero. May mga driver pa ng dyipni na hinahamon ng away ang pasaherong nagrereklamo. At para huwag na lang lumaki pa ang gulo, magbabayad na lang ang mga pasahero ng karagdagang P2. Kulang na kulang sa pagbibigay ng impormasyon ang LTFRB. Ni wala silang hotline para maisumbong ang mga drivers na naniningil na agad kahit wala pang taripa. Ni walang mga LTFRB personnel na nakatambay sa mga kalsada para may mapagsumbungan ang mga pasahero. Ayon kay LTFRB chairwoman Elena Bautista, hindi maaaring humingi ng karagdagang P2 ang jeepney o bus driver hanggat walang nakapaskel na fare matrix sa loob ng kanilang sasakyan. Malaking paglabag ito at maaaring makansela ang prankisa ng sasakyan. Bawal ding ikabit ang mga sinerox na kopya ng fare matrix. Orihinal na kopya dapat ang nakapaskel. Sinabi pa ng LTFRB chairwoman na marami pang jeepney at bus operators ang hindi pa nakapag-aaplay para makakuha ng fare matrix. Ayon kay Bautista, 80 porsiyento sa may 60,000 dyipni at bus sa Metro Manila ang wala pang fare matrix. Tinatayang nasa 7,500 na pamasadang dyipni at bus pa lamang ang may fare matrix. Para makakuha ng fare matrix, kinakailangang magbayad ang operator ng P510 bilang filing fee. P40 bilang franchise verification fee at P10 para sa legal research fee. Marami pa ang walang fare matrix pero sumisingil na sa pasahero. Dapat managot ang mga drivers na nagsasamantala sa mga kawawang pasahero. May natanggap na report ang Pilipino Star NGAYON na maraming dyipni na may biyaheng Malanday via Rizal Avenue/Pier ang sumisingil ng P2 kahit wala pang fare matrix. Marami rin sa mga drivers sa rutang nabanggit ang nagkakabit ng naka-xerox na fare matrix na halatang dinoktor lang. Marami ring reklamo sa mga dyipning bumibiyahe sa Retiro/Pier at ganoon din sa mga rutang Blumentritt/Novaliches. Ano pang hinihintay ng LTFRB?</body>
<link>http://www.philstar.com/Article.aspx?articleId=283880&amp;publicationSubCategoryId=94</link>
</article>
<article>
<title>Exams panloloko sa nursing grads</title>
<author>SAPOL Ni Jarius Bondoc</author>
<date>
<month>June</month>
<day>28</day>
<year>2005</year>
</date>
<body>NAGTAKA ang mga kumuha ng nursing licensure exams kamakailan. May mga tanong na wala namang kinalaman sa pagna-nurse. Halimbawa: &amp;quot;Why do some people grow old gracefully, while others do so painfully? a. frustrations b. unfulfilled dreams...&amp;quot; Ito pa: &amp;quot;How do you convince people to vote for the right public official?&amp;quot; Isa uli: &amp;quot;In how many years will you advise a widower to remarry, knowing that men get bored easily? a. 1 year b. 2 years...&amp;quot; At, hay, naku: &amp;quot;How do you treat a handicapped child? a. with love b. with care c. with respect.&amp;quot; At pinaka-hay, naku: &amp;quot;So many nursing schools have opened; what is the real problem? a. lack of qualified faculty b. no base hospital...&amp;quot; At pambato sa lahat: &amp;quot;How did you deal with your hurt and frustration?&amp;quot; Paano sasagutin ang mga tanong na ito, gayong napaka-subjective, imbis na objective para masukat ang kasanayan ng nursing graduate? Para na rin tinanong, &amp;quot;Bakit yan ang pinangalan sa yo ng magulang mo? Dahil: a. masaya sila b. lasing sila nang isilang ako. c. wala lang.&amp;quot; Bulung-bulongan na sinadya ito ng Board of Nursing para inisin ang mga doktor na kumukuha ng nursing exam. Ginawa na raw ito nung nakaraang taon, at nagtitili ang mga taga-Nursing Board na maraming lumagpak na doktor  kaya mas tinindihan nila ang subjective questions nitong Mayo. Umiiling na umangal sa akin ang isang nursing grad at isang doktor na ka-e-exam lang. Kabulastugan lang daw ang mga test questions. Kung totoo ang sisti, ano naman ang masama sa pagkuha ng doktor ng exam? Kung nag-enrol siya sa nursing subjects, e di qualified din mag-exam. Bakit babaguhin ang exams para lang mapalayas siya? Kung hindi naman pakay ng examiners na mang-asar lang ng mga doktor, naroon pa rin ang problema: walang kapararakan ang mga tanong. Apat na taon binuno ng graduates ang subjects sa medical, surgical o psychiatric nursing. Tapos, tatanungin lang tungkol sa pagni-ninang: &amp;quot;If the wife is having an affair, you as godparent will do what? a. tell the husband b. do not tell the husband c. wait for the wife to do so.&amp;quot; Grrr!</body>
<link>http://www.philstar.com/Article.aspx?articleId=283884&amp;publicationSubCategoryId=94</link>
</article>
<article>
<title>Empleadang buntis at 2 pang staff, sinibak ng senador dahil malas daw sa kanyang opisina</title>
<author>BALITANG SPECIAL Ni Deo Macalma</author>
<date>
<month>June</month>
<day>28</day>
<year>2005</year>
</date>
<body>ALAM nyo bang tinanggal sa trabaho ng isang senador ang tatlo niyang staff dahil malas daw ang mga ito sa kanyang opisina? Ayon sa aking bubuwit, happy birthday muna kay First Gentleman Mike Arroyo, Chairman Dante Ang ng COFW; DENR Sec. Mike Defensor, SGV Boss Washington Sycip, Bro. Nani Castelo, Mayor Zoy Santiago ng Obando, Bulacan at SPO4 Samson Buenaventura ng Davao City. * * * Alam nyo bang sinibak ng isang senador ang buntis niyang empleada dahil malas daw ito sa kanyang opisina? Ayon sa aking bubuwit, madalas palang magpa-feng shui ang senador. Halos lahat ng mga ginagawa niya sa araw-araw ay dinadaan sa feng shui. Dahil sa paniniwalang ito ng senador, pati ang isa pa niyang staff na natuklasang may cyst ay sinibak din sa trabaho. At ang pinakahuling sinibak ng senador ay ang kanyang media relations officer. Malas daw ang mga ito sa kanyang opisina kaya pinagsisibak. Grabe ang senador na ito! * * * Ayon sa aking bubuwit, nag-iiyak ang buntis na staff ni Senador nang sabihan siyang mag-resign na. Kung kailan nga naman niya pinaghahandaan ang kanyang panganganak ay saka pa sisipain sa trabaho. Upang hindi naman makapag-reklamo ang buntis na empleada, bago ibigay ang kanyang mga benefits ay pinapirma muna ng waiver ng senador. Nakasaad sa waiver na kailangan ay hindi siya magsasalita ng masama laban sa senador. Walang pusong senador! * * * Ayon sa aking bubuwit, ang isa pang staff ni Senador na may cyst ay tinanggal din sa trabaho. Sinabi ng senador na batay daw sa feng shui, malas sa kanyang opisina ang may sakit. Ito raw ay nagdudulot ng masamang chi o energy sa kanyang tanggapan. Bukod dito ay tinanggal din ang kanyang media relations officer dahil ito ang rekomendasyon ng kanyang chief of staff na feng shui expert. At ayon pa sa aking bubuwit, dahil sa kapu-feng shui ng senador ay napakarami na palang staff nito ang sinibak. Maniniwala ba kayong umabot na sa 50 empleado ang sinibak ng senador? Yung iba naman ay kusang nagre-resign dahil magaspang ang pag-uugali ng senador. Siya ay mata-pobre. Palibhasa ay galing sa mayamang pamilya. Ang senador na nagtanggal sa kanyang staff na buntis at may cyst dahil malas daw sa feng shui ay walang iba kundi si Sen. M. as in May Tama.</body>
<link>http://www.philstar.com/Article.aspx?articleId=283891&amp;publicationSubCategoryId=94</link>
</article>
<article>
<title>Paging DENR Sec. Mike Defensor</title>
<author>ORA MISMO Ni Butch M. Quejada</author>
<date>
<month>June</month>
<day>28</day>
<year>2005</year>
</date>
<body>NABUKO ng mga authorities ang milagro sa bulubundukin ng Sitio Ilas, Bgy. San Isidro, San Jose del Monte City dahil matindi pala ang illegal logging todits. Hindi biro ang nakumpiskang troso nang akyatin ng mga bida mula sa Forest Ranger ng 56th IB ng Philippine Army at San Jose del Monte City Police Force sa nasabing lugar dahil tumambad sa kanila ang sangkaterbang putol na kahoy. P50 million daw ang presyo nito! Take note, DENR Secretary Mike Defensor. Isang pulitikong bugok na may alyas Pete ang utak ng mga illegal logging sa SJDM City. Napag-alaman, hinikayat ng pulitikong bugok ang mga Dumagat para pumutol ng puno para raw gawin school ng mga children at sabungan para pagkakitaan nila. Pero buking ng mga Dumagat ang modus-operandi ni Pete Bugok, kasi nalaman na dinadala ang mga tabla at troso sa bayan ng pulitikong kamote. Sabi nga, for business purposes! Kaya pala sangkatutak ang checkpoint ang inilagay ni Pete Bugok sa teritoryo ng San Jose Del Monte City boundary para mabulag at matakot ang mga taga-SJDM City na gumawi sa putulan blues. Mabuti na lang masigasig si SJDM City Vice Mayor Reynaldo San Pedro na akyatin ang bundok na sentro ng illegal logging dahil sangrekwa ang mga impormasyon na natatanggap nito. Inihahanda na ni Vice Mayor San Pedro at ng mga ibat ibang organisasyon ng SJDM sa pagsasampa ng kaso sa Ombudsman sa itinuturong pulitiko ng mga Dumagat. Patay ang pulitikong bugok oras na pinangalanan siya ng mga Dumagat,&amp;quot; anang kuwagong PO-10 sa Crame. &amp;quot;Tiyak iyon,&amp;quot; sabi ng kuwagong Kotong cop. &amp;quot;Ano ang mabuti para makalaboso ito ng mas maaga.&amp;quot; &amp;quot;Aksyunan agad ni Defensor ang problema.&amp;quot; &amp;quot;Tama ka, kamote!&amp;quot;</body>
<link>http://www.philstar.com/Article.aspx?articleId=283902&amp;publicationSubCategoryId=94</link>
</article>
<article>
<title>Mga special OPS people ni Madam Gloria</title>
<author>PANAGINIP LANG Ni Nixon T. Kua</author>
<date>
<month>June</month>
<day>28</day>
<year>2005</year>
</date>
<body>PANANAKOT, iyan ang matinding sagot ngayon ng mga special OPS people ni Madam Senyora Donya Gloria upang matuloy ang kanilang planong patuloy na pangungurakot. Pero hindi kagaya noong mga lantad na pananakot nitong si Justice Secretary Raul Gonzales at ng ibang opisyal na kaalyado ni Madam Gloria, ang mga pananakot ngayon ay dinadaan sa mga text messages na pinagbabantaan ang buhay ng mga kritiko ng administrasyon o di kayay mga personalidad na pinipilit na matuloy ang imbestigasyong ginagawa laban sa jueteng gate at Gloriagate. Kasama ho ang inyong lingkod sa pinadadalhan nila ng mga bantang ganoon pero para sa mga may gawa nila sorry na lang kayo dahil naniniwala ako at sumusunod sa panawagan ni Sen. Panfilo &amp;quot;Ping&amp;quot; Lacson na &amp;quot;Be Not Afraid,&amp;quot; o &amp;quot;Huwag Matakot.&amp;quot; Kayo hong mga mahihilig manakot, mukhang di na epektibo ang pinagagawa niyo dahil as of Sunday, ang mga nais makarinig sa &amp;quot;Hello Garci&amp;quot; CDs ay milyun-milyon na. Kung padadalhan nyo ng text message ang bawat isa, aba eh milyun-milyong piso ang gagastusin nyo. Paalala lang po sa inyo, ang pananakot ay nagtutulak lang sa mga maraming Pinoy na sumali sa &amp;quot;Be Not Afraid Movement.&amp;quot; * * * Pagpapatahimik, yan ang isa namang ginagawa ng ilang mga kongresista at senador na malalapit kay Madam Senyora Donya Gloria. Nagpapakalat sila ngayon ng milyun- milyong piso na pinamimigay nila sa mga mukhang perang mga senador at kongresista na siyang papayag na matigil ang imbestigasyon ng jueteng sa senado at imbestigasyon ng &amp;quot;Hello Garci&amp;quot; tapes sa Kongreso. Problema lang nila riyan, kahit anong gawin nila, marami sa kanilang mga kasamahan ang nagbabago ng pananaw gaya nitong si Rep. Clavel Martinez ng Cebu na nagsisisi ngayon sa suportang binigay niya kay Madam Gloria noong nakaraang eleksyon. Paalala muli, kahit anong pagpapatahamik ang gawin ninyo, hindi na uubra dahil hindi na kayang pigilan ang nagpupumiglas ng kahilingan ng sambayanan na malaman ang katotohanan. * * * Muli kong pinakinggan ang Gloriagate CDs at sinikap kong alamin kung sino pa ang ibang mga kausap nitong si Hello Garci. Obvious na yung si Madam, si Senyor Don Jose Miguel Arroyo at si nandaya na pero natalo pang si Bobby Barbers. Pero laking gulat ko nang marinig ang tinig ng isang abogadong kilala natin. Yung abogado na kung tawagin ay concillieri. Ang concillieri po ang abogado ng mga Mafia. Ito po kasing abogadong ito, kung siya nga ang tinig na narinig ko, ay may mga kliyenteng drug lord, smuggling lord, gambling lord, kidnapping lord, carnapping lord at ngayon pala ay cheating lord pa. Wala talaga siyang pinatawad at kapag natiyak ko na ho ay aking ilalabas ang pangalan niya o di kayay ibigay na lang sa mga kongresista o senador na mag-iimbestiga sa Hello Garci tapes. Gusto lang hong tiyakin kaya iparirinig din sa ibang mga kakilala niya, hindi ho sa kaibigan niya kasi ang tanging friend niya ang kuwarta, at kung tama, lagot ka, lagot ka ibubulgar kita. He-he-he!!! Pati pala kay Garci nag-iinfluence peddling ka rin ha!!! Sabagay basta pagkakaperahan pinapasok mo, kaya kilala ka bilang abogadong matindi sa pag-aayos hindi sa husay. Anyway, iwasan mo ng konti ang pa-SMILE-SMILE dahil malapit ka nang mabuking. Balimbing ka pa kasi at oo nga pala, pati sinungaling lord at balimbing lord hawak mo rin. Ang wala ka nalang ay respeto at takot sa tunay na LORD. Pray lang namin, sana lang tumagal pa buhay mo para marami ka pang gamot na bibilhin at doctor na babayaran habang lumalala ang sakit mo. Tandaan mo, Atty. V as in Very matakaw!!! Masama ang perang galing sa masama, tandaan mo yan!!! * * * Kayong ibang mga nakarinig na ng Hello Garci tapes, share nyo naman sa public sino pa yung ibang mga kausap ni Commissioner Garcillano. Ilantad natin sa publiko kung sino pa yung iba, BE NOT AFRAID!!! Yun namang mga ibang kausap na gustong lumantad, gawin nyo na ngayon, nanganganib ang buhay nyo, tingnan nyo yung isang pangalan nabanggit ni Garcillano, nawawala na. Lumabas na kayo, BE NOT AFRAID!!! * * * Para sa anumang reaksyon, sumulat lang sa nixonkua@yahoo.com o nixtkua@gmail.com o di kayay mag text sa 09272654341. Mapapakinggan nyo rin po ang inyong lingkod sa MATA NG AGILA sa DZEC 1062 mula 6:15 hanggang 8:30 ng umaga, Lunes hanggang Biyernes.</body>
<link>http://www.philstar.com/Article.aspx?articleId=283910&amp;publicationSubCategoryId=94</link>
</article>
<article>
<title>Isang 'open secret' sa Angono...</title>
<author>BAHALA SI TULFO Ni Ben Tulfo</author>
<date>
<month>June</month>
<day>29</day>
<year>2005</year>
</date>
<body>NANGANGANIB ngayon ang mga residente ng Angono at ilan pang mga kalapit na bayan sa Rizal sa peligrong dulot ng nakalalasong toxic waste na nakabaon sa nasabing lugar. Bagamat kinikilalang &amp;quot;cleanest and greenest town in Rizal&amp;quot;, isang &amp;quot;open secret&amp;quot; sa mga residente ng Angono ang mga drum ng toxic waste na nakabaon sa kabundukan ng Bgy. San Isidro, Angono. Mula pa sa malalaking kompanya sa Subic ang mga nakalalasong basurang ito na inaangkat naman kasama ang ilang mga scrap materials ng isang kilalang negosyante sa Angono. Ang siste, kasosyo pa raw sa negosyo nitong tinaguriang &amp;quot;higanteng bansot ng Angono&amp;quot; na si Angelito Roan ang kanilang butihing mayor. Kaya naman kalbaryo ang inaabot ng mga residente ng Binangonan at Angono oras na bumagsak ang malakas na ulan dahil sa bukod sa sakit sa balat na dulot ng mga nakabaong toxic wastes, madalas pang bahain ang kanilang lugar dahil dito. Ilang beses na rin daw binisita ng Department of Environment and Natural Resources (DENR) ang naturang dumpsite pero hindi man lang daw ito naipapasara dahil magaling daw sa &amp;quot;lagayan&amp;quot; at &amp;quot;padulas&amp;quot; si Roan. Minsan na rin daw binisita ni Sec. Mike Defensor pero &amp;quot;nagpa-pogi&amp;quot; lamang daw ito sa harap ng ilang media, kasabay ang pag-iinspection &amp;quot;kuno&amp;quot; sa mga drum na naglalaman ng toxic wastes na nahukay sa lugar. Kung iisipin, malayong maging processing area para sa mga toxic waste ang kabundukan ng Bgy. San Isidro sa Angono. Hindi ito &amp;quot;industrial area&amp;quot; at mas lalong hindi angkop upang gawing tapunan ng mga nakalalasong basura. Hindi sapat ang patuloy na pagbubulag-bulagan ng DENR maging ng lokal na pamahalaan ng Angono sa problemang ito.Kinakailangan ang agaran at seryosong pag-aksyon bago pa man ito mauwi sa trahedya. * * * Hotline number (0918) 9346417 o tumawag sa mga numero 932-53-10 at 932-89-19. Makinig sa DZME 1530 Khz, Monday-Friday, 9:00-10:00 A.M. At panoorin ang progra-mang &amp;quot;Bahala si Tulfo&amp;quot; Monday-Friday, 9:00-10:30 a.m. sa UNTV 37.</body>
<link>http://www.philstar.com/Article.aspx?articleId=284042&amp;publicationSubCategoryId=94</link>
</article>
<article>
<title>Suspect sa pagpatay sa ABS-CBN director malakas sa gobyerno?</title>
<author>BANAT NI BATUIGAS Ni Bening Batuigas</author>
<date>
<month>June</month>
<day>29</day>
<year>2005</year>
</date>
<body>NAGBABALAK pala si Makati City Mayor Jojo Binay na ipasara na ang Venezia bar sa Glorietta 2 bunga sa naging pugad ng kaguluhan. Sa pagkaalam ko, isa-isa ng kinakalap ni Binay ang mga insidente na nangyari roon sa Venezia bar at maging basehan niya ito para sa kanyang desisyon. Hindi lang pala ang pagpatay kay ABS-CBN director Luis Luigi Santiago ang kaguluhang nangyari sa Venezia bar kundi marami pa, anang kausap ko sa Makati City. Kaya nagagalit si Binay dahil mukhang hindi sapat ang security na itinalaga ng may-ari ng Venezia bar sa kanyang establisimiyento kayat hindi naagapan ang mga kaguluhan doon. Ayaw kasi ni Binay na maulit pa ang kaso ni Santiago roon dahil ang napapahiya ay hindi lang ang kapulisan kundi maging ang liderato niya. Magtatagumpay kaya si Binay na ipasara ang Venezia bar? He-he-he! Dapat lang, kesa sumakit pa ang ulo niya no? Hindi lang pala mga anak ng mga sikat sa ating lipunan kundi maging mga teenager na supling ng mga foreign dignitaries ang dumudumog sa Venezia bar. Kayat kahit konting bungguan lang eh malaking gulo kaagad kapag hindi naagapan. Ganyan ang nangyari kay Santiago at dahil mukhang malakas ang nakalaban niya na si Oliver Perez, hayun walang nangyari sa kaso niya. Si Perez ay hindi makilala ng mga imbestigador kayat matagal bago siya masampahan ng kaso. Hindi makikilala si Perez o talagang inililigwak lang ang kaso dahil mukhang malakas sa gobyerno ang suspect? Marami kasi akong nakausap na mga imbestigador sa WPD at iisa ang puna nila, mukhang may whitewash ang kaso. Ika nga may pinoprotektahan na malaking isda ang Southern Police District (SPD), anila. Kung sabagay, alam ng mga beteranong imbestigador sa WPD ang kanilang sinasabi dahil abot nila ang pagsikut-sikot sa mga kasong hawak nila. Kawawang Santiago! Para makaahon si Presidente Arroyo sa mga negatibong balita laban sa kanya, panahon na siguro para iutos niya ang pagtugis kay Oliver Perez at ikulong siya para makita ng sambayanan na may hustisya pa sa ating bansa. Nasa tamang landas naman si NCRPO chief Dir. Vidal Querol nang iutos niya na imbestigahan ang dalawang pulis-Makati na nagresponde sa kaso ni Santiago subalit hindi nila naaresto si Oliver Perez. Si Perez pala ay umieskapo lulan ng kanyang kotse nang dumating sina Sr. Insp. Bodanio at PO2 Tibor sakay ng mobile car. Pinilit ni Bodanio na pahintuin ang humahagibis na si Perez subalit pinaputukan pa siya at tinamaan nga sa braso. Gumastos ng P120,000 si Bodanio para lang maayos ang braso niya. Si Tibor? Kumaripas ng takbo para magtago kahit armado ng Armalite rifle. Malakas pang magyabang itong si Tibor na galing siya sa RSAF o SWAT ng SPD, eh takbuhin din pala, anang taga-WPD na nakausap ko. Kaya nararapat lang na imbestigahan si Tibor sa mga lapses niya at kasuhan ng cowardice kapag napatunayan ang pagkakamali niya.</body>
<link>http://www.philstar.com/Article.aspx?articleId=284047&amp;publicationSubCategoryId=94</link>
</article>
<article>
<title>San Pedro at San Pablo</title>
<author>ALAY DANGAL Ni Fr. Jose C. Blanco S.J.</author>
<date>
<month>June</month>
<day>29</day>
<year>2005</year>
</date>
<body>NGAYON ay kapistahan ng dalawang pangunahing haligi ng Simbahan: Sina San Pedro at San Pablo. Ang una ang itinuturing na alagad para sa mga Judio, at ang huli ay ang alagad para sa mga di-Judio o mga Hentil  kasama na tayo roon. Ang dalawa ay kapwa pinili ni Jesus na maging tagasunod niya. Silay mga tao na kapwa may mga kahinaan, subalit dahil sa grasya ng Panginoon ay naging tagapagtaguyod ng misy&amp;oacute;n ni Jesus at naging mga haligi ng Simbahang itinatag ni Jesus. Si Pedro (na ibig sabihin ay &amp;quot;Bato&amp;quot;) ay si dating Simon Barjona. Siya ay isang mangingisda. Siya rin ang nagtatwa kay Jesus. Subalit sa tindi ng kanyang pagsisisi at pagmamahal kay Jesus, inihabilin ng Panginoon sa kanya ang susi ng kalangitan at ang pangangalaga ng Kanyang kawan. Siya ang kinikilalang unang Papa sa Roma ng Simbahang Katoliko. Si Pablo naman ay si dating Saul. Isa siyang sundalong Romano na dati-ratiy nagpapahirap sa mga Kristiyano. Sa minsang pagtahak niya sa daan patungong Damasco, nagpabanaag sa kanya si Jesus. At mula noon, siyay naging isang Kristiyano at masigasig na tagapagtaguyod ng Mabuting Balita tungkol kay Jesus. Sa kanyang iniatang ang pagpapalaganap ng Salita ng Diyos sa ibat ibang dako noong kapanahunan niya: Sa Galacia, Efeso, Corinto, Tesalonica, at iba pa. Tulad nina San Pedro at San Pablo, tayo rin ay pinili ng Diyos nang tayoy mabinyagan. Sa ating pagkabinyag, naiatang din sa atin na ipagpatuloy ang misyon ni Jesus dito sa lupa: Ang pagpapalaganap ng Salita ng Diyos, ang pagpapagaling ng maysakit at ang pagpapa-layas ng mga demonyo. Tulad din nina San Pedro at San Pablo, tayo rin ay may mga kakulangan, may mga kahinaan. Subalit sa kabila nito, pinagkatiwalaan tayo ng Panginoon na ganapin ang pagpapatuloy ng Kanyang misyon upang ang iba pang hindi nakakakilala sa Diyos ay makilala at mahalin Siya. Sa lahat ng mga parokya sa buong Pilipinas na ang mga patron ay sina San Pedro at San Pablo, Maligayang Kapistahan sa inyong lahat!</body>
<link>http://www.philstar.com/Article.aspx?articleId=284058&amp;publicationSubCategoryId=94</link>
</article>
<article>
<title>&amp;quot;Pwede ka bang maka-phone pal ?&amp;quot;</title>
<author>CALVENTO FILES Ni Tony Calvento</author>
<date>
<month>June</month>
<day>29</day>
<year>2005</year>
</date>
<body>SA WAKAS INAMIN NA RIN NI PRESIDENT GLORIA MACAPAGAL ARROYO NA SIYA NGA ANG NASA LIKOD NG BOSES SA HELLO GARCI WIRE TAPPED TAPES. SA ISANG NATIONWIDE BROADCAST NUNG LUNES, ALAS SIETE NG GABI, SI PGMA AY HUMARAP SA TAONG BAYAN AT HUMINGI NG TAWAD PARA SA ISANG &amp;quot;LAPSE IN JUDGMENT..&amp;quot; KA PHONE-PAL DAW NIYA ANG ISANG COMELEC OFFICIAL. Ibat ibang opinion ang naglabasan. Gaya ng inaasahan, sabi ng oposisyon &amp;quot;Bring me the head of Gloria Macapagal Arroyo!&amp;quot; Crying for more blood! Sino naman ba daw sila para hindi magpatawad. Forgiveness subalit kailangan daw malaman ng sambayanang Pilipino ang buong katotohanan. Kailangan daw malaman ang buong katotohanan sa dayaang nangyari (kung meron nga) nung nakaraang Presidential elections. Hindi daw kompleto ang pahayag ni PGMA dahil hindi binanggit ang pangalan ng Comelec official na kausap niya. Kaya hindi daw mabanggit na si Virgilio Garcillano ang kausap ay dahil &amp;quot;notorious&amp;quot; daw ang taong ito sa DAGDAG-BAWAS sa mga elections. Marami ng taong ininterview at nagbigay ng kanilang kuru-kuro tungkol sa mga sinabi at hindi sinabi ni PGMA. Hindi na bago sa inyo yan. Marami na rin sa atin ang gumawa ng sariling konklusyon tungkol sa napanood natin nung Sabado ng gabi, Iba naman ang aking gustong talakayin sa aking artikulo ngayong araw na ito. Allow me to give my unsolicited observations sa napanood ko sa telebisyon. In my years of being a Director, I must admit that it was well directed. The mood was serious but not gloomy. Nagbukas ang frame na naka Medium Shot si PGMA. Kalahating katawan ang kuha. Sa may bandang kaliwa, sa likuran niya makikita ang mga litrato ng kanyang mga apo. Sa upper left hand corner (sa balikat ni PGMA) makikita ang Presidents SealSagisag ng Pangulo ng Republika ng Pilipinas. Sa bandang kanan sa may likuran pa rin niya makikita ang Bandila ng Pilipinas. Magaling ang production design at ginamit ng director (to the hilt) ang pagkakwadro nito. (Hindi naman kaya si Lupita K. ang director nito?) Sa unang mga linya ng announcement ni PGMA naiwan na ganun ang frame sa television. Medium shot ng nagsasalita si Gloria ng &amp;quot;Mga minamahal kong kababayan. For the last several weeks, the issue of the tape recordings has spun out of control. Tonight, I want to set the record straight. You deserve an explanation from me, because you are the people I was elected to serve. As you recall the election canvassing process was unnecessarily slow.&amp;quot; Lahat ng ito medium shot ang kuha sa kanya at ang kwadro na makikita sa tv screen ay ang nabanggit kanina. Pagdating sa bandang portion ng &amp;quot; As I mentioned, the election had already been decided and the votes counted.the camera started to slowly, very slowly zooming in until it reached a CLOSE UP of the president. Mahinahon ang kanyang pananalita. Dumating sa punto ng humihingi siya ng tawad na I could swear her voice started to quiver and shake. Misty eyed subalit hindi pumatak ang kanyang luha. Napakagandang performance. A sterling performance. Hindi siya pwedeng umiyak dahil presidente siya. Pero hindi rin masama na magpa-lungkot face siya! Matapos na humingi siya ng tawad, ang camera slowly na nagzoom-out muli para makita ang dating kwadro. Dun yata sa portion ng &amp;quot; I took the office with a mandate to carry out a plan for the nation. Since that time I have focused on making the tough but necessary decisions&amp;quot; Nakabalik na sa dating kwadro ang frame ng matapos ang mga sinasabi ni PGMA na &amp;quot;I ask you to walk with me to this journey to rebuild this great nation&amp;quot; At sa kanyang pagtatapos, Ngumiti si PGMA ng mala Nora Aunor smile, kumpleto ng kanyang nunal. Hindi ngiting-ngiti, yung tamang ngiti lang. Again sinasabi ko ang aking unsolicited opinion na magaling ang pagkadirehe ng director nung maikling paglabas ni PGMA sa telebisyon nung Lunes. Yung litrato ng mga apo niya represented not only her family, kundi ang lahat ng kabataan na ang future ay nakataya during these trying times. Hindi lamang dahil sa ekonomiya kundi para sa survival ng administrasyon niya. Yung Presidents Seal na Sagisag ng kanyang kapangyarihan na ipinagkaloob sa kanya ng Konstitution na ayon sa kanya nanalo siya sa isang malinis na maayos na halalan. Ang Philippine Flag ay nagsisimbolo ng katatagan ng ating buong bayan, Ang Democrasya. Nasa likod niyang lahat yan ng may dahilan. SUBLIMINAL MESSAGE na nais ipahiwatig sa ating mga kababayan. Sa lahat ng Pilipino saan man sulok ng daigdig. Maganda ang delivery ni PGMA. Hindi bumukaka ang boses niya. Well modulated. Mukhang sincere ang kanyang paghingi ng patawad. Isang bagay lang ang nakakagulo sa akin. Paghumihingi ka ba ng tawad kailangan may basahin ka? Aba, kahit anong gawin niya, halatang binabasa niya ang kanyang mga sinasabi mula sa isang IDIOT BOARD (TV jargon) o teleprompter. Hindi bat kung galing sa puso ang paghingi ng tawad hindi na kailangan irehearse o basahin? Spontaneous at kusang lumalabas mula sa ating bibig yan. Napansin nyo ba ang aking mga sinasabi? Matagal na ako sa trabahong ito. Dapat hindi na gumamit ng teleprompter at extemporaneous o unrehearsed ang kanyang paglabas at paghingi ng tawad. Dyan magaling si dating Pres. Ferdinand E.Marcos. Maikli lamang ang sasabihin ni PGMA, ginamitan pa ng idiot board. Hindi tuloy nagmukhang sincere sya. Natakot yata na magkamali siya o may makalimutang sabihin. Mga mambabasa ng &amp;quot;CALVENTO FILES&amp;quot; hindi ko rin maawat ang aking sarili na magreact sa mga sinasabi ng mga kaalyado ni PGMA na &amp;quot;it was a bold and brave move on the part of the President to ask for forgiveness and admit na siya nga yung nasa wire tapped tapes.&amp;quot; MGA SIPSIP kayo dyan! Did she have any other choice? Hindi bat ang buong bayan pati na rin ang mga taga ibang bansa alam na siya na nga yung kausap ni Garci sa tapes? She had no choice kundi gawin yun para maibsan ang umiigting na galit sa damdamin ng mga Pilipino. Ang paglabas ba ni PGMA was a para ma preempt ang pagpapatugtog ng tapes sa mga hearing sa Kongreso? Ngayon na may umaamin na kanyang boses ang nasa tape, tama na ngayon ang sinasabi na illegal ang pagpapatugtog ng tape na ito na illegally obtained under our Anti Wire Tapping Law. Ngayon maari na kayong makasuhan ng Department of Justice kung mahulihan kayong nagdidistribute niyan at ng National Telecommunications Commission (NTC) kung patuloy na ieere nyo ang mga nilalaman ng kontrobersyal na tape na yan. Ikaw na nagbabasa nitong artikulong ito. Ano ang palagay mo? Dapat na bang patawarin si PGMA? PARA SA ANUMANG COMMENTS O REACTIONS MAARI KAYONG MAGTEXT SA 09213263166. MAARI DIN KAYONG TUMAWAG SA 7788442.</body>
<link>http://www.philstar.com/Article.aspx?articleId=284068&amp;publicationSubCategoryId=94</link>
</article>
<article>
<title>EDITORYAL  Iparinig ang 'GloGarci'</title>
<author></author>
<date>
<month>June</month>
<day>30</day>
<year>2005</year>
</date>
<body>WALA naman daw intensiyon si President Arroyo na mandaya sa election kaya niya tinawagan ang isang Comelec official. Iyon daw ay para lamang maprotektahan ang kanyang boto. Sabi niya, &amp;quot;I was anxious to protect my votes and during that time had conversations with many people, including a Comelec official. My intent was not to influence the outcome of the election, and it did not&amp;quot; At ayon pa rin sa kanya, nang panahong kausap niya ang Comelec official ay tapos na ang bilangan. Lumaban siya ng parehas at iyan ay nakita ng mga foreign observers at maging ng Namfrel. Okey. Nangyari na ang lahat. Totoong siya nga ang nakipag-usap sa Comelec official na ayaw pa niyang pangalanan subalit alam na naman ng marami na si Virgilio Garcillano iyon. Kung bakit ayaw sabihin ni Mrs. Arroyo ang pangalan ng opisyal ay siya lamang at ang kanyang mga advisers ang nakaaalam. At dahil nga kulang ang mga sinabi ni Mrs. Arroyo marami pa rin ang hindi kumbinsido sa kanyang ginawang pag-amin at paghingi ng kapatawaran. Kulang. Bitin. Marami pang itinatago. Kung susuriin, talagang malaki ang pagkaka-mali ng Presidente sa pagtawag sa opisyal ng Comelec para lamang maprotektahan ang kanyang boto. Kahit na sabihing ang pagtawag niya ay wala namang intensiyon na mandaya. Sa inaksiyon niyang iyon, ipinakita lamang na maaari niyang gawin ang anumang naisin sapagkat siya ang nasa posisyon. At sino nga ba ang nag-aappoint sa mga commissioner ng Comelec? Dapat ay dumistansiya siya sa Comelec sa panahong ang taumbayan ay naghahalal ng kanilang magiging lider. Ano ang silbi ng Comelec at kailangan pang sabihan o paalalahanan na protektahan ang boto? Trabaho nila na protektahan ang boto ng bawat kandidato at hindi lamang ng taong naglagay sa kanila sa puwesto. Nagsisi na nga ang Presidente sa pagtawag na iyon sa Comelec official pero marami pang kulang. Ano ba talaga ang kabuuan ng kanilang pag-uusap? Kung hindi naman pala pandaraya ang pinag-usapan sa pagtawag, walang dahilan para hindi iparinig ang nilalaman ng CD. Ito ay para malaman ng taumbayan ang buong katotohanan. Dapat din namang managot si Garcillano. Ang mga tulad niyang Comelec official ay hindi nararapat sa puwesto. Marami pang gustong malaman ang sambayanan sa &amp;quot;GloGarci&amp;quot;.</body>
<link>http://www.philstar.com/Article.aspx?articleId=284199&amp;publicationSubCategoryId=94</link>
</article>
<article>
<title>Krisis ni GMA tumitindi pa</title>
<author>AKSYON NGAYON Ni Al G. Pedroche</author>
<date>
<month>June</month>
<day>30</day>
<year>2005</year>
</date>
<body>HINDI pa tapos ang krisis ni Presidente Arroyo. Ang mga political think-tanks at trouble shooters ng Malaca&amp;ntilde;ang ay naghahanda na sa &amp;quot;part II&amp;quot; ng pag-atake ng oposisyon. Ngunit ewan ko kung anong klaseng trouble shooting ang magagawa nila para mapanumbalik ang tiwala ng taumbayan sa Pangulo. Kahapon, sinabi ng Pangulo na mag-aalsa-balutan na ang kanyang asawang si Mike Arroyo. Mananatili sa abroad habang Presidente ang kanyang esposa. Itoy para mapawi ang impresyong iniimpluwensyahan niya ang Pangulo. Ang tanong, makatutulong kaya ito para kahit kaunti ay maibalik ang tiwala ng tao sa Pangulo? Umalis man ang buong pamilya ng Pangulo, hindi na iyon ang issue. Ang issue ay ang kanyang perceived dishonesty noong nakaraang eleksyon. Itoy bagay na pinaniniwalaan nang walang pasubali ng maraming tao ngayon. Lalong lumubha ang situwasyon nang aminin ng Pangulo na siya ang tinig sa kontrobersyal na tape recording na naglalaman ng pakikipag-usap niya sa isang COMELEC official. Nag-sorry ang Pangulo at nangako na lalo niyang pagbubutihin ang kanyang pagsisilbi sa bayan. &amp;quot;Neknek mo!&amp;quot; anang ibang isinisigaw ang kanyang pagbibitiw. Lalong tumindi ang sigaw ng mga kalaban ng Pangulo na siya ay magbitiw na sa tungkulin. Humirit na rin si Susan Roces, ang balo ng yumaong dating presidential candidate na si Fernando Poe Jr. &amp;quot;Tuloy ang laban&amp;quot; ang sigaw ni Susan. Emosyonal si Susan sa kanyang press conference at hiningi rin ang pagbibitiw ni Mrs. Arroyo na aniyay dalawang presidency ang ninakaw. Susan is pro- bably referring to the unserved term of deposed President Estrada at ang termino ngayon ng Pangulo na pinaghihinalaang na-kuha niya sa &amp;quot;pandaraya.&amp;quot; Kung totoo man ang pandaraya, madali sigurong maitatago kung hindi dahil sa mga kontrober- syal na tape recordings which appear to incrimi-nate the President porke ang kausap niyay isang opisyal ng COMELEC at tila ang pinag-uusapan ay ang pagdoktor sa resulta ng eleksyon. Abangan ang susunod na kabanata.</body>
<link>http://www.philstar.com/Article.aspx?articleId=284202&amp;publicationSubCategoryId=94</link>
</article>
<article>
<title>Walang karapatan</title>
<author>IKAW AT ANG BATAS Ni Atty. Jose C. Sison</author>
<date>
<month>June</month>
<day>30</day>
<year>2005</year>
</date>
<body>MAY-ARI si Pilo ng 66 square meters na lupa na nakahanay sa mababang pirasong lupa ng gobyerno kung saan nagtayo ang DPWH ng mga akyatan para makarating ang mga tao sa karatig na highway. Pinayagan ng DPWH na gamitin ni Vicente at ng anak niya ang akyatang ito at ipaarkila sa dalawang restoran. Samantala nakabili pa si Pilo ng 74.30 square meters sa nasabing mababang pirasong lupa ng gobyerno na dinaraanan ng mga tao patungo sa highway. Noong 1995, dinemanda ni Pilo sina Vicente upang bigyan siya ng right of way dahil yun daw mga restoran na tinayo sa mga akyatan sa highway ay nakabara sa kanyang daraanan patungo sa highway at nakasakop sa kanyang lupang 74.30 square meters. Pagkaraan ng paglilitis, dineklara ng Regional Trial Court na higit may karapatan sina Vicente sa pirasong lupang ginawa ng gobyernong akyatan sa highway at pinahiram kina Vicente upang patayuan ng restoran. Ngunit dapat ibalik nila ang pirasong lupa na sumakop sa lupang 74.30 square meters na nabili ni Vicente. Sinabi rin ng RTC na hindi nabarahan ang right of way ni Pilo sapagkat may ibang daraanan naman siya patungong highway. Sinang-ayunan ng Court of Appeals (CA) ang RTC. Tama ba ang RTC at CA? Tama ang RTC at CA sa pagdedesisyon na wala ngang karapatan si Pilo na mamusisyon sa pirasong lupa kung saan gumawa ang DPWH ng akyatan. Ngunit mali sila na sabihin higit na may karapatan sina Vicente dito. Ang nasabing mahabang kapirasong lupa ng gobyerno ay nilaan para gamitin ng publiko bilang daanan patungong highway at ng mga pribilihiyadong tao lamang. Ito ay lupang pinamamahalaan para pampubliko o &amp;quot;property of public dominion&amp;quot;. Labas ito sa pangangalakal ng tao kaya hindi ito: (1) puwedeng ipaarkila o ilipat sa iba; (2) maging pangangari ng mga nakaokupa rito kahit ganoon katagal na panahon; (3) maliit o ma-subasta; at (4) gamiting right of way ng pribadong indibidwal. Ang paggamit nito ay sa pagbibigay lang ng gobyerno. Walang karapatan si Pilo na angkinin ito upang gawing right of way niya. Gayon din sina Vicente na naka-okupa rito dahil pinagbigyan lang siya ng gobyerno. Ngunit tama ang RTC at CA na paalisin sina Vicente sa lupang nabili ni Pilo na sinasakop nung restorang tinayo nila sa pagbibigay ng gobyerno (Villarico vs. Sarmiento et. al., G.R. 136438, November 11, 2004)</body>
<link>http://www.philstar.com/Article.aspx?articleId=284216&amp;publicationSubCategoryId=94</link>
</article>
</data>