<?xml version="1.0" encoding="ISO-8859-1" ?>
<data>
<article>
<title>EDITORYAL - Mailap ang hustisya</title>
<author></author>
<date>
<month>November</month>
<day>07</day>
<year>2004</year>
</date>
<body>NGAYON ang ika-tatlong anibersaryo ng malagim na kamatayan ng aktres na si Nida Blanca. Natagpuan siyang patay sa kanyang kotse habang naka-park sa Atlanta Center sa San Juan noong Nov. 7, 2001. Marami siyang saksak sa katawan. Inamin ni Philip Medel ang pagpatay sa aktres subalit binawi rin at sinabing tinorture siya ng mga pulis sa halip itinuro ang asawa ni Nida na si Rod Strunk na mastermind sa pagpatay. Kasalukuyang nasa United States si Strunk at nahihirapang pabalikin ng Philippine government dahil mahina ang ebidensiya sa kanya. Sa sitwasyon tila mahihirapang pabalikin para humarap sa trial. Tila nagkamali ang mga awtoridad nang hayaang makaalis si Strunk kahit na malaki ang hinala na sangkot siya sa pagpatay sa asawa. Hindi na nagkaroon ng pagkakataong pigilin para magkaroon ng liwanag sa brutal na pagpatay. Ngayoy padilim nang padilim ang Nida murder. Walang makitang liwanag. Nangangapa ang National Bureau of Investigation. Noong nakaraang linggo, sinabi ng NBI na ang tatlong security guards na testigo ay nawawala. Hindi na raw makita ang tatlong sekyu na makapagbibigay ng liwanag sa murder. Pero isang araw makaraang sabihin ng NBI na nawawala ang mga sekyu, lumutang ang mga ito at sinabing hindi naman sila nawawala o kayay nagtatago. Mabibilang na ba ang kasong ito sa mga inagiw at nagkasapot at hindi malutas-lutas? Hanggang dito na lamang ba ang kasong ito? Kung ang isang katulad ni Nida na isang sikat na artista ay hindi makakakuha ng hustisya, gaano pa ang karaniwang mamamayan? Ibabaon na lamang ba sa limot ang sakit ng kamatayan? Ang pagpatay kay Nida ay isa lamang sa mga kasong hindi malutas. Marami pang iba at makikita rito kung gaano nga kahina ang justice system sa bansang ito. Kahit na nga may matitibay na ebidensiya, masyadong matagal ang pagpapasya ng judge sa kaso. May mga judge ang nasusuhulan kung kaya naman nadidismis ang kaso. Bukod sa Nida murder case, naghahanap din ng katarungan ang pinatay na PR man na si Bubby Dacer at ang driver-bodyguard na si Emmanuel Corbito. Karumal-dumal din ang pagkamatay ng dalawa na hanggang ngayoy hindi pa rin malutas. Umiiyak dn naman ang mga magulang at kapatid ng casino employee na si Edgar Bentain na dinukot ng mga lalaki sa parking area ng casino na kanyang pinagtatrabahuhan. Marami pang humihingi ng hustisya. Walang nakaaalam kung kailan nila iyon makakamtan.</body>
<link>http://www.philstar.com/Article.aspx?articleId=266752&amp;publicationSubCategoryId=94</link>
</article>
<article>
<title>Saan mabibili ang Lumbrokinase?</title>
<author>WHATS UP DOC? Ni Dr. Tranquilino Elica&amp;ntilde;o Jr.</author>
<date>
<month>November</month>
<day>07</day>
<year>2004</year>
</date>
<body>NARITO pa ang karugtong sa maraming katanungan na aking natanggap mula sa readers ng Pilipino Star NGAYON. Maraming salamat sa mga sumulat. Sa mga may katanungan, maaari kayong lumiham sa akin sa address na ito: WHATS UP DOC? Pilipino Star NGAYON R. Oca cor. Railroad Sts. Port Area, Manila Para kay V. Tayco ng Dasmari&amp;ntilde;as, Cavite: Maaari kang magtake ng Lumbrokinase pero hindi ako sigurado kung makatutulong ito sa iyong asthma. Makabubuting kumunsulta ka muna sa iyong doktor. Mabibili ang Lumbrokinase sa lahat ng Mercury Drug store. Kay S. Villanueva ng Antipolo: Mabibili ang Lumbrokinase sa Mercury Drug Store. Tungkol sa prophylaxis, you can take 3 tablets a day. Kay Jorda ng Malibago, Angeles City: Ang iyong operation at hormone theraphy ay successful. It is too bad that you have been having your urinary problems. Hindi ako sigurado kung ang Lumbrokinase (Plasmin) ay makatutulong sa iyo pero maaari mong i-try. Mabibili ito sa Mercury Drug ang dose ay 1 tablet 3 times a day to 12 times a day. Para kay A. Galisinao ng Ilocos Norte: It is good to have your physical theraphy. Ang Lumbrokinase (Plasmin) ay mabibili sa Mercury Drug store. Ang dose para sa iyo ay around 12 capsules a day. Para kay H. Afuang ng Paete, Laguna: Your are correct in the use of Lumbrokinase. Maaari mo itong mabili sa Mercury Drug. Aside from taking Lumbrokinase, there are other medicines which you should take for your contion. Ang dosage ay at least 12 times a day.</body>
<link>http://www.philstar.com/Article.aspx?articleId=266765&amp;publicationSubCategoryId=94</link>
</article>
<article>
<title>Kampanya sa Linis Hangin, ilulunsad</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>November</month>
<day>07</day>
<year>2004</year>
</date>
<body>NGAYONG Nobyembre ang tinaguriang Clean Air Month kaya ito ang pinakamagandang pagkakataon upang ilunsad ang kampanyang Linis Hangin ng DENR. Kinikilala natin ang tindi ng polusyon sa ating hangin lalo na sa mga malalaking lungsod gaya ng Kamaynilaan, Cebu at Baguio. Ang Linis Hangin ay isa sa pangunahing programa ng DENR upang mabawasan ang antas ng polusyon sa hangin. Ito ay may tatlong bahagi  Bantay Tambutso para sa mga sasakyan, Bantay Tsimiya para sa mga pabrika at mga industriya at ang Bantay Sunog Basura para mahinto ang malawakang gawaing pagsunog ng basura. Sa Lunes ilulunsad ang kampanyang ito na dadaluhan ng mga ibat ibang ahensiya ng gobyerno na katuwang ng DENR gaya ng Land Transportation Office, Department of Transportation and Communication, mga local government units, mga miyembro ng Senado at Kamara, Academe, NGOs, mga industriya, mga estudyante at iba pang mga grupong sumusuporta sa hangaring linisin ang hangin sa ating kapaligiran. Ang Linis Hangin ang magsisilbing kabuuang kampanya upang lalong maging malawak at malakas ang suporta ng ibat ibang sektor ng lipunan sa pagpapatupad ng Clean Air Act. Lubhang napakaraming kailangang gawin sa ating kapaligiran na hindi makakaya lamang ng DENR, kung kaya nagpapasalamat kami sa mainit na pakikiisa at pagtulong ng mga ibat ibang industriya, pribadong sektor, mga NGOs, academe, LGUs at ibang ahensiya. Sa sama-sama nating pagkilos marami tayong magagawa.</body>
<link>http://www.philstar.com/Article.aspx?articleId=266777&amp;publicationSubCategoryId=94</link>
</article>
<article>
<title>Katarungan kay Nida Blanca</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>November</month>
<day>07</day>
<year>2004</year>
</date>
<body>NGAYON ay ginugunita ang ika-tatlong anibersaryo ng kamatayan ng artistang si Nida Blanca. Tatlong taon na mula nang maganap ang karumal-dumal na pagpaslang sa beteranang aktres ngunit wala pa ring kalutasan ang kaso. Sino nga ba talaga ang pumatay at ano ang dahilan ng pagpatay kay Nida? Maraming katarungan na hanggang ngayon ay wala pa ring kasagutan. Ang principal suspect na si Rod Strunk na ngayon ay malayang nakapamumuhay sa United States. Ilang beses na naireport na ipa-eextradite si Strunk pero wala pa ring nangyayari. Ang umanoy confessed killer na si Philip Medel na sa panahon ng paglilitis na nasa nationwide coverage ay nag-recant o binawi ng naunang pahayag na siya ang pumaslang kay Nida at sinabi niya na napilitan siyang umamin dahil sa pananakit at pananakot sa kanya. Tatlong taon na ang lumipas pero wala pa ring hustisya ang pagpatay kay Nida. Kasabihan na justice delayed is justice denied. Huwag sanang humantong ang kaso ni Nida sa kaso nila Ninoy Aquino, PR man Bubby Dacer, at iba pa na hindi rin malutas. Napag-alaman mismo kay Justice Secretary Raul Gonzales na tatlong saksi na pawang mga security guards sa Atlanta ang hindi na malaman kung nasaan. Pawang mga taga-Northern Isabela Security Agency ang tatlong nawawalang sekyu. Isa pang star witness sa kaso ang hindi na rin matagpuan.</body>
<link>http://www.philstar.com/Article.aspx?articleId=266782&amp;publicationSubCategoryId=94</link>
</article>
<article>
<title>EDITORYAL - Wala nang fiscal crisis pero tuloy ang hirap</title>
<author></author>
<date>
<month>November</month>
<day>14</day>
<year>2004</year>
</date>
<body>HUWAG na raw pag-usapan ang fiscal crisis at ang harapin ay ang magandang Pasko, iyan ang mariing sabi ni President Arroyo kamakailan. Noong Setyembre inihayag ni Mrs. Arroyo na nasa fiscal crisis ang bansa. Marami ang bumatikos sa kanya sa lantarang pagsasabi na nasa fiscal crisis ang bansa pero sinabi niya noong Lunes na hindi niya iyon pinagsisisihan. Tama lang ang pagsasabi niya ng katotohanan. Sabi niya, &amp;quot;From fiscal crisis three months ago  because nobody wanted to face it, so I had to pont it out  to a fiscal problem because now we are facing it, the fiscal turnaround is now in sight.&amp;quot; Nababanaag na ang pag-angat, pagganda at pagbuti ng takbo ng ekonomiya. Magandang malaman ito mula sa bibig mismo ng presidente ng bansa. Sino ba ang hindi nangangarap na umunlad ang bansang ito na subsob sa hirap? Halos lahat yata, particular ang mga mahihirap, na ang karamihan ay nagugutom at naghahanap ng pagkain sa basurahan ang naghahangad na umangat ang buhay at makakain ng tatlong beses sa isang araw. Pero taliwas sa mga nakikita at nangyayari sa kasalukuyan ang sinasabi ni Mrs. Arroyo na nababanaag na ang pagbabago sa ekonomiya ng bansang ito. Patuloy ang pagdarahop ng buhay at marami pa rin ang naghahalungkat sa basurahan para may makain. Isinisisi sa walang patlang na pagtaas ng petroleum products at grabeng corruption sa pamahalaan ang pagdarahop ng buhay. Kapag nagtaas ang gasoline, krudo at liquefied petroleum gas (LPG), nakabuntot kaagad ang pagtaas ng mga bilihin at madalas ay nauuna pa nga. Kaya ang suma-total, mahal na ang gas mahal pa rin ang iluluto. Paano mapagkakasya ang karampot na kinikita ng mga mahihirap na mamamayan? Talamak pa rin ang corruption sa kabila na may kampanya ang gobyerno. Hindi natatakot ang mga corrupt sapagkat alam nilang walang ngipin ang batas. Ningas-kugon lamang ang kampanya. Ngayon ay maghihigpit at bukas o makalawa, ay balik sa dating ugali. Paano uunlad ang bansang magaling lamang ang lider sa pagbabanta pero kulang sa aksiyon. Seryosong kampanya laban sa mga tiwali ang dapat sapagkat malaking pera ang kanilang nahuhuthot sa kaban. Sinabi ni Ombudsman Simeon Marcelo kamakalawa na P200 bilyon daw ang nawawala sa gobyerno bawat taon. Malaki nga ito. Maraming bagay o proyektong pangmahirap ang magagawa kung hindi mananakaw ng mga &amp;quot;gutom na buwaya&amp;quot;. Wala nang fiscal crisis pero bakit hirap pa rin ang buhay. Maganda ang balitang iyan ng presidente pero kailangang madama ang katotohanan.</body>
<link>http://www.philstar.com/Article.aspx?articleId=266868&amp;publicationSubCategoryId=94</link>
</article>
<article>
<title>Mga tauhan ni Jaylo kinalawit ang isang Koreano ?</title>
<author>BANAT NI BATUIGAS Ni Bening Batuigas</author>
<date>
<month>November</month>
<day>14</day>
<year>2004</year>
</date>
<body>DAPAT lang maalarma na si Presidente Arroyo bunga sa mga report na bangketa operation, na ang kalimitang biktima ay mga turistang Koreano o Hapones nitong mga lalaking nagpapakilalang mga tauhan ni Reynaldo Jaylo, ang hepe ng itinatag niyang presidential Anti-Illegal Recruitment Task Force (PAIRTF). Kasi nga, kapag hindi pa kumilos si GMA sa kabila ng usap-usapang raket na kinasasangkutan ng mga PAIRTF, aba baka maakusahan pa siyang nakikisawsaw sa milyon na kinikita nila sa ilegal nilang gawain, di ba mga suki? Di kaya, ipa-background investigation o lifestyle check ni GMA ang lahat ng miyembro ng PAIRTF at tiyak may mga baho siyang matutuklasan para mapatunayan niya ang mga kumakalat na balita nga. Sa panahon sa ngayon, na nagsisikp si GMA na ayusin ang takbo ng gobyerno niya para maiwasan ang isang kudeta, hindi niya kailangan ang mga negatibong balita na dala ng mga tiwaling tauhan ni Jaylo, di ba mga suki? He-he-he! Tamaan sana kayo ng kidlat! Ayon sa mga kausap ko sa Western Police District (WPD), ang huling biktima ng grupo ay ang Korean national na si Soon Ra Nyong, na nakatira sa Unit 227 Roxas Seafront Gardens sa Pasay City. Pauwi na si Soon matapos maglaro sa casino ng Heritage Hotel sa Pasay nang kalawitin ng mga tauhan umano ni Jaylo. Inakusahan ng grupo si Soon na isang illegal recruiter. Kaya bangketa ang tawag natin sa trabahong ito mga suki, dahil itong si Soon ay hindi naman dinala sa headquarters nga ng PAIRTF, anang kausap ko sa WPD. Ang unang hiningi kay Soon kapalit ng kanyang kalayaan ay P4 milyon. Nagkasundo sila sa P3 milyon kasama ang 99 model na Mercedes Benz E240 nito na may plakang HGK 800. Isinalya ng grupo ang sasakyan sa halagang P1.1 milyon. Mas mataas pa sana ang presyo ng Benz kung may kasama itong OR at CR, anang taga-WPD. Matapos ang transaksiyon, dinala ng PAIRTF kuno si Soon sa airport, pinalulan sa isang eroplano para makabalik kaagad sa kanyang bansa. Walang ebidensiya, di ba mga suki? Tiyak din na walang bakas na iniwan ang grupo umano ng PAIRTF para iligwak ang sari-sarili nila. Kaya imbes na maghapi-hapi sa bansa, naiwan luhaan si Soon at parang natalo pa sa casino ng P4.1 milyon, he-he-he! Merry Xmas sa inyo ha! Ang dalawa sa miyembro ng PAIRTF na kinilala sa alyas na Toto Magsino at Egay Castro. Ang alam ko, si Castro ay dating pulis WPD samantalang si Magsino naman ay dati ring civilian agent ng National Bureau of Investigation (NBI). Wala akong balita kung paano ang lakad nitong sina Castro at Magsino kayat hindi natin masabi kung sangkot sila talaga sa kaso ni Soon. Siguro panahon na para tawagin din isa-isa ni GMA ang mga promotions company sa bansa at tanu- ngin sila kung paano ang kalakaran ng PAIRTF, anang taga-WPD. May balita kasi na ang mga malalaking promotions at recruiter para sa Japan ay naglagay na ng tig-P2 milyon sa PAIRTF para hindi na maabala ang kanilang negosyo. May alam daw dito si Willie Espiritu, ang presidente ng mga promotions, he-he-he! Di kaya black propaganda lang ito sa grupo ni Jaylo? Wala atang katapusan to ah?</body>
<link>http://www.philstar.com/Article.aspx?articleId=266874&amp;publicationSubCategoryId=94</link>
</article>
<article>
<title>Stroke at heart attack dahil sa blood clots (Unang Bahagi)</title>
<author>WHAT'S UP DOC? Ni Dr. Tranquilino Elica&amp;ntilde;o Jr.</author>
<date>
<month>November</month>
<day>14</day>
<year>2004</year>
</date>
<body>ANG stroke at heart attack ang nangungunang killer ng tao sa buong mundo. Tinatayang 15 milyon ang namamatay bawat taon dahil sa dalawang nabanggit na sakit. At sa kabila na may advance nang treatment para sa mga ito, patuloy pa rin ang insidente ng atake sa puso at stroke. Ang blood clot o ang pamumuo ng dugo ay may malaking bahagi sa development ng heart attack at stroke. Nagkakaroon ng atake sa puso at stroke kapag nagkaroon ng bara, kahit katiting na clot sa daanan ng ugat. Ang blood clots ang bumabara sa ugat at ito ang dahilan para masira ang circulation ng dugo. Ang baradong ugat sa utak ang nagiging dahilan ng stroke at disorders sa memory, speech, movement at paralysis. Ang baradong ugat patungo sa puso naman ay nagreresulta para magkaroon ng heart attack at dahilan ito para mahirapang huminga, maninikip ang dibdib, sasakit ang ulo at tataas ang presyon ng dugo. Ang mahinang circulation ng dugo ay dahilan din ng iba pang kumplikasyon ng sakit gaya ng diabetes, pagkabulag, pagka-inutil sa pakikipagtalik, kidney problems at amputation. Under normal conditions, the smooth flow of blood inside the vessels is made possible by a delicate balance between factors that tend to cause bleeding (hemorrhage) and those that stop such bleeding or clotting (hemostasis). This check-and-balance mechanism, however, gets disrupted by several factors, resulting in excessive bleeding or clotting, which are both life threatening. Nasa panganib ng grabeng pamumuo ng dugo ang mga may diabetes, hypertension, may mataas na cholesterol levels at mga matataba.</body>
<link>http://www.philstar.com/Article.aspx?articleId=266880&amp;publicationSubCategoryId=94</link>
</article>
<article>
<title>Viral infection sa gilagid</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>November</month>
<day>14</day>
<year>2004</year>
</date>
<body>ISANG news dental advisory ang inilabas ni Dr. Helen Velasco kaugnay sa viral infection na ANUG (Acute Necrotizing Ulcerative Gingivitis). Itoy tungkol sa pamamaga ng gilagid na may halong pagdurugo at pagnanana. Masakit ito kaya hindi makakain ang may ANUG. Nakakahawa rin. Sinabi ni Dr. Velasco na para maiwasan ang ANUG ay huwag magpahiram ng toothbrush. Dapat na linisin ang sipilyo at ibabad sandali sa kumukulong tubig bago gamitin. Dapat na takpan na mabuti ang mga sipilyo. Binigyang-diin ni Dr. Velasco na hindi dapat makipaghalikan ang sinumang dumudugo ang gilagid at bibig at baka mahawa ng viral, bacterial o fungal infection gaya ng AIDS. Hepatitis B at C at iba pang nakamamatay na sakit.</body>
<link>http://www.philstar.com/Article.aspx?articleId=266887&amp;publicationSubCategoryId=94</link>
</article>
<article>
<title>Ang katapusan ng mundo</title>
<author>ALAY - DANGAL Ni Fr. Jose C. Blanco, S.J.</author>
<date>
<month>November</month>
<day>14</day>
<year>2004</year>
</date>
<body>KUNG kailan magwawakas ang mundo ay marahil isang bagay na hindi natin isinasaalang-alang. Karapat-dapat bang pag-isipan ang bagay na ito? Para kay Jesus, dapat lang. Hindi upang mag-alala tungkol dito, kundi upang tayo ay magkaroon ng tamang pag-uugali tungkol dito. Noong 1913, nang ang Mahal na Birhen ay nagpakita sa mga bata sa Fatima, Portugal, at maraming tao ang nagkakatipon, ang araw ay umikot. Tila ito pabulusok sa lupa na parang susunugin ang mundo at lahat ng mga tao. Subalit hindi nangyari ang gayon. Gaya nang nabanggit ko na, ang nais ni Jesus ay ang tamang pag-uugali tungkol sa wakas ng mundo. Ipinakita sa atin ni Lukas si Jesus na nagpapaliwanag tungkol dito (Lk.21:5-19). Pinag-uusapan ng ilan sa kanila ang templo  ang kahanga-hangang mga batong ginamit dito at ang mga palamuti nito na inihandog ng mga tao. Kaya sinabi ni Jesus, &amp;quot;Darating ang panahong lahat ng nakikita ninyong iyan ay iguguho, walang batong ititira sa ibabaw ng kapwa bato.&amp;quot; Tinanong nila si Jesus, &amp;quot;Guro, kailan po ito mangyayari? At ano ang magiging palatandaan na itoy magaganap na?&amp;quot; Sumagot siya, &amp;quot;Mag-ingat kayo at nang hindi mailigaw ninuman! Sapagkat marami ang darating sa aking pangalan na magsasabi, &amp;quot;Ako ang Mesias!&amp;quot; at &amp;quot;Dumating na ang panahon!&amp;quot; Huwag kayong susunod sa kanila. Huwag kayong mabagabag kung makabalita kayo ng mga digmaan at mga himagsikan. Dapat mangyari ang mga ito, ngunit hindi karaka-raka ang wakas.&amp;quot; At sinabi pa niya, &amp;quot;Makikipagdigma ang bansa laban sa kapwa bansa at ang kaharian sa kapwa kaharian. Magkakaroon ng malalakas na lindol, magkakagutom at magkakasalot sa ibat ibang dako. May lilitaw na mga kakila-kilabot na bagay at mga kagila-gilalas na tanda buhat sa langit. &amp;quot;Ngunit bago mangyari ang lahat ng ito, darakpin kayot uusigin. Kayoy dadalhin sa mga sinagoga upang litisin at ipabilanggo. At dahil sa akin ay ihaharap kayo sa mga hari at mga gobernador. Ito ang pagkakataon ninyo upang magpatotoo tungkol sa akin. Ipanatag ninyo ang inyong kalooban, huwag kayong mababalisa tungkol sa pagtatanggol sa inyong sarili; sapagkat bibigyan ko kayo ng katalinuhan at ng pananalitang hindi kayang tutulan o pabulaanan ng sinuman sa inyong mga kaaway. Ipagkakanulo kayo ng inyong mga magulang, mga kapatid, mga kamag-anak, at mga kaibigan. At ipapapatay ang ilan sa inyo. Kapopootan kayo ng lahat dahil sa akin, ngunit hindi mawawala ni isang hibla ng inyong buhok. Sa inyong pagtitiis ay tatamuhin ninyo ang buhay na walang hanggan.&amp;quot; Ang mahalagang bagay ay ang magdala ng Kristiyanong pag-asa sa mundo. Si Jesus ay naparito upang iligtas ang lahat ng tao  kasama na ang buong mundo. Ang pangunahing bagay para sa atin ay ang mamuhay bilang mga tagasunod ni Jesus. Dapat nating alalahanin na bilang mga Kristiyanot binyagan, tayo ay bahagi ng katawang mistiko ni Jesus. Si Jesus ngayon ay maluwalhating nasa langit. Inihahanda niya ang lugar para sa inyo.</body>
<link>http://www.philstar.com/Article.aspx?articleId=266989&amp;publicationSubCategoryId=94</link>
</article>
</data>