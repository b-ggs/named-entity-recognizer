<?xml version="1.0" encoding="ISO-8859-1" ?>
<data>
<article>
<title>EDITORYAL  Ilantad na ang mga big-time smugglers</title>
<author></author>
<date>
<month>December</month>
<day>05</day>
<year>2004</year>
</date>
<body>PATULOY ang smuggling at wala sa kanilang makapigil. Dagsa ang mga produkto lalot papalapit na ang Kapaskuhan. Ngayoy karaniwang mga sasakyan at prutas ang ipinapasok ng bansa. Wala nang takot kahit may kampanya ang pamahalaan. Tinawag ni President Arroyo ang mga smugglers na economic saboteurs. Pinababagsak ng mga salot na ito ang ekonomiya ng bansa. Sila ang pumapatay ang mga local na produkto. Nang ihayag ni Mrs. Arroyo na nasa fiscal crisis ang bansa, ang mga smugglers na naman ang pinagtuunan niya ng pansin. Bilyong piso ang nawawala sa kaban ng bansa dahil sa mga smugglers. Sa halip na mapunta sa kaban ng bansa at maitustos sa pangangailangan ng taumbayan, sa mga matatakaw at tusong smugglers at kanilang mga kakutsaba sa Bureau of Customs napupunta ang malaking pera. Sila lamang ang nagpasasa. Kaya mahigpit ang kampanya ng administrasyong Arroyo laban sa mga big-time smugglers. Pero ang nakapagtataka ay kung bakit hindi pa inihahayag ng Malaca&amp;ntilde;ang ang pangalan ng mga big-time smugglers. Ano pa ang hinihintay at ayaw pang irelease ang listahan ng mga economic saboteurs? Hawak na umano ng Malaca&amp;ntilde;ang ang listahan ng mga smugglers na nanggaling naman kay Customs Commissioner George Jereos. Ang mga nasa listahang smugglers ang nagpapasok ng asukal, bigas, bawang, gulay, fertilizer, damit, motorsiklo, kotse at marami pang iba. Ilang buwan na ang nakararaan, sinabon nina Senators Richard Gordon at Mar Roxas si Jereos dahil hindi nito nalalaman ang nangyayaring smuggling activities ng mga sasakyan sa Subic Bay Metropolitan Authority. Hiniling ng dalawang senador na ilabas ni Jereos ang mga pangalan ng mga smugglers. Nangako naman si Jereos pero nang dumating ang takdang petsa ng pagbibigay niya ng listahan sa Senado ang naibigay nito ay ang listahan pa noon. Ang hinahanap ng dalawang senador ay ang listahan ng mga big-time smugglers sa kasalukuyan. Walang naipresenta si Jereos. Maaaring ang ibinigay ni Jereos sa Malaca&amp;ntilde;ang ay ang listahan na ibinigay din niya noon kina Gordon at Roxas. Maraming negosyante ang gusto nang mala- man kung sinu-sino ang mga nasa listahan ng big-time smugglers. Kung totoo raw ang kampanya ng pamahalaan laban sa mga smugglers bakit kailangan pang itago o isekreto ang mga pangalan nila. Dapat ay ihayag na ang mga ito at nang makagawa na ng hakbang ang pamahalaan para sila maparusahan.</body>
<link>http://www.philstar.com/Article.aspx?articleId=267090&amp;publicationSubCategoryId=94</link>
</article>
<article>
<title>Pagbubukas ng video karera sa Maynila sampal kay Aglipay</title>
<author>BANAT Ni BATUIGAS Ni Bening Batuigas</author>
<date>
<month>December</month>
<day>05</day>
<year>2004</year>
</date>
<body>NAGBUKAS na ang video karera sa Maynila noon pang nakaraang Sabado. At siyempre, ang nasa likod ng pamamayagpag na muli ng video karera sa kaharian ni Manila Mayor Lito Atienza ay walang iba kundi ang inaanak niyang si Randy Sy. Anak ng Diyos pala ang tawag ng mga ilegalista sa Maynila dito kay Randy Sy, dahil hindi siya kayang supilin ng ninong niyang si Atienza nga. Kaya sa ngayon, pula na naman ang hasang ng kapulisan sa Western Police District lalo na ang hepe nila na kaibigan kong si Chief Supt. Pedro Bulaong, ayon sa kausap ko sa WPD. Pero parang malakas na sampal itong pagbukas ng video karera sa Maynila kay PNP chief Dir. Gen Edgar Aglipay. Pinatunayan nito ang akusasyon sa kumakalat na white paper sa WPD na si Bulaong ay untouchable sa PNP dahil direkta siya sa Palasyo at hindi kayang supilin ni Aglipay nga, he-he-he! Sariling kaharian ni Bulaong ang Maynila at wala siyang pakialam kay Aglipay, di ba mga suki? Dahil nga sa sobrang lakas ni Randy Sy kay Atienza, ang ginawa ng mga iba pang video karera operators ay nag-umbrella na lang sa kanya. Ayon sa kausap ko sa WPD, tumataginting na P1 milyon ang ginastos ng grupo ni Randy Sy para mabuksan na muli ang ilegal nilang negosyo. Ang ibig kung sabihin nagbigay sila ng grease money sa bagman ni Bulaong pati na sa mga station commanders ng WPD. Get nyo mga suki? Siyempre, kung nakinabang ang WPD sa pagbukas ng video karera sa Maynila, hindi rin pahuhuli ang mga operating units ng NCRPO ni Dir. Avelino Razon Jr. at ng Criminal Investigation and Detection Group (CIDG). Kung totoo na 65 porsiyento ng lingguhang intelihensiya ng kapulisan natin sa pagsara ng video karera, ibig sabihin niyan hindi nakayanan ng kapulisan natin na maghigpit ng sinturon lalo na ngayong Kapaskuhan. Sa pagbukas ng video karera sa Maynila, nawala na ring parang bula ang pagsunog at paggiba nina Atienza, Aglipay at Razon ng umaabot sa 300 pirasong nakumpiskang makina noong mga nakaraang buwan. Makikita natin sa mga naglabasang retrato sa mga diyaryo na nakangiti pa sina Atienza, Aglipay at Razon sa paggiba ng mga makina at ano ang gustong ipakita nilang imahe sa taumbayan sa pagsulpot ng muli ng mga makina sa kalye sa ngayon? Goodbye na lang sa programa ni Aglipay na maibalik ang tiwala ng taumbayan sa kapulisan natin! Kaya ko naman natunugan ang pagbukas ng video karera ay dahil sa pagkalat ng umaabot sa sampung makina ni Randy Sy dito mismo sa kapaligiran ng opisina namin sa Port Area, Manila. Sa area naman ni chairman Victor Malig sa Sta. Mesa, ang mga makina ni Randy Sy ay matatagpuan sa bahay ni Alex Dolot sa Bgy. 426 Zone 43 sa 3479 Int. 12; Ruby Bio sa Bgy. 426 Zone 43 sa 3479 Int. 15, at Mila Nosis sa Bgy. 426 Zone 43 3479 Int. 30, lahat sa Paltok St. Ang locator ni Sy sa Sta. Mesa ay sina Eugene Malig at Lani Guanlao na kapwa kagawad ng barangay. Sa totoo lang mga suki, ang napapahiya sa pagla- tag na muli ng makina ni Randy Sy ay walang iba kundi si Aglipay at maging si Int. Sec. Angelo Reyes. Lumalabas kasi na kayang-kaya sila ng pet ni Presidente Arroyo na si Bulaong! May karugtong!</body>
<link>http://www.philstar.com/Article.aspx?articleId=267097&amp;publicationSubCategoryId=94</link>
</article>
<article>
<title>Ingatan ang sugat kapag may diabetes</title>
<author>WHAT'S UP DOC? Ni Dr. Tranquilino Elica&amp;ntilde;o Jr.</author>
<date>
<month>December</month>
<day>05</day>
<year>2004</year>
</date>
<body>NARITO pa ang mga kasagutan ko sa mga nagpadala ng kanilang katanungan. Humihingi ako ng paumanhin sapagkat ngayon lang ito nailathala. Para sa katanungan ni Jose Coloma ng La Pi&amp;ntilde;as: Kung mayroon kang diabetes, maaari kang mag-take ng Diamicron. Ang FBS of 24 ay hindi gaanong masama subalit ito ay nasa upper level na. Ang gamot na tini-take mo para sa iyong blood pressure ay tama. Kung ang diabetes mo ay hindi nakokontrol, huwag mong hayaang ikaw ay magkaroon nang malaking sugat sapagkat maaari itong mauwi sa gangrene. Tungkol naman sa iyong mga mata, maaari kang magpatingin kay Dr. Juan Lopez ng St. Lukes Hospital. Para kay G. F. Florentino Limpiada ng Marinduque: Uminom ka nang maraming tubig upang malunasan ang cystitis. Maaari kang mag-take ng antibiotics. Kapag ang sintomas ay patuloy pa rin, makabubuting kumunsulta ka na sa doctor. Para kay Gerlie, Capali ng Bataan: Uminom ka nang maraming tubig. Maaari kang humingi ng tulong sa mga doktor sa Philippine General Hospital o sa Jose Reyes Medical Center kung nais mong mag-avail ng libreng treatment. Para kay Helson Juagpao ng Marilao, Bulacan: Maaaring meron kang skin allergy. Subukan mong gamitin ang Lidex NHN sa iyong skin at maaaring makatulong ito. Kung kinakailangan, makabubuti kung kukunsulta ka sa dermatologist para sa iyong problema. Para kay L. A. Caguin ng Paete, Laguna: Ang edad na 57 ay hindi pa masasabing maaaring magkakaproblema sa pakikipag-sex. Ang pag-take ng Viagra ay mayroong epekto sa pakikipagtalik subalit kung ito ay hindi umeepekto sa iyo, makabubuting kumunsulta ka sa doktor sa Maynila. Makatutulong sa iyo ang mga doktor sa Manila Sanitarium. Para kay G. Gresula ng Caloocan City: Kung ikaw ay nagti-take ng anti-diabetic medicines, karaniwan nang ikaw magkakaroon ng sexual problems. Tama ka sa pagsubok sa mga method na iyong binanggit subalit mas madalas na hindi ito epektibo.&amp;lt;</body>
<link>http://www.philstar.com/Article.aspx?articleId=267103&amp;publicationSubCategoryId=94</link>
</article>
<article>
<title>Juan Bautista</title>
<author>ALAY-DANGAL Ni Fr. Jose C. Blanco, S.J.</author>
<date>
<month>December</month>
<day>05</day>
<year>2004</year>
</date>
<body>Sa ikalawang linggong ito ng Adbiyento, isinasalarawan ng Ebanghelyo si Juan Bautista  kung sino siya at kung ano ang kanyang misyon. Si Juan Bautista ang tagahanda at nagpahayag ng pagdating ng Mesias. Basahin ang Lk.3:1-11. Ikalabinlimang taon ng paghahari ni Emperador Tiberio. Si Poncio Pilato ang gobernador sa Judea, si Herodes ang tetrarka sa Galilea at ang kapatid naman niyang si Felipe, sa lupain ng Iturea at Traconite. Si Lisanias ang tetrarka sa Abilinia. Sina Anas at Caifas naman ang mga pinakapunong saserdote noon. Nang panahong itoy nasa ilang si Juan na anak ni Zacarias. Dumating sa kanya ang salita ng Diyos, kayat nilibot niya ang mga lupain sa magkabilang panig ng Jordan at nangaral. Pagsisihan ninyot talikdan ang inyong mga kasalanan at kayoy magpabautismo upang kayoy patawarin ng Diyos, wika niya. Sa gayoy natupad ang nasusulat sa aklat ni Isias na propeta: Ito ang sabi ng isang sumisigaw sa ilang: Ihanda ninyo ang daraanan ng Panginoon, tuwirin ninyo ang kanyang mga landas! Tatambakan ang bawat lambak at titibagin ang bawat burol at bundok. Tutuwirin ang daang liku-liko at papatagin ang daang baku-bako. At makikita ng lahat ng tao ang pagliligtas na gagawin ng Diyos! Marami ngang mga tao ang lumapit kay Juan upang pabautismo. &amp;quot;Kayong lahi ng mga ulupong! Sabi niya sa kanila, sino ang nagbabala sa inyo upang tumakas sa kaparusahang darating? Ipakilala ninyo sa pamamagitan ng inyong pamumuhay na kayoy nagsisisi. At huwag ninyong ipangahas na kayoy anak ni Abraham. Sinasabi ko sa inyo, na mula sa mga batong ito ay makalilikha ang Diyos ng mga tunay na anak ni Abraham. Ngayon pay nakaamba na ang palakol sa ugat ng punongkahoy; bawat punungkahoy na hindi nagkakaroon ng mabuting bu-nga ay pinuputol at inihahagis sa apoy. At tinanong siya ng mga tao, kung gayon, ano po ang dapat naming gawin? Kung mayroon kang dalawang baro, bigyan mo ng isa ang wala. Ganyan din ang gawin ng mga may pagkain, tugon niya. Makikita si Juan Bautista sa disyerto. Pinangangara-lan at tinatagubilinan ang mga tao na pagsisihan ang kanilang mga kasalanan. Siya mismo ay nakadamit ng balat ng hayop. Ang kanyang pagkain ay pulot at balang. Ang estilo ng kanyang pamumuhay ay nakakakumbinsi. Marami ang napabautismo sa kanya sa Ilog Jordan. Ganoon niya inihanda ang mga Judio sa paghihintay sa pagdating ng Mesias. Mapagkumbaba niyang inamin na hindi siya ang Mesias. Binautismuhan niya sila ng tubig. Subalit ang Mesias na darating ay babautismuhan sila ng tubig at ng Espiritu. Ganito ang paraan ng paghahanda sa Mesias: Ang pagsisihan ang mga kasalanan. Isang mataimtim na paghahangad sa kanyang pagdating. Kapayakan ng pamumuhay.</body>
<link>http://www.philstar.com/Article.aspx?articleId=267109&amp;publicationSubCategoryId=94</link>
</article>
<article>
<title>Madali lang ang operasyon sa luslos</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>December</month>
<day>05</day>
<year>2004</year>
</date>
<body>ANG luslos (hernia) ay nakamamatay kapag napabayaan. Ito ang babala ni Dr. Rene Mendoza, isang general cancer and laparoscopic surgeon ng Far Eastern University Hospital. Sinabi ni Dr. Mendoza na ang mga lalaking may luslos ay dapat na magpatingin kaagad sa doktor at kapag malubha na ay dapat nang magpa-laparoscopic surgery. Pinabulaanan niya ang balitang masakit ang naturang surgery. Sinabi niya na madali lang itong isagawa at hindi masasaktan ang pasyente. Isa pa ring mistaken notion ang itinuwid ng batambatang doktor na nagtuturo rin sa Fatima School of Medicine, ay tungkol sa pagiging genetic ng hernia. Sabi niya ang luslos ay hindi namamana. Kapag may luslos ang ama ay hindi nangangailangan na magkakaluslos din ang anak. Hind rin siya naniniwala na nagkakaluslos ang lalaki dahil sa pagbubuhat ng mabibigat. In laymans term ipinaliwanag ni Dr. Mendoza na ang luslos ay dulot ng isang butas sa may singit kaya sa butas na iyon pumapasok ang bituka. Bumababa ang bituka tapos ay sumasandal sa abdominal wall. Ayon kay Dr. Mendoza tanging operasyon lamang ang lunas sa luslos.</body>
<link>http://www.philstar.com/Article.aspx?articleId=267113&amp;publicationSubCategoryId=94</link>
</article>
<article>
<title>EDITORYAL - Kaso ni Gen. Garciaapurahin na</title>
<author></author>
<date>
<month>December</month>
<day>12</day>
<year>2004</year>
</date>
<body>MARAMI ang nangangamba sa kaso ni Maj.Gen. Carlos Garcia. Lalo pang tumindi ang pangamba nang matakpan ang kanyang kaso nang magkasunud-sunod ang paghagupit ng bagyo na nagdulot sa pagkakaroon ng flash floods at pagguho ng lupa sa maraming lugar sa bansa. Ano na ba ang nangyari sa kanyang kaso? Nasaan na ba si Garcia at ganoon din ang kaso ng iba pang matataas na opisyal ng Armed Forces of the Philippines? Si Garcia ay inaakusahang nangulimbat ng milyong piso at milyong dolyares. Marami siyang bank account at sangkatutak ang mga bahay, resort at mga kotse sa kabila na mahigit P30,000 lamang isang buwan ang suweldo. Bukod kay Garcia, ilang pang matataas na AFP officials ang sangkot sa pangungulimbat sa kaban. Pare-parehong nagpayaman. Nasampahan na ng kaso si Garcia sa Office of the Ombudsman at iko-court martial na rin. Pero natakpan nga ang balita tungkol sa kanya. Parang natakpan ng putik na kahalintulad nang tumakip sa Real, Infanta at Gen. Nakar sa Quezon at sa Dinggalan, Aurora. Kabilang sa mga nagpakita ng pagkabahala ay mga negosyante. Nababagalan sila sa pag-usad ng kaso. Sinabi ng Makati Business Club, Bishops-Businessmens Conference at iba pang grupo na dapat madaliin ang resolusyon sa kaso ni Garcia at iba pang AFP officials. Ayon sa grupo, nararapat na maging transparent ang imbestigasyon kay Garcia. Nabahala ang grupo sa balitang ang mga mahahalagang dokumento laban kay Garcia ay nawawala. Nakatuon ang atensiyon ng pamahalaan sa mga illegal loggers. At habang hindi maintindihan kung ano ang posisyon ng pamahalaan sa pagputol ng mga punongkahoy, nalilimutan naman ang corruption sa AFP. Biglang lumamig ang dating mainit na balita tungkol sa milyong kinulimbat ng mga opisyal ng AFP. Ang taumbayan ay naghihintay sa kaso ni Garcia. Nararapat na bilisan ang paglitis sa kanya para naman hindi magkaroon ng hinala ang taumbayan na &amp;quot;niluluto&amp;quot; ito. Nakapangangambang malaman na nawawala ang mga crucial documents laban kay Garcia. Baka isang umaga ay magising na lang ang lahat na wala nang nangyari sa kasong ito ng AFP general.</body>
<link>http://www.philstar.com/Article.aspx?articleId=267223&amp;publicationSubCategoryId=94</link>
</article>
<article>
<title>Gen. Aglipay yung mga pulis na sangkot sa video karera iti-training ba o sisibakin?</title>
<author>BANAT NI BATUIGAS Ni Bening Batuigas</author>
<date>
<month>December</month>
<day>12</day>
<year>2004</year>
</date>
<body>UPANG maibalik ang tiwala ng mamamayan sa ating kapulisan, sinikap ni Police Director General Aglipay na maituwid ang ating mga pulis na naligaw ng landas o yung tinatawag na Tamad, Abusado, Bastos at ayaw padisiplina (TABA cops) sa pamamagitan ng training sa Subic. Kabilang ang 51 pulis na nagmula sa ibat ibang presinto ng Metro Manila, ang mga naturang pulis ay ipinasailalim ng may isang buwang training bilang parusa sa kanilang mga nagawang kasalanan. Nasaksihan ko ang simpleng graduation ceremony na ginanap sa Camp Crame noong December 5. Dinaluhan ni Gen. Aglipay at kanyang maybahay na si Maui, maging si National Capital Region Office Director Avelino Razon at ilang matataas na opisyal ng Philippine National Police ng bansa. Kabilang din sa dumalo sa naturang okasyon ay ang Couples for Christ, Bukas Loob sa Diyos, Capital City Alliance Church, Evangeleon Foundation, Family Link Philippines, Olongapo City Ministerial Association, Corps Movement Foundation, Bread of Life Ministries Tandang Sora, Cheers Gospel Fellowship, Chaplain Service, Joshua Ministry at ilang piling panauhin. Kapuna-puna ang malaking pagbabago sa kanilang pangangatawan at pag-uugali. Ayon sa aking mga nakausap na kabilang sa naturang grupo, silay nakaranas ng matinding pangaral mula sa mga religious group upang muling maipanumbalik ang kahalagahan ng buhay. Nailayo sila sa mga bisyong tulad ng paninigarilyo, pag-inom ng alak, pambababae at droga. Doon din nila naunawaan ang kahalagahan ng kanilang pamilya. Kabilang si SPO3 Dioscoro Asinas ng Makati Police na nagsasabing I was angry then at General Aglipay when he ordered us to be sent to Subic, but after I have undergone the training, I realized that there are many things I had neglected, foremost is my God, My PNP service and my Family. I suggest that all policemen must undergo the same training. Maging si SPO4 Telesforo Machon ng Southern Police District nagpaha- yag na labis ang kanyang galit at pagkadismaya kay Aglipay matapos na siya ay mapabilang sa training mula sa pagka-physically unfit policeman. Subalit matapos makalipas ang isang buwang training ay nanumbalik ang kakisigan ng kanyang katawan. At kanyang ipinagmamalaki na kayang-kaya na niyang tumakbo ng 10 kilometro. Handa na siyang sumagupa sa mga kriminal sa lansangan upang protektahan ang mga mamamayan. Magandang simulain itong proyekto ni Aglipay sa ating kapulisan na dapat na ipagpatuloy. Eh Sir, yung mga pulis na nagmamantine ng video karera dapat pa ba silang i-training o sibakin upang hindi na sila pamamarisan. Kawawa naman kasi ang ilang pulis na nagsusumikap magbago kung patuloy pa rin ang ilang kapwa nila sa pagpalaganap ng video karera na ugat upang sirain ang mga kabataan. Hubaran na ninyo ng maskara ang mga iyan upang magiging matagumpay ang inyong layunin sa pagbabago!</body>
<link>http://www.philstar.com/Article.aspx?articleId=267231&amp;publicationSubCategoryId=94</link>
</article>
<article>
<title>Saan mabibili ang Lumbrokinase?</title>
<author>WHATS UP DOC? Ni Dr. Tranquilino Elica&amp;ntilde;o Jr.</author>
<date>
<month>December</month>
<day>12</day>
<year>2004</year>
</date>
<body>MARAMI pa ang nagtatanong sa akin kung saan mabibili ang Lumbrokinase na gamot sa blood clot na natalakay ko sa aking column sa mga nakaraan. Ang Lumbrokinase o Plasmin ay mabibili sa Mercury Drug. Narito pa ang mga katanungan sa akin. Para kay Rufino Lumase ng Nueva Viscaya: Tama ka sa iyong diagnosis. Kung magti-take ka ng Lumbrokinase (Plasmin) kailangan mong magtake ng very large dosis, maaaring nine hanggang 12 bawat araw. Mabibili ang Plasmin sa Mercury Drug. Para kay Lita Villanueva ng Tondo, Manila: Tama ka, mabibili ang Lumbrokinase sa Mercury Drug. Ang dosage ay dapat na i-prescribed ng iyong doktor. Para kay T. Galigo ng Negros Occidental: Ang pagkakaroon ng myoma ay hindi naman gaanong mapanganib. Gayunman, kumunsulta ka muna sa iyong doktor. You can do away with surgery unless it is needed. Ang Lumbrokinase ay hindi makatutulong sa iyong myoma. Para kay F. Wong ng Sta. Cruz, Manila: Ang Lumbrokinase ay mabibili sa alinmang Mercury Drug store sa Metro Manila. Para kay F. Tutud ng Mabolo, Cebu City: Hindi ako sure kung may mabibili kang Lumbrokinase sa inyong lugar diyan sa Cebu. Pero sa Metro Manila, mabibili ito sa lahat ng branch Mercury Drug store. * * * Sa mga may katanungang medikal kay Dr. Elica&amp;ntilde;o, maaari siyang sulatan sa Pilipino Star NGAYON, Oca cor. Railroad Sts. Port Area, Manila.</body>
<link>http://www.philstar.com/Article.aspx?articleId=267237&amp;publicationSubCategoryId=94</link>
</article>
<article>
<title>Ang pagsaksi ni Jesus kay Juan</title>
<author>ALAY - DANGAL Ni Fr. Jose C. Blanco, SJ</author>
<date>
<month>December</month>
<day>12</day>
<year>2004</year>
</date>
<body>ITINUTURING ni Jesus si Juan bilang pinakadakila sa lahat ng tao. Si Juan ang sumisigaw sa disyerto, &amp;quot;Ihanda ang daraanan ng Panginoon, tuwirin ang kanyang mga landas.&amp;quot; Si Juan ang nagbigay-babala sa pasimula ng mabuting balita. Ang mabuting balitang ito ay naging tao sa pamamagitan ni Jesus. Basahin ang Mateo 11:11-15 &amp;quot;Sinasabi ko sa inyo: Sa mga isinilang, wala pang lumilitaw na higit na dakila kay Juan Bautista; ngunit ang pinakaaba sa mga taong pinaghaharian ng Diyos ay dakila kaysa kanya. Mula nang mangaral si Juan Bautista hanggang ngayon, ang kaharian ng Diyos ay nagdaranas ng karahasan at inaagaw ng mararahas. Sapagkat ang mga propeta at ang Kautusan ay nagpahayag tungkol sa paghahari ng Diyos hanggang sa dumating si Juan. Kung maniniwala kayo, siya ang Elias na darating. Ang may pandinig ay makinig!&amp;quot; Tulad ni Juan, si Jesus ay nagbautismo at pumili ng mga alagad. Ipinahayag ni Jesus ang kanyang sariling awtoridad kaugnay kay Juan. Si Juan ang nagpahayag ng pagdating ng Mesiyas na siyang magpapanumbalik sa kaluwalhatian ng Israel. Si Jesus ay may nakapagtatakang kasabihan, &amp;quot;Mula sa pangangaral ni Juan Bautista hanggang ngayon, ang kaharian ng Diyos ay nagdaranas ng karahasan at inaagaw ng mararahas.&amp;quot; Ano ang ibig sabihin ni Jesus sa mga katagang ito? Ang binibigyang-diin dito ay ang patuloy na pagpapahirap na kakaharapin ng mga tao na nagsasabuhay ng paghahari ng Diyos. Gaya ng sinabi ni Jesus, dapat asahan ng mga sumusunod sa kanya na silay mapapahirapan tulad ng nangyari kay Jesus.</body>
<link>http://www.philstar.com/Article.aspx?articleId=267245&amp;publicationSubCategoryId=94</link>
</article>
<article>
<title>Pasko na naman</title>
<author>BANTAY KAPWA Ni Cielito &amp;quot; Mahal&amp;quot; Del Mundo</author>
<date>
<month>December</month>
<day>12</day>
<year>2004</year>
</date>
<body>SA kabila ng matinding kahirapan, kawalan ng trabaho, kalamidad at lumalalang kriminalidad namamayani pa rin ang diwa ng Pasko. Sa mga kanayunan bagamat larawan ng paghihikahos ay nakukuha pa ring maglagay ng mga parol sa mga kubo. Para masiyahan at malibang ang mga bata ay gumagawa sila ng Christmas tree at mga lanterns. Sa mga bayan at lungsod ay maraming Christmas lights, stars, angels at iba pang Christmas decors na nasa mga lansangan at gusali, lalo na sa mga shopping malls ay damang-dama na Christmas is on the air. Mga giant Xmas tree gaya noong nasa CCP Complex, Rizal Park at mga panoorin sa Greenhills at Ortigas Center ang nakaaaliw na panoorin. Pero ang pinakapaborito at dinadagsa ng mga tao at madalas na ipakita sa telebisyon ay ang Christmas spectacle sa Policarpio, Barangay New Zaniga, Mandaluyong City. Lahat ng bahay sa Policario ay nagniningning sa sari-saring pamaskong pahiyas lalo na ang kila Norma Lim at ang asawa niyang si James Lim na nagmamay-ari ng PVL Restaurant sa Mandaluyong. Aktibo si Norma Lim sa religious and charitable activities. Oktubre pa lang ay sinisimulan na nina Norma at ng mga kapitbahay niya ang pagde-decorate. Ilang gusali rin ang ginagayakan nila. Marami rin ang nakikinabang tuwing Pasko sa Policarpio. Nagtitinda sila ng mga laruan, damit, sapatos at maraming bagay at kumikita sila ng malaki. Maligaya sina Norma at James at kaisa-isang anak na si Paul Vincent Lim dahil ang kanilang panata tuwing Pasko sa Policarpio ay nagdudulot ng kaligayahan sa mga residente roon.</body>
<link>http://www.philstar.com/Article.aspx?articleId=267254&amp;publicationSubCategoryId=94</link>
</article>
<article>
<title>Parusa ng langit</title>
<author>PILANTIK Ni Dadong Matinik</author>
<date>
<month>December</month>
<day>12</day>
<year>2004</year>
</date>
<body>Palibhasa akoy sa Quezon nagmula Sa nangyari roon akoy napaluha; May mga magulang, kapatid at bata - Nalibing sa putik at malaking baha! Ang ulan ay dulot ng bagyong malakas Na syang nagtipon tubig sa itaas; Ang malaking baha nang itoy bumagsak May kasamang batot trosong matitigas! Ang bahay umagos sa mga tahanang Nasa tabing-bundok, mga kapatagan; Kaya mga taoy biglang natabunan Ng lupa at trosong dooy nagbagsakan! Maliit na bahay - bahay na malaki Walang pinatawad, nawasak ang kalye; Dahil sa kinalbo bundok na malaki Parusa ng langit ay biglang nangyari! Pero bakit naman nasabing parusa, Ay sa mamamayan lumatay na bigla? Hindi naman sila ang siyang may gawa Ng kasalaulaang ayaw ni Bathala! Kaya sa nakitang sinapit ng bayan Nagpuyos ang aking puso at pandamdam; Saka ko nasabing dapat parusahan Ang illegal loggers na may kagagawan! Ang trahedyang ito sanay di nangyari Kung ang mga lider ay hindi nagkubli; Sana ay hindi rin sila natameme Habang pinuputol kahoy na marami! Sinong nagpabaya - sino ang pumayag Na ang magtotrosoy doon mamayagpag? Hindi bat doon ay mayrong nagmamatyag Na taong-gobyernong may hawak ng batas?</body>
<link>http://www.philstar.com/Article.aspx?articleId=267256&amp;publicationSubCategoryId=94</link>
</article>
<article>
<title>EDITORYAL - Magtipid sa tubig</title>
<author></author>
<date>
<month>December</month>
<day>19</day>
<year>2004</year>
</date>
<body>HINDI lamang buhay at ari-arian ang pininsala ng mga bagyong nagdaan ilang linggo na ang nakararaan. Pati ang linya ng tubig ay pininsala rin kaya nakaamba sa Metro Manila at iba pang lugar ang krisis sa tubig. Ngayon pa lamang ay nakikita na ang palatandaan ng krisis: Mahinang tulo sa gripo at maikling oras ng serbisyo. Nakikita na ang pagsasalat sa tubig kaya ang paalala sa taumbayan, particular sa taga-Metro Manila, magtipid sa tubig. Naguho ang lupa at inanod ang napakaraming troso mula sa kabundukan dahil sa pananalasa ng mga bagyo. Ang mga inanod na troso ang naging dahilan para masira ang linya ng tubig na nagsusuplay sa Metro Manila at iba pang lugar. Ayon sa mga awtoridad, aabutin ng apat na buwan ang pagkumpuni sa nasira. Hindi lamang ang inuming tubig ang apektado kundi pati na rin ang mga irrigation. Kapag naubos ang nakaimbak na tubig sa La Mesa Dam malaking problema ang kahaharapin. Umanoy mababawasan ng 10 porsiyento ang supply ng tubig dahil sa pagkasira ng linya. Pero kasabay nang pag-anunsiyo na magkakaroon ng kakapusan sa tubig, inihayag din naman ng Maynilad na magtataas sila ng singil sa tubig sa susunod ng buwan. Ang tanong ngayon ay masisikmura kaya ng Maynilad na sumingil nang mataas gayong palpak ang kanilang serbisyo? Kamakailan lamang, maraming residente sa Novaliches, Quezon City ang nagreklamo na madilaw ang tubig na lumalabas sa kanilang mga gripo. Napilitan ang mga residente na bumili ng inuming tubig sapagkat hindi maaaring inumin ang lumalabas sa gripo. Ilang taon na ang nakararaan, maraming residente sa Tondo ang nagkasakit sapagkat ang nainom nilang tubig ay nakontamina ng dumi ng tao. Ang mga tubo ng tubig ay may butas at doon dumaan ang mga dumi. Marami ang naospital. Saka lamang kumilos ang mga awtoridad at hinukay ang mga tubong kinakalawang na pala. Sinabi namin ang mga nangyaring problema para malaman ng awtoridad ang kakulangan at marami sa mamamayan ang patuloy na nagnanais na makainom nang malinis na tubig. Matagal na nilang pangarap. Ngayoy nakaamba na naman ang krisis at ang panawagan ng gobyerno ay magtipid sa paggamit ng tubig. Ilang beses na ba ang ganitong panawagan kapag nakaharap sa krisis? Marami na at nakasasawa na. Habang may nagtitipid ay mayroon namang bulagsak at wariy pakialam kung mag-aksaya ng tubig. Nangangailangan din namang irepair ng dalawang water concessionaires ang mga leak na nagtatapon nang maraming tubig sa kalsada. Apurahin din ang pagkumpuni ng mga nasirang linya ng tubig.</body>
<link>http://www.philstar.com/Article.aspx?articleId=267348&amp;publicationSubCategoryId=94</link>
</article>
<article>
<title>Nakaaamoy ako ng estrella sa balikat ni Sr. Supt. Laciste</title>
<author>BANAT NI BATUIGAS Ni Bening Batuigas</author>
<date>
<month>December</month>
<day>19</day>
<year>2004</year>
</date>
<body>NADAGDAGAN na naman ang feathers in the cap ni Sr. Supt. Federico Laciste Jr. ang hepe ng CIDG National Capital Region (NCR) bunga sa paglansag nito ng Butchoy Gang sa isang engkuwentro sa Valenzuela ng nagdaang linggo kung saan tatlong miyembro nito ang nalagas at 14 pa ang naaresto. Siyempre, hindi lang si Laciste ang dapat purihin, saluduhan din natin si PNP chief Dir. Gen. Edgar Aglipay dahil sa liderato lang niya nabawasan ang kaso ng bank robbery sa kapanahunan ng Kapaskuhan. Noong nagdaang mga taon kasi, halos araw-araw ang bank robbery, pero kahit mahirap ang pera sa ngayon hindi makuhang magsagawa nang malawakang nakawan ang mga bank robbers, kabilang na ang Butchoy Gang dahil 24-oras ang pulisya natin sa kalye. At nagbunga nga ang kasipagan ni Laciste ng ma-neutralize ng tropa niya ang Butchoy Gang, ilang oras lang matapos nilang looban ang Banco de Oro branch sa Barangay Dalandanan, he-he-he! Mukhang naaamoy ko na ang estrella sa balikat ni Laciste ah! Nagsimula ang suwerte sa buhay ni Laciste nang may makuha siyang informant na nagsasabing sa anumang oras man ay sasalakay ang Butchoy Gang. Sa tulong din ng nasabing informant, inuumpisahan ng mga bataan ni Laciste ang lihim na pagtugaygay sa sasakyan ng mga suspect, lalo na sa limang safehouse nila sa northern at southern Metro Manila. Halos tatlong linggo ring nagpuyat ang mga bataan ni Laciste at nagulantang siya noong Martes nang tawagan siya ng informant na lumabas ang mga miyembro ng Butchoy Gang na armado at mukhang may trabaho sila. Kaagad tinawagan ni Laciste si Aglipay kung saan inutusan siya nito na isagawa na ang pag-neutralize sa grupo. Kayat nai-flash alarm kaagad ni Laciste ang license plate ng van na gamit ng mga suspect, sabay tawag ng case conference para planuhin kung paano nila eengkuwentruhin ang Butchoy Gang nga. Ang mga tinawagan ni Laciste ng tulong ay ang Valenzuela City police, RSAU ng NCRPO, RIID ng NCRPO, Special Action Force at ang Bulacan police. Ang alam lang ng tropa ni Laciste ang Butchoy gang ay titira sa banko sa Quezon City, Bulacan at area ng Nothern Police District (NPD). Halos dalawang oras ding hinanap ng tropa ni Laciste ang sasakyan ng Butchoy Gang bago mamataan nila ito sa Bgy. Dalandanan at doon na nila ito naengkuwentro. Kaya hindi nagkamali si Aglipay na magtiwala sa kakayahan ni Laciste. Ito kasing si Laciste ang namuno ng isang team noong hepe pa si Aglipay sa AID-SOTF kung saan sunud-sunod ang isinagawa nilang paglansag ng mga shabu laboratory sa bansa. Sa kasagsagan ng tagumpay ng kampanya ng gobyerno ni Pres. Arroyo sa droga, ang mga kritiko ni Laciste ay nagpakalat ng balita na pasok siya sa drug syndicate. Grabe, di ba mga suki? Nagtrabaho ka na eh kaiinggitan ka pa! At sa pag-upo ni Laciste sa CIDG-NCR. Aba sunud-sunod din ang accomplishment niya laban sa criminal syndicates lalo na yaong involve sa bank robbery. Ang unang nalipol ay si Allan Balimbingan ang No. 6 most wanted sa bansa bago ang Butchoy Gang. Ikakalat din kaya ng mga detractors ni Laciste na pasok rin siya sa bank robbery group? Abangan!</body>
<link>http://www.philstar.com/Article.aspx?articleId=267358&amp;publicationSubCategoryId=94</link>
</article>
<article>
<title>Mahalaga ang pagkilos at paggalaw</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>December</month>
<day>19</day>
<year>2004</year>
</date>
<body>HABANG nabubuhay ang tao kailangang gumalaw ang lahat ng parte ng katawan lalo na ang mga buto at kasukasuan. Kapag hindi na gumagalaw ang mga ito nangangahulugan ito ng kamatayan na hindi lang nasusukat sa pagtigil ng paghinga, pagpintig ng puso at pagkurap ng mga mata. Ayon kay orthopedic surgeon Dr. Rene Santos mahalaga ang tamang pagkilos ng bone joints. Malaking problema kapag hindi maigalaw ang balikat, siko, daliri, tuhod at pigi. Sabi ni Dr. Santos ang kapansanan ay pangkaraniwang nakukuha sa katandaan at pinsala sanhi ng pagkahulog, pagkadulas, impeksyon, rayuma, arthritis, tumor o kanser. Subalit sa makabagong paraan ang mga nasabing bahagi ng katawan ay napapalitan at nagagamit sa limitadong paraan sa pamamagitan ng replacement ng ibat ibang uri ng metal na hindi kinakalawang at hindi nagbibigay ng sakit sa katawan. Gamot din ang porselana at plastik. Ang karaniwang pinapalitan ay ang pigi at ang tuhod dahil ang mga ito ang nagdadala ng bigat ng katawan. Ang mga daliri na hindi maibaluktot ay napapalitan din ng silicone. Sabi pa ni Dr. Santos ang huling paraan ay ang micro surgery na paglilipat ng isang bahagi ng katawan sa napinsalang bahagi gaya ng daliri sa kamay at daliri sa paa.</body>
<link>http://www.philstar.com/Article.aspx?articleId=267365&amp;publicationSubCategoryId=94</link>
</article>
<article>
<title>Ang kapanganakan ni Jesus</title>
<author>ALAY - DANGAL Ni Fr. Jose C. Blanco, S.J.</author>
<date>
<month>December</month>
<day>19</day>
<year>2004</year>
</date>
<body>ANG salaysay na ibinigay sa atin ngayon para sa Ika-apat na Linggo ng Adbiyento ay tungkol sa kapanganakan ni Jesus. Ang salaysay ay ibinigay ni Mateo. Ito ay kaiba sa ibinigay ni Lukas. Kay Lukas, ang anghel na si Gabriel ay napakita kay Maria at ipinahayag ang pagpili sa kanya upang maging Ina ng Mesiyas. Pagkatapos malaman ni Maria na siyay maglilihi sa pamamagitan ng kapangyarihan ng Banal na Espiritu, sumang-ayon at tinanggap ni Maria ang balak ng Diyos. Narito ang salaysay ni Mateo tungkol sa kapanganakan ni Jesus (Mt. 1:18-25). Ganito ang pagkapanganak kay Jesus. Si Maria na kanyang ina at si Jose ay nakatakda nang pakasal. Ngunit bago sila nakasal, si Mariay natagpuang nag-dadalantao. (Itoy sa pamamagitan ng Espiritu Santo.) Isang taong matuwid si Jose na kanyang magiging asawa, ngunit ayaw niyang mapahiya si Maria, kaya ipinasya niyang hiwalayan ito nang lihim. Samantalang iniisip ni Jose ito, nagpakita sa kanya sa panaginip ang isang anghel ng Panginoon. Sabi nito sa kanya, &amp;quot;Jose, anak ni David, huwag kang matakot na tuluyang pakasalan si Maria, sapagkat siyay naglihi sa pamamagitan ng Espiritu Santo. Manganganak siya ng isang lalaki at pangangalanan mong Jesus, sapagkat siya ang magliligtas sa kan-yang bayan sa kanilang mga kasalanan.&amp;quot; Nangyari ang lahat ng ito upang matupad ang sinabi ng Panginoon sa pamamagitan ng propeta: &amp;quot;Maglilihi ang isang dalaga at manganganak ng isang lalaki, at tatawagin itong Emmanuel na ang kahulugay &amp;quot;Kasama natin ang Diyos&amp;quot;. Nang magising si Jose, sinunod niya ang utos ng anghel ng Panginoon. Pinakasalan niya si Maria. Ngunit hindi ginalaw ni Jose si Maria hanggang sa maipanganak nito ang isang sanggol na lalaki na pinangalanan nga niyang Jesus. Si Jose ay nagtaka. Nais niyang hiwalayan si Maria. Subalit ang isang anghel ay napakita sa kanya sa panaginip. Ipinaliwanag ng anghel na ang paglilihi ni Maria ay sa pamamagitan ng kapangyarihan ng Espiritu Santo. Kung kayat hindi siya dapat mag-alinlangan na pakasalan ito. Aalagaan ni Jose sina Jesus at Maria. Kapag ang Diyos ang kumilos, hindi tayo dapat magduda na magkakaroon ng anumang balakid. Gaya ng kasabihan: Ang Diyos ay sumusulat ng tuwid sa pamamagitan ng mga baluktot na linya.</body>
<link>http://www.philstar.com/Article.aspx?articleId=267374&amp;publicationSubCategoryId=94</link>
</article>
<article>
<title>Wala na si Da KIng pero ang pangalan niya'y laging sasambitin</title>
<author>WHAT'S UP DOC? Ni Dr. Tranquilino Elica&amp;ntilde;o Jr.</author>
<date>
<month>December</month>
<day>19</day>
<year>2004</year>
</date>
<body>WALA na ang hari ng pelikulang Pilipino pero nawala man ang kanyang pisikal, ang kanyang alaala ay hindi malilimutan. Siya ay laging maaalala hindi lamang bilang hari ng pelikulang Pinoy at bilang matulungin kundi bilang isang lider ng mga tao at pati ng bansang ito. Ang kanyang pangalan ay nakaukit na sa masa at laging sasambitin. Magpapasalin-salin ang magandang alaalang iniwan. Hindi akalain ang ma-aga niyang paglisan sa mundong ito. Inagaw ng brain attack ang hari ng pelikulang Pinoy. Pataksil ang sakit na kumitil sa aktor at iglap lamang ay wala na nga siya. Marami ang hindi makapaniwala sa nangyari. Maski ako ay hindi inakalang ang isang malakas at matatag na si Da King ay mawawala na. Maraming natulungan si Da King at iyan ay pinatutunayan nang maraming taong dumagsa sa kanyang burol sa Santo Domingo Church. Mahaba ang pila subalit ang mga nagma- mahal sa kanya ay nagtiis kahit na nakabilad sa init ng araw. Marami ang umiyak sa pagkawala ni Da King. Mas lalo ang mga natulungan niya sa oras ng pangangailangan. Isang nakapilang matandang babae roon ang nagsabi na nang mabalitaan niyang dadalhin na sa Santo Domingo church si Da King mula sa Arlington Chapel na unang pinagdalhan ay agad siyang nagpunta sa Santo Domingo para makita ang taong tumulong sa kanya. Sabi ng babae, tinulungan siya ni Da King na maipagamot ang kanyang apong maysakit. Binigyan siya ng pera at dahil doon, nakaligtas sa kamatayan ang kanyang apo. Halos ganito rin ang kuwento ng isang lalaki na humingi ng tulong kay Da King para mai-tayo ang kanyang nasirang barung-barong sa may riles ng tren sa Antipolo St. Madalas daw mag-siyuting si Da King sa may riles sa Antipolo St. at lumapit siya rito. Nang sabihin niya ang problema, ay agad siyang binigyan ng pera at ipinagawa ang kanyang tirahan. Tuwang-tuwa raw siya sapagkat nagkaroon sila nang masisilungang mag-anak. Marami pang kuwento tungkol kay Da King na hindi matapus-tapos at lahat ay tungkol sa tulong na kanyang ginawa. Hindi nga malilimutan ang kanyang pangalan. Lagi siyang aalalahanin kahit kailan, kahit saan. Paalam Da King.</body>
<link>http://www.philstar.com/Article.aspx?articleId=267380&amp;publicationSubCategoryId=94</link>
</article>
<article>
<title>EDITORYAL - Kulang sa baril ang mga pulis</title>
<author></author>
<date>
<month>December</month>
<day>20</day>
<year>2004</year>
</date>
<body>USO ang holdapan sa banko, pampasaherong bus, FX at dyipni. Matataas na kalibre ng baril ang dala ng mga holdapers. Wala na silang pinipiling oras sa pagsalakay at desidido silang pumatay at mamatay. Katulad nang ginawa ng isang grupo ng mga holdaper na pinasok ang Banco de Oro branch sa Valenzuela City noong nakaraang linggo. Matataas ang dalang baril, M-16, M-14, grenade launchers at mga granada. Nagkaroon ng habulan sa may Malinta tollgate at unang tinamaan ang isa sa mga nagrespondeng pulis na ang dala lamang ay maiikling baril na aywan kung kumpleto pa sa bala. Nagpatuloy ang habulan at nagkabakbakan na. Dumating ang reinforcement mula sa Special Forces at SWAT at saka lamang natimbog ang may 12 holdaper. Tatlo ang napatay sa mga holdapers na kabilang sa &amp;quot;Waray-waray gang&amp;quot;. Isang pulis nga ang namatay at may dalawa pang sibilyan ang tinamaan ng ligaw na bala. Kawawa naman ang Philippine National Police (PNP) sapagkat no match ang kanilang mga baril sa &amp;quot;kargada&amp;quot; ng mga holdapers. Kung hindi nasaklolohan ng ibang unit, baka nakatakas ang mga &amp;quot;halang ang kaluluwa&amp;quot; at nagpapakalunod na sa sangkatutak na perang nakulimbat nila. Kapag naubos na ang nakulimbat, babanat na naman. Malakas ang kanilang mga loob na mangholdap sapagkat kaya naman nilang labanan ang kapulisan na salat na salat sa armas. Kakaawa naman ang PNP. Bilib it or nat pero 35,000 sa may kabuuang 117,000 pulis sa buong bansa ay walang baril. Nakagugulat ang bilang ng mga pulis na walang baril. Kaya naman pala maraming pulis ang tumitimbuwang kapag umatake ang mga &amp;quot;halang ang kaluluwa&amp;quot;. Kapag may nangyaring holdapan sa dyipni o FX, hindi man lamang makaporma ang pulis na pasahero sapagkat wala nga siyang baril. Masyadong delikado ang kanilang kalagayan na isang alagad ng batas pero walang armas para maipagtanggol ang taumbayan at ang sarili. Hindi naman maaaring batuta ang kanyang dalhin. Ano ang laban ng batuta sa M-16 rifle? Ito ang problema ni PNP chief Dir. Gen. Edgardo Aglipay kaya nang humarap siya sa Senate committee on Finance, hiniling niya sa mga senador na aprubhan ang P135.197 billion proposed budget ng PNP para sa 2005. Kung maaprubahan ang kanilang inihahaing budget, ang kakulangan sa armas ng mga miyembro ng PNP ay masosolusyunan. Maaari nang makabili ng mga matataas na kalibre ng baril para matapatan ang mga holdaper. Kung maaaprubahan ang budget dapat namang siguruhin ni Aglipay na ang iisyuhan niya ng baril ay mga pulis na hindi &amp;quot;bugok&amp;quot; at hindi ito gagamitin sa kawalanghiyaan.</body>
<link>http://www.philstar.com/Article.aspx?articleId=267471&amp;publicationSubCategoryId=94</link>
</article>
<article>
<title>PHC lumulubog sa &amp;quot;kumunoy ng problema</title>
<author>AKSYON NGAYON Ni Al G. Pedroche</author>
<date>
<month>December</month>
<day>20</day>
<year>2004</year>
</date>
<body>PALUBOG nang palubog sa kumunoy ng problema ang pangasiwaan ng Philcomsat Holdings Corp. (PHC), habang tumatanggi itong ipasuri sa mga stockholder ang record nito. Ang hinihingi lamang ay masiyasat ang minutes ng organizational meeting ng PHC na nagtalaga sa mga committee members at nagtakda ng compansation benefits sa mga opisyal ng korporasyon. Parang may itinatago silang something anomalous sa mga stockholders ng kompanya. Gaya nang nasabi na natin, ang PHC ay nakalista sa Philippine Stock Exchange (PSE) at rehistrado sa Securities and Exchange Commission (SEC) kaya obligadong maging transparent. Matagal na ang gusot na ito. Bakit ayaw pang manghimasok ng pamahalaan gayung may malaking sosyo ito sa mga nabanggit na korporasyon? Pera ng taumbayan ang nakataya dahil part owner ang pamahalaan. Naghihirap na nga ang taumbayan eh babayaan pa bang magpasasa ang ilang pribadong indibidwal sa perang puwedeng gugulin sa kapakinabangan ng mamamayan? Nagkaroon na tayo ng katakut-takot na delubyo at ibang trahedya na nakaapekto sa milyun-milyon nating kababayan, balewala pa ba ang tinatalakay nating corporate war? Hiniling ni Victor Africa presidente at CEO ng Philippine Communications Satellite Corp. sa chairman, president at corporate secretary ng PHC na siya o ang kanyang kinatawan ay magsiyasat sa minutes ng organizational meeting ng PHC board. Ang PHC ay subsidiary ng kompanya. May karapatan ding magsuri si Africa bilang isang stockholder ng PHC. May dahilan ang Philcomsat na suriin ang naging takbo ng pulong, lalo pat pag-aari ng kompanya ang 81 porsyento ng PHC, not to mention na si Africa ay individual stockholder din. Part owner din ang gobyerno sa mga korporasyong ito at pera ng bayan ang pinag-uusapan. Makatuwiran lang na isiwalat ng PHC ang record nito lalo pat ang kinukuwestyon ay ang mga appointees at ang tinatanggap nilang mga benepisyo at kompensasyon. Ang alibi ng mga opisyal ng PHC sa pangunguna ni Manuel Nieto-presidente at pamangking si Benito Araneta -chairman, dapat daw pagpulungan pa ng kanyang mga opisyal kung papayagan si Africa o kanyang kinatawan na magsagawa ng inspection. The Supreme Court is very clear when it ruled:&amp;quot;A stockholder cannot be denied of his statutory right of inspection based on an unsupported and naked assertion that the motive is improper or merely curiosity or on the ground that the stockholder is not in friendly terms with the corporation officers.&amp;quot;</body>
<link>http://www.philstar.com/Article.aspx?articleId=267481&amp;publicationSubCategoryId=94</link>
</article>
<article>
<title>Buwisan ang text imbis na gasolina</title>
<author>SAPOL Ni Jarius Bondoc</author>
<date>
<month>December</month>
<day>20</day>
<year>2004</year>
</date>
<body>SINO ba ang gusto magbayad ng dagdag na buwis. Natural lang na lahat tayo pumalag sa dagdag pang pataw. Pero krisis tayo ngayon sa pondong pambayad-utang. Lahat kailangang magsakripisyo. At ang mas maykaya, dapat lang mas malaki ang sakripisyo. Unang nais ng administrasyon Arroyo patawan ng franchise tax ang telecoms firms. Malaki ang kita nila; nung 2003 mahigit P180 bilyon. Pero 7% lang ang binayad na buwis: P12.5 bilyon. Ang maliliit na negosyantet propesyonal, 30% ang binabayad na buwis. Hindi tinuloy ni President Arroyo ang franchise tax nang manakot ang telecoms firms. Kesyo ipapasa raw nila sa customers ang buwis, at tataas ang presyo ng texting. Umatras si Gng. Arroyo. Itataas na lang daw ang value-added tax ng lahat mula 10 hanggang 12%, huwag lang magalit ang milyon-milyong texters. At aalisin daw ang VAT exemption sa langis. Aray! Mas masakit sa maliliit at mahihirap ang nais ni Gng. Arroyo. Hayaan na lang sana niya ipasa sa customers ang telecoms franchise tax. Kung tumaas ang texting rates, okay lang. Para lang din yan pagtaas ng buwis sa alak at sigarilyo. Ipapasa rin ang buwis sa manginginom at nagsisigarilyo. Pero walang ibang masasaktan. Hindi maaapektuhan ang presyo ng pagkain, damit, pabahay, tubig, kuryente o pasahe. Pero tingnan ang magiging epekto ng dagdag na VAT sa lahat, pati sa gasolina, diesel, LPG at bunker fuel. Magmamahal lahat ng basic goods. Ang de-lata, tataas. Ang pasahe, ganun din. Ang pump prices, dagdag P3 kada litro. Ang pagdala ng pagkain mula bukid hanggang siyudad, tataas. Ang kuryente at tubig, magiging mas magastos iluwal. Ang mga gawang pabrika, hindi na mabibili. Tapos, tatamaan pa ang maliliit na negosyante at propesyonal. Mapipilitan sila magbawas ng empleyado. Mahal na nga ang bilihin, wala pang suweldong pambili ng basic necessities. Kalkulahin muna sana ng administrasyon ang epekto ng 12% VAT kontra sa telecoms franchise tax. Ang pagbubuwis, dapat ay progresibo at makatarungan. Ang mas malaki ang kita, mas malaki ang buwis.</body>
<link>http://www.philstar.com/Article.aspx?articleId=267485&amp;publicationSubCategoryId=94</link>
</article>
<article>
<title>Mga kampon ni Satanas sa lupa</title>
<author>BAHALA SI TULFO Ni Ben Tulfo</author>
<date>
<month>December</month>
<day>20</day>
<year>2004</year>
</date>
<body>(Last Part) KAMAKAILAN ay naisulat ko sa aking kolum ang mga kababalaghang nangyayari sa loob ng ilang lehitimong establisyimento na ang pangunahing serbisyo ay nauukol sa kalusugan at kapakanan ng kababaihan maging family planning. Ngunit sa likod ng pagbabalat-kayong ito, nakatago ang panaghoy ng ilang libong munting tinig na biktima ng PAGPAPALAGLAG o ABORTION. Isa sa mga establisyimentong ito ang MARIE STOPES CLINIC na may ibat-ibang sangay sa Pilipinas. Hulog sa patibong ng BITAG at Bahala si Tulfo ang mga kababalaghang nangyayari sa loob ng klinikang ito. Organisado at may funding ang klinikang ito na nanggagaling pa sa ibang bansa. Bukod pa dito ang perang kinikita nila sa ABORTION lamang. Imbes na tulungan at pangalagaan ang mga kababaihang nagdadalang tao, kinukumbinse pa ng mga empleyado ng MARIE STOPES CLINIC ang mga ito upang MAGPA-ABORT. Animoy networking ang estilong PAGPAPALAGLAG ng klinikang ito. Mula sa ilang empleyado at ilang nakumbinseng MAGPA-ABORT, ipinakakalat nila ang kakaibang serbisyong kanilang ibinibigay Wala ring kaukulang requirement na hinahanap para matanggap ang isang aplikante sa klinikang ito. Kahit hindi rehistrado bastat matibay ang sikmurang isagawa ang ABORTION pasado agad sa kanila. Kayat nakakatakot ang pamamalakad ng klinikang ito. Ibig sabihin, oras na pumalpak ang operasyong kanilang isinasagawa, maaaring mamatay ng hindi nabibigyan ng karapatang lunas ang isang pasyente Matapos maisagawa ng BITAG ang entrapment operation sa MARIE STOPES CLINIC sigurado kaming balik ulit sa kanilang gawain ang mga ito. Itoy sa kadahilanang mahina ang pangil na ipinatutupad ng ating batas. Kasong paglabag sa Republic Act 2382 o Illegal Practice lamang ang naikaso sa mga empleyadong aming nahuli. Isang malinaw at matibay na batas lamang ang katapat ng ganitong klaseng krimen Alam naming marami pang lehitimo at tagong klinika ang patuloy na nagsasagawa ng ABORTION sa ibat-ibang parte ng bansa. Hindi kami mag-aatubiling isagawa muli ng undercover-surveillance operation sa mga inerereklamong klinikang nagsasagawa ng ABORTION. Hindi rin dito natatapos ang aming pagmaman-man. Hanggat may nagbibigay sa amin ng mahahalagang tips, hindi kami magsasawang tugisin ang iba pang kampon ni Satanas sa lupa</body>
<link>http://www.philstar.com/Article.aspx?articleId=267492&amp;publicationSubCategoryId=94</link>
</article>
<article>
<title>&amp;quot;Iba ang drama ni Karen Davila!&amp;quot;</title>
<author>CALVENTO FILES Ni Tony Calvento</author>
<date>
<month>December</month>
<day>20</day>
<year>2004</year>
</date>
<body>NAPAKARAMI ANG NAKAPANOOD NUNG INTERVIEW NI KAREN DAVILA KAY MS SUSAN ROCES NUNG HUWEBES SA ABS-CBN, TV PATROL WORLD. SA ISANG SHOW LUMABAS RIN SI KAREN NA PARANG HUMIHINGI NG OPINYON. KAHIT HINDI MO HININGI SA AKIN, NARITO ANG OPINYON KO BILANG VIEWER. KAREN, BUMALIK KA SA BROADCAST JOURNALISM CLASS MO AT MAG-ARAL KANG MULI. Sinabi ni Karen na ang hindi niya mapigilan na maging emosyonal. Yan daw ang mali nya. Kung ganun, dapat kang sibakin sa iyong trabaho. Ikaw mismo, dapat kang tumigil sa pagiging newsanchor ng primayadong news program na yan. Huwag kang magbalat sibuyas dahil sinabi mo na tinatanggap mo ang anumang puna. Hindi mo mapigilan maging emotional? O sadyang overacting ka? Karen, youre trying very hard to find your niche in that field when all you have to do is to be natural and everything else will fall into place. Nakita ko si Karen nung kasagsagan ng bagyong Yoyong. Dating niya sa akin ay trying hard. Nakatayo siya sa harap ng camera, basa ang damit at gulo ang buhok na para bang gustong sabihin, &amp;quot;hey world look at me. Andito ako sa mata ng bagyo. Pansinin niyo itsura ko. CONTRIVED is the right word. She was trying too hard to steal the thunder from the storm itself. Nandun ka na sa sitwasyon na yun. Kita na yun ng tao. Hindi mo na kailangan gawing stagey ang lahat. Kung hindi pa kayo nalalaglag sa upuan ninyo nung mga sandaling yun, nung susunod na labas naman ni Karen may putik pa sa pantalon. Grabe na ito! Para bang gustong manalo ng Public Service award mula sa Catholic Mass Media, sa Star Awards o kung saan mang award giving body na nakapansin sa kanya. Maari naman niyang ayusin ang sarili niya bago siya humarap sa camera. Pero hindi, IBA ANG DRAMA NI KAREN DAVILA! Bakit naman hindi. Marami yatang nanonood na mga viewers mula sa ibang bansa. Mga Filipino all over the world. TFC channel nga ang ABS-CBN. Baka kasi madiscover siya at makapasok sa CNN. WHY NOT? Isa lang ang problema. CONTRIVED pa rin ang dating mo! Para sa akin, iba pa rin si Ms Korina Sanchez! &amp;quot;Marami ka pang bigas na kakainin!&amp;quot; Isaing mo muna para hindi ka magkaroon ng bulate! Balikan natin yung interview kay Ms. Susan Roces. Rule number one sa pagconduct ng interview is that you keep your poise no matter what. Ang mapaiyak habang nagsasagawa ng interview hindi masama. Ang humagulgol is another thing. Never ask a question that you have no idea of what the answer will be. Sasabog yan sa mukha mo! Thats what happened in that interview. Sumabog kay Karen. Sana i-preserve ng ABS-CBN yung interview na yun for posterity. Other Mass Communication students can use it as reference and case study on how not to conduct an interview. The height of her &amp;quot;faux pas&amp;quot; was when she apologized for the other members of the news team of ABS-CBN who have done Susan Roces wrong! Wow Karen! Galing mo! The proper way was to tell Mrs Poe that you would discuss her concerns with your bosses in the news department of ABS-CBN. That would have been more prudent, Karen. Sinabi rin ni Karen that she was wearing an override. (yun mga kaibigan ang ginagamit sa field reporting para makarinig ka ng instructions mula sa iyong director o sinuman na namamahala ng coverage.) Wala naman daw siyang nadinig na nagsasabi na tapusin agad ang interview. Paano naman nila gagawin yun? Di, mas maraming batikos ang matatanggap ng programa ninyo! Mahahalata ng tao that the interview was cut off or cut short. Okay, so Mrs. Poes reaction took you by surprise. You should have maintained your poise. Grin and bear it. To cap-off her &amp;quot;sterling performance&amp;quot; that evening she asked the question, &amp;quot;Gusto nyo bang tumakbo kasi the people here want you to be their leader.&amp;quot; Hello! Bakit Karen, hindi ba sa 2010 pa ang susunod na halalan para sa pangulo? Tatakbo saan Karen? Sa Barangay Elections? Cancelled yun baka hindi mo alam. SA 2007 ba Karen? Pakiramdam nga na pamilya ni FPJ at ng kanyang supporters dinaya sila nung May elections. Hindi ba nga kaya naghain sila ng electoral protest? Hindi mo ba alam ang sagot sa tanong mo? Kung sinabi ni Mrs. Poe na tatakbo siya, para na rin niyang sinabi na natalo nga ang asawa niya nung huling halalan. Para na rin nilang tinanggap ang lahat at mag-aantay na lang siya hanggang sa susunod na elections. Inamin na rin ni Karen na marami pa raw siyang dapat malaman sa trabahong ito. Tama lang Karen, maraming-marami pa. Subalit, please naman, huwag kang mag-aral sa harap ng telebisyon kung saan milyun-milyon ang televiewers. Broadcast simultaneously pa yan sa DZMM. GO BACK TO SCHOOL, Ms Karen Davila! PARA SA ANUMANG COMMENTS O REACTIONS, MAARI KAYONG MAGTEXT SA 09213263166. MAARI DIN KAYONG TUMAWAG SA 7788442. E-mail address: tocal13@yahoo.com</body>
<link>http://www.philstar.com/Article.aspx?articleId=267497&amp;publicationSubCategoryId=94</link>
</article>
<article>
<title>EDITORYAL - Sana'y may sumibol pang mga bagong punongkahoy</title>
<author></author>
<date>
<month>December</month>
<day>26</day>
<year>2004</year>
</date>
<body>MAY masama at magandang idinulot ang pagguho ng lupa sa Real, Infanta at Gen. Nakar sa Quezon. Masama sapagkat marami ang namatay, nasugatan at nasirang ari-arian. Mabuti rin sapagkat ngayon lamang natauhan ang pamahalaan para maghigpit sa mga &amp;quot;criminal ng kalikasan&amp;quot; o mga illegal loggers. Isang katotohanan na kung kailan mayroon nang namatay, nasugatan at nawasak ay saka lamang may kumikilos at naghihigpit. Saka lamang nalalaman ang tunay na kahalagahan nang pagpipreserba sa likas na kayamanan ng mga kagubatan at kabundukan. Hindi lamang sa Quezon may naganap na malagim na pagguho ng lupa kundi maging sa Dinggalan, Aurora at sa Nueva Ecija. Maging sa Rizal Province ay nagkaroon na rin ng pagguho ng lupa. Iisa lamang ang ibig sabihin, talamak na ang pagputol ng mga punongkahoy at wala nang mga ugat na pumipigil sa lupa. Sa pag-ulan, bumibigay na ang mahinang lupa at ito ang aagos pababa, patungo sa mga kabahayan. Inilibing nang buhay ang mga residente, winasak ang mga school, simbahan, tulay, mga gusali at iba pang istruktura. Ngunit urung-sulong ang gobyerno sa pagdedesisyon sa total log ban sa buong bansa at tanging sa Quezon lamang ito iniimplement. Gayunman naging masigasig naman ang Department of Environment and Natural Resources sa pagtugis sa mga taong sangkot sa illegal logging. Mula nang ipag-utos ni President Arroyo ang crackdown sa mga illegal loggers, marami nang nalambat na mga trosong palihim na ipinupuslit sa Mauban, Quezon. Sunud-sunod ang pagsalakay na ginawa ng task force na itinatag ni DENR Sec. Michael Defensor at ang pinaka-latest na sinalakay ay ang bunton ng mga troso at mga tabla sa isang bakanteng lote sa Mauban. Nagkakahalaga ng P1.4 million ang mga nakumpiskang troso at tabla. Ang anti-illegal logging task force ay tinatag ni Defensor noong December 8, 2004 at pinamunuan ni retired Army General Alfonso Dagudag. Masaklap ang pangyayari ngayong 2004 na inihatid nang walang patid na pamumutol ng punongkahoy. Dapat lamang maparusahan ang mga &amp;quot;criminal ng kalikasan&amp;quot; at nang magkaroon ng hustisya ang mga nasalanta, namatayan at nasugatan. Nararapat din namang magtatag ng task force ang DENR para magsagawa nang malawakang pagtatanim ng puno. Kinakailangang mapalitan ang mga pinutol ng mga &amp;quot;criminal&amp;quot;.</body>
<link>http://www.philstar.com/Article.aspx?articleId=267572&amp;publicationSubCategoryId=94</link>
</article>
<article>
<title>Dumami pa sana ang tulad ni Col. Romulo E. Sapitula</title>
<author>BANAT NI BATUIGAS Ni Bening Batuigas</author>
<date>
<month>December</month>
<day>26</day>
<year>2004</year>
</date>
<body>PUMATAK ang luha ng mga bilanggo habang humihigop ng mainit na sabaw ng lomi at ngumangata nang mainit na pandesal na inihain sa kanila ng personal ni P/Supt. Romulo Sapitula, hepe ng Western Police District-Police Station 3 sa loob ng kanilang selda. Hindi po dahil sila ay napapaso kundi dahil sa makataong pagturing sa kanila. Nabigla pa sila nang saluhan sila ni Sapitula sa pagkain at nakihalubilo sa kuwentuhan ng mahigit na isang oras sa loob ng kanilang selda. Tila nararamdaman nila ang isang nakakatandang kapatid na nagbibigay sa kanila ng payo upang maituwid ang kanilang pagkakamali. Napansin ko na tila umamo ang mga taong nagkasala sa batas ng isa-isang pangaralan ni Sapitula ang mga ito at bakas din sa mukha ni Sapitula na seryoso siyang ituwid ang mga landas ng mga ito. At habang kumakain sila ay lihim niyang kinausap ang ilan sa kanila kung ano ang kanilang nararamdaman sa loob ng selda sa araw ng kapaskuhan. Siyempre mga suki, kalungkutan ang kanilang kasagutan. Kabilang si Jessie sa mga bilanggo na aking nakausap, ayon sa kanya siya ay nakulong sa salang pagnanakaw at kanyang tinuran na labis ang kanyang kasiyahan nang hainan siya ni Sapitula ng pagkain kayat di niya napigilan ang pagdaloy ng kanyang luha at sabay sabing &amp;quot;Sir, maraming salamat sa inihanda nyong almusal, birthday ko ngayon at kahit hindi ako dinalaw ng aking asawat anak ay nairaos ko ang araw na ito at kapiling ko pa kayo.&amp;quot; He-he-he! Nakalibre si Jessie at may guwardya pang opisyal, iyon nga lang mga suki nasa loob siya ng piitan. Ngunit si Aling Filomena ay hindi napigilan ang paghagulgol at bulalas na napasigaw na &amp;quot;sanay kapiling ko ang aking pamilya sa araw ng Paskong ito&amp;quot; at halos hindi magawang isubo ang pandesal sa kanyang bibig. Ngunit maagap si Sapitula at kanya itong hinaplos sa buhok at sabay sabing wag kang mag-alala at ngayong Pasko ay pagbibigyan kitang makausap nang matagal ang iyong pamilya dito sa loob ng iyong selda. Sa aking nasaksihan sa naturang kulungan labis ang aking paghanga sa katauhan ni Sapitula tunay nga siyang alagad ng batas at karapat-dapat na maglingkod sa mamamayan. Bagamat hinuhuli niya ang mga kriminal at kanyang kinukulong ang mga ito ay naroon pa rin sa kanyang puso ang pagiging makatao. Matapos pakainin ni Sapitula ang mga preso agad na lumabas siya sa naturang selda at kanyang hinarap ang mga kabataan na nag-aabang sa labas ng presinto upang mamahagi ng mga munting laruan at mga candy. Nagkagulo ang mga kabataan at kitang-kita ko ang kasabikan ng mga ito, naroon ang pag-agaw sa hawak niyang regalo at ang iba namay nagtutulakan dala ng labis na kasabikan. Kung sabagay hindi nabago ang tanawing ito sa mga kabataan. Siyempre mga suki, sabik ang mga bata sa bagay na kusang ibinibigay sa kanila lalot kung ang mga itoy galing sa mabuting kalooban. Labis pa ang aking paghanga ng aking mapag-alaman na ito palang si Sapitula ay namudmod ng mga relief good sa sinalanta ng bagyo na kanya lamang inilihim sa buong WPD. Nakapamigay ng 300 bags ng sari-saring pagkain at damit sa Nueva Ecija na nagmula sa kanilang mag-asawa. At nang silay bumalik ay kanyang biniro ang kanyang mga pulis at ang elderly ladies na siya namang nagtulong-tulong upang makaipon ng 150 bags na relief goods na siya namang ipinamudmod sa mga biktima ng bagyo sa Montalban, Rizal. Labis ang naging kasiyahan ng mga taong tumanggap ng naturang tulong na galing sa kanya at mga kasamahan. Kung ang lahat ng ating opisyal ay tumulad sa mabuting gawain ni Sapitula marahil ito ang magiging tulay upang maibalik ang tiwala ng ating mga mamamayan. Col. Sapitula, saludo ako sa mabuti mong kalooban, ipagpatuloy mo ang iyong gawain at Diyos ang bahalang gumanti sa iyo. Mabuhay ka at Maligayang Pasko. Dumami pa sana ang katulad mong pulis.</body>
<link>http://www.philstar.com/Article.aspx?articleId=267579&amp;publicationSubCategoryId=94</link>
</article>
<article>
<title>Radiation therapy para sa cancer of nasophrarynx at prostate</title>
<author>WHAT'S UP DOC? Ni Dr. Tranquilino Elica&amp;ntilde;o Jr.</author>
<date>
<month>December</month>
<day>26</day>
<year>2004</year>
</date>
<body>BUMABATI ako ng Maligayang Pasko sa lahat ng mambabasa ng Pilipino Star NGAYON. * * * Marami ang nagpadala sa akin ng mga katanungan at narito ang mga sagot ko. Humihingi ako ng pasensiya kung ngayon lamang ito nasagot. Para kay Agustin Corpus ng San Mateo, Rizal: Mas makabubuting kumunsulta ka sa isang specialist sapagkat baka ang tumor na iyan ay cancer sa nasopharynx. Ang mga signs at sintomas na iyong binanggit ay malaki ang kaugnayan sa cancer na aking nabanggit. Ang pagtreat sa cancer of nasopharynx ay sa pamamagitan ng radiation therapy at ng chemotheraphy. Please check for any type of tumor. Para kay Angelito Romoro ng Bacoor, Cavite: Ang cancer sa prostate ay maaaring malunasan sa pamamagitan ng Androcur, Flutamide, etc Ganoon man kailangan itong ma-monitor nang lubusan. Halimbawa, suriing mabuti kung ang pasyente ay mayroong bone metastases na maaaring magamot sa radiation o ng Aredia. Hindi ko alam kung mayroong libreng gamot para rito. May free radiation theraphy sa Rizal Medical Center, Philippine General Hospital at Jose Reyes Medical Center. Para kay Jovita Manlangit ng Bulacan: Ang lahat ng mga symptoms na iyong binanggit ay identified sa Parkinsons disease. I am happy that you have been successful in helping the patient. As you very well know, this condition does not have any treatment except for symptomatic treatment. Para kay Z.D.M. ng Baguio City: Maaari kang gumamit ng Daflon para sa iyong varicose veins. Tama lamang na itaas mo ang iyong mga legs dahil makatutulong ito sa iyong mga varicose veins. Para kay Ruben Batoon ng Marikina: Ang iyong nararamdaman ay dahil sa kakulangan ng tulog. Gayunman ang mga nararamdaman mong symptoms ay dapat mong ikunsulta sapagkat baka maging dahilan ng kung ano pa man. Kumunsulta ka sa Jose Reyes Medical Center, PGH at Rizal Medical Center para sa libreng treatment.</body>
<link>http://www.philstar.com/Article.aspx?articleId=267588&amp;publicationSubCategoryId=94</link>
</article>
</data>