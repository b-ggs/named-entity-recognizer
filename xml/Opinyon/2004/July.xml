<?xml version="1.0" encoding="ISO-8859-1" ?>
<data>
<article>
<title>EDITORYAL - Bigyan ng tsansa</title>
<author></author>
<date>
<month>July</month>
<day>01</day>
<year>2004</year>
</date>
<body>INILATAG na ni President Gloria Macapagal-Arroyo ang kanyang mga programa para sa loob ng anim na taon ng kanyang panunungkulan. Nangunguna sa 10 point program ang pagki-create ng 10-milyong trabaho, edukasyon para sa lahat, kuryente at tubig sa buong bansa, computer sa bawat school, paglutas sa problema ng trapiko, pagpapaunlad sa Clark at Subic at iba pa na ang suma total ay nakatuon sa pag-aangat ng buhay ng mga dahop na mamamayang Pinoy. Isang araw bago ang panunumpa ni President Arroyo, dumagsa ang mga supporters ni action king Fernando Poe Jr. para pigilin ang election victory ni President Arroyo. Naharang sila ng mga pulis sa Welcome Rotunda at nang walang maipakitang permit, itinaboy sila. Nang magmatigas, binomba ng tubig at nang ayaw pa ring paawat, hinagisan na ng teargas. Dumating si FPJ makaraan ang dispersal pero sa loob ng Burger King nagtuloy at makaraan ang ilang minuto ay umalis na rin sakay ng mamahalin niyang sasakyan. Naiwan sa ere ang mga lumuluhang supporters ni FPJ dahil sa lakas ng teargas at sa malakas na bomba ng tubig. May isang nasugatan dahil sa pagkakagulo. Nambato na ang mga supporters kaya ipinasya nang itaboy sila. Ayon naman sa report, ang mga FPJ supporters na nagtungo sa Rotunda ay pawang mga mahihirap na residente ng Payatas at Baseco Compound. Binayaran umano sila ng P100 at binigyan pa ng pagkain. Sa nangyayaring ito, ang lumalabas na kontrabida ay ang oposisyon.Kung nais nilang magkaroon pa ng kaunting krebilidad sa paningin ng taumbayan, wala silang dapat gawin ngayon sundin ang panawagan ni President Arroyo para sa political ceasefire. Tama na muna ang batuhan ng putik na lubhang nakasasama sa imahe ng bansa. Pagpahingahin naman ang bansa sa kaguluhan. Marami pa ang hindi nakakatulog bunga ng May 10 elections na nabalutan ng black propaganda, batuhan ng mabantot na putik, walang tigil na pagsisiraan, ngayoy nararapat namang tigilan na ang pagkakagulo at bigyan ng tsansa ang nahalal na presidente. Saka na lang muna siya batikusin kung ang kanyang mga inilahad sa 10-point program ay hindi natupad. Bakit hindi tularan ng oposisyon si Sen. Panfilo Lacson na nagsabing bigyan ng tsansa si Mrs. Arroyo? Hayaan munang makahinga si Mrs. Arroyo at bigyan ng panahon para maorganisa ang kanyang Gabinete. Tanging si Lacson na naging kalaban ni Mrs. Arroyo ang unang-unang nagpakita ng kapakumbabaan at humimok na bigyang pagkakataon ang presidente. Hindi naman dapat gatungan ng ilang politiko ang taumbayan lalo na ang mahihirap para mag-alsa. Hindi makagaganda ang pagkakagulo sapagkat walang ibang matatalo kundi ang mahihirap din.</body>
<link>http://www.philstar.com/Article.aspx?articleId=255977&amp;publicationSubCategoryId=94</link>
</article>
<article>
<title>Tauhan ng jueteng lord na tumangay sa kanyang manugang ipinaha-hunting</title>
<author>BALITANG SPECIAL Ni Deo Macalma</author>
<date>
<month>July</month>
<day>01</day>
<year>2004</year>
</date>
<body>ALAM nyo bang ipinaha-hunting ngayon ng jueteng lord ang isa niyang tauhan na tumangay sa kanyang manugang? Ayon sa aking bubuwit, happy birthday muna kay Arnold Saludez ng Luna, Apayao; Franklin Notario, Dante Sy, Rolindo Sy, Arthur Cheng, Ador Nino Nuevo at Nilo Encarnacion. * * * Alam nyo bang galit na galit pa rin hanggang sa ngayon ang jueteng lord sa isa niyang tauhan na nagtraydor sa kanya? Ayon sa aking bubuwit, dahil tinangay ng kanyang tauhan ang misis ng kanyang anak Umupa diumano ngayon ng mga tao si jueteng lord upang hantingin ito. Naku, sino kaya itong mga ipinakuhang tauhan ni jueteng lord mula sa Tanauan, Batangas at Cavite? Mga gun-for-hire kaya ang mga ito? Ipapatumba kaya ang kanyang dating tauhan? Patay kang bata ka. Ang moral lesson kasi diyan ay huwag tutuklawin ang kamay ng nagpapakain at bumubuhay sa iyo. Ayon sa aking bubuwit, talagang umuusok sa galit si jueteng lord lalo na kung tinatanong ng kanyang dalawang apo kung kailan daw uuwi ang kanilang mommy. Mantakin mo naman kasi, habang nagpapaligaya nang husto ang kanyang manugang, nagdurugo naman ang puso ng kanyang pinindehong anak. Pagkatapos ay siya naman ang taga-alaga ngayon sa kanyang inabandonang mga apo. Ayon sa aking bubuwit, ang tauhan ng jueteng lord na ipinaha-hunting ngayon ay walang iba kundi si Paano kaya kapag nakita ito, babawiin kaya ang kanyang manugang o ipapatumba? * * * Ayon sa aking bubuwit, alam na rin pala nitong tauhan ni jueteng lord na ipinaha-hunting siya ng kanyang dating amo kaya kumuha na rin ito ng mga bodyguard. Siya pala ay humingi ng tulong sa kanyang mga kaibigang opisyal ng pulisya. Kaya meron na siyang mga bodyguard at kinabibilangan pa ito ng ilang tauhan ng pulisya. Parang yung isa pang jueteng lord sa Timog Katagalugan, mga pulis din ang kanyang mga bodyguards. Paanong hindi magkakaroon ng bodyguard na pulis e dati siyang mayor at ngayon ay bagong halal pang gobernador. Baka sa susunod ay sa Kapitolyo na ang bolahan ng jueteng niyan. Ayon sa aking bubuwit, ang tauhan ni jueteng lord Madam C na ipinaha-hunting ngayon matapos itanan ang kanyang doktorang manugang ay walang iba kundi si Siya ay si Mr. T.H. as in Totoy Harot.</body>
<link>http://www.philstar.com/Article.aspx?articleId=256002&amp;publicationSubCategoryId=94</link>
</article>
<article>
<title>Ang pagkakaiba nina SPO4s Jun Lim at Bobot Mangulabnan</title>
<author>BANAT NI BATUIGAS Ni Bening Batuigas</author>
<date>
<month>July</month>
<day>02</day>
<year>2004</year>
</date>
<body>MASASABI kong parehong buwenas na nilalang sina SPO4 Jun Lim ang hepe ng anti-vice unit ng Mandaluyong City police at SPO4 Arsenio Bobot Mangulabnan ang dating hepe ng AID-SOTF ng Makati City police. Ang kaibhan lang mga suki, si Mangulabnan ay naudlot ang buwenas samantalang si Jun Lim ay mukhang walang katapusan ang pamimitas ng grasya. Si Mangulabnan kasi ay binitawan na ng kumpare niyang si Sr. Jovy Gutierrez, ang overstaying na hepe ng Makati police habang si Jun Lim ay nakakapit pa rin sa matibay na pisi, ang pamilyang Abalos nga. Hanggang kailan ang suwerte ni Jun Lim? He-he-he! Ang kauupong mayor ng siyudad na si Boyet Gonzales ang makakasagot ng tanong na yan. Kung sabagay, kahit nasa floating status na si Mangulabnan, kapwa sila made na ni Jun Lim, di ba mga suki? Kung si Mangulabnan ay galit na galit sa akin dahil sa pagbubulgar ko ng ilang mantsa sa kanyang buhay, ganoon na rin pala si Jun Lim. Naging laman kasi ng kolum natin si Jun Lim nitong nagdaang mga isyu pero mukhang hindi naman niya iniinda dahil nga sa malalim na relasyon niya sa pamilyang Abalos. Pero sa totoo lang, kung sa pagbubulgar ko kay Mangulabnan lihim na pumalakpak ang kapwa niya pulis sa Makati City eh hindi naman nalalayo ito sa kaso ni Jun Lim. Kaya lang itong si Mangulabnan ay may lumutang na tulad ni Rosalie Geronimo alyas Betcha para ibulgar ang umanoy shabu recycling raket niya samantalang dito kay Jun Lim eh walang nangahas na lumantad at tumestigo laban sa kanya. He-he-he! Lahat naman ng kaligayahan ay may katapusan, di ba mga suki? Dapat may lumutang at magsumbong kay Mayor Gonzales sa mga pagmamalabis ng anti-vice unit ng pulisya noong kapanahunan ng mga Abalos. Daig pa nila ang pulis kung mag-asta, lalo na itong si Boy Tuso este Boy Muso, kayat marami ang naiinis sa kanila na miyembro ng lokal na pulisya. Kung sa Makati City hindi makaporma ang mga pulis kay Mangulabnan noon, ganoon na rin ang kabaro ni Jun Lim sa Mandaluyong na ninanais na lang na tumahimik para hindi sila pag-initan ng Mayors office. Direkta kasi si Jun Lim sa mga naka-upong Abalos noon kayat tingnan natin kung lalong may asim siya kay Mayor Gonzales nga. Maaaring maganda ang pakay ng mga Abalos kung bakit binuo nila itong anti-vice unit ni Lim pero sa kinalaunan nilipasan nila gamit sa kanila. At naging Gestapo na nga sila na kinatatakutan ng mga residente na kung hindi maagapan ni Mayor Gonzales ay maaring makakasira sa liderato niya, he-he-he! Kailangan mo pa ba ng private army ha, Mayor Gonzales Sir? Ito palang si Mayor Gonzales ay tinuturing na pangalawang ama si Comelec Chairman Benjamin Abalos Sr., samantalang kumpareng buo naman niya si Rep. Benhur Abalos Jr. Ika nga may pinagsamahan talaga ang pamilyang Abalos at Gonzales nga. Pero hindi ako magtataka kung sa darating na mga araw ay magbabanggaan ang dalawang pamilya dahil nga sa kay Jun Lim at mga abusadong miyembro ng anti-vice unit nga. Abangan!</body>
<link>http://www.philstar.com/Article.aspx?articleId=256108&amp;publicationSubCategoryId=94</link>
</article>
<article>
<title>EDITORYAL - Maraming inaasahan ang taumbayan</title>
<author></author>
<date>
<month>July</month>
<day>03</day>
<year>2004</year>
</date>
<body>MASAKIT mabigo. Mahirap tanggapin ang kabiguan lalo na kung pinaasa nang lubusan. Maraming beses nang nabigo ang mamamayang Pilipino at kung muling mabibigo sa pagkakataong ito sa mga ipinangako ng bagong administrasyon, mahirap sabihin kung ano ang kanilang magiging damdamin. Baka sabihin nila na mas maganda pang huwag nang bumuto o huwag nang maghalal ng pangulo. Mabibigo rin lamang naman. Sa ginawang talumpati ni President Arroyo noong June 30, araw ng kanyang inagurasyon, inilahad niya ang 10 punto ng kanyang programa na ang mga mahihirap ang makikinabang. Nangunguna ang pagki-create ng 10-milyong trabaho, edukasyon, tubig at kuryente sa lahat ng barangay, pagpapabuti sa trapiko, pagpapagawa ng mga school at pagkakaloob ng mga computer sa mga ito. Bukod sa mga iyan sinabi rin ni Mrs. Arroyo na magiging matapang siya sa mga mayayaman na nandaraya sa pagbabayad ng buwis. Binalaan din ni Mrs. Arroyo ang mga bulagsak o mapag-aksayang opisyales ng pamahalaan. Tama na ang kabulagsakan. Ang katipiran at pagiging simple sa pamumuhay ay ipinagdiinan ni Mrs. Arroyo isang araw bago siya manumpa. Ganoon man, hindi rin naman ito lubusang natupad sapagkat P5 milyon din umano ang nagastos sa inagurasyon. Maraming inaasahan ang taumbayan sa mga pangakong binitawan ni Mrs. Arroyo at sana naman ay magkaroon ito ng katuparan. Hindi sana ito maging katulad ng mga naging pangako ni dating President Joseph Estrada noong 1998 na pawang napako lamang. Pinaasa lamang ang taumbayan at ang bunga ay pagkasadlak pang lalo sa kumunoy ng kahirapan. Kung matutupad ni Mrs. Arroyo ang mga sinabi niyang 10-punto ng kanyang programa sa anim na taong panunungkulan, tiyak na hindi siya malilimutan. Pero kung magiging katulad din siya ni Estrada na pawang pangako at wala sa puso ang sinasabi, maaaring ang nangyari kay Estrada ay sapitin din niya. Bukod sa pag-aangat ng buhay ng mga mahihirap, nararapat din namang pagtuunan ng pansin ni Mrs. Arroyo ang peace and order situation sa bansa. Magkaroon ng political stability. Makipagkasundo sa mga kalaban sa politika at ipakita hindi lamang sa mamamayan kundi pati na rin sa buong mundo na maaaring magtulungan ang magkakalaban. Na ang tunggalian ay nangyayari lamang sa panahon ng election at pagkatapos ay parang magkakapatid nang magkakayakap. Maraming inaasahan ang taumbayan sa iyong pamumuno, Mrs. President.</body>
<link>http://www.philstar.com/Article.aspx?articleId=256202&amp;publicationSubCategoryId=94</link>
</article>
<article>
<title>Ang misyon ng 72</title>
<author>ALAY - DANGAL Ni Fr. Jose C. Blanco, S.J.</author>
<date>
<month>July</month>
<day>04</day>
<year>2004</year>
</date>
<body>ANG gawain ng pagpapalaganap ng Salita ng Diyos ay hindi maaaring maiatang sa 12 lamang. Sinugo ni Jesus ang 72 tao. Ang bilang na ito ay sumasagisag sa pangangailangan ng maraming bilang ng mga tagapagpalaganap. Ngayong bilyones na ang populasyon ng mundo, kailangan ang mas marami pang sinanay at sinugong mga tao na magpapahayag ng paghahari ng Diyos (Lk. 10:1-12). Pagkatapos ng mga bagay na ito, ang Panginoon ay humirang pa ng pitumput dalawa. Pinauna niya sila nang dala-dalawa sa bawat bayan at pook na patutunguhan niya. Sinabi niya sa kanila, &amp;quot;Sagana ang aanihin, ngunit kakaunti ang mga manggagawa. Idalangin ninyo sa may-ari na magpadala siya ng mga manggagawa sa kanyang bukirin. Humayo kayo! Sinusugo kayong parang mga kordero sa gitna ng mga asong-gubat. Huwag kayong magpadala ng lukbutan, supot, o panyapak. Huwag na kayong titigil sa daan upang makipagbatian kaninuman. Pagpasok ninyo sa alinmang bahay, sabihin muna ninyo, &amp;quot;Maghari nawa ang kapayapaan sa bahay na ito!&amp;quot; Kung maibigin sa kapayapaan ang nakatira roon, sasakanila ang kapayapaan; ngunit kung hindi, hindi sila magkakamit nito. Manatili kayo sa bahay ng inyong tinutuluyan; kainin ninyo at inumin ang anumang idulot sa inyo  sapagkat ang manggagawa ay may karapatang tumanggap ng kanyang upa. Huwag kayong palipat-lipat ng bahay. Kapag tinanggap kayo sa alinmang bayan, kainin ninyo ang anumang ihain sa inyo; pagalingin ninyo ang mga maysakit doon, at sabihin sa bayan, &amp;quot;Nalalapit na ang paghahari ng Diyos sa inyo.&amp;quot; Ngunit sa alinmang bayang hindi tumanggap sa inyo, lumabas kayo sa mga lansangan nito at sabihin ninyo, &amp;quot;Pati ang alikabok dito na dumikit sa aming paa ay ipinapagpag namin bilang babala sa inyo. Ngunit pakatandaan ninyong nalapit na sa inyo ang paghahari ng Diyos!&amp;quot; Sinasabi ko sa inyo: Sa Araw ng Paghuhukom ay higit na mabigat ang kaparusahan ng mga tao sa bayang yaon kaysa dinanas ng mga taga-Sodoma!&amp;quot; Hindi lamang bilang ang kailangan, kundi ang kalidad ng mga tagapagpalaga- nap ay dapat ding magarantiyahan. Ang mga misyonero ay dapat simple ang pamumuhay at mapagpakumbaba. Dapat nag-aalab ang kanilang pagnanais na ipalaganap ang paghahari ng Diyos. Ang aanihin ay malaki, ngunit ang mga taga-ani ay kakaunti. Dapat silang manalangin na magsugo ang Diyos ng marami pang manggagawa upang mag-ani. Kayong mga magulang, kinakausap ba ninyo ang inyong mga anak na lalaki upang isaalang-alang nila ang posibilidad na silay magpari? O, iniisip nyo ba na ang inyong mga anak ang siyang mag-aalaga sa inyo kapag kayoy matanda na? Binigay ng Diyos sa inyo ang inyong mga anak. Ibalik naman ninyo sa Diyos ang inyong mga anak bilang pari o madre.</body>
<link>http://www.philstar.com/Article.aspx?articleId=256353&amp;publicationSubCategoryId=94</link>
</article>
<article>
<title>Jueteng ang sumira kay Joey Lina</title>
<author>AKSYON NGAYON Ni Al G. Pedroche</author>
<date>
<month>July</month>
<day>05</day>
<year>2004</year>
</date>
<body>BUMIGAY na sa pressure ang nagbitiw na Department of Interior and Local Government (DILG) Secretary Joey Lina. Nakalulungkot na naging isa siya sa pinaka-unpopular na miyembro ng gabinete ni Presidente Arroyo gayong may mabuti siyang intensyon. Nadama ni Lina ang tindi ng pressure na ito kayat siyay tuluyan nang nagbitiw at ang kanyang resignation ay tinanggap na ng Pangulo. Agad ipinalit sa kanya si anti-kidnapping czar Angelo Reyes. Tingin koy na-over estimate ni Lina hindi lamang ang kanyang kakayahan kundi pati pananampalataya nang sabihin niya sa pasimula ng kanyang panunungkulan bilang hepe ng DILG na ganap niyang susugpuin ang jueteng sa loob ng isang taon at kung hindiy magbibitiw siya sa tungkulin. Pero lumagpas sa kanyang timetable si Lina at talamak pa rin ang jueteng. Batid kong man of faith si Lina. Isang Kristiyanong nananampalataya sa bibliya at may takot sa Diyos. Pero bakit bigo siya sa kanyang krusadang igupo ang jueteng? Masyado na kasing napakalalim ng ugat ng jueteng sa ating bansa. Panahon pa ng mga Kastila ay naririyan na iyan. Tumataya ang mga nakararaming mararalita sa jueteng sa pag-asang madaragdagan ang kanilang pera kung hindi man ganap na yumaman. Paghihikahos ang punot dulo nito. Kung kahirapan ang ugat ng jueteng, iyan ang dapat tuluyang pungusin ng administrasyong Arroyo. Kung walang mahirap, walang magsusugal. Kung walang magsusugal, walang magpapasugal. Kung walang magpapasugal, walang mga kagawad at opisyal ng gobyerno ang tatanggap ng lagay para sa proteksyon ng nagpapasugal. Mababawasan nang malaki ang corruption. Marami tuloy ang bumabatikos kay Lina dahil sa pangakong napako pero hindi siya agad nagbitiw tulad nang kanyang binigyang diin noon. Hindi naman hinihintay ng tao na ganap na madurog ang jueteng. Ang kailangan lang ay ipatupad ang batas laban sa mga gambling lords. In the same manner, hindi ganap na masusupil ang mga sari-saring paglabag sa batas pero dapat alerto ang mga kagawad ng pulisya sa pag-apprehend sa mga kriminal. Sana, iyan ang bagay na tiyakin ni Angelo Reyes. Implementasyon ng batas at pag-usig sa mga kagawad at opisyal ng gob-yerno na nakikipagsabwatan sa mga yumuyurak sa batas.</body>
<link>http://www.philstar.com/Article.aspx?articleId=256473&amp;publicationSubCategoryId=94</link>
</article>
<article>
<title>Balik-tiwala sa gobyerno</title>
<author>SAPOL Ni Jarius Bondoc</author>
<date>
<month>July</month>
<day>05</day>
<year>2004</year>
</date>
<body>ANIM na priorities ang hangad ng Pilipino sa gobyerno: Trabaho, isang milyon kada taon; edukasyon, 3,000 classroom kada taon, computer sa bawat paaralan, scholarship sa isang miyembro ng maralitang pamilya; tubig sa lahat ng 45,000 barangay; kuryente sa 1,500 barangay at murang presyo sa buong bansa; gamot sa kalahati lang ng presyo; at tulong sa maliliit na negosyante. Subok ang anim na ito nang ilahad sa kampanya ni Gloria Arroyo. Katunayan, hindi lang siya basta nanalo nang pinaka-malaking boto sa anumang halalan, kundi ang bise niya ay galing sa parehong partido, at ang koalisyon niya ay mayorya sa Kongreso at lahat halos ng probinsiya, siyudad at bayan. Mahigit 12 milyon boto ang nakuha ni GMA. Halos 1.2 milyon ang lamang kay Fernando Poe Jr. Pero malaki rin ang boto ni FPJ: 11 milyon. Kumbaga, mahigpit ang laban at halos hati ang bansa. Kung nais ni GMA na magkaisa, makakabuti kung ipatupad din niya ang plataporma ni FPJ: Ibalik ang tiwala ng mamamayan sa gobyerno. Kailangan niya ito kung magpapataw siya ng bagong buwis at hihingi ng sama-samang sakripisyo para isakatuparan ang anim na campaign promises. Babalik ang tiwala sa gobyerno kung magiging malinis at mabisa ito. Kulang ang lifestyle checks sa ilang middle-level bureaucrats. Dapat baguhin ang sistema sa paggastos para hindi makapambulsa ang tiwali. Alisin na ang pork barrel: P200 milyon kada senador at P65 milyon kada congressman bawat taon. Kinukumisyonan lang nila ito. Higpitan din ang local officials. Sa kanila nagsisimula ang paglaganap ng jueteng at droga. At higpitan na rin ang eleksiyon. Nung Mayo 10 nakita ang pinakamataas na bilihan ng boto: P500-P2,000 kada bungo. Kulang ang pabisi-bisita sa police stations. Buong pulisya at militar ang linisin. Itanim sa isip ng burokrasya na nandoon sila hindi para maglamiyerda kundi para maglingkod. Ibawal ang bulakbol, sipain ang banban. Ang gobyerno ay parang produkto o serbisyo. Nais ng taxpayer, parang consumer, na makuha ang probetse ng binabayad niyang buwis.</body>
<link>http://www.philstar.com/Article.aspx?articleId=256478&amp;publicationSubCategoryId=94</link>
</article>
<article>
<title>&amp;quot;Takutan ba 'to?&amp;quot;</title>
<author>CALVENTO FILES Ni Tony Calvento</author>
<date>
<month>July</month>
<day>05</day>
<year>2004</year>
</date>
<body>HINDI NA NATIN MAALALA KUNG KAILAN PA NAGSIMULANG ATAKIHIN NG TAKOT ANG SAMBAYANAN DAHIL SA MGA DIUMANOY BANTA NG TERORISMO, REBELYON, DESTABILISASYON AT KUNG ANU-ANO PA NA HANGGANG SA KASALUKUYAN AY LAGI PA RING LAMAN NG MGA BALITA SA MGA PAHAYAGAN, RADIO AT TELEVISION. Hindi pa nga nagsisimula ang eleksyon ay kabi-kabila ang &amp;quot;isyu&amp;quot; tungkol sa mga tangkang &amp;quot;sabotahe&amp;quot; at panggugulo sa administrasyon at sa buong bayan ang naririnig natin. Nadagdagan pa nang mag-eleksyon na, at dumoble pa nang bilangan sa Kongreso at lalo pa nitong inauguration na ng mga bagong halal na Pangulo at Pangalawang Pangulo ng bansa. ASAR NA ANG MGA PINOY. Pikon na ang sambayanan! Kung noong mga nauna ay kakikitaan ng takot ang bawat mamamayan dahil sa mga nabanggit na mga kaguluhan, iba na ngayon. Inis na ang taumbayan! Siguro sa sobrang takot at pangamba sa mga naglalabasang balita, naubos na ang lahat ng takot. Kumbaga manhid na ang mga Pinoy. Bakit nung mga nakaraan namang namumuno sa Department of National Defense wala tayong gaanong narinig na mga &amp;quot;issued statements&amp;quot; ukol sa kung anumang &amp;quot;threats&amp;quot; sa bansa, pero naramdaman natin ang mga paghahanda. Napigil naman, meron ding nakalusot, pero hindi masyadong tinakot ang sambayanan. Sa panahon ngayon ng panunungkulan ni Sec. Eduardo Ermita sa DND, sa pakiwari ng marami ay masyado tayong naha-harass sa panay-panay na press release na may mga bantang pag-atake laban sa demokrasya ng bansa. Uulitin ko, hindi pa nagsisimula ang kampanya at kahit nakapag-proklama na kahit pa nga inabot ng siyam-siyam ang bilangan sa Kongreso, hanggang ngayon, lagi pa ring laman ng mga balita ang mga statements na yan. Wala na nga kaya yung tinatawag na &amp;quot;classified information&amp;quot; at lahat na lang ng maamoy ng DND ay sinasambulat nila sa media? Sino ang nagdeclassify ng mga intelligence reports at ipinamahagi sa media? Alam ko na pag higly classified intelligence reports may strict orders na hindi pwede mailabas ito para sa sinasabing &amp;quot;National Security.&amp;quot; It has now been a common commodity that intelligence reports coming from highly placed sources as so easily accessible and disseminated to the public. Ito ba ay para mapaghandaan ng publiko at mag-ingat o ang luyunin nito ba ay takutin ang taong bayan para magkaroon ng sense of dependency sa mga military authorities. Wag na tayong takutin dahil matagal na tayong takot. Kung gugustuhin ng Military na hindi malalaman ng taong bayan ang isang issue, kayang kaya nila. Gaya na lang ng tanong ng marami, &amp;quot;ano ba ang nangyari kay Kumander Robot? Itong taong ito ay naghasik ng lagim at naglagay sa Pilipinas sa mapa bilang isang lugar na dapat iwasan ng mga banyaga dahil sa takot na silay makidnap. Nahuli, naputulan ng mga paa, ngayon, ano na ang nangyari sa mga kasong kinasangkutan nito? Madalas pa ngang maputakti dito ay ang oposisyon na pinangungunahan ng KNP na naging mahigpit na kalaban ng administrasyon. May mga pagkakataon naman na ang mga leftists ang sinasabing may pakana. Kaya nga may ilang pagkakataon din na narinig natin si Ka Roger Rosal na nagsasabing hilo na yata ang gobyerno at tumatahi ng sariling gulo. Sa anggulong yan ay wala tayong masabi dahil hindi naman natin alam kung may basehan ba ang DND sa pagsasabing meron ngang mga valid reports na puwedeng magpatunay kung may banta nga sa seguridad ng bansa o wala. Ang ganang akin ay wag na lang sanang over acting sa mga maituturing na sensitive issues na tulad nito. Sa hirap ng buhay ngayon, hindi pa tayo maka-recover sa sunod-sunod na pagtaas ng langis, pamasahe at mga pangunahing bilihin. Isang araw makatapos manumpa si Pang. Gloria Macapagal-Arroyo ay tataas naman daw ang pasahe sa MRT ng sampung piso. Nagtaasan ang presyo ng isda at gulay sa palengke, at tataas pa ang singil sa kuryente. Tapos sasalubungin pa tayo sa araw-araw ng mga balita Starring Sec. Ermita na nagsasabing may bantang agawin ang Malakanyang, may destabilization plot, may bantang terrorist attack, at kung anu-ano pa. Napraning na ba kayong lahat? Alam nating lahat na isa sa malaking dahilan kaya hirap na hirap ang bansa na umunlad, maka-attract ng mga investors local man o dayuhan ay dahil sa mga ganyang balita na walang peace and order sa bansa. Masisisi ba natin ang media kung ito mismong si Ermita ang putak nang putak ? Meron man o walang banta laban sa kaayusan at katiwasayan ng bayan, siya (si Ermita) ang dapat na maging mahinahon sa bawat pangyayari. Kung totoo man na meron ngang moves na pabagsakin ang gobyerno puwede naman siguro silang makapaghanda nang hindi na kailangang &amp;quot;takutin&amp;quot; pa ang sambayanan na may parating na gulo. Were looking for more action and less talk. Wouldnt it be better if they find a solution to the problem, bago sila magpalabas ng kung anu-anong mga press releases na nagbabala sa mga banta ng terorrismo? By doing so, arent they telegraphing their moves at ito ay pakikinabangan ng taong meron talagang balak na maghasik ng lagim? Ano ba sa palagay nyo mga kababayan? Tama nga kaya ang laging pag-aanunsyo ni Ermita tungkol sa mga banta sa seguridad ng bansa. O tama nga kayang manahimik ang bibig niya at gawain na lang ang tungkulin niya? May balita na ililipat ang mamang ito sa isang mas magandang pwesto. Sana, yung papalit sa kanya maging mas tahimik at more of an action man. PARA SA ANUMANG COMMENTS AT REACTIONS, ITEXT SA 09179904918. MAAARI DIN KAYONG TUMAWAG SA 7788442.</body>
<link>http://www.philstar.com/Article.aspx?articleId=256490&amp;publicationSubCategoryId=94</link>
</article>
<article>
<title>Hindi na magrereklamo sina FPJ dahil wala nang pondo ?</title>
<author>HALA BIRA Ni Danny Macabuhay</author>
<date>
<month>July</month>
<day>06</day>
<year>2004</year>
</date>
<body>PAKIRAMDAM ko unti-unti nang humuhupa ang sakit ng pagkatalo nina Fernando Poe, Jr. at Loren Legarda. Nang unang lumabas ang mga balita na nananalo na sina GMA at Noli, nagbabaga sa apoy ang mga pahayag ni FPJ na maghahalo ang balat sa tinalupan. Aniya, ibubuhos nila ang lahat ng kanilang makakaya upang hadlangan ang proklamasyon at panunumpa ni Arroyo at Noli. Dahil sa mga palabang pananalita nina FPJ, naturete ang mga namamahala ng seguridad. Nabalita na baka magkaroon na naman ng people power lalo na at patuloy noon ang ibat ibang protesta. Naging tensiyunado ang bansa habang idinadaos ang panunumpa nina GMA at Noli. Naka-red alert ang military at handang-handa ang kapulisan upang harapin ang anumang karahasang magaganap. Mabuti na lamang at naging matiwasay ang makasaysayang selebrasyon. Sa ngayon, manaka-naka na lamang ang mga balita tungkol sa pagpoprotesta ng kampo nina FPJ at Loren. Kung mayroon man, ang mga maiinit lamang ay ang mga abogado ng oposisyon. Hinihikayat nila ang mga ito na maghain ng protesta sa Presidential Electoral Tribunal. Subalit, mukhang hindi masyadong excited sina FPJ at Loren sa panukalang ito. May balita akong natatanggap na baka hindi na rin magreklamo sa PET ang Oposisyon. Baka raw naubos na ang kanilang pera at wala nang maitutustos pa sa kaso na inaasahang tatagal ng maraming taon bago matapos at hindi pa maisisiguro kung sila ay mananalo. At isa pa, marami na rin daw sa mga tagasuporta nina FPJ na hindi na nagpapakita kung kayat nawawalan na rin daw ng gana sina FPJ na makipaglaban pa. Kasi naman, talaga namang napapaligiran si FPJ ng mga tunay na pulitiko na personal na interes lamang ang pinananaig.</body>
<link>http://www.philstar.com/Article.aspx?articleId=256588&amp;publicationSubCategoryId=94</link>
</article>
<article>
<title>EDITORYAL - Ang pahirap na tax at mga bilihing biglang tumaas</title>
<author></author>
<date>
<month>July</month>
<day>07</day>
<year>2004</year>
</date>
<body>AKALA nyo bay patay na ang pagpapataw ng tax sa text messages? Hindi pa. Ilang linggo na ang nakararaan, malinaw na sinabi ng Malaca&amp;ntilde;ang na hindi na itutuloy ang pagta-tax sa text messaging. Tinutulan ito nang maraming mambabatas. Agad na-swak sa basurahan. Pero makalipas lamang ang ilang linggo, eto at umuugong na naman ang pagpapataw ng buwis sa tax messaging. Binubuhay na naman ang pinatay na. Kapag muling binuhay ang pinatay na isyu sa tax ng text messaging, kawawa na naman ang karaniwang mamamayan. Halos lahat ay mayroon nang cell phone sapagkat ito ang pinaka-mura at pinaka-convenient para makipag-communicate. Siyempre, kapag binuwisan ang text messaging, ikakarga ito ng mga may-ari ng telecommunications company sa consumers. Pasa-pasa lang ang mangyayari na ang maiipit ay ang karaniwang mamamayan. Hindi ang mga mayayamang may-ari ang apektado kundi ang consumers. Ganoon pa rin ang magiging kita ng mga may-ari. At baka lalo pang lumobo ang kanilang kinikita. Hindi na ba makagagawa ng paraan ang pamahalaan na kumalap ng buwis na hindi maaapektuhan ang karaniwang mamamayan? Bukod sa binubuhay na tax sa text messaging, kung anu-ano pang mga tax ang naiisip ng pamahalaan na ang mamamayan ang pagpapasanin. Kailangang mapunan ang malaking kakulangan sa bud-get. Puro budget ang lagi nilang dahilan. Bakit sa halip na ang mamamayan ang pagpasanin ng kung anu-anong taxes ay habulin ang mga mayayamang negosyante na hindi nagbabayad ng tamang buwis? Bakit hindi busisiin ang mga government officials na may kahina-hinalang yaman? Bakit hindi upakan ang mga bulagsak para makalikom ng pondo? Isang linggo makaraan ang panunumpa ni Mrs. Arroyo ay nagsipagtaasan ang mga presyo ng pangunahing bilihin. Hinintay lamang na makapanumpa at lumobo ang presyo ng gulay, isda, karne, mantika at marami pang iba. Nakisabay naman sa pagtataas ang North at Luzon Expressways ng kanilang toll fees. Noong nakaraang linggo, nagpahiwatig na magtataas ng pasahe ang Metro Rail Transit (MRT) at kamakalawa nagpahiwatig na rin na magtataas ng pamasahe sa taxi. Tataas din ang singil sa kuryente. Ano pa ba? Ang mamamayan ang lagi nang nahihirapan kapag nagkulang ang pamahalaan. Sa balikat ikinakarga ang krus na mabigat. Ang mga sorpresang pagtataas ng bilihin at ang pagbuhay sa tax text messaging ay taliwas sa mga pangakong ipinahayag ni Mrs. Arroyo. Pitong araw lamang ang nakararaan nang siya ay manumpa. Bilangin nyo.</body>
<link>http://www.philstar.com/Article.aspx?articleId=256676&amp;publicationSubCategoryId=94</link>
</article>
<article>
<title>Puwede ba akong mag-member sa Pag-IBIG ?</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>July</month>
<day>07</day>
<year>2004</year>
</date>
<body>Dear Sec. Mike Defensor, Natutuwa po ako sa inyong dedikasyon sa pagtulong sa aming mahihirap na nangangarap ding magkaroon ng sariling lupa at bahay. Ako po ay housekeeper lamang. Nag-aalaga sa aking mga anak habang ang aking asawa ay naghahanapbuhay. Maaari po ba akong maging boluntaryong miyembro ng Pag-IBIG kagaya ng sa Philhealth? Anu-ano po ang mga benepisyo ng isang miyembro ng Pag-IBIG? MYRNA, Pasig City Ang Pag-IBIG Fund ay bukas sa ating mga kababayan na nais maging miyembro sa ilalim ng voluntary membership: 1. Pribadong manggagawa na sumasahod lamang ng mas mababa sa P4,000 bawat buwan. 2. Nagtatrabaho sa pamahalaan na tumatanggap ng buwanang sahod na mas mababa sa P4,000. 3. Mga overseas foreign workers 4. Residente at imigrante sa US at Canada 5. Sakop ng informal sector kagaya ng mga miyembro ng kooperatibo. 6. At di-nagtatrabahong asawa. Ang buwanang kontribusyon na inihuhulog sa Pag-IBIG ay maaaring i-withdraw ayon sa alituntunin ng Pag-IBIG. Sa pagiging miyembro ng Pag-IBIG, maaari ring makahiram ng short term loan dito. Sa karagdagang impormasyon, maaari po kayong tumawag sa 8114401 (Trunk-Line) ng Pag-IBIG o magsadya sa pinakamalapit na Pag-IBIG Office malapit sa inyo.</body>
<link>http://www.philstar.com/Article.aspx?articleId=256697&amp;publicationSubCategoryId=94</link>
</article>
<article>
<title>EDITORYAL - Linisin muna ang kapulisan</title>
<author></author>
<date>
<month>July</month>
<day>08</day>
<year>2004</year>
</date>
<body>KUNG mayroon mang dapat unahin ang bagong lagay sa puwestong si Angelo Reyes, iyan ay ang pagkayos sa mantsang nasa uniporme ng mga pulis. Maraming mantsa ang nakakulapol na naging dahilan para katakutan at mawalan ng tiwala ang taumbayan. Nagkaroon ng tinawag naming &amp;quot;parakphobia&amp;quot; ang mamamayan sapagkat sa halip na tumulong at magprotekta ang mga pulis sa mamamayan sila ang nagiging bantay-salakay. Ngayon ay hindi masisisi ang taumbayan na hindi na sila humihingi ng tulong sa mga pulis sapagkat wala na silang tiwala. Karaniwan nang maririnig ang pang-aabuso ng mga pulis. Hindi naming nilalahat pero mas nakakalamang na yata ngayon ang mga bugok na pulis kaysa sa mga mabubuti. Marami ang umaabuso sa tungkulin. Nakapagsuot lang ng uniporme ay umakyat na ang yabang sa utak at naging makati na ang hintuturo sa gatilyo. Ang puspusang paglilinis ni Reyes sa Philippine National Police (PNP) ang dapat niyang unahin. Isantabi na muna niya ang pag-legalized sa jueteng. Mas mahalaga ang paglilinis sa kapulisan sapagkat nasa panganib ang mamamayan kung mananatili sa puwesto ang mga bugok. Basagin ang mga bugok at maaaring mahawa pa ang mabubuting itlog. Maraming miyembro ng kapulisan ang sangkot sa mga karumal-dumal na krimen. Karamihan pay mga bagitong pulis o bagong graduate sa Philippine National Police Academy (PNPA). Mga PO1 o PO2 lang ay mahahaba na ang sungay at may mga pangil na. Masyadong makakati ang hintuturo sa gatilyo at walang patumangga kung bumaril na parang namamaril lamang ng manok. Hindi lamang iyan, mas matindi na marami ring mga pulis ang sangkot sa droga. Gaano na karaming pulis ang kakutsaba ng mga drug traffickers? Gaano na karami ang mga pulis na nagtutulak at gumagamit ng shabu? Gaano na karaming pulis ang nagtatanim ng shabu sa kanilang makursunadahan at saka pasusukahin ng pera? Gaano na karami ang mga pulis na ginagawang &amp;quot;shortcut&amp;quot; ang pagresolba sa krimen kaya nauso ang salvaging? Maraming problema sa PNP. Ni hindi nabawasan ang problema rito sa tatlong taong pag-upo ni dating DILG Sec. Jose Lina. Kung ang jueteng nga ay hindi man lamang niya nagalaw, mas lalo pa ang mga bugok na pulis. Hindi dapat magpatumpik-tumpik si Reyes sa paglilinis sa PNP. Kailangang maibalik ang tiwala ng taumbayan sa lalong madaling panahon.</body>
<link>http://www.philstar.com/Article.aspx?articleId=256797&amp;publicationSubCategoryId=94</link>
</article>
<article>
<title>Isang Cabinet member binansagang Secretary Subi</title>
<author>BALITANG SPECIAL Ni Deo Macalma</author>
<date>
<month>July</month>
<day>08</day>
<year>2004</year>
</date>
<body>ALAM nyo bang binansagan na ngayon ng pangalang Secretary Subi ang isang department head? Ayon sa aking bubuwit, happy birthday muna kay Vice-President Noli de Castro, dating Press Usec. Ching Suva, dating Justice Usec. Joe Calida, Goody Canlas, Orlando Marquez at Vice-Mayor Juliet Ngo-Fiel ng Looc, Romblon. * * * Alam nyo bang Secretary Subi ngayon ang tawag sa isang miyembro ng Gabinete ni Pangulong Gloria Macapagal-Arroyo? Ayon sa aking bubuwit, itong si Sec. Subi ay binansagan ng ganitong pangalan dahil kinupit ang ilang milyong piso mula sa nakolekta nitong campaign funds noong nakalipas na eleksyon. Siya kasi ang isa sa mga naatasan upang lumikom ng pondo para sa mga kandidado ng administrasyon. Siyempre, nagpakitang-gilas naman si Sir. Inatasan naman ngayon ang kanyang mga tauhan na mag-fund-raising. Ang mga tinokahan naman niya rito ay ang mga regional directors, district engineers at iba pang opisyal sa kanyang departamento. At siyempre, kabilang na rin sa mga pondo de kampanya ay ang mga malalaking contractors. Ayon sa aking bubuwit, si Mr. Secretary ay nakalikom ng limpak-limpak na P800 million. Kaya lang, ang naturang halaga ay hindi lahat inintrega para sa campaign funds. Si Secretary at ang isa pang opisyal sa kanyang departamento ay nangupit mula sa nalikom na pondo. Sabi pala ng dalawa, kailangan ay meron namang kapalit yung kanilang pagod sa fund-raising. Kaya ang ginawa mula doon sa nalikom na pondong P800 million, binawasan ng P200 million. Hinati yung P200 million kaya lang ay hindi hating-kapatid. Mas malaki siyempre ang napunta kay Secretary. * * * Ayon sa aking bubuwit, si Secretary ay nagsubi ng P120-M samantalang yung bata niyang opisyal ay binigyan ng P80-M. Wow, hanep namang kupitan yan, ang laki-laki. Sabagay, kailangan ni Mr. Secretary yan dahil sangkaterba ang mga kasong graft and corruption sa kanya na naka-pending sa Tanodbayan at sa Sandiganbayan. Kasama na rito ang multi-billion peso na lahar scam. Naku, mas malaki ang kinita niya sa katas ng lahar. Kaya naman pala isa siya sa mga kandidato na masibak sa Gabinete ni Pangulong GMA. Dapat lang naman kasi, Madam President. Yung mga opisyal po na isinusuka na dahil sa pagnanakaw sa pondo ng gobyerno ay sibakin nyo na. Makakasama lamang ito sa imahe ng inyong administrasyon. Ang opisyal na binansagang Sec. Subi dahil sa nangupit ng P120-million sa nakolektang campaign funds ay si Secretary S. as in Subi.</body>
<link>http://www.philstar.com/Article.aspx?articleId=256819&amp;publicationSubCategoryId=94</link>
</article>
<article>
<title>Make or break ng bayan,nasa mga taong pipiliin ni GMA</title>
<author>HALA BIRA! Ni Danny Macabuhay</author>
<date>
<month>July</month>
<day>08</day>
<year>2004</year>
</date>
<body>Ayan na. Unti-unti na nating makikita kung papaanong babalasahin, papaikut-ikutin ni President Gloria Macapagal-Arroyo ang kanyang Gabinete. Ito ang matagal nang pinakahihintay ng taumbayan sa pagsisimula ng kanyang panibagong pag-upo ngayon bilang halal na pangulo ng bansa. Halos tatlong taong nagsilbi si GMA bilang pinuno ng ating bansa sa grasya ng Diyos nang dahil sa nadisgrasya nga si Erap Estrada na hanggang sa kasalukuyan ay nakakulong pa rin sa Camp Capinpin sa Tanay, Rizal. Marami ang nagsasabi na hindi na ngayon nakatali ang mga kamay ng presidente sa kanyang mga desisyon lalo na sa mga appointment ng kanyang Cabinet members at ng mga opisyal sa ibat ibang matataas na posisyon sa pamahalaan. May mga usap-usapan din na naririnig na hindi pa rin daw maiaalis kay GMA ang bahid ng pulitika sa pagpili ng mga iluluklok niya sa mga ibat ibang puwesto sa gobyerno sapagkat marami pa rin siya ngayong pinagkakautangan ng loob kahit na ano pa ang sabihin. Kaya nga ba wala nang ginawa ang taumbayan ngayon kundi ang pagtuunan ng pansin kung sino ang mga itinatalaga o nababalitang itatalaga ng presidente at kung ano ang konsiderasyon sa pagtatalagang ito. Nakarating sa pandinig namin na kani-kanya na ang lakaran at naglipana ngayon ang mga humahanap ng mga padrino upang ma-appoint sa mga puwesto na marami ang mababakante. Tingnan natin halimbawa ang naging reaksyon sa appointment ni Anti-Kidnapping Czar at dating Defense Secretary Angelo Reyes bilang kapalit ni DILG Sec. Joey Lina. Hindi naging maganda ang pagtanggap ng marami sa pagtatalagang ito ng presidente kay Reyes. Ganito rin ang feedback hinggil sa lumalabas na pang-aagaw ni Vice-President Noli de Castro sa posisyon ni DSWD Sec. Dinky Soliman. Puno rin ng kontrobersiya ang re-appointment nina Comelec Commissioners Manuel Barcelona at Virgilio Garcillano. Aba, eh, kailangan sigurong dumaan sa masusing pag-aaral ang lahat ng pipiliin ni President Arroyo. Hindi dapat pag-alinlanganan ng taumbayan ang pagkatao, kapasidad at tunay na hangarin sa paglilingkod ng lahat ng mga iluluklok ng presidente sa ibat ibang ahensiya ng pamahalaan. Ang mga taong ito ang magiging salamin ng pamahalaang Arroyo sa mga susunod na panahon. Sila rin ang tatayong batayan ng tagumpay at pagbagsak ng ating bansa. Kaya, Madam President: Careful, careful!</body>
<link>http://www.philstar.com/Article.aspx?articleId=256823&amp;publicationSubCategoryId=94</link>
</article>
<article>
<title>Direkta raw sa bulsa ng mga Abalos ang kinikita ni SPO4 Jun Lim</title>
<author>BANAT NI BATUIGAS Ni Bening Batuigas</author>
<date>
<month>July</month>
<day>09</day>
<year>2004</year>
</date>
<body>MASYADONG powerful pala talaga ang grupo ni SPO4 Jun Lim, ang hepe ng anti-vice unit ng Mandaluyong City Police. Hamakin nyo ang unit ni Lim ang nabigyan ng mandate imbes na ang lokal na pulisya laban sa illegal jeepney terminal, illegal vendors, health at business permits. Maliban pa ito sa illgal drugs at illegal gambling. Kung si Lim ay may 60 tauhan, na tatlo lang dito ay mga pulis, ibig sabihin niyan marami sa miyembro ngunit sa pangunguna ni Boy Tuso este Boy Muso, ay nagpulis-pulisan lamang. Kaya kung mababa ang imahe ng pulisya sa Mandaluyong City, Huwag nyong sisihin ang liderato ni Supt. Ericson Velasquez, ang hepe ng pulisya, kundi ng mga sibilyan na tauhan ni Jun Lim. Kasi nga, kung pulis ang nananagasa sa mga residente ng siyudad ni Mayor Boyet Gonzales, eh may pag-asa silang maireklamo at maipalipat o ipa-dismiss sa puwesto. Subalit, kung ang mga tauhan ni Jun Lim ang nang-aabuso, mahihirapan ang mga residente na ireklamo sila dahil alam nila direkta ang mga ito sa padrino nila na mga Abalos nga. Kaya tuloy na namamayagpag ang anti-vice unit ni Jun Lim hanggang sa ngayon, dahil alam nilang ihahabilin lang sila ng mga Abalos kay Gonzales nga, he-he-he! Tuloy nga ang ligaya ng grupo ni Jun Lim, di ba mga suki? Ayon sa mga nakausap kong taga-Mandaluyong, direkta sa bulsa ng mga Abalos ang kinikita ni Jun Lim sa mga illegal diyan sa siyudad. Ewan lang nila kung nai-download na nga ito kay Gonzales. Abot langit na ang mga reklamo laban kay Jun Lim at Boy Tuso este Boy Muso, pero hindi umuunlad dahil sa nakasandal sila sa pader. Karamihan sa reklamong natanggap natin ay ang pagbato ng anti-vice unit ng mga paninda ng mga illegal vendors sa gitna ng kalsada at pagtapak-tapakan. Kasalanan ba ang maging mahirap? Kung tutuusin, pati opisina ni Gonzales ay dapat sisihin kung walang trabahong legal ang mga residente ng siyudad dahil wala namang maibigay ang local government sa kanila. Kaya dapat, hinay-hinay lang ang grupo ni Jun Lim dahil gusto rin ng mga mahihirap na mabuhay ang kanilang pamilya. Get mo, Jun Lim Sir? Sa totoo lang, ang isang tao na isinusumpa si Jun Lim at Boy Tuso este Boy Muso sa ngayon ay ang isang alyas Diday, na dati ay may negosyong bookies ng karera sa siyudad. Tumiklop ng negosyo itong si Diday dahil sa reklamong pinipersonal siya ni Jun Lim. At para makaganti nga kay Jun Lim, aba tumaya sa mga Domingo itong si Diday ng nakaraang Mayo 10 general elections. Pero sa kasamaang-palad, nagkamali ng taya itong si Diday kaya napilitan siyang magsara ng mga puwesto dahil hinahabol siya ni Jun Lim nga. Ngayon, ang suspetsa ni Jun Lim ay itong si Diday at isa pang-bookies operator na si Boy A. ang nasa likod ng sunud-sunod nating pagbulgar ng kanyang illegal na aktibidades sa Mandaluyong. Pilit niyang inaabot ang lokasyon ng negosyo ng dalawa para makabawi, he-he-he! Kawawang Diday at Boy A. Abot-langit ang galit sa kanila ni Jun Lim. Hanggang kailan kaya sila makaiwas sa ngitngit ni Jun Lim at Boy Tuso este Boy Muso at sa grupo nilang umaaktong pulis? May karugtong.</body>
<link>http://www.philstar.com/Article.aspx?articleId=256930&amp;publicationSubCategoryId=94</link>
</article>
<article>
<title>Pag-IBIG 24-hour text hotline</title>
<author>HINDI PA TAPOS ANG LABAN Ni Sec.Mike Defensor</author>
<date>
<month>July</month>
<day>09</day>
<year>2004</year>
</date>
<body>NAPAKAGANDANG balita sa mga miyembro ng Pag-IBIG Fund. Maaari na po kayong mag-text ng inyong mga suhestiyon o reklamo sa Pag-IBIG 24 Hour Text Hotline. Sa mga Globe Subscribers, 2990PAGIBIG o 29907244244 AT sa Smart, Talk and Text sa Sun Subscribers naman sa 1917-8922990. Pakilagay lamang po ang inyong pangalan, address at kompanyang pinagtatrabahuhan. Ang pagkakaisa ng bawat sangay ng ating pamahalaan ay isang magandang hakbang upang malutas angn problemang pabahay sa ating mga kababayan. Kaya sa Hulyo 29-30, 2004 sa Westin Philippine Plaza, magdaraos ng isang socialized housing conference na dadaluhan ng mga opisyales ng mga lokal na pamahalaan kasama ang pribadong sektor. Ang pagpupulong na ito ay inisyatibo ng Creba Social Housing Foundation Inc. Ang seminar na ito ay may temang Promoting Socialized Housing Projects for Local Government Units. Sa seminar na ito, mabibigyan ng malawak na kaunawaan at perpektiba ang ating mga local na opisyales sa tunay na sitwasyong problema ng pabahay sa mga komunidad at pagpapatayo ng socialized housing units sa mga siyudad at probinsiya ng ating bansa. Kasabay nito ang First Creba Socialized Housing Expo 2004 sa World Trade Center on Roxas Blvd. Sa pribadong inisyatibong ito, patuloy ang ating pagsulong sa programang pabahay ni Pangulong Macapagal-Arroyo.</body>
<link>http://www.philstar.com/Article.aspx?articleId=256947&amp;publicationSubCategoryId=94</link>
</article>
<article>
<title>Ang misyon ng mga alagad</title>
<author>ALAY - DANGAL Ni Fr. Jose C. Blanco,S.J.</author>
<date>
<month>July</month>
<day>09</day>
<year>2004</year>
</date>
<body>KAILANGAN ni Jesus ang tulong ng kanyang mga alagad. Gusto niyang masanay ang mga ito at maranasan ang galak ng pagpapagaling ng mga maysakit. Basahin ang Mt. 10:1-7. Tinipon ni Jesus ang 12 alagad at binigyan ng kapangyarihang magpalayas ng masasamang espiritu at magpagaling ng mga may karamdaman. Ito ang pangalan ng labindalawang apostol: si Simon na tinatawag na Pedro at si Andres na kanyang kapatid; sina Santiago at Juan na mga anak ni Zebedeo; sina Felipe at Bartolome; si Tomas, at si Mateo na publikano; si Santiago na anak ni Alfeo, at si Tadeo; si Simong makabayan at si Judas, Iscariote, ang nagkanulo kay Jesus. Ang labindalawang itoy sinugo ni Jesus at kanyang pinagbilinan: &amp;quot;Huwag kayong pupunta sa lugar ng mga Hentil, o sa alinmang bayan ng mga Samaritano. Sa halip, hanapin ninyo ang mga nawawalang tupa ng sambahayan ng Isarel. Humayo kayo at ipangaral ninyo na malapit nang maghari ang Diyos.&amp;quot; Ganap na nauunawaan ni Archbishop Gaudencio Rosales kung ano ang misyon ngayon ng mga obispo at mga kaparian.Kinondena ni Archbishop Rosales ang panukala ni Secretary Reyes ng DILG na gawing legal ang jueteng. May ibang paraang itinataguyod si Arch. Rosales upang matulungan ang mga mahihirap. Ito ang Pondo ng Pinoy. Araw-araw, mahirap man o mayaman, ay dapat magsantabi ng beinte-singko sentimos sa isang lalagyan. Kapag napuno na ang naturang lalagyan, ang naimpok na pera ay maaaring ibigay sa parokya na kinabibilangan ng nag-impok, o di kaya ay sa Caritas Manila. Ang Pondo ng Pinoy ay igugugol sa mga proyekto upang matulungan ang mga mahihirap. Ganito ang ginawa ni Arch. Rosales nang siyay arsobispo pa ng Lipa, Batangas. Noon, sa loob ng tatlong taon ay nakalikom sila ng 12 milyong piso na ginamit nila sa ibat ibang proyekto para matulungan ang mga mahihirap. Mayroon ding katekismo tungkol sa Pondo ng Pinoy upang mauunawaan ng kapwa mahirap at mayaman ang motibo o dahilan sa ganitong uri ng gawain.</body>
<link>http://www.philstar.com/Article.aspx?articleId=256948&amp;publicationSubCategoryId=94</link>
</article>
<article>
<title>EDITORYAL - Alisin ang tropa sa Iraq!</title>
<author></author>
<date>
<month>July</month>
<day>10</day>
<year>2004</year>
</date>
<body>MALINAW ang mensahe ng Iraqi Islamic Army  alisin sa loob ng tatlong araw ang Philippine troops sa kanilang bansa para hindi mapugutan ng ulo ang binihag nilang Pinoy. Kung magmamatigas ang Philippine government baka sa araw na ito ay mapugutan ang kawawang Pinoy na nakilalang si Angelo de la Cruz. Hindi biro ang problemang ito. Mabigat. Pero kung iisipin madali lang itong lutasin. Alisin ang tropa ng mga sundalong Pinoy doon at tapos ang problema. Mahirap ba yan? Kakaunti lang naman ang mga sundalong Pinoy doon at isasakripisyo ba ang buhay ng isang &amp;quot;bayani&amp;quot; dahil lamang sa pagdidili-dili kung aalisin ba sila roon o hindi. Buhay ang nakasalalay dito kaya dapat maging mabilis ang gobyerno sa pagpapasya. Limang dayuhan na ang napupugutan ng mga militanteng kabilang sa Khaled bin al-Waleed Corps. At pawang mga sibilyan ang napupugutan. Ang pinakahuli nilang pinugutan ay isang Korean engineer. Kinidnap ang Koreano at pagkalipas din ng tatlong araw ay pinugutan. Hiniling din ng mga kidnappers na alisin ang Korean troops doon. Nagmatigas ang Korea kaya itinuloy ang pagpugot. Bago ang Koreano, may dalawa pang Amerikano ang pinugutan noong nakaraang buwan. Noong nakaraang linggo isang Amerikanong sundalo ang kanilang binihag at binantaan ding pupugutan. May apat na libong Pinoy ang nasa Iraq at pawang sa mga kampo ng coalition forces nagsisipagtrabaho. Karamihan sa kanila ay mga drivers, electricians, tubero, at iba pa. Nasa panganib ang kanilang buhay lalo na kapag sumasalakay ang mga suicide bombers. May pagkakataong bumabagsak na lamang sa barracks ng mga Pinoy ang mga rockets. Ang kanilang kanang paa ay nasa hukay. Ang binihag na si De la Cruz ay isang driver na naka-base sa Saudi Arabia. Tumawid siya sa Iraq, at pagsapit sa bayan ng Fallujah, doon siya hinarang ng mga militante. Hindi naman binanggit kung may iba pang kasama si De la Cruz nang siya ay harangin. Kailan kikilos ang pamahalaan? Kapag napugutan na si De la Cruz? Habang may panahon pa dapat ay kumilos na ang pamahalaan, alisin na ang tropa roon at maingat na bantayan ang mga OFWs na nagsisipagtrabaho roon. Itigil din naman muna ang deployment ng mga OFWs sa Iraq. Kapag matiwasay na saka lamang ipagpatuloy ito. Buhay ng isang Pinoy ang nakasalalay sa pagkakataong ito. Kaya hindi dapat magpatumpik-tumpik.</body>
<link>http://www.philstar.com/Article.aspx?articleId=257045&amp;publicationSubCategoryId=94</link>
</article>
<article>
<title>Abogado, kasal ng dalawang beses</title>
<author>IKAW AT ANG BATAS Ni Atty. Jose C. Sison</author>
<date>
<month>July</month>
<day>10</day>
<year>2004</year>
</date>
<body>MAGKAKLASE sina David at Brenda sa high school. Kilala si David bilang pabling samantalang si Brenda ay ikinasal ng bata pa sa sariling pinsan nito. Subalit hindi naging hadlang kay David ang kalagayan ni Brenda upang ligawan niya ito. Nagkahiwalay ang dalawa nang lumuwas si David ng Maynila upang mag-aral subalit hindi nagtagal ay nagkitang muli ang dalawa nang sumunod si Brenda upang mag-aral din. Kaya, pinangakuan ni David si Brenda na pakasalan ito. Ipinilit niyang ang kasal ni Brenda ay hindi balido dahil pinsan ang napangasawa. Naniniwala si Brenda kay David at sila ay ikinasal sa huwes sa Maynila. Nagsama agad sina David at Brenda. Apat na taong nag-aral si David ng abogasya sa tulong ng kanyang magulang at ni Brenda. Subalit nang makatapos si David at maging ganap na abogado, bigla nitong iniwan si Brenda na buntis na. Hindi na muling nagpakita si David hanggang makapanganak si Brenda. Hindi nagtagal ay natuklasan ni Brenda na muling ikinasal si David sa isang babae sa probinsiya. Kaya, nagsampa siya ng reklamong administratibo na gross immoral conduct laban kay David. Subalit naging depensa ni David ang paniniwala niyang walang bisa ang kasal nila ni Brenda sa simula pa kaya hindi na niya kailangan pang maghain sa Korte na ipawalang-bisa ito bago siya muling nagpakasal. Tama ba si David? MALI. Bilang isang abogado, alam dapat ni David na para matukoy kung legal ba ang isang taong nais magpakasal sa ikalawang pagkakataon, kinakailangan munang magkaroon ng deklarasyon ang Korte na walang bisa ang unang kasal nito. At dahil hindi ito ginawa ni David nang muli itong magpakasal, siya ay binawian ng lisensiya bilang abogado. Ito ang naging desisyon sa Terre vs. Terre, 211 SCRA 6.</body>
<link>http://www.philstar.com/Article.aspx?articleId=257058&amp;publicationSubCategoryId=94</link>
</article>
<article>
<title>Atty. Teodoro &amp;quot;Teddy&amp;quot; Delarmente</title>
<author>ORA MISMO Ni Butch M. Quejada</author>
<date>
<month>July</month>
<day>10</day>
<year>2004</year>
</date>
<body>NATUWA si BI Associate Commissioner for Intelligence Teddy Delarmente sa kautusang ipinalabas ni Acting DOJ Secretary Merceditas Gutierrez na masusing imbestigahan ang umanoy pagkakasangkot niya sa pagpapa-release ng isang Chinese national na sinasabing sangkot sa ipinagbabawal na gamot. Si Teddy, kasi ang itinuturo ng tatlong ahente ng BI Intel group na nagpa-release kay Li Yong Cheng. Pinasinungalingan ni Teddy ang akusasyon ng tatlong ahente na siya ang nag-utos sa pagpa-release sa tsekwa. Nagulat kasi si Teddy nang makita niya ang mga tauhan ni Atty. Faizal Hussein noong Sabado sa BI main office ng hulihin nila si Li noong Sabado. Bawal kasi sa bureau, ang manghuli ng Sabado, Linggo at holidays ng walang pahintulot mula kay BI bossing Al Fernandez at sa rekomendasyon ni Delarmente. For your information dear readers, si Teddy ay miyembro ng PMA Class 70 pero nag-retiro na. Siya rin ang naging bossing ng EIIB-NCR noong panahon ni Ramos at na-promote bilang Deputy Commissioner ng EIIB. Dati na rin siyang BI Intel bossing noong panahon ni dating Prez Ferdinand E. Marcos. Naging miyembro ng MISG sa ilalim ng pangangasiwa ni Col. Rolly Abadilla. Pero walang naging kaso si Teddy sa Korte tulad ng kurapsyon, pagpatay, paglabag sa karapatan pantao etsetera. Si Delarmente ay maka-Diyos at maka-tao. Hindi ang Chief Kuwago ang PR ni Teddy, nagmamalasakit lang po tayo sa taong alam natin ang integridad. Sa kuwento ni Teddy, sa mga kuwago ng ORA MISMO, kasama niya si QC Councilor Beth Delarmente, noong Sabado sa kanyang office sa BI main dahil nagbihis sila ng damit matapos silang manggaling sa kasalan. Paglabas ni Teddy ng kuwarto nakita niya ang tatlong intel kasama ang tsekwa kaya sinita niya ang mga ito. Sino ang huli ninyo. Sabado ngayon, kanino galing ang mission order, sabi ni Teddy sa mga guys. Umalis si Teddy ng opisina ng bago mag-alas sais ng gabi pero sa report ng guwardiya ng BI nai-release si Li ng bandang 9:00 p.m. Gusto ni Teddy, ang ginawang imbestigasyon dahil dito magkakabukuhan kung sino ang gumagawa ng story telling a lie. Kung sangkot si Li sa operasyon ng droga, dapat properly coordinated ito sa PDEA? anang kuwagong Kotong cop. Kung overstaying alien si Li talagang dapat huli- hin pero hindi puwede ng Sabado, sabi ng kuwagong SPO-10 sa Crame. Dapat din may bitbit silang mission order galing kay BI Commissioner Fernandez. Kung hinuli man nila si Li dapat kasama ang PDEA agents para sa kasong droga? Bakit ba sila-sila lang ang nanghuli kay Li? tanung ng kuwagong mangungurakot. Iyan ang hindi natin alam. Bakit si Teddy ang inginusong parang pumatong kay Li? Sa palagay ko naghanap lang ng damay. Abangan natin ang resulta ng imbestigasyon tungkol dito, kamote.</body>
<link>http://www.philstar.com/Article.aspx?articleId=257068&amp;publicationSubCategoryId=94</link>
</article>
<article>
<title>Para sa matibay na buto: Kumain ng sardines,mackerel at salmon (Una sa 2 labas)</title>
<author>WHAT'S UP DOC? Ni Dr. Tranquilino Elica&amp;ntilde;o Jr.</author>
<date>
<month>July</month>
<day>11</day>
<year>2004</year>
</date>
<body>PROBLEMA nyo ba ang pananakit ng likod? Maraming kadahilanan kung bakit nananakit ang likod. Maaaring may pinsala ang spinal discs, pressure sa mga nerves, misalignment o pamamaga ng mga kasu-kasuan. Maaari ring maging dahilan ang pagbubuntis, masamang postura sa pag-upo, higaan o kamang hindi maganda ang suporta sa katawan, pagbubuhat ng mga mabibigat, at dahilan sa bagong sport na inyong sinalihan. Ang tinatawag na chiropractor o osteopath ang makalulunas sa anumang pananakit ng likod pero alam nyo bang ang long term healthy diet ang lubusang makapagsasanggalang para maiwasan ang pananakit ng likod? Kailangang siguraduhin na ang inyong diet ay kinapalolooban ng lahat nang nutrients na mahalaga para maging malusog ang mga buto. Kapag malusog ang mga buto, mababawasan ang panganib sa pagkakaroon ng backaches. Protein helps to build the strong muscle tissue that your back needs, while B Vitamins particularly niacin strengthens and nourishes nerve tissues. Ang atay, sardinas, mackerel at salmon ay mahusay na pinagkukunan ng niacin at vitamin D para maging malusog at tumibay ang mga buto.</body>
<link>http://www.philstar.com/Article.aspx?articleId=257183&amp;publicationSubCategoryId=94</link>
</article>
<article>
<title>Ika-20 anibaersaryo (Una sa 2 bahagi)</title>
<author>ALAY - DANGAL Ni Fr. Jose C. Blanco, S.J.</author>
<date>
<month>July</month>
<day>11</day>
<year>2004</year>
</date>
<body>MULA kahapon hanggang ngayong araw na ito ay ipinagdiriwang namin ang ika-20 anibersaryo ng samahang aming itinatag noong 1984 para sa pagtataguyod ng active non-violence o &amp;quot;alay-dangal.&amp;quot; Noong Hunyo 1984, ako at ilang mga kasamahan ay dumalo sa limang araw na seminar na ibinigay ng mag-asawang Jean Goss at Hildegard Goss-Mayr. Ang ikalawang grupo na kumuha ng seminar kina Jean at Hildegard ay binubuo ng 14 na Katolikong Obispo. Nakasama naman sa ikatlong grupo noong Hulyo 1984 sina Butz Aquino, Alran Bengzon at Bing Roxas. Kabilang din sa naturang grupo si Tess Ramiro. Pagkatapos ng ikatlong seminar, iminungkahi ni Hildegard na mainam at makabubuti para sa isang grupo na akuin ang responsibilidad ng pagtataguyod ng active non-violence o &amp;quot;alay-dangal.&amp;quot; Inako ko ang naturang responsibilidad. Samantala, mula sa kanyang mga nakalap at natutunan sa seminar, ganoon din mula sa pakikinig sa mga tapes ng seminar, binuo ni Tess ang isang balangkas o syllabus upang maibigay ang seminar ng active non-violence o &amp;quot;alay-dangal&amp;quot; sa loob lamang ng tatlong araw. Noong Hulyo 10, 1984, itinatag namin ang Aksyon para sa Kapayapaan at Katarungan na may internasyonal na pangalang &amp;quot;Center for Active Non-Violence.&amp;quot; (Kayat ang daglat ng aming samahan ay AKKAPKA-CANV.) Nagbigay kami ng mga seminar tungkol sa active non-violence kapwa sa mga mahihirap at mga propesyonal, ganoon din sa mga madre, pari, at mga obispo, kasama na rin si Cardinal Vidal sa Cebu. Umabot ang aming mga seminar mula Isabela sa Norte, hanggang Basilan sa Mindanao. At lahat ng aming mga naimpluwensiyahan, lalo na yaong mga nagpoprotestang tulad namin na nasa lansangan laban sa rehimeng Marcos, ay gumamit ng mga kaparaanang di-marahas at mapag-alay-dangal.</body>
<link>http://www.philstar.com/Article.aspx?articleId=257187&amp;publicationSubCategoryId=94</link>
</article>
<article>
<title>'Dress code' sa mga jeepney driver</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>July</month>
<day>11</day>
<year>2004</year>
</date>
<body>MARAMING beses nang pinuna ng BANTAY KAPWA ang tungkol sa marusing na pananamit ng ilang mga jeepney drivers. Marami ang nagrereklamo na may mga tsuper na dehins goli at nangangamoy lalo na kapag pinagpapawisan. May mga driver na nakasando at shorts habang pumapasada. Bukod sa dress code dapat ding bigyang ngipin ang mga sumusunod: May mga driver na sobrang manigarilyo na sumasabay ang pag-buga lalo na ng mga lumang sasakyan. May malakas ding magpatunog ng stereo na halos mabingi ang mga pasahero sa ingay. Ayon kay Ellen Bautista, chairperson ng Land Transportation Franchising Regulatory Board. (LTFRB), huhuliin ang mga driver na hindi nagsusuot ng uniporme na nakasaad sa LTFRB. Ayon kay Bautista na dapat patunayan ng mga driver na silay disente at kagalang-galang sa mga pasaherong kanilang pinaglilingkuran.</body>
<link>http://www.philstar.com/Article.aspx?articleId=257193&amp;publicationSubCategoryId=94</link>
</article>
<article>
<title>Editoryal - Marami pang magiging Angelo de la Cruz</title>
<author></author>
<date>
<month>July</month>
<day>13</day>
<year>2004</year>
</date>
<body>NANGAKO ng 10 milyong trabaho si President Arroyo. Magandang pangako. Kung matutupad niya ito, maaaring sa darating na panahon ay wala nang mga tambay, palamunin at pasanin ng gobyerno. Kung may mga trabaho, busy ang lahat at angisa sa magandang epekto, bababa ang crime rate. Pero pinakamagandang magiging resulta kung magkakaroon ng 10 milyong trabaho mababawasan na ang mag-aabroad. Bababa na ang bilang ng mga OFWs. Wala nang pupunta sa Saudi Arabia, United Arab Emirates, Kuwait, Hongkong, Singapore, Japan, Taiwan at maski sa Iraq, kung saan ay naroon si Angelo dela Cruz na binihag ng mga rebeldeng Iraqi. Si De la Cruz ay isang truck driver na naka-base sa Saudi Arabia. Naghatid siya ng crude oil sa bayan ng Falluja sa Baghdad, Iraq nang masabat ng mga rebelde at binihag. Binantaang pupugutan ng ulo kapag hindi inalis ang tropang Pinoy sa Iraq. Matigas ang gobyerno. Hanggang ngayon hawak pa ng mga rebelde si De la Cruz at binigyan pa ng palugit ang gobyerno. Nahaharap sa isang matinding pagsubok si Mrs. Arroyo. Pitong araw pa lamang siya nakakaupo mula nang manumpa noong June 30 ay nabulabog na ang kanyang pamahalaan nang bihagin si De la Cruz. Isang problemang mahirap desisyunan. Marami ang tinitimbang. Bagamat 51 lang ang miyembro ng Philippine contingent doon, para bang isang batalyon na ang nakadagang problema sa kanyang balikat. Ang ganitong problema na kasangkot ang kalagayan ng overseas Pinoy worker ay ikalawa na. Una ay noong bitayin si Flor Contemplacion na wala man lang nagawa ang gobyerno ni President Fidel Ramos. Walang kamalay-malay ang Labor department noon na may isang Pinay na bibitayin. Pinatay sa pamamagitan ng pagbigti si Flor. Umiyak ang maraming Pinoy sa awa. Ngayon, bagamat kakaiba ang kaso ni De la Cruz, wala siyang pinatay at isang karaniwang driver lamang, mas magiging matindi sapagkat hindi siya kasangkot sa away ng mga bansa na naging dahilan para siya bihagin. Pupugutan siya dahil ayaw alisin ang tropang Pinoy. Mahirap ang kanyang kalagayan. Siya ang magiging sakripisyong tupa.&amp;quot; Matinding pagsubok kay Mrs. Arroyo ang nangyari kay De la Cruz na nagkataong ka-probinsiya niya. Mahirap ang sitwasyon. Maaaring palayain at pugutan ang kawawang OFW na nangibang bansa para sa pamilya. Sana, makabalik siyang buhay. Kung makakaligtas si De la Cruz, karangalan ni Mrs. Arroyo. Kung magkakaganyan, dapat lang na isulong niya ang pangakong trabaho para hindi na masundan ang OFW na si Angelo de la Cruz. Wala nang aalis para magtrabaho sa ibayong dagat.</body>
<link>http://www.philstar.com/Article.aspx?articleId=257410&amp;publicationSubCategoryId=94</link>
</article>
<article>
<title>Cabinet secretary niregaluhan ng magandang 'pokpok'</title>
<author>BALITANG SPECIAL Ni Deo Macalma</author>
<date>
<month>July</month>
<day>13</day>
<year>2004</year>
</date>
<body>ALAM nyo bang niregaluhan ng maganda at maputing pokpok ang isang Cabinet secretary? Ayon sa aking bubuwit, happy birthday kay Bokal Miriam Mendoza ng Cavite; Josef Jerome Nuevo, Ross Reyes, Mac Solana, Ronnette Chavez at Capt. Dennis Williams ng US Embassy. * * * Alam nyo bang niregaluhan ng mamahaling pokpok ang isang miyembro ng Gabinete ni President Gloria Macapagal-Arroyo. Ayon sa aking bubuwit, kaya naman pala napakamahal ang pokpok na iniregalo kay Sir ay dahil napakaganda naman. Ito ay artistahin, talo pa nga ang ibang actress sa puti, sexy at ganda nito. Kumbaga sa Luck 9, ito ay Kartada Nuwebe na. Kaya lang, ang presyo nito ay hindi pang-Ilocano. Ang ibinayad pala ng negosyanteng nagregalo kay Secretary ay limpak-limpak na P60,000. Ang mahal namang putahe yan? * * * Ayon sa aking bubuwit, ang nasabing pokpok ay idineliver sa isang kuwarto sa Shangrila Hotel-Makati City. Siyempre, pagdating sa hotel ay nag-shower na sila at nagloving-loving. Kaya lang, habang nagsisimula na ang romansahan, nagkaroon ng problema. Ayaw mag-land of the morning ang barangay chairman ni Mr. Secretary. Sa kabila ng mga pahimas-himas at iba pang romansang ginagawa ng magandang prosti, talagang ayaw magalit si barangay chairman. Hindi siguro nakapag-baon si Sir ng blue pill na tinatawag. O baka naman palyado na ang kanyang puson kaya hindi siya puwedeng uminom ng viagra. * * * Ayon sa aking bubuwit, dahil talagang ayaw sumaludo si barangay chairman,&amp;nbsp;ang ginawa na lamang ni Sir ay natulog. Tinulugan yung first clas pokpok na iniregalo sa kanya. Siguro, pasalamat na rin yung pokpok kasi medyo amoy hukay na si Mr. Secretary. Kaya pala hirap nang makipaglibing si Sir. Ayon sa aking bubuwit, ang Cabinet secretary na niregaluhan ng isang contractor ng pokpok worth P60,000 ay walang iba kundi si Naku, anong kontrata naman kaya ang kapalit nun? Ang Cabinet secretary na hindi tinayuan ng barangay chairman&amp;nbsp;ay walang iba kundi si Siya ay walang iba kundi si Secretary F. as in Foxrot.</body>
<link>http://www.philstar.com/Article.aspx?articleId=257426&amp;publicationSubCategoryId=94</link>
</article>
<article>
<title>Mga pulis sa SPD sukang-suka na sa ugali ni Sr. Supt. Ronald Sabug</title>
<author>BANAT NI BATUIGAS Ni Bening Batuigas</author>
<date>
<month>July</month>
<day>14</day>
<year>2004</year>
</date>
<body>SUMULAT sa akin ang mga concerned policemen sa Southern Police District para ireklamo ang panggagatas sa kanila ng kanilang opisyal na si Sr. Supt. Ronaldo Sabug, ang hepe ng District Inspectorate Unit ng SPD. Kung hindi pa kikilos si SPD director Chief Supt. Prospero Noble sa karaingan nila, nagbabanta silang gagawa ng hakbang na maaaring mauwi sa karahasan. Ang mensahe ng concerned policemen ng SPD kay Sabug ay tigilan na niya ang kanyang maling gawain. Ang makonsensiya na dahil pati kinikita niya sa &amp;quot;kotong&amp;quot; ay ipinapakain niya sa kanyang pamilya. Alam ng mga sumulat sa akin na itatanggi ni Sabug ang mga akusasyon nila, pero handa silang patunayan ito sa isang forum para magkaalam-alaman na, he-he-he! Sobra na ang galit ng rank-and-file ng SPD kay Sabug ah, di ba mga suki! Hiniling ng sumulat na iparating din natin ang problema nila kay bagong upo na Interior Sec. Angelo Reyes dahil talamak na ang pangbuburaot ni Sabug sa kanila. Anila, kilala si Sabug sa SPD sa lupit nito sa tao. Maski ang mga tauhan niya mismo ay isinusuka ang ugali niya. Kapag ang isang police umano ay may kaso sa opisina ni Sabug tulad ng pag-aabsent at kung ano pa, aba automatic ang subpoena mo para magreport ka. Diretsahan kang hihingan ng kape, asukal at typewriting na tatlong ream at iba pang gamit. Pati gamit ng computer niya sa bahay tulad ng ink ng printer ay sa iyo rin ipapasagot, anang sulat na natanggap natin, he-he-he! Negosyo na itong ginagawa ni Sabug ah. Paano uunlad itong kapulisan natin eh mismo mga superior nila ay mali ang itinuturo sa kanila? Pero hindi natatapos ang problema mo sa pagbigay sa mga kahilingan ni Sabug, anang sulat. Kasi may sakit na limot pala si Sabug at kapag minalas ka, aba kakasuhan ka kahit nag-abot ka na. At doon, kikita siyang muli dahil hihingan ka ng P3,000 bilang areglo sa kaso mo. Ang pinakamababa ay ang pagpainom sa kanya sa mga nightclub at mas OK kung may ka-table pa siya. Kung walang-wala naman ang pulis, puwede na ang P1,500 at isang bote ng Fundador na may tenga pa. Grrr! Ano ba yan? At hindi lang sa kanyang opisina terror si Sabug. Pati vendor pala sa Upper Bicutan ay kinokotongan din niya ng P800 tuwing Biyernes. Ang tibay naman ng dibdib mo, Col. Sabug, Sir? Kapag hindi umano nagbigay ang mga vendors, tiyak ipapa-raid ni Sabug ang kanilang puwesto sa presinto na may sakop sa kanila. At kapag lasing umano si Sabug magwawala ito sa puwesto ng vendors at pagsisisipain ang kanilang paninda, he-he-he! Akala ko itong grupo ni SPO4 Jun Lim ng anti-vice ng Mandaluyong City police ang may hawak ng trono bilang terror ng vendors. Kaya naniniwala ang mga kausap ko, na kapag patuloy na si Sabug ang hahawak ng kaso ni SPO4 Arsenio Mangulabnan, ang dating hepe ng anti-drug unit ng Makati City police na kumpare ni overstaying police chief Sr. Supt. Jovy Gutierrez, eh malamang ililigwak ito. Kasi nga panay daw ang inom nina Sabug at Mangulabnan sa mga nightclub sa Roxas Blvd., anang sumbong sa akin.</body>
<link>http://www.philstar.com/Article.aspx?articleId=257547&amp;publicationSubCategoryId=94</link>
</article>
<article>
<title>Ang pamatok ni Jesus</title>
<author>ALAY - DANGAL Ni Fr. Jose C. Blanco, S.J.</author>
<date>
<month>July</month>
<day>14</day>
<year>2004</year>
</date>
<body>ANG pamatok ay karaniwan nang nangangahulugan ng pagsisilbi, pagkaalipin o di kayay nakakaaping pasanin. Sa mga Hebreo, ang pamatok ay nangangahulugan ng batas at mga hinihingi nito. Ito ay mga pabigat. Subalit kay Jesus, ang pamatok ay hindi mabigat o pampabigat. Ito ay magaan at may kabuluhan o kahulugan. (Mt. 11:25-30) &amp;quot;Nang panahong iyoy sinabi ni Jesus, Pinasasalamatan kita, Ama, Panginoon ng langit at lupa, sapagkat inilihim mo ang mga bagay na ito sa marurunong at matatalino at inihayag sa mga may kaloobang tulad ng sa bata. Oo, Ama, sapagkat gayon ang ikinalulugod mo. &amp;quot;Ibinigay sa akin ng aking Ama ang lahat ng bagay. Walang nakakikilala sa Anak kundi ang Ama, at walang nakakikilala sa Ama kundi ang Anak at yaong marapating pagpahayagan ng Anak. &amp;quot;Lumapit kayo sa akin, kayong lahat na napapagal at nabibigatan sa inyong pasanin, at kayoy pagpapahingahin ko. Pasanin ninyo ang aking pamatok, at mag-aral kayo sa akin; akoy maamo at mababang-loob, at makasusumpong kayo ng kapahingahan para sa inyong kaluluwa. Sapagkat maginhawang dalhin ang aking pamatok, at magaan ang pasaning ibibigay ko sa inyo.&amp;quot; Ang kunin o dalhin ang pamatok ni Jesus ay hindi nangangahulugan ng pagdadala ng mabigat na pasanin. Ang simpleng pakahulugan nito ay ang pagsunod sa kalooban ng Diyos. At ganoon ang ginawa ni Jesus. Palagi niyang sinusundan ang kalooban ng Diyos. At para sa atin, ang pagsunod sa kalooban ng Diyos ay hindi rin magiging mabigat. Sapagkat mayroon tayong halimbawa  si Jesus. Sinunod niya ang kalooban ng Ama sa kanyang paghihirap sa hardin ng Getsemani. Sinunod niya ang kalooban ng Ama sa krus. Ang kalooban ng Ama kailanmay di magiging mapinsala sa atin. Ito ay may katuturan at makabuluhan. Kapag lagi nating sinusundan ang kalooban ng Ama, tayo ay palaging nabibigyan ng mga grasya. May galak sa pagtupad sa kalooban ng Diyos. May pag-asa. At ang gantimpala nito ay ang walang-hanggang buhay.</body>
<link>http://www.philstar.com/Article.aspx?articleId=257566&amp;publicationSubCategoryId=94</link>
</article>
<article>
<title>EDITORYAL - OFW ang naiipit dahil sa pakikisawsaw sa giyera</title>
<author></author>
<date>
<month>July</month>
<day>15</day>
<year>2004</year>
</date>
<body>HANDA nang i-pull out ang 51 miyembro ng peacekeeping mission sa Iraq. Mabuti naman. Maaaring mapalaya na ang truck driver na si Angelo de la Cruz. Hindi na siya magiging &amp;quot;sakripisyong tupa&amp;quot; kung sakali. Nakapagtataka ang matagal na pagpapasya ng gobyerno sa pag-aalis ng kakarampot na sundalo at pulis sa Iraq. Para bang may kinatatakutan o may gustong patunayan ang gobyerno ni President Arroyo. Gustong ipakita kay US President George W. Bush na hindi umaatras sa laban ang Pilipinas. Kasama kahit saan. Ngayoy nakikita na ang epekto ng pakikilahok ng Pilipinas sa giyera ng Kano, pati ang kaawa-awang OFW na tahimik na nagtatrabaho sa Saudi Arabia ay binihag. Iyon ang premyo sa kaawa-awang si De La Cruz na kaya nagtungo sa Saudi Arabia ay para mapaoperahan ang bulag na mata ng bunsong anak. Nabihag si Angelo ng mga militanteng Iraqi habang nagdedeliber ng krudo sa isang bayan sa Baghdad. Nagdemand ang militanteng Iraqi na alisin ang tropang Pinoy sa kanilang bansa at kung hindi, pupugutan nila ng ulo si De la Cruz. Matigas ang gobyerno at hindi agad tuminag sa banta. Ano nga ba ang mahihita ng Pilipinas sa pakikilalahok sa giyera ng mga Kano? Malinaw na malinaw ang sagot dito  ang mapahamak ang mga OFWs at maapektuhan ang kanilang pamumuhay kagaya ng nangyari kay De la Cruz. Sa pagkakabihag kay De la Cruz, walang naging kawawa kundi ang kanyang pamilya na naghihintay sa perang padala niya. Hindi na naman dapat magpadala ng tropang Pinoy sa Iraq. Ang 51 humanitarian contingent na binubuo ng 43 sundalo at 8 pulis ay hindi naman masasabing tumutulong sa mga nasalanta ng digma. Mga baril ang kanilang dala roon. Giyera ang hanap. Umaayuda sa mga sundalong Kano at Briton. Kung ang hangad ng Pilipinas ay makatulong, bakit hindi magpadala ng mga doktor, nurses o social worker? Sa halip na sa Iraq dalhin ang 51, ang mga teroristang Abu Sayyaf ang kanilang hanapin. Hindi pa mababansagang nakikisawsaw o nakikilahok sa giyera ng Kano. Hayaan sila sa giyera nila. Kaya nila iyon. Mayroong sariling problema ang Pilipinas na mas dapat pagtuunan ng pansin. Tama na ang pagpapakitang gilas sa US. Mabuti at nakapagpasya rin ang gobyerno sa pag-aalis ng tropang Pinoy sa Iraq. Mababawasan ang pangamba ng mga Pinoy sa Saudi Arabia at ibang bansa sa Gulf.</body>
<link>http://www.philstar.com/Article.aspx?articleId=257648&amp;publicationSubCategoryId=94</link>
</article>
<article>
<title>Secretary Reyes siyasatin si Vice Mayor Lacuna</title>
<author>AKSYON NGAYON Ni Al G. Pedroche</author>
<date>
<month>July</month>
<day>15</day>
<year>2004</year>
</date>
<body>DAPAT imbestigahan ng bagong Kalihim ng Department of Interior and Local Government na si Angelo Reyes ang Vice Mayor ng Maynila na si Danny Lacuna. Malas ng kaibigan kong publisher at editor-in-chief ng Saksi na si Joey Venancio. Inireklamo ni Joey na sa harap ng mga pinagpipitaganang tao sa isang kilalang restawran sa Maynila ay pinaliguan siya ng mura at hinamon pa ng away ng bise alkalde. Naganap ang insidente sa Caf&amp;eacute; de Malate nung Biyernes ng gabi. Nilapitan diumano ni Vice si Joey at walang kaabug-abog na pinagmumura siya at hinamon ng away. Ayon kay Joey, mukhang senglot si Vice. Siguro nga. Hindi naman marahil gagawin ng isang taong nasa katinuan ang ganyang kabastusan. Nagwala raw si Vice dahil sa nalathala sa pahayagang hawak ni Joey bago mag-eleksyon (na nalathala rin sa ibang tabloid) tungkol sa questionable wealth ni Lacuna. Magugunita na ang lahat halos ng tabloid, ay inihabla ng libelo ni Lacuna dahil sa naturang balita. Okay lang iyan. Kahit sino, opisyal man o ordinaryong taoy may karapatang maghabla kung naaagrabyado. Pero ang murahin mo sa publiko kahit pa hamak na taong-grasa ay karumal-dumal. At ang inalipusta pay hindi taong grasa kundi kumakatawan sa media sector. Hindi lang tao ang dinapurak mo kundi ang propesyon, alam mo iyon? Witness sa insidente ang mga kakuwentuhan niya nang mga sandaling yaon na sina dating DOTC secretary Bebot Alvarez, retired Philippine Coast Guard chief Vice Admiral Reuben Lista at ang newspaper publisher na si Isagani Yambot. Mabuti naging mahinahon si Joey at hindi pumatol. Pero tama ang kanyang desisyon na magsampa ng demanda laban kay Vice. Grave misconduct and act unbecoming of a public official ang ipinamalas ni Vice. Sanay asikasuhin ni Sec. Reyes ang pagsisiyasat sa opisyal na ito. Vice Mayor, daig pa nyo ang Presidente ng Pilipinas na hindi nakaliligtas sa batikos ng media. Huwag kang balat-sibuyas at sumagot ka nang maayos sa mga isyung ibinabato sa iyo. Ano ka Gestapo? Asal Hitler ang ginagawa mo. Baka kung malasin pa ang bansa at ikaw ang maging Presidente balang araw, hindi lang martial law ang idideklara mo kundi iluluto mo sa malaking pugon ang iyong mga kaaway tulad ng ginawa ni Hitler.</body>
<link>http://www.philstar.com/Article.aspx?articleId=257660&amp;publicationSubCategoryId=94</link>
</article>
<article>
<title>2 customer nasunog ang buhok at nakalbo sa isang sikat na beauty parlor</title>
<author>BALITANG SPECIAL Ni Deo Macalma</author>
<date>
<month>July</month>
<day>15</day>
<year>2004</year>
</date>
<body>ALAM nyo bang nasunog ang buhok at nakalbo ang dalawang customer ng isang sikat at mamahaling beauty saloon? Ayon sa aking bubuwit, happy birthday kay Defense Sec. Eddie Ermita, Mr. PLDT Manny Pangilinan, Luz Fernandez, Dra. Carmen Juson, Concon Garcia ng RPN-9, Melit Araneta ng MetroBank, William Tee ng Palawan at Mrs. Paulette Joy See from Richard See ng Regent Foods. * * * Alam nyo bang hindi rin pala safe ang magpa-beauty sa mga sikat at mamahaling beauty parlor? Ayon sa aking bubuwit, ito ang naranasan ng dalawang kababaihan na may pagka-sosyal. Dahil nakakaangat sila sa buhay, siyempre kung magpaayos ng buhok o kaya ay magpaganda ay ang mga class na parlor ang kanilang pinupuntahan. Kaya lang, isinumpa na ng dalawang matronic beauty ang suki nilang parlor sa Makati City sapagkat nadisgrasya ang kanilang beauty. Kaya lang ay nahihiya naman silang magdemanda, baka pagtawanan daw ang kanilang beauty. Ayon sa aking bubuwit, si Madam A. ay nagpakulot sa isang babaing beautician. Matapos gupitan at lagyan ng gamot ay sinakluban ito ng parang helmet na panluto sa kanyang buhok. Habang niluluto ang kanyang buhok ay meron pang ibang ginawa yung beautician. Heto na, nang maalala ang kanyang customer, dali-daling binalikan. Nang buksan ang helmet ay napasigaw ang customer sapagkat nasunog ang kanyang buhok. Nakalbo ang bumbunan ng babae. * * * Ayon sa aking bubuwit, ito namang si Madam B. ay nagpa-extenso. Ewan ko ba kung ano ba yung mga tinatawag nilang rebond, extenso, etc. Dahil malandi naman yung nag-asikaso sa kanyang bading nasobrahan din ang luto sa kanyang buhok. Nasunog. Nagtayuan na lamang ang mga natira niyang buhok. Galit na galit din ang kawawang customer. Kaya lang, kahit tadtarin pa nila yung mga beautician, hindi na maibabalik ang kanilang magandang buhok. * * * Ayon pa sa aking bubuwit, ang ikinagagalit ng dalawang biktima ay hindi sinuspinde o tinanggal ang dalawang pabayang beautician nila. Meron pang kakaibang style ang parlor na ito para mapamahal ang bayad at para mapilitang mag-tip ang customer. Kapag nagpagupit ka, ibang tao ang magsi-shampoo, iba ang taga-punas ng buhok, iba ang taga-dryer ng buhok at iba rin ang taga-gupit. So bilang customer, obligado kang magbigay ng tip sa kanilang lahat. Yan ang racket. Ayon sa aking bubuwit, ang sikat at mamahaling beauty parlor na inireklamo dahil nasunog ang buhok at nakalbo ang dalawa nilang customer ay ang Piandre Saloon sa Greenbelt, Makati City.</body>
<link>http://www.philstar.com/Article.aspx?articleId=257681&amp;publicationSubCategoryId=94</link>
</article>
<article>
<title>&amp;quot;Disc Jockey ni rape ng tatlong lalake&amp;quot;</title>
<author>CALVENTO FILES Ni Tony Calvento</author>
<date>
<month>July</month>
<day>16</day>
<year>2004</year>
</date>
<body>KAMAKAILAN, LUMAPIT SA PROGRAMANG AKING DINIDIREK, &amp;quot;ANG ISUMBONG MO KAY TULFO&amp;quot; ANG ISANG MAGANDANG DISC JOCKEY NA TAGA TACLOBAN, LEYTE UPANG IREKLAMO ANG TATLONG LALAKE NA TAGA RUON NA GUMAHASA SA KANYA. GANG RAPE ANG GINAWA SA DJ NA ITO. Si Amy (di tunay na pangalan) ay disc jockey sa isang local radio station sa Tacloban, Leyte. Sa hirap ng buhay ngayon, ang mga babae ay nagtratrabaho na rin upang kumita para makatulong sa kanilang pamilya. Ito rin ang gustong mangyari ni Amy. Hindi lamang isang trabaho ang pinasukan niya, kundi nagsideline pa siya sa sales. Nagbebenta si Amy ng ibat ibang safety devices. Mga fire alarms, tear gas, fire extinguishers at iba pang bagay. Dito nila nakilala ang mga suspects na diumanoy gumahasa sa kanya. Kinilala niya ang mga ito na sina Anthony at Alvin Silva. Anak ng may-ari ng ELJ Security and Investigation Office, ang address ay sa GB HOMES, CAIBAAN, TACLOBAN CITY. Kasama nila ang kanilang kaibigan na ang pangalan ay kinilala na si Joseph Angelo Pastor, alyas &amp;quot;Gie-Gie.&amp;quot; Mga taga Tacloban, Leyte daw ang mga ito. Prospective clients ni Amy ang kompanya kung saan nagtratrabaho ang mga ito. Mga kabigan, sa larangan ng Sales, kailangan ang pagiging aggressive ng isang sales person. Dahil dito, iniiwan niya ang kanyang sariling bukas sa ibat ibang uri ng harassment. The most common of which is &amp;quot;sexual harassment.&amp;quot; Hindi nakaligtas si Amy sa ganitong uri ng harassment. Katunayan, matinding pambababoy ang ginawa sa kanya. Ilang ulit siyang iniimbita ng mga suspects para lumabas at gumimik. Nung May 27, 2004, sa kagustuhan ni Amy na makapagbenta ng safety devices sa kumpanya ng mga Silva, pinaunlakan niya ang paanyaya ni Alvin Silva. &amp;quot;Sinabi kong di talaga ako sumasama sa gimik. Pero dahil mapilit sila, pumayag akong hanggang 10 pm lamang kami. Sinabi ko rin na hindi kami lalayo sa bahay ko,&amp;quot; bigkas ni Amy. Sinundo siya ni Anthony at ang kaibigan nitong si Gie-Gie na naka motorbike. Muntik na siyang hindi sumama dahil isasakay siya sa motorbike at tatlo sila dun. Subalit dahil malapit lang ang videoke bar na pupuntahan nila, pumayag na siya. Sa SHINDIG VIDEOKE siya dinala. Sing-a-long lang daw. Nung nandun na sila, pilit siyang pina-iinom ng beer. &amp;quot;Sinabi kong hindi ako umiinom, pero si Anthony Silva, sabi sa akin, isa lang daw. Pagbigyan ko daw sila at hindi daw kami aalis kung hindi ako iinom ng beer kahit isa. Pinagbigyan ko na rin.&amp;quot; paliwanag ni Amy. Napansin ni Amy na yung isang boteng light beer na iniinom niya ay hindi maubos-ubos. Tuwing pupunta siya sa CR, pagbalik niya puno na naman ang baso niya. Nang tanungin niya si Anthony, sabi nito dinagdagan lang daw ng ice. Mga bandang 11 p.m., dumating si Alvin sa videoke bar. Napansin ni Amy na panay ang bulungan ng grupo. &amp;quot;Nagpapahatid na ako sa kanila pero sabi nila na ubusin lang daw naming yung aming beer. Inubos ko yung isang bote pero biglang nahilo ako. Nanghina ang aking tuhod at hirap na akong tumayo at lumakad. Inilalayan nila ako at sabi ko, iuwi na nila ako.&amp;quot; Kwento ni Amy. Sa halip na dalhin siya sa bahay niya, dinala siya nung tatlo sa bahay ni Anthony. Sandaling inuupo siya sa sofa at pagkatapos ay binuhat daw siya at dinala sa kwarto. Dun ay hinubaran siya ng damit. Hinawakan ang mga paa niya at kamay habang inihiga sa kama. Bagamat ang pakiramdam daw niya ay nahihilo siya, may malay siya at alam niya ang mga nangyayari. Hinang-hina siya para lumaban. Naramdaman daw niya, diumano, na habang ginagamit siya ni Anthony, pilit naman ipinapasok ni Alvin ang kanyang daliri sa ari niya. Si Gie-Gie naman daw ang hinahalikan siya sa labi at ipinapasok ang dila niya na halos masuka ang babaeng DJ. &amp;quot;Binaboy nila ako. Para silang wala sa katinuan at parang naka-droga. Naghysterical ako at walang tigil ang pag-iyak. Silang tatlo ni rape ako,&amp;quot; umiiyak na sinalaysay ni Amy. Ang kaso ni Amy ay kinalap ni Alin Garganera-Ferrer. Tinulungan si Amy na magfile sa Department of Justice ng kasong RAPE. PANOORIN ANG KABUAN NG KASONG ITO, TAMPOK BUKAS SA &amp;quot;ISUMBONG MO KAY TULFO,&amp;quot; 6 to 7 pm sa RPN 9. Hosted by Ramon Tulfo. PARA SA ANUMANG COMMENTS O REACTIONS MAARI KAYONG MAGTEXT SA 09179904918. MAARI DIN KAYONG TUMAWAG SA 7788442. (NAIS KONG KUNIN ANG PAGKAKATAONG ITO NA BATIIN ANG ISANG KAIBIGAN NG HAPPY 40TH BIRTHDAY. SI MS NANCY RAMOS, MANAGER NG UCPB SAN PEDRO, BRANCH. IMBITADO KAYONG LAHAT SA SAISAKI, MANILA HOTEL, &amp;quot;COWRIE GRILL&amp;quot; SAGOT NI JOY AMIL ANG GASTOS.)</body>
<link>http://www.philstar.com/Article.aspx?articleId=257805&amp;publicationSubCategoryId=94</link>
</article>
<article>
<title>EDITORYAL - National Anti-Poverty Commission,sige nga !</title>
<author></author>
<date>
<month>July</month>
<day>17</day>
<year>2004</year>
</date>
<body>MARAMING mahirap. Dahil sa kahirapan ng buhay kaya maraming Pinoy ang nangingibang bansa para humanap ng ikabubuhay. Isa na riyan si Angelo de la Cruz na binihag ng mga militanteng Iraqi. Marami ang walang sariling bahay at lupa kaya nakatira sa ilalim ng tulay, pampang ng estero, tabi ng riles, waiting sheds at meron din sa mga kariton. Marami ang walang trabaho kaya marami rin ang hindi nakakain ng tatlong beses sa maghapon. Ang kahirapan ay pinatindi nang walang tigil na pagtataas ng presyo ng langis, liquefied petroleum gas, pasahe at mga pangunahing bilihin. At kahit na hirap na hirap na ang mga Pinoy at hindi na makaahon sa kumunoy ng kahirapan, sila pa rin ang binabalak kargahan ng kung anu-anong buwis ng pamahalaan para mapunan ang lumalaking budget deficit. Ngayoy binubuhay na naman ang pagta-tax sa text messaging. Kung anu-ano pa ang naiisip pagkunan ng buwis na ang mahihirap ang kasangkot. Kakatwang hindi naman nila kayang habulin ang mga mayayamang tax cheaters na bilyong piso ang nananakaw sa kaban ng bansa. Maraming mahirap at habang tumatagal lalo pa silang nababaon sa kumunoy ng kahirapan. Kamakalawa ay ini-appoint ni President Arroyo si Vice President Noli de Castro bilang kanyang &amp;quot;alternate&amp;quot; para pamunuan ang National Anti-Poverty Commission (NAPC). Si De Castro ang magiging opisyal na tagapamahala ng mga programa o proyekto ng gobyerno para sa mga mahihirap. Bilang tagapamahala ng NAPC, hindi lamang Vice President ang magiging papel ni De Castro, siya pa rin ang deputy president. Ang NAPC ay matagal nang nalikha at ang author nito ay walang iba kundi si President Arroyo noong siya pa ay senador. Ito ay nasa ilalim ng Republic Act 8425. Tugunan ang pangangailangan ng mga mahihirap. Tuparin ang mga pangako na hahanguin sila sa kahirapan. Huwag gamitin sa pansariling kapakanan ang mga mahihirap. Tulong ang kanilang kailangan. Ngayong si De Castro ang itinalagang mamamahala sa NAPC, huwag naman sana niyang biguin ang mga mahihirap. Galing din sa mahirap na pamilya si De Castro at alam niya kung paano ang buhay-mahirap. Tutukan niya ang mga programa at proyekto para sa mahihirap. Siguruhing ang proyekto ay para sa mahihirap at hindi sa mga mayayaman. Huwag na sanang gamitin ang mahihirap para sa pansariling kapakanan.</body>
<link>http://www.philstar.com/Article.aspx?articleId=257889&amp;publicationSubCategoryId=94</link>
</article>
<article>
<title>Pinoy,alipin sa ibang bansa</title>
<author>AKSYON NGAYON Ni Al Pedroche</author>
<date>
<month>July</month>
<day>17</day>
<year>2004</year>
</date>
<body>NAKALULUNGKOT talaga. Marami ang nagtatapos sa kolehiyo na walang makitang magandang hanapbuhay sa Pilipinas. Kaya kahit trabahong domestic helper sa ibang bansa ay papasukin. Di ba malaking insulto ito sa kanilang pagkatao? Propesyunal sila pero ang bagsak nilay mga alila. Kapag minalas-malas pay ginagahasa at pinapatay ng kanilang malulupit na amo. Pero hindi sila masisisi. Survival na ang pinag-uusapan. Kailangan nilang kumita hindi lamang para sa sarili kundi para sa kanilang pamilya. Sa kabila ng panganib sa Middle East, hindi maawat ang mga Pilipinong gustong magka-trabaho doon. Oo, kahit pa marami na ang naiulat na napatay ng mga terorista sa Iraq. Anila, mas mabuting mamatay sa Iraq kaysa magutom ang kanilang pamilya sa Pilipinas. Hindi naman kalakihan ang sahod ng mga Pilipinong nagtatrabaho sa Gitnang Silangan lalu pat ikukonsidera ang malaking panganib sa kanilang buhay. Sa kabila nitoy handa silang magbuwis ng buhay. May isang nagsabi pa na kung mamamatay siya sa Iraq, mayroong malaking benepisyong matatanggap ang kanyang pamilya. Pero kung mananatili siya sa Pilipinas, walang magandang kinabukasang inaasahan ang kanyang mag-anak. Nakalulunos ang imahe ng ating bansa sa mata ng daigdig. Na tayoy bansa ng mga taong nagpapabusabos sa ibang nasyon dahil sa sariling bayan ay walang makain. Sana, ang insidente tungkol kay Angelo dela Cruz, ang Pinoy driver na hinostage sa Iraq ay magsilbing pampukaw sa isip ng ating pamahalaan na sa maraming taon ay walang nagawa para iangat ang kabuhayan. May pangako si Presidente Arroyo na lilikha ng milyun-milyong empleyo. Pero iyan din ang ipinangako noon ni Presidente Cory Aquino na hindi naman natupad. Itoy dahil na rin sa talamak na korupsyon sa ating gobyerno. Ang salaping dapat sanay nakalaan sa pag-aangat ng kabuhayang pambansa ay naibubulsa ng mga tiwaling nangungurakot sa pamahalaan. Kung may konsensya ang mga tiwali sa gobyerno, dapat ay masurot ang kanilang budhi sa harap ng mga pangyayari ngayon. Tapusin na ang kabanata sa ating bansa na ang mga Pilipino ang ating pangunahing produktong panluwas para gawing alipin sa ibang bansa.</body>
<link>http://www.philstar.com/Article.aspx?articleId=257894&amp;publicationSubCategoryId=94</link>
</article>
<article>
<title>Kaso ni Manila Vice Mayor Danny Lacuna nasa Ombudsman na</title>
<author>ORA MISMO Ni Butch M. Quejada</author>
<date>
<month>July</month>
<day>17</day>
<year>2004</year>
</date>
<body>SANGKATUTAK na kaso ang isinampa ni Joey Venancio, NPC Director at publisher ng diyaryong Saksi sa tanggapan ng Ombudsman versus Lacuna. Sa dami ng kasong isinampa kay Lacuna, conduct unbecoming of public official lang ang natandaan ng mga kuwago ng ORA MISMO. Take note, Manila Mayor Lito Atienza, Your Honor! Limang araw pa pala bago malaman ang docket number kaya relax lang muna ulit sa Caf&amp;eacute; de Malate, Vice? Habang nasa Ombudsman ang mga kuwago ng ORA MISMO, sangkaterbang text messages ang natanggap ni Venancio sa kanyang cellphones. Panay death threats! Hindi naman solo flight si Joey nang dumating sa Office of the Ombudsman kahapon ng hapon kasama nito si Mr. Jerry Yap, NPC Director, Vice Chairman, Committee on Press Freedom at Vice Prez ng NAIA Press Corps Inc. Ika nga, sinuportahan ni Jerry si Joey! Kaya happy sila ng magkita. Ika nga, nakangiti, abot hanggang tenga! He-he-he! Magandang kaibigan pala itong si Director Jerry Yap, hindi nang-iiwan ng friend! Mabuhay ka Doctor Yap este mali Director Yap pala. Balik isyu, matindi kasi ang ginawa ni Lacuna kay Joey noong July 9, 2004, Biyernes ng gabi inside Caf&amp;eacute; de Malate, kasi hinamon nito ng away, pinagmumura at halos pagtulakan daw si Venancio nang maulol este mali nang magwala sa KTV bar. Ang gaganda ng babae dito at flawless, Inday Bandido este mali Badidoy pala. Ang pinakamasakit kay Joey saksakan ang dami ng tao ng mga oras na iyon at ngayon lang pala siya nalalaki sa talambuhay niya. Parang pinagsasampal ito ng mura sa mukha. Nagtalsikan ba ang mga laway he-he-he! Just asking Director Joey? Pero sa totoo lang hindi pala talagang papatulan ni Joey si Vice ng mga oras na iyon hindi siya ulol este mali naloloko pala dahil alam ni Director Venancio na malalaki ang mga aso este mali security escorts pala ang nakabuntot kay Vice kahit saan sulok ng Caf&amp;eacute; de Malate ito magpunta? Ika nga, presidente ang dating. Sabi ni Joey, ang ikinagalit ni Vice sa kanya ay nang isulat niya ito sa Saksi tungkol sa umanoy ill gotten wealth nito. Natiyempung eleksiyon pa pala noon sa Manila. Ang sabi ni Joey, nagsampa ng kasong libelo si Lacuna laban sa kanya kaya ano pa ang dapat nitong ipagmaktol nasa Korte ang kaso. Desisyon lang ng court ang hinihintay para malaman kung sino ang right or wrong. Balat sibuyas ba si Lacuna? tanong ng kuwagong fixer sa DFA. Ewan hindi ko alam, sagot ng kuwagong manananggol. Gusto bang busalan ni Lacuna ang media para hindi ma-out of tune ang mga songs nila? anang kuwagong Kotong cop. Iyan ang hindi ko alam, sagot ng kuwagong SPO-10 sa Crame. Eh bakit nagwala si Vice Mayor Danilo Lacuna sa Caf&amp;eacute; de Malate? Ewan nga, eh! Ano ang magandang gawin para hindi na lumala ang issue? Baka naman umatras si Venancio pagdating ng pukpukan, Diyan masasagot kita. Nang ano? &amp;quot;Itanong mo kay Venancio ang tinatanong mo, kamote, he-he-he!</body>
<link>http://www.philstar.com/Article.aspx?articleId=257905&amp;publicationSubCategoryId=94</link>
</article>
<article>
<title>May secret deal sina GMA at Erap ?</title>
<author>HALA BIRA! Ni Danny Macabuhay</author>
<date>
<month>July</month>
<day>17</day>
<year>2004</year>
</date>
<body>ILILIPAT na si Erap sa kanyang resthouse mula sa pagkakabilanggo sa Camp Capinpin, Tanay, Rizal. Ang sarap namang bilanggo nito. Sa tawag pa lamang ng bago niyang bilangguan na resthouse, nagpapahiwatig na kaagad na hindi na siya naroroon bilang bilanggo kundi nagpapahinga lamang. Marami ang nagulat nang lumabas ang balita tungkol sa resthouse arrest ni Erap. Aalisin na siya sa kanyang detention quarters sa Camp Capinpin. Ang katanungan ng marami ay ano ba ang nangyari at biglang pumayag ang Korte samantalang noon pa man ay matigas na ang paninindigan ng Korte na tanggihan ang kahilingan ng house arrest ng mga abogado ni Erap? Bakit nga ba? Sari-saring interpretasyon ang lumalabas ngayon tungkol sa pagbaligtad ng Sandiganbayan. Subalit ang pinakamatinding usap-usapan ay ang tungkol sa diumanong secret deal nina GMA at Erap. Sinasabi na kasama raw dito ang pagkakapanalo ni Jinggoy Estrada bilang senador at ang promotion sa Supreme Court ni Sandiganbayan Presiding Justice Minita Chico Nazario na dumidinig ng mga kaso ni Erap. Dismayado ang mga special prosecutors. Masama ang loob nila na para daw silang trinaydor. Masakit nga naman ang nangyayaring ito. Akala ng marami ay ipauubaya na ang mga kaso ni Erap sa tunay na ikot ng hustisya. Sabi nga nila, let justice takes it own course. Kung ayon sa mga tunay na ebidensiya na walang kasalanan si Erap, eh di palayain siya. Parusahan naman siya kung makitaang talagang may kasalanan. Madame President, walang taguan. Hindi ba sinabi mo na magiging transparent ang administration mo? Patunayan mo ang pangako mo.</body>
<link>http://www.philstar.com/Article.aspx?articleId=257917&amp;publicationSubCategoryId=94</link>
</article>
<article>
<title>Editoryal - Para matigil ang gambling: I-ban ang cell phone</title>
<author></author>
<date>
<month>July</month>
<day>18</day>
<year>2004</year>
</date>
<body>KAKATWA ang balak ng Department of Education (DepEd) para matigil ang nagiging talamak na pagsusugal ng mga estudyante. Plano nilang I-ban ang paggamit ng cell phone sa mga eskuwelahan. Dati nang ipinagbabawal ang paggamit ng cell phone sa mga public at private schools pero ito ay habang may klase lamang sapagkat ginagamit ng mga estudyante para mag-cheat. Bukod sa ginagamit pang-cheat, nakakaistorbo rin ito sa klase. Tuwing class hours lamang bawal ang paggamit ng cell phone. Mula pa noong June 29, 1999 ipinagbawal ang paggamit ng cell phones sa loob ng klase. Si dating Education Sec. Andrew Gonzales ang nag-utos sa pagbabawal nito. Muling sinundan ang order noong April 2000. Pero ngayon ay matindi na ang pagbabawal sa paggamit ng cell phone dahil sa pagiging talamak ng campus gambling. Ang pagbabawal ngayon sa paggamit ng cell phone ay naging mahigpit sapagkat mismong ang Department of Justice ang nag-utos at ipinatutupad naman ng DepEd. Sabi ng DOJ, laganap ang high stake gambling. Kapag may cell phone ay madaling makataya ang mga estud- yante. Umanoy hindi lamang pustahan sa basketball ending ang kinalolokohang tayaan ng mga estudyante ngayon kundi pati na rin ang karera ng kabayo. Malaking pera umano ang involved sa tayaan sa campus. May paniwala kami na nagsimula ang pagbabawal ng cell phone dahil sa barilang nangyari sa pagitan ng anak ni dating Sen. Robert Jaworski at isang high school student. Umanoy sugal ang pinagmulan ng barilan na naganap sa compound ng isang kilalang restaurant sa Greenhills, San Juan. Hundred thousand umano ang sangkot sa nasabing tayaan sa basketball. Pero masyado naman yata ang paghihigpit sa pagkakataong ito sa paggamit ng cellphone. Paano naman ang ibang estudyante na hindi naman nagsusugal, pati ba sila ay apektado ng ban na ito? Paano kung magkaroon ng emergency na tawag? Ang dapat gawin ng DepEd ay magkaroon ng masusing surveillance katulong ang pulisya para masakote ang mga sindikato o financier ng campus gambling. Sila ang dapat durugin at hindi ang mga gumagamit ng cell phone. Biktima lamang ang mga estudyanteng tumataya. Mahalaga ang cell phone. Tama lang na i-ban ang paggamit nito sa panahon ng class hours at baka gamitin sa pandaraya pero ang ipagbawal dahil lamang sa lumalaganap na campus gambling ay hindi naman nararapat. Pag-isipang mabuti ito ng DepEd.</body>
<link>http://www.philstar.com/Article.aspx?articleId=257974&amp;publicationSubCategoryId=94</link>
</article>
<article>
<title>Walang dapat sisihin sa paglaki ng ulo ni Randy Sy kundi si Mayor Atienza</title>
<author>BANAT NI BATUIGAS Ni Bening Batuigas</author>
<date>
<month>July</month>
<day>18</day>
<year>2004</year>
</date>
<body>Kung lumaki man ang ulo ng video karera operator na si Randy Sy, nitong mga nagdaang mga araw, aba wala nang dapat sisihin pa kundi ang kanyang ninong na si Manila Mayor Lito Atienza. Kasi mga suki, nitong nakalipas na mga araw, walang humpay ang pag-raid ng mga tauhan ni P/Sr. Supt. Nilo Dela Cruz, ang hepe ng PAOCC sa Malaca&amp;ntilde;ang, pero tulad ng kasangga niyang si Buboy Go, ay nakatayo pa rin si Randy Sy. Sa totoo lang, mahigit na 100 makina ang nakumpiska ng mga tauhan ni Dela Cruz kina Randy Sy at Buboy Go, pero tuloy pa rin ang kanilang opearasyon. Kung mabilis itong mga tauhan ni Dela Cruz na mangumpiska ng mga makina nina Randy Sy at Buboy Go, eh ganoon rin sila kabilis magpagawa ng mga ito. Ang balitang nakarating sa inyong lingkod, nag-order na ng tig-50 makina ang dalawa para pamalit sa nawala sa kanila, he-He-He! Bakit tahimik ang kaibigan kong si Chief Supt. Pedro Bulaong, ang hepe ng Western Police District sa pambubulabog ng mga tauhan ni Dela Cruz? Parang sinampal na siya dito ah, di ba mga suki? Ang kumakalat sa ngayon sa kalye, marami ang tumatawag kay Dela Cruz, lalo na sa trusted lieutenant niya na si P/Insp. Wilson Quilala, para itigil na ang pangharabas nila. Kabilang na dito ang ilan nating mga kabaro na nananakot na bibirahin nila ang PAOCC, he-he-he! Mukhang maraming nasaktan sa mga katoto natin, pero mabilis naman ang tugon ni Dela Cruz na trabaho lang at walang personalan. Kasama pala itong kampanya ng PAOCC sa kautusan ni President Arroyo na puksain ang mga video games at video karera na salot sa kinabukasan ng mga kabataan, lalo na sa mga estudyante, eh noon pa natin isinisigaw na ang problema sa VK kabit sa droga pero hindi kumikilos ang pulisya natin. Pinatunayan lang ng PAOCC na sangkatutak ang makina nina Randy Sy at Buboy Go sa kaharian ni Atienza bunga sa sobrang dami ang nakumpiska nilang VK nga eh, bakit nauna pang umaksyon ang PAOCC laban kina Randy Sy at Buboy Go, imbes na ang kaibigan kong si Bulaong, na malapit kay GMA? Tiyak maghuhugas-kamay sa problemang ito si Mayor Atienza. Ang payo ko naman sa PAOCC, dapat huwag silang kumurap sa inumpisahan nila. Sa tingin ko kasi yong mga nakikinabang lang kina Randy Sy at Buboy Go ang nagagalit sa inyo, pero ang milyon na mga magulang hindi lang sa Maynila kundi sa buong Metro Manila ay pumapalakpak sa ginawa nyo, he-he-he! Nakakataba ng puso, di ba mga taga-PAOCC? Lalong lalakas ang palakpak ng Metro Manilans kung ang mga bodega o gawaan ng makina nina Randy Sy at Buboy Go ang tatamaan ng PAOCC nang sa gayon tuluyan nang masugpo ang problema hindi lang sa illegal gambling kundi pati na ang droga. Ayon naman sa mga nakausap ko, lumipat na ng target area itong taga-PAOCC. Doon naman sila nanalanta sa area ng Southern Police District (SPD ). Ang balita ko may nakumpiska rin silang mga makina na sa Pasay City at Makati City at karamihan sa mga operator nito ay mga pulis. Ibubulgar natin kung sinu-sino sila na naghahabol ng mga makina nila at bahala na si Interior Sec. Angelo Reyes sa kanila. Sa parte naman ng Caloocan City, sarado ang video karera dahil sa ayaw pumayag si Mayor Echiverri. Mukhang may bayag si Echiverri, di ba mga suki? Tingnan natin kung hanggang saan aabot ang pagpapakipot niya sa kinang ng salapi ng video karera operators. Para sa taga-PAOCC naman, isang masigabong na palakpakan naman ang igawad sa kanila, mga suki, para lalo silang ganahan sa kanilang pakikibaka. Mabuhay kayo!</body>
<link>http://www.philstar.com/Article.aspx?articleId=257977&amp;publicationSubCategoryId=94</link>
</article>
<article>
<title>Hinaing ng mga taga-Obando</title>
<author>AKSYON NGAYON NI Al G. Pedroche</author>
<date>
<month>July</month>
<day>19</day>
<year>2004</year>
</date>
<body>GUSTO kong bigyang daan ang reklamo ng mga kababayan natin sa Obando, Bulacan lalo na yung mga taga Barangay Paco na dapat na yatang tawaging &amp;quot;Barangay Baho&amp;quot; dahil mabilis itong nagiging bundok ng umaalingasaw na basura. Nagsusumamo ang mga kababayan nating taga rito sa lokal na pamahalaan na agad aksyonan ang problemang ito. Sinikap nating alamin ang punot-dulo ng problema. Sinisisi ng ilang opisyal ng Obando ang anilay umaalingasaw na amoy sa controlled disposal facility ng kalapit na bayan ng Navotas. Ayon sa mga opisyal ng Obando, ang pasilidad na ito na naghahasik ng masangsang na baho ay nakakaapekto sa naturang bayan. Subalit ayon sa ilang residente ng Obando, hindi ang Navotas ang dapat sisihin kundi ang hindi nakukulektang basura na nakatambak mismo sa Obando. Napakalayo nga naman ng Navotas kung ikukumpara sa mga open dumpsite na naglipana sa Obando. Bukod sa nakahihimatay na amoy, naglisaw pa rin ang mga nagpipistang langaw na nakapeperhuwisyo sa mga residente. Mayroon na tayong Solid Waste Management Law o Republic Act 9003. Itinatadhana sa batas na ang lahat ng open dumpsite ay dapat nang mai-convert bilang controled disposal facility pagsapit ng 2004 o taong ito. Kaya ang lahat ng bukas na tambakan simula sa taong ito ay ituturing nang ilegal. Anang residenteng si Mang Pepe ng Obando: Bakit wala kaming ganyang klase ng pasilidad sa Obando. &amp;quot;Kapag nagrereklamo kami sa mga lokal na opisyal, puro alibi ang sinasabi sa amin. Pati ibang bayan gaya ng Navotas ay sinisisi.&amp;quot; Marami tayong kababayan sa Obando na naiinggit sa Navotas dahil sa makabagong pasilidad nito sa ba-sura. Anilay dapat itong pamarisan ng ibang lugar na namumroblema pa sa basura. Ang controlled dispo- sal facility na ito ay lisensyado ng Department of Environment and Natural Resources at isang natatanging pasilidad sa Metro Manila. Sa bawat bagong tapon na basura, iniispreyan ito ng organic enzyme para mapawi ang baho gayundin ang pagdapo ng mga langaw. Tinatakpan din ang mga naitapong basura ng lambat para hindi ito kumalat. Di tulad ng ibang open dumpsite, ito ay may sampung ektarya ang laki at umaalinsunod sa panuntunan ng sanitary landfill.</body>
<link>http://www.philstar.com/Article.aspx?articleId=258092&amp;publicationSubCategoryId=94</link>
</article>
<article>
<title>Iba pang OFWs mapapahamak</title>
<author>SAPOL Jarius Bondoc</author>
<date>
<month>July</month>
<day>19</day>
<year>2004</year>
</date>
<body>MADALING isigaw sa kalye na iatras na ng gobyerno ang humanitarian mission ng RP sa Iraq. Yon lang kasi ang kundisyones ng Iraqi terrorists na dumukot kay Angelo de la Cruz para hindi siya pugutan. At madali rin silang maiuuwi; 51 lang naman sila, kasya sa kalahating eroplano. Pero ano ang garantiya na hindi na mandudukot ng iba pang OFW kung umatras ang civic-medical contingent? Wala. Kung tutuusin nga, mas malamang na mandukot pa sila muli, pero iba naman ang demand sa pagpapalaya: pera, paglisan ng 4,000 pang OFW na nagtatrabaho sa military bases sa paligid ng Iraq, pagbawi ng pagkilala sa Iraqi governing council, o iba pang masintahan ng mga terorista. Yun kasi ang ugali ng terorista. Kapag nagpakita ng kahinaan ang tinitirang grupo o gobyerno, lalo pa nilang titirahin. Hindi sila sumusunod sa disenteng asal-tao. Nang umatras ang Army sa mga sinakop na MILF camps sa Mindanao, sumunod agad ang Rizal Day 2000 bombings sa Manila ng MILF Special Operations Group. Nang mabayaran ng ransom para sa mga kinidnap na pari, lalong nang-kidnap ang Abu Sayyaf ng mga bakasyonista sa Sabah at Palawan, at buo-buong klase ng mga mag-aaral sa Sulu at Basilan. Kapritso lang ang pinaiiral ng mga teroristang humahawak kay Angelo. Alam naman nilang hindi nakikipagbakbakan ang RP mission, kundi nagre-repair ng iskuwela, clinics, balon at sewerage systems. Alam din nilang Feb. 20 pa ay pinag-usapan na ang pag-alis ng contingent sa Aug. 20. Pero pina-aagahan nila ito nang July 20. Kapag napansin ng iba pang grupong terorista sa Middle East na sumusuko ang RP, lalo silang kikidnap ng OFWs. Yung jihadis sa Saudi, dudukot at magde-demand na umuwi lahat ng OFWs sa oil refineries. Sinimulan na nga nila ito nung Mayo, nang gilitan nila ng leeg ang 18 civilians, kasama ang tatlong Pilipino, sa isang oil complex sa Khobar. Pero ang galit nila ay sa Hari ng Saudi at sa mga base militar ng US doon. Tatag at talino ang pantapat sa terrorists para mapalaya si Angelo.</body>
<link>http://www.philstar.com/Article.aspx?articleId=258099&amp;publicationSubCategoryId=94</link>
</article>
<article>
<title>Quezon City Assessor Teofisto Pajara, nakakasa na ang aming patibong</title>
<author>BAHALA SI TULFO Ben Tulfo</author>
<date>
<month>July</month>
<day>19</day>
<year>2004</year>
</date>
<body>PERSONAL na humarap sa aming camera si Quezon City Assessor Teofista Pajara nung nakaraang Martes at Huwebes. At dahil sa mga diretsahang tanong ko sa kanya, halos mahilo si Pajara. Matatandaan naisulat ko kamakailan sa espasyong ito, ilan sa mga opisyal ng pamahalaan may &amp;quot;problema sa kanilang birth certificate, lalo na yong mga isang taon na lang nasa compulsory retirement age na. Isa na rito si Teofista Pajara. Hirit ni Pajara, nitong Pebrero niya lang daw nalaman ang kanyang tunay na date of birth, September 1940 daw. At ang kanyang pinagbasehan ay ang kanyang baptismal certificate na nakuha niya lamang nitong Pebrero 2004 Tsktsktsk Subalit sa school records ni Pajara, simula elementary, high school, college at pagpasok niya sa gobyerno siyay September 1939 maging sa kanyang passport na nakuha niya sa DFA ay nakarecord sa 1939. Ayon mismo kay Pajara. WALA siyang birth certificate, dahil WALA siyang record sa National Statistics Office (NSO). Kaya nung kumuha siya ng passport, certification lamang ang kanyang ginamit na siyay ipinanganak na 1939. Si Pajara ay magreretiro na ngayong darating na Setyembre. Nitong buwan ng Marso 2004, nag-file si Pajara ng correction of documents sa Civil Service Commission (CSC) upang &amp;quot;palabasin na ang kanyang totoong year of birth ay 1940 at HINDI 1939. Sa maikling salita, gusto pang manatili ng isang taon sa kanyang kasalukuyang puwesto. Ganito ang modus ng ilan sa mga opisyal ng gobyerno na kapit-tuko&amp;quot; sa kanilang puwesto na kung saan kuwarta ang lumalapit sa kanila. Dahil sa isyung ito, kinapanayam namin si Atty. Jose Soria, legal adviser ng Civil Service Commission. Aniya, doubtful ang sitwasyon ni Pajara. Hindi ito papasa. Dagdag pa ni Soria, ang pagpa-file ng correction of documents sa CSC ay kinakailangan five (5) years before the retirement. Itong kasalukuyang sitwasyon ni Pajara, talagang kaduda-duda. Nangako pa tong mokang sa harap ng aming camera, ipapakita niya raw sa amin ang kanyang pinanghahawakang birth certificate? Sa pamamagitan ng late registration? Subalit nung pangalawang araw ng aming interview bumahag ang kanyang buntot, walang ipinakitang birth certificate sa amin. At sa halip kinaladkad si Quezon City Mayor Sonny Belmonte. Bahala na raw si Mayor kung i-extend pa siya ng isa pang taon sa kanyang pagiging City Assessor. Nararamdaman na ni Pajara ang aming nakahandang patibong para sa kanya, unti-unti na itong sumisikip. Kaya ang payo daw ng kanyang attorney, sakaling hindi niya na kayang sagutin ang aking mga tanong, aniya on my lawyers advice, I will explain it to the proper forum na lang. Ang hindi alam ni Pajara sinunod ng aming BITAG undercover ang kanyang formula kung papaano kadali makakuha sa NSO ng birth certificate, certificate of late registration. Tumpak, sa halagang P1,500 depende sa iyong pangangailangan, magagawan nila ng paraan, if the price is right. Mensahe ko sayo Pajara. Yong mga fixer sa NSO nahulog na sa aming patibong. Nag-aantay na lang kami ng tiyempo at kung ikay magkakamali sa iyong susunod na hakbang, tiyak mahuhulog ka sa aming BITAG!</body>
<link>http://www.philstar.com/Article.aspx?articleId=258105&amp;publicationSubCategoryId=94</link>
</article>
<article>
<title>&amp;quot;Manahimik ka Manoling!&amp;quot;</title>
<author>CALVENTO FILES NI Tony Calvento</author>
<date>
<month>July</month>
<day>19</day>
<year>2004</year>
</date>
<body>Nagpadala ng liham sa akin si director manuel morato, director ng phillipine charity sweepstakes. Si morato ay dating chair ng pcso nung kapanahunan ni presidente fidel valdez ramos. Matapos tumakbo bilang presidente at si joseph &amp;quot;erap&amp;quot; estrada ang nanalong presidente, si morato ay nagbalik sa pribadong buhay. Itong march 2004, inappoint siya ni presidente gloria macapagal arroyo, bilang director. Naging aktibo siyang muli. Kasama sa kanyang trabaho na paglingkuran ang taong bayan na lumalapit sa PCSO ay tingnan din ang kaayusan ng ahensyang ito na Multi Million Peso generating agency. &amp;quot;Sinisikap kong tingnan kung ang kapakapanan ng taong bayan, ng PCSO ang laging una kaysa sa mga personal na interes ng ilang tao.. Nabasa ko ang isang artikulong isinulat ni Neal Cruz at itoy agad kong diniscus sa ibang miembro ng board at kay GM Uriate. Meron nagsabi sa akin na manahik na lamang at huwag ng pansinin,&amp;quot; paliwanag ni Morato. MANAHIMIK NA LAMANG? Si Manoling Morato MANANAHIMIK na lamang? Parang hindi yata siya yun. Sinong nakakalimot sa mga &amp;quot;word war battles&amp;quot; niya kina Lino Broca, Behn Cervantes, Ismael Bernal, Armida Siguion-Reyna at iba pang mga concerned artists nung siya ay Chairman ng Movie and Television Review and Classification Board (MTRCB)? Sinong makakalimot sa banatan nila ni Mirriam Defensor-Santiago. Alfredo Lim, Erap Estrada? Kaya ng lumabas ang isang artikulo sa isang broadsheet, it is like stirring a hornets nest!. &amp;quot;Inumpisahan nila ito. I will give them what they want,&amp;quot; sabi ni Manoling sa isang eksklusibong panayam sa kanya. To begin with, isang liham ang ipinadala niya sa akin upang sagutin ang lumabas sa broadsheet na hanggang ngayon daw ay hindi pa inilalabas ang kanyang panig. Nais kong ilathala ang laman ng kanyang liham para mabasa ninyo, mambabasa ng Pilipino Star Ngayon (na ngayoy number 1 sa circulation, tama ba Al Pedroche, Miguel Belmonte?) at mga tagasubaybay ng aking pitak &amp;quot;CALVENTO FILES.&amp;quot; TONY CALVENTO COLUMNIST PILIPINO STAR NGAYON Dear Tony: This is with reference to the column of Mr. Neal H. Cruz of the Philippine Daily Inquirer, July 16/04, entitled &amp;quot;Greed and opportunism at PCSO.&amp;quot; As one of the PCSO directors, I must correct all the nonsensical allegations Neal made in his column. To let him get away with the lies he fed the public is going to be unhealthy for our already polluted environment. The Board Resolution Neal referred to was signed by all the directors, including Director Vicky Garchitorena. Does Neal know what that resolution contains? I will tell him that: The term of appointment of Ma. Livia &amp;quot;Honeygirl&amp;quot; Singson De Leon as PCSO Chairman ended on June 30, 2004 according to law; She suffered from aneurysm of the brain and underwent brain surgery which has left her bedridden to this date; President Arroyo designated Rosario C. Uriarte, PCSO General Manager, as concurrent Chairman so as not to have a vacuum; All we want to know is what to do with the numerous consultants and confidential agents on co-terminus status hired by then Chairman de Leon, now that Chairman De Leon is incapacitated due to a very serious illness. What do we do with them?No one of the directors is trying to &amp;quot;grab&amp;quot; Chairman de Leons position. And Neal should not feel &amp;quot;nauseated&amp;quot; about it. If Neals report is true that Chairman de Leon is perfectly well, then let her walk into the office right away and perform her duties. And its up to her to rehire all her consultants and confidential agents that the PCSO does not need. Neal, we are no &amp;quot;hyenas and vultures&amp;quot;. I know quite a few around town, but I wont tell you right now. Those predators normally stick together. I know who they are. To repeat, all we were faced with was how to abide by the law. When I left the PCSO as its Chairman and General Manager in 1998, all those I took in with me (only five or so) all packed up and left with me. I want to tell Neal that we whom has maligned in his column are more human than those he hangs around with. We would like to invite Neal, or anyone for that matter, to come to the PCSO to know and see for himself whats truly going on. MANUEL L. MORATO PCSO Director Antabayanan natin ang mga development sa sigalot na ito. Kung tapos na nga ng termino ni Honey Girl De Leon bilang PCSO Chair nung June 30, 2004, di ba dapat na co-terminus nga talaga ang lahat ng mga taong itinalaga niya at dinala niya sa PCSO? Ano kaya ang sagot ng mga taong ito Ms De Leon? Gaano karaming &amp;quot;Consultants&amp;quot; ba yan? Gaano karaming &amp;quot;Confidential Agents&amp;quot; ba yan? Magkano ba ang mga sweldo nila buwan-buwan? Lahat yan sinuswelduhan ng PCSO. Pera ng bayan ang ginagamit ng PCSO. Isa pang maganda rin malaman para na rin sa mga nagmamahal kay Ms Honey Girl De Leon at sa buong taong bayan, kamusta na ba talaga siya? We all know what happened to her. A most unfortunately incident. What we now would like to know is how she really is? Bakit hindi magpakita ng isang official medical bulletin ang mga doctor ni Ms De Leon sa kanyang kalagayan? Handa na ba siyang bumalik sa dati niyang pwesto? Maganda niyan ay kung magpakita rin sila ng video sa tao tungkol sa lahat ng may gustong mangamusta sa kanyang kalagayan. Kung pwede nga, isang mensahe mula kay Ms Honey Girl De Leon para sa milyon-milyong taong nagdarasal na gumaling siya. A Public Office is a Public Trust. Dapat ang nagpapatakbo nito ay isang pinuno na kayang gampanan ang kanyang official functions and duties. The PCSO is a huge income generating INSTITUTION that really needs someone who is fit to run it. Undeniably, Ms Leon has serve the PCSO well and the whole citizenry. But the nagging question remains, makakabalik pa ba siya o hindi? Kelan ba? Para naman makikilos at makadesisyon si PGMA kung sino na ba talaga ang hihirangin Chairman nito! Mamayang gabi, sa programa ni Director Morato at Ms Maggie dela-Riva, magandang antabayanan ang mga pahayag ni Morato, live sa DIAL M tungkol sa isyung ito. 10 to 11 pm sa NBN Channel 4. Manood tayo. Mga kaibigan, may bago cellphone number ang CALVENTO FILES. Kung saan maari nyong ipadala ang inyong mensahe. Ito ay ang 09213263166. Maari din kayong tumawag sa 7788442. DITO PO MAARI NYO ITEXT AT ITAWAG ANG INYONG MGA COMMENTS AT REACTIONS. (Keitish, Pls get in touch with me asap.)</body>
<link>http://www.philstar.com/Article.aspx?articleId=258110&amp;publicationSubCategoryId=94</link>
</article>
<article>
<title>Welcome Angelo, goodbye Uncle Sam</title>
<author>HALA BIRA! Ni Danny Macabuhay</author>
<date>
<month>July</month>
<day>20</day>
<year>2004</year>
</date>
<body>HINDI naging madali para kay President Gloria Macapagal-Arroyo upang magbigay ng kanyang desisyon sa kapalaran ni Angelo de la Cruz. Nalagay sa alanganin si GMA. Maliwanag na tumatalikod si GMA sa usapang suporta nito sa US ngayon pa namang kailangan ng tulong. Ang ilang bansang kauna-unahang tumalima sa panawagan ng US ay nagsitalikuran na. Maaari na silang tawaging Coalition of the Unwilling ngayon. Kapag nag-about face si GMA sa pagtulong sa mga Amerikano, masisira na tayo. Lalabas na wala tayong mga bayag sapagkat sa kaunting pananakot lamang ay mang-iiwan na tayo. Kapag ito ang nanaig, maaaring hindi na rin tulungan ng US ang Pilipinas. Kapag hindi naman sinunod ni GMA ang kahilingan ng mga rebeldeng Iraqi, patay naman si Angelo. Kaya bang harapin ni GMA ang ngitngit ng mga Pilipino? Ako ay natutuwa na pinili ni GMA ang kaligtasan ng buhay ni Angelo isang hamak na truck driver lamang. Binabati ko si GMA sa kanyang naging desisyon. Sa matapang na hakbang ni GMA, kailangan niya ng ating suporta upang mabuhay sa sariling sikap kahit na walang tulong ang ibang bansa.</body>
<link>http://www.philstar.com/Article.aspx?articleId=258224&amp;publicationSubCategoryId=94</link>
</article>
<article>
<title>Buwisan ang mga buwisit (1)</title>
<author>PANAGINIP LANG Ni Nixon T. Kua</author>
<date>
<month>July</month>
<day>20</day>
<year>2004</year>
</date>
<body>DAHIL sa nangyari kay Angelo dela Cruz ay pansamantalang nawala ang atensyon ng karamihan sa ating mga mamamayan sa mga pagpaplanong pagpapataw ng karagdagang buwis. Ilang araw pa lang katatapos ng eleksyon ay kumalat na ang balita na pati ang text messages ay papatawan ng buwis. Mga dalawang linggo naman ang nakaraan kung saan gumawa ng proposal si Albay Congressman Jose Salceda na daragdagan ng buwis ang lahat ng produktong petrolyo. Marami pang ibang mga planong pagtataas ng buwis at pangongolekta ng karagdagang bayad mula sa mamamayan ang gobyerno pero ang pinagtataka natin ay bakit hindi na lang ang mga buwisit ang patawan nila ng mga tamang buwis. Pag sinabi nating buwisit, ang tinutukoy natin ay ang mga malalaking negosyanteng tuloy na yumayaman dahil lahat sila ang mandaraya ang gobyerno at ayaw magbayad ng tamang buwis. Huwag kayong maniwala sa pinalalabas ng mga malalaking kompanya na maayos ang kanilang negosyo dahil malaki ang binabayaran nilang buwis. Ang katanungan sa kanila lagi ay hindi kung magkano ang binayaran nila kung hindi tama ba ang binayaran nila. Ang katotohanan kasi niyan, kahit na malalaking kompanya, kabilang na riyan ang mga multi-national ay may kani-kanilang paraan ng pagnanakaw ng buwis. Isang paraan na nga riyan ang kung ilang bilyong pisong pagnanakaw ng buwis sa pamamagitan ng tax credit scam na kasali pa ang ilang mga petroleum dealers dito sa atin. Hanggang ngayon nga ay hindi umuusad ang kasong yan. Kung nakolekta lang ng tama ang buwis sa tax credit scam na yan ay nabawasan nang malaki ang ating budget deficit. Paaalala lang ho namin na kasama sa inimbistigahan diyan sa tax credit scam na yan ay ang Shell at Caltex. Wala nga lang nangyari sa imbistigasyong yan na umabot na sa mahigit anim na taon pero wala pa ring napaparusahan o pinagbayad man lang. Isa lang ho ang malinaw dyan sa tax credit scam na yan, bilyong piso ang ninakaw sa kabang bayan. Pero iisang example lang ho yan, huwag ho ninyong isipin na komo ang mga malalaking kompanyang yan ay may magagarang opisina at ang kanilang executive ay laging maaayos magdamit ay nagbabayad na sila ng tamang buwis. Kahit ho nasaan ang mga headquarters nila, mapa-Makati o Ortigas man, nandadaya pa rin sila ng katakut-takot na buwis. Katunayan nga, kesa magbayad sila ng tamang buwis, kukuha sila ng mga matitinding mga certified public accountant galing sa mga top accounting firm at mga dekampanilyang abogado mula sa mga top law firms at sabay hire o gamit ng kanilang mga top level public relations people upang makatipid ng kanilang binabayaran. Sa ganoong paraan kasi, malaki pa rin ang natitipid nila at napapaganda pa ang kanilang corporate image. Buwisit din ang mga smugglers, lalo na po ang mga big time kasama na ang mga kagaya ni Luciofer na istambay na ngayon sa isang sikat na golf course malapit sa Greenhills at mga five star hotels diyan sa Makati at kasama lagi ang isang maimpluwensiyang ginoo, si Greg K o Buwaya Greg na patuloy pa ring ginagamit ang pagiging kumpare siya ng isang talunang senador pero ninong naman siya ng isang tourism official, itong Indian national na nagpaparating ng mga mamahaling relos na tinitinda riyan sa isang mall sa Ortigas center at mga cell phones at partner din ng talunang senador. Tatlo lang ho yan sa mga paborito nating mga smugglers dahil para rin silang mga hunyango na kahit na anong weather ay good dahil magaling sumipsip. Medyo nadulas lang nga itong si Buwaya Greg dahil sobra sobra ang perang naibigay niya sa kampo ni Fernando Poe Jr. at sa talunanang senador na lagi niyang kasama rin sa isang hotel diyan sa Pasay. Ang tatlong buwisit na yan ang ginawa nating mga halimbawa dahil mukha na silang disente sa pananamit at sa mga panlabas na anyo, kasama na riyan ang mga ginagalawan nilang lugar at mga kaibigang kasama. Kung baga sa damit, nalalabhan na sila ng husto kaya ang dating maputi na, kaso nga lang matindi ang baho at namamantsahan pa paminsan minsan ng illegal na droga na sinasaksak sa Starex, manok o cell phones, kaya markado pa rin natin. Yan hong mga tao at kumpanyang yan ang patawan nyo ng tamang buwis at hindi ang mga ordinaryong mamamayan na pagkatanggap pa lang ng suweldo ay kumpiskado na ang witholding tax. Congressman Salceda at mga iba pang mga expert sa larangan ng pagbubuwis, mga buwisit na yan ang habulin nyo at hindi ang mga mamamayan na lubos nang naghihirap. Mga mamamayan na pagkatanggap pa lang ng kakarampot na suweldo ay kumpiskado na ang witholding tax. Of course, yan ay kung kaya nyo sila o di kayay hindi pa kayo nila nakakahalubilo at nakaka-gimmick o di kayay nakapagbigay sa inyo ng kontribusyon. Sa inyo naman mga kaibigan, part one lang ito, susunod pa natin sa ating column ang iba pang buwisit na dapat buwisan. Sama natin dyan ang mga doktor, mga artisa at iba pang propesyonal. Tsaka tandaan nyo, hindi lang tao ang maaaring buwisan, kahit bagay. Abangan nyo sa susunod nating column. Pansamantala, text kayo kung meron kayong mga kilalang buwisit na hindi rin nagbabayad ng tamang buwis. Text lang sa 09272654341. * * * no 2 new taxes spcfclly txt &amp;amp; gas &amp;amp; ptroleum, etc. y not abolish pork barrels and collect taxes fr evaders? Kwawa reg wrkers cla nagba2yad tama  09206234780. matalino tlaga yan c salceda, alam nya kung pano pahirapan ang msang pilipino nang hindi lantarang nakikita na cia ang may pkana, kaya idadaan s buwis s produktong petrolyo at s buwis daw ng sms o text natin, galing nyo cong.  09196111098. Akla cong salceda mganda pnukla nya, phirap sa taong bayan ginagawa nya, wla na cguro mangatngat  09277221104. * * * Para sa anumang reaksyon, sumulat lang sa nixonkua@ yahoo.com o kayay mag text sa 09272654341. Mapapakinggan niyo rin po ang inyong lingkod sa DZEC 1062 mula 4:30 hanggang 6:00 ng hapon, Lunes hanggang Huwebes.</body>
<link>http://www.philstar.com/Article.aspx?articleId=258235&amp;publicationSubCategoryId=94</link>
</article>
<article>
<title>Immigration vs security guards</title>
<author>ORA MISMO Ni Butch M. Quejada</author>
<date>
<month>July</month>
<day>20</day>
<year>2004</year>
</date>
<body>MUNTIK nang dumanak ng dugo noong Saturday night fever sa pagitan ng NAIA immigration officers at security guards ng Airstrip Bar, sa Para&amp;ntilde;aque City. Kung nagkatuluyan bumaha dito ng blood, ibinulong sa mga kuwago ng ORA MISMO, na birthday daw ng isang PAL ground stewardees na very close sa mga taga-immigration. Ang Airstrip Bar ay pag-aari ng dating NAIA Customs examiner kaya nagtataka ang mga kuwago ng ORA MISMO, kung bakit hindi sila nagkakilanlanan. Nagkaroon kasi ng hindi pagkakaunawaan ang mga taga-BI at tagapangalaga ng Airstrip Bar kasi na-over charge raw ng huli ang una kaya nayamot ang iba sa kanila. Umabot daw sa P40,000 ang halaga ng bill kaya nagulat ang taga-BI. Malaking tsapit ito kung tutuusin. Sa inis ay lumabas ng bar ang mga taga-BI para siguro kumuha ng pitsa pambayad pero nang mag-step out sila ng pintuan ng Airstrip ay bunganga raw ng 12-gauge shotgun ang humarap sa mukha ng taga-airport. Nagkaroon ng panic buying este mali awatan at paliwanagan pala tungkol sa nangyaring over charging. Ang siste, ang iba sa mga taga-immigration ay pumunta sa kanilang mga tsikot habang pina-plantsa ang gusot at kumuha raw ng boga. Dahil dito lalong nagkapormahan! May bakal ka may boga ako. Parang pelikula nina FPJ at Ramon Revilla na may titulong Sa iyo ang Tondo akin ang Cavite, he-he-he! Marami raw kasing naging visitors ang birthday celebrant na taga-PAL at BI kaya siguro medyo lumobo ang chit? Bumaha raw kasi ng toma at tsibug kaya siguro umabot sa P40 thou ang babayaran. Pero itinanggi ito ng ilang tsiking-king ng BI, kasi nagmistulang dagdag-bawas daw ang bill nila? Buti hindi nagkaputukan? anang kuwagong usisero. Mga pantog daw nila ang pumutok dahil naiihi ang iba sa dami ng tubig sa stomach? sabat ng kuwagong Kotong cop. &amp;quot;Mukhang nag-file raw yata ng complain ang owner ng bar sa Para&amp;ntilde;aque Police? sabi ng kuwagong urot. Sana hindi na humantong sa ganito. Ayusin na lang ang gusot, anang kuwagong SPO-10 sa Crame. &amp;quot;Iyan ang aamuyin natin, kamote.</body>
<link>http://www.philstar.com/Article.aspx?articleId=258239&amp;publicationSubCategoryId=94</link>
</article>
<article>
<title>EDITORYAL - Bansa ng shabu</title>
<author></author>
<date>
<month>July</month>
<day>21</day>
<year>2004</year>
</date>
<body>BUKOD sa pagdurog sa mga masasamang pulis, isa pa ring mabigat na responsibilidad ni Interior Sec. Angelo Reyes na dapat niyang pagtuunan ng pansin ay ang walang tigil na paglaganap ng methampetamine hydrochloride o shabu sa bansa. Noong panahon ni dating Interior Sec. Joey Lina ay marami ring nadiskubreng shabu laboratories pero ang nakapagtataka mas marami pa pala ang nakapag-ooperate. Ibig sabihin, hilaw ang mga isinasagawang raid sapagkat marami na namang shabu laboratories ang naglitawang parang kabute sa kasalukuyan. Iisa ang aming hinala kung bakit nangyayari ang ganito. Bago pa magkaroon ng pagsalakay sa mga shabu labs ay nabigyan na ng tip ang mga may-ari ng laboratoryo at nakakatakas na ito. Meron na ba kayong nabalitaang nagraid ang pulisya na naaresto ang may-ari ng shabu lab, wala. Ang tanging inaabutan ng pulisya partikular ang mga anti-narcotics ay ang mga tauhan o &amp;quot;tagapagluto&amp;quot; lamang. Sa dami ng mga nasalakay na shabu labs sa Para&amp;ntilde;aque, Valenzuela City, Quezon City at Cavite ay walang bigtime drug lord na nasakote. Nakapagtataka ito. At nakapagtataka rin na saan dinadala ang mga nakukumpiskang shabu sa mga laboratoryo. Nirerecycle? Bakit hindi ipamalas sa publiko ang pagsira sa nakumpiskang shabu at nang hindi magkaroon ng hinala na ito rin ang kanilang sinasalakay. Mabigat ang responsibilidad ni Reyes. Masasamang pulis at illegal na droga ang kanyang kahaharapin. Kung naipakita niya ang husay sa paglambat sa mga kidnappers, na naging daan para naman siya iupong muli ni Mrs. Arroyo, ngayon niya ipakita sa pagdurog sa mga sindikato ng droga. Ang Pilipinas ngayon ay isa na sa mga tinitingalang bansa dahil sa paggawa ng shabu. Wow! Ito ay ayon sa World Drug Report ng United Nations. Ang report na commissioned ng UN Office on Drugs and Crime (UNODC) at kalalabas lamang ngayong buwang ito, sinasabi na nangunguna ang Burma, China at Pilipinas sa mga top shabu makers. Ang mga ginagawang shabu umano sa Burma ay dinadala sa Thailand samantalang ang gawang shabu sa Pilipinas ay nakararating sa Australia at United States. Problema ang shabu at hindi lubusang masawata. Walang ngipin ang batas sapagkat wala man lamang nasasampulang ma-lethal injection. At kung maikulong man ang drug traffickers, para na ring nasa laya sapagkat nalalagyan ang corrupt na judge at maski ang mga pulis. Mabigat ang pasanin ni Secretary Reyes. Sana mapawi niya ang pagkakilala sa Pilipinas na bansa ng shabu. Durugin ang mga salot na drug traffickers!</body>
<link>http://www.philstar.com/Article.aspx?articleId=258333&amp;publicationSubCategoryId=94</link>
</article>
<article>
<title>Kaso ng Sta. Cruz,Marinduque mayor natutulog sa DOJ ?</title>
<author>BANAT NI BATUIGAS Ni Bening Batuigas</author>
<date>
<month>July</month>
<day>21</day>
<year>2004</year>
</date>
<body>MAILAP nga ba ang hustisya sa mga kapus-palad at walang impluwensya? Ito ang buntong-hiningang inilapit ng isang retiradong sundalo nang lumapit sa inyong lingkod. Ayon kay Sir (hindi na muna natin babanggitin ang tunay nilang pangalan), ayon sa kanilang kahilingan. Inupuan na umano ng Department of Justice ang kaso ng kanyang menor de edad na anak na inabuso ni Mayor Percival P. Morales ng Sta. Cruz, Marinduque. Ayon sa problemadong ama, isinampa ng Criminal Investigation and Detection Group (CIDG) ang reklamo sa Department of Justice na naitalaga ito kay State Prosecutor Lagrimas T. Agaran noon pang nakaraang Marso. At dahil ng panahong iyon ay kasagsagan ng mga pulitika ay hindi muna binigyan ng atensyon ng naturang tanggapan ang kanilang reklamo. Dahil sa pagtakbong muli ng nasabing mayor ay hiniling nito na ipagpaliban muna ang imbestigasyon hanggang sa matapos ang halalan. Muli ngang tumakbo si Mayor Morales sa pagka-mayor ng naturang lalawigan. Talagang may exemption ang may impluwensya ano mga suki? He-he-he! Bagamat tapos na ang eleksyon kung saan buenas at muling nagwagi si Morales bilang mayor, nagtataka ang ama ng biktima kung bakit hindi pa rin daw isinasampa ni Prosecutor Agaran ang kaso sa husgado. Nag-ugat ang reklamo ng 16-anyos na biktima laban kay Mayor Morales ay naganap noong nagdaang Enero 16, 2004 nang ang biktima ay magbakasyon sa bahay ng isang kaibigan sa Marinduque. Isang bodyguard umano ni Mayor Morales na nakilala lamang niya sa pangalang &amp;quot;Tawing&amp;quot;, ang lumapit at nagyayang ipakilala ang biktima sa mayor, naging mapilit at makulit umano si Tawing, na ilang ulit nagpabalik-balik sa kinauupuan ng magkaibi-gan upang mapapayag lamang siyang sumama sa kay Mayor Morales. Nakaramdam ng takot umano ang biktima ng muling bumalik si Tawing na nakitaan na nagagalit na ito sa kanya, kaya napilitan ang biktima na sumama na lamang ito. Agad na dinala siya ni Mayor Morales sa isang kuwarto, sa loob ng abandonadong planta, at doon sinimsim at niluray ng mayor ang kanyang puri, sa kabila ng pagmamakaawa ng biktima. Matapos umanong maisakatupan ni Mayor ang pagpapasasa sa murang katawan ng biktima ay agad itong inalok ng malaking salapi upang itikom ang kanyang bibig na mailihim ang naturang pangyayari. At maging ang kaibigan ng biktima ay inalok din ni Mayor ng salapi upang ilihim ang naturang pangyayari. Subalit ng tinanggihan ng dalawa ang salaping inalok ni Mayor ay pinagbantaan sila ni Mayor na may mangyayari sa kanilang masama. Napilitan umuwi ang magkaibigan sa Quezon City at agad na nagtungo sa CIDG upang humingi ng tulong. Kaagad namang kumilos ang mga imbestigador at kinunan ng salaysay ang biktima at agad na isinampa ang kaso sa DoJ. At dito na nag-ugat ang sama ng loob ng mag-ama ng ilang beses na silang pabalik-balik sa DoJ upang alamin ang resulta ng kaso, subalit hanggang sa kasalukuyan ay natutulog ito sa tanggapan ni Prosecutor Agaran. Kung sabagay hindi lamang kaso ng mag-ama ang inuupuan ng ating mga mahistrado dyan sa DoJ, marami pa sa ating mga kapus-palad ang nabulok na ang kaso na inihain at hanggang sa ngayon ay nababaon na sa limot. Naway ang usaping ito ng mag-ama ay magbigay-daan upang kumilos ang DoJ na mapabilis ang proseso ng mga kaso na nakabinbin at nag-aantay na mabigyan pansin. Abangan ang magiging aksyon.</body>
<link>http://www.philstar.com/Article.aspx?articleId=258341&amp;publicationSubCategoryId=94</link>
</article>
<article>
<title>&amp;quot;Cellphone ban...&amp;quot;</title>
<author>CALVENTO FILES Ni Tony Calvento</author>
<date>
<month>July</month>
<day>21</day>
<year>2004</year>
</date>
<body>BAKIT BA LAGI NA LANG MGA CELLPHONE ANG PINAG-IINITAN?! Hindi pa nga humuhupa ang alingasgas tungkol sa planong lagyan ng tax ang text messages, heto at may panibago na naming isyu na siguradong magpapakulo ng dugo lalo na ng mga estudyante pati na rin ang mga magulang. Kamakailan ay lumabas sa mga pahayagan at maging sa radio at t.v. ang isyu na panukala nitong Department of Justice (DOJ), Mula kay DOJ Acting Secretary (Acting ba o Undersecretary pa rin?) Merceditas Gutierrez, na nagmumungkahi sa Department of Education Culture and Sports (DECS) na i-ban ang pagdadala ng cellphones sa mga paaralan! Ito &amp;quot;diumano&amp;quot; ang solusyon sa lumalala at di masawatang illegal betting o illegal gambling sa mga eskuwelahan at unibersidad na gamit ang cellphones! Through text messaging. Text na naman daw, o! Teka muna, kumporme naman tayo na talagang grabe na ang sitwasyon ng illegal na sugal partikular yang ending sa NBA games sa malalaking eskuwelahan. Hindi nga bat yan ang pinag-ugatan ng barilan sa pagitan nitong si Elton Yap at batang Jaworski dyan sa may Greenhills? Pero hindi yata malinaw kung ano ang magiging papel nitong pagba-ban ng cellphones para matigil ang mga illegal activities na ito sa mga eskuwelahan. Ito yung matatawag nating simplistic approach to solve a problem. Para bang sa ganito kadali at kasimpleng pagbabawal sa mga estudyante na magdala ng cellphones sa mga paaralan ay natitiyak na nilang mahihinto na ang illegal gambling sa mga paaralan. Ganun nga ba Sec. Merceditas Gutierrez? Para na ring sinabi mo na dahil sa kalyeng ito ng Roxas Blvd., halimbawa, ay marami ang nadidisgrasya bawal na itong daanan ng mga sasakyan. Kahit pa nga ito lang ang labasan patungo sa EDSA. Tama ba ang solusyon ? Ganun ba, Director Wykes ng National Bureau of Investigation? PUTRIS, MAG-ISIP naman kayo! Sana dun sa isa-suggest na solusyon mahalata naman ng taumbayan na pinag-isipan talaga, pinag-aralan nang husto! May utak naman kayo. In a modern day era like this where the access to advance technology like mobile phone is easy and becomes practical and perhaps necessary, ginagawa mong &amp;quot;ex communicado&amp;quot; ang mga estudyante. Ang problema, may figures na bang pinanghahawakan ang DOJ para may idea man lang tayo kung ilang porsiyento ba ng mga mag-aaral sa bawat eskuwelahan ang nagugumon sa illegal gambling thru texting na ito. Sa ganitong sitwasyon kailangan munang timbangin ang mga bagay-bagay. Unang-una, nakasisiguro kaya ang DOJ na pag natuloy itong pagba-ban sa pagdadala ng mga estudyante ng cellphones sa mga paaralan ay mahihinto na ang illegal betting/gambling. Yung texting sa loob ng paaralan, mahihinto pero yung gambling, hindi siguro. Pustahan tayo! Kita nyo, handa kayong makipagpustahan. Kasama na sa bokabularyo natin yan. Napakahirap sa ngayon na sanay na tayong nakakapag-communicate sa pamamagitan ng cellphones sa ating mga anak kahit na sa eskuwelahan lalo na kung may mga emergencies na kailangan nating malaman. Tapos bigla na lang nilang ipagbabawal. Dahil lang wala na silang maisip na dahilan kung paano masusugpo ang illegal na sugal sa loob ng mga campuses. Thats down right stupid. Gaya nating mga magulang, na inaalala ang ating mga anak habang wala sila sa bahay, mahalaga sa atin that we can speak, call or text my children kahit pa nga sa schools nila just to make sure theyre safe. Kung matutuloy itong suggestion na ito, masasagasaan ang karapatan nating malaman kung ano ba ang nangyayari sa mga anak natin sa pagdindot-pindot lang ng ilang keypads. Piso lang o two pesos and fifty centavos. Mas mahal pa ang tawag sa public phone. Maging praktikal naman kayo. &amp;quot;What is gravy for the goose might be poison for the gander.&amp;quot; Oo ngat maaring tama ka na legal ang gagawin niyong hakbang dahil hindi ito nakalalabag sa karapatan ng tao, subalit not everything that is legally right is good for everyone. Yung praktikalidad ba at malaking nagagawa ng cellphone sa mga anak nating nag-aaral, o yung sinasabi nilang masusugpo ang sugal sa loob ng mga campuses at mawawala lahat ng benepisyong nakukuha natin kung may cellphone na gagamitin kahit nasa eskuwela ang mga anak natin. Hindi ko alam kung may anak ito si DOJ Sec. Gutierrez, subalit papayag ka bang walang cellphone ang anak mo na papasok sa eskuwelahan at ni hindi mo ma-check kung nasaan na kahit dis-oras na ng gabi? Hindi ang pagba-ban sa cellphones sa mga paaralan ang solusyong hinahanap ng kinauukulan. Dapat gawin ng DOJ through its law enforcerment agency ang National Bureau of Investigation ang trabaho nila. Hanapin nyo ang mga hinayupak na sindikatong yan. . PARA SA ANUMANG COMMENTS AT REACTIONS, I-TEXT SA 09213263166. MAAARI DIN KAYONG TUMAWAG SA 7788442. Maari din kayong magtext sa bago nating cellphone number 09213263166, (NAIS KONG PASALAMATAN SI BELEN SALONGA NG SMART COMMUNICATIONS PARA SA KANYANG ASSISTANCE. DAPAT BIGYAN NG PROMOTION ITO NI MANNY PANGILINAN.)</body>
<link>http://www.philstar.com/Article.aspx?articleId=258359&amp;publicationSubCategoryId=94</link>
</article>
<article>
<title>Ang presyo ng ulo ni Angelo</title>
<author>AKSYON NGAYON Ni Al G. Pedroche</author>
<date>
<month>July</month>
<day>22</day>
<year>2004</year>
</date>
<body>LAYA na si Angelo de la Cruz, ang Pilipinong driver na hinostage ng mga rebelde sa Iraq. Sa kasaysayan ng Pilipinas, ito na marahil ang pinakaklasikong kaso ng kidnapping. Terible ang halagang ibinayad natin. Higit pa ito sa salapi. Naganap ang total pullout ng buong puwersa ng Pilipinas sa Iraq. Pinagbigyan ng pamahalaan ang demand ng mga Iraqi rebels kapalit ng paglaya ni De la Cruz. Binagyo ng batikos si Presidente Arroyo dahil dito. Nagkalamat ang relasyon ng Pilipinas sa mga kaalyado nitong malalakas at mauunlad na bansa gaya ng United States. Marami nang masasakit na patutsada ang Amerika sa Pilipinas. Na tayoy &amp;quot;duwag&amp;quot; sa ginawang pagyukod sa demand ng mga terorista. Kahit pa sinasabi ng US na mananatili tayong &amp;quot;kaibigang bansa&amp;quot; marami ang nangangamba na baka mabawasan kung hindi man tuluyang mawawala ang ayudang ipinagkakaloob sa ating dahop na bansa. Tama ba o mali ang ginawang pullout ng tropang Pinoy mula sa Iraq? Bilang Pilipinong nagmamalasakit di lamang kay Angelo kundi sa lahat ng mga obrerong Pilipino sa Middle East, naniniwala akong itoy tamang desisyon. Ngunit batay sa mga napanood kong survey sa telebisyon, hati ang opinyon ng taumbayan. Nakalalamang pa ng bahagya ang mga nagsasabing mali ang Pangulo. May commitment daw ang bansa sa pandaigdig ng pakikibaka laban sa terorismo. Pati Amerika at iba pang kaalyado nitoy may hinanakit. Ang Pangulo ay nasa kalagayang &amp;quot;sala sa lamig, sala sa init.&amp;quot; Kung pinanatili niya ang tropang Pinoy sa Iraq sa kabila ng demand ng mga hostage-takers, magngingitngit ang sambayanang Pilipino lalu pat tutuluyang bitayin si Angelo. Ngayong umatras na ang puwersa ng Pilipinas sa naturang bansa nang halos isambuwang mas maaga sa itinakdang pullout, naghihinanakit naman sa atin ang ating mga mayayamang kaalyado. Unfortunately, we cannot have best of both worlds. Kailangan ng isang leader ng bansa ang buong suporta ng sambayanan, Mas mahalaga iyan kaysa tulong pinansyal mula sa mga mauunlad na bansa. Kaya sa ganang akin, tama ang Pangulo. Si dela Cruz ay hindi lamang iisang tao sa ganitong situwasyon. Siyay kumakatawan sa milyong manggagawang Pilipino sa ibang bansa, at kung siyay pinabayaan ng pamahalaan, para na ring ipinagkanulo ang mga Pilipinong tinatawag pa namang &amp;quot;bagong bayani.&amp;quot;</body>
<link>http://www.philstar.com/Article.aspx?articleId=258444&amp;publicationSubCategoryId=94</link>
</article>
<article>
<title>Paging Para&amp;ntilde;aque City Mayor Bernabe</title>
<author>ORA MISMO Ni Butch M. Quejada</author>
<date>
<month>July</month>
<day>22</day>
<year>2004</year>
</date>
<body>GRABE at nakakangitngit ang everyday traffic diyan sa may tapat ng Redemptorist Church patungong Coastal Road. Gumawa kasi ng mini-terminal sa kahabaan ng Roxas Boulevard ang mga driver ng mini-buses, jeepneys, buses at FXs kasama na ang mga colorum vehicles dito. Hindi pa kasama rito ang sidewalk vendors na parang kabute sa dami. Puwera pa ang mga lumang damit na nakasampay sa mga barandilya sa may pedestrian overpass. Bakit ganito, Mayor? Ano ang ginagawa ng SPD Traffic Division at MMDA, parang walang silbi? Ang Roxas Blvd. ay main road na dinadaanan ng mga turistang galing NAIA at pabalik dito. Parang baboy ang tingin ng mga turista sa atin dahil sa kagagawan ng mga kurap na taga-gobyerno sa Para&amp;ntilde;aque City. Sino ang patong? Tumataas ang alta-presyon ng ilang drivers kapag dumadaan sa nasabing kalsada. Buwisit ang kalyeng ito para sa mga taong nagmamadaling makarating sa kanilang pupuntahan! May ilang departing passengers ang late sa kanilang pag-alis dahil sa traffic dito. Ano ang aksyon mo, Mayor? Huwag kang pakaang-kaang nakakahiya ang distrito mo sa mga taong nakakaintindi ng garapalan kotongan na madalas ibinubulong sa mga kuwago ng ORA MISMO. Mula Airport Road hanggang sa dulo ng walang hanggang papuntang Sucat ay matindi rin ang traffic mula umaga hanggang gabi ay walang humpay sa kapapaypay ang mga taong nakasakay sa dyipni dahil sa init ng ulo este mali init ng panahon na nararanasan nila. &amp;quot;Hindi puwede sa Maynila ang kalokohan ng mga kotong kamote,&amp;quot; anang kuwagong urot. &amp;quot;Mabilis kasing umaksyon si Mayor Atienza sa mga ganitong sistema,&amp;quot; sabi ng kuwagong SPO-10 sa Crame. &amp;quot;Tingnan mo ang Maynila binuhay ni Atienza sa liwanag ng ilaw.&amp;quot; &amp;quot;Maliwanag din naman sa Para&amp;ntilde;aque City.&amp;quot; &amp;quot;Tama ka kapag nasa loob ka ng bahay ng mga taga-Para&amp;ntilde;aque.&amp;quot; &amp;quot;Ano ba ang dapat gawin?&amp;quot; &amp;quot;Aksyunan ni Mayor Bernabe ang problema, kamote.&amp;quot;</body>
<link>http://www.philstar.com/Article.aspx?articleId=258465&amp;publicationSubCategoryId=94</link>
</article>
<article>
<title>Revolving door bawal sa PNP</title>
<author>SAPOL Ni Jarius Bondoc</author>
<date>
<month>July</month>
<day>23</day>
<year>2004</year>
</date>
<body>NAGING kontrobersiyal ang pagpalit kina Social Welfare Sec. Dinky Soliman at Agriculture Sec. Cito Lorenzo. Pero sa huli, desisyon ni Presidente Arroyo, hindi ng mga usisero, ang mananaig. Siya ang boss ng Cabinet, hindi yung kung sinu-sinong mahilig mampuna. Pero sa napapabalitang pagpalit kay PNP Dir. Gen. Hermogenes Ebdane, tila sasabit nang husto si GMA lalo na kung gawin sa pulisya ang &amp;quot;revolving door&amp;quot; policy sa paghirang ng kapalit. Ginawa na ni GMA ang revolving door sa AFP. Nagtalaga siya ng sunud-sunod na AFP chief na malapit nang mag-retire. Pinagbigyan lang niya sila na maupo sa pinaka-mataas na puwesto. Kaya nagsilbi ang mga ito bilang hepe nang tig-ilang buwan lang, bago maupo ang kasalukuyan at pangmatagalang hepe, si Gen. Narciso Abaya. Bawal ito sa PNP. Malinaw ang Philippine National Police Reform and Reorganization Act of 1988 (RA 8561). Ayon sa Sec. 25: &amp;quot;Except for the Chief PNP, no PNP member who has less than one (1) year of service before reaching the compulsory retirement age shall be promoted to a higher rank or appointed to any other position.&amp;quot; Naglabas din ang DILG ng Implementing Rules and Regulations para sa Local Government Code. Ayon sa Section 29: &amp;quot;No officer who has retired or is retireable within six months from his compulsory retirement age shall be appointed as Chief PNP.&amp;quot; Ibig sabihin nito, hindi puwedeng idaan sa revolving door ang mga magre-retire na. Kasi, hindi sila puwede i-promote sa ranggo ng Director General bilang Chief PNP. Malinaw ang pakay ng dalawang section. Magtalaga dapat ng pangmatagalang Chief PNP na makakapag-latag at makakapagpatupad ng mga pagbabago. Kung revolving door, hindi magagawa ito. Kung sa tingin ni GMA ay dapat nang palitan si Ebdane, e di palitan agad. Marami nang kapalpakang ibinintang sa kanya: Sunud-sunod na pagtakas sa Camp Crame, at patuloy na kabulukan sa PNP. Pero ang ipapalit ay dapat na mas mahusay, at mas bata.</body>
<link>http://www.philstar.com/Article.aspx?articleId=258572&amp;publicationSubCategoryId=94</link>
</article>
<article>
<title>'Kidnap me' estilong bulok ng mga katulong !</title>
<author>BAHALA SI TULFO Ni Ben Tulfo</author>
<date>
<month>July</month>
<day>23</day>
<year>2004</year>
</date>
<body>TRABAHO ng BITAG tulungan ang mga katulong na inaabuso, inaapi at pinagsasamantalahan ng mga malulupit na amo. Hindi kami magdadalawang isip na kumilos pronto kapag nasa katwiran ang aming ipinaglalaban. Subalit, isang panibagong modus o masasabi nating kalokohan ng isang katulong ang nadiskubre ng BITAG. Estilong KIDNAP ME! na kung saan ite-text nila ang kanilang mga amo at ipapatubos ang sarili at papalabasin na ransom money. Dalawang linggo ng nawawala ang katulong na si Sheila Quisil. At sa Pasay Police Station District Intelligence Unit nagreklamo ang among si Rita Hermoso at ang kapatid na si Nida Quisil. Hinihingian daw sila ng mga kidnapper ng P800,000 kapalit ni Sheila. Nagkainteres ang BITAG sa reklamo dahil ang mismong biktima ang nakikipagnegosasyon sa amo at sa kanyang kapatid. Inihanda ang Entrapment Operation para sa sinasabing kidnapper ni Sheila. Sa napagkasunduang lugar sa Makati, narecover ng mga Pasay Police si Michelle Ybias, ang kaibigan ni Sheila na sinasabing kidnapper. Sa Department ng Pasay Police, sinimulan ang interogation. Sari-saring kuwento ng kasinungalingan ang ipinalabas ni Sheila. Akala siguro ng nene, mapapaikot niya kami. Doon siya nagkamali dahil unti-unti ng lumalabas ang katotohanan. Dahil ang isda ay nahuhuli rin sa sarili niyang bibig. Lumalabas na pineperahan lamang ni Sheila ang kanyang amo. Dahil gusto lamang nitong makaganti sa kalupitan nito. Pero ayon sa kapatid na si Nida, mabait ang amo ni Sheila at talaga lamang lapastangan at suwail na kapatid si Sheila kaya gumagawa ito ng mga bagay na hindi inaasahan. Unti-unti na ding naglaglagan ang magkaibigang Sheila at Michelle kung sino talaga ang utak ng KIDNAP ME. Napagdesisyunan ng amo at ng ate ni Sheila na ipakulong muna siya para madala at mabigyan ng leksyon. Babala ng BITAG at ng BAHALA SI TULFO sa mga kumukuha ng katulong lalong-lalo na sa probinsiya. Huwag agad magtiwala. Kilalanin muna ang pagkatao at pinagmulan ng inyong mapipiling katulong bago lubusang magtiwala. At sa mga katulong na katulad ni Sheila, alam naming marami pang katulad mo na malikhain ang isip makaganti lang sa amo at magkapera. Huwag nyo ng hintayin pang sumunod sa yapak ni Sheila dahil kami mismo ang maghahatid sa inyo sa kalaboso. * * * BITAG hotline numbers para sa mga NAAABUSO, NAAAPI at BIKTIMA ng PANLOLOKO o anumang uri ng katiwalian, i-text (0918) 9346417 tumawag sa mga numerong ito 832-8919/932-5310. Manood tuwing Sabado, 7:00-8:00 p.m. IBC-13, BITAG.</body>
<link>http://www.philstar.com/Article.aspx?articleId=258579&amp;publicationSubCategoryId=94</link>
</article>
<article>
<title>Pakpak ni SPO3 Felipe Lim binali na ni Mayor Boyet Gonzales</title>
<author>BANAT NI BATUIGAS Ni Bening Batuigas</author>
<date>
<month>July</month>
<day>23</day>
<year>2004</year>
</date>
<body>PAIKLI nang paikli ang pakpak ni SPO3 Felipe &amp;quot;Jun&amp;quot; Lim, ang hepe ng anti-vice unit ng Mandaluyong City Police. Nitong nagdaang mga araw kasi, binalian na ng pakpak ni Mayor Boyet Gonzales si Lim, na lulugo-lugo na sa ngayon at hindi pa niya maarok kung may kasunod pang delubyo na darating sa kanyang bahay. Tinanggal kasi mga suki ni Mayor Gonzales sa grupo nina Lim at Boy Tuso este Boy Muso ang trabaho sa nightclub at illegal vendors. At dahil naalis na rin sa anti-vice unit nga ang mandato sa illegal drugs eh kapiranggot na lang ang trabaho nila at siyempre ang nalulugi ay ang kaban ng siyudad ni Gonzales nga. Kaya kung abut-langit ang ngiti ng grupo nina Lim at Boy Tuso este Boy Muso noong mga nagdaang taon, sa ngayon larawan na sila ng kalungkutan dahil nga makipot na ang landas na kanilang tinatahak. Ayon sa nga taga-Mandaluyong na nakausap ko, nasa tamang landas lang si Mayor Gonzales. Malupit talaga ang grupo ni Lim kayat tama lang na posasan na sila, Kung nagkaroon ng biglaang election sa Mandaluyong sa ngayon, tatalunin ni Mayor Gonzales ang kahit sinong Pilato na makakalaban niya dahil sa pagsupil niya sa anti-vice unit na matagal ng nagpapahirap sa mga residente roon. Matapos tanggalin ni P/Supt. Ericson Velasquez, ang hepe ng pulisya ng Mandaluyong, ang mandato ni Jun Lim laban sa droga, aba hindi nagpahuli si Mayor Gonzales, inutusan ni Gonzales si Lim na itigil na ang panghaharabas sa mga vendors at wag na ring makialam sa mga beerhouses. Sa aspeto ng illegal vendors, nagtatag ng sariling grupo si Gonzales na kikilos lamang alinsunod sa utos niya. Samantalang sa beerhouses naman ay hindi kikilos si Lim kapag walang coordination sa licensing office. He-he-he! Natapalan na rin ang kapal ng mukha nina Jun Lim at Boy Tuso este Boy Muso, di ba mga suki? Mukhang palaos na itong anti-vice unit ni Lim! Kung noon masyadong mayabang si Lim, sa ngayon siguro ay naiba na ang sitwasyon. Baklang makipag-usap si Jun Lim at maraming superior officers niya ang magpapatunay nito. Kapag nagpadrino ang mga matataas na opisyal niya sa isang maliit na problema, aba tiyak kinabukasan ay sasalakayin ng anti-vice-unit ang inilapit nila. Ganyan ang madalas na ireklamo ng mga kapwa niya pulis kay Jun Lim na nagkukunwaring malinis pero ubod naman ng talim kung pera ang pag-uusapan. Pero mautak si Jun Lim dahil malayo ang kamay niya sa kanyang bulsa, anang mga kausap natin dyan sa Mandaluyong. Kaya mismo rank-and-file ng Mandaluyong police, eh walang nakikiramay kay Jun Lim sa sinapit niya. Pero hindi rin nila makuhang magpalakpak sa pangambang makaahon pa si Jun Lim sa darating na mga araw, he-he-he! Bigat mo talaga Jun Lim Sir, kahit lugmok ka na sa lupa, eh me asim ka pa. Ang payo ko naman sa taga-Mandaluyong kaysa maperhuwisyo pa kayo ng mga sibilyan na tauhan ni Jun Lim, lalo na sa aspeto ng droga, nightclub at vendors, aba magreklamo kayo kaagad kay Mayor Gonzales at tiyak may kalalagyan sila. At sa gayon, mapapatunayan din natin kung bodavil lang itong mga pakulo ni Gonzales laban sa anti-vice unit nga. Abangan!</body>
<link>http://www.philstar.com/Article.aspx?articleId=258584&amp;publicationSubCategoryId=94</link>
</article>
<article>
<title>Paliwanag sa talinghaga ng manghahasik</title>
<author>ALAY - DANGAL Ni Fr. Jose C. Blanco, S.J.</author>
<date>
<month>July</month>
<day>23</day>
<year>2004</year>
</date>
<body>SA Ebanghelyo sa araw na ito, ibinigay ni Jesus sa atin ang mga dahilan kung bakit ang mga binhing inihasik ay hindi nagtatagumpay lumago. Gaya ng aking nabanggit sa nakaraang kolum, ang paglago ng mga binhi ay nababatay sa disposisyon ng taong nakikinig sa talinghaga - ang salita ng Diyos (Mt. 13:18-23). &amp;quot;Pakinggan nga ninyo ang kahulugan ng talinghaga tungkol sa manghahasik. Ang mga nakikinig ng Salita tungkol sa paghahari ng Diyos ngunit hindi nakauunawa nito ay katulad ng mga binhing nahasik sa tabi ng daan. Dumarating ang Masama at inaagaw ang nahasik sa kanilang puso. Inilalarawan ng binhing nahasik sa kabatuhan ang nakikinig ng Salita at masayang tumatanggap nito kaagad. Ngunit hindi ito tumitimo sa puso nila kayat hindi sila nananatili. Pagdating ng mga kapighatian o pag-uusig dahil sa Salita, agad silang nanlalamig. Inilalarawan naman ng nahasik sa dawagan ang nakikinig sa Salita, ngunit naging abala sa mga bagay ukol sa mundong ito, at naging maibigin sa mga kayamanan anupat ang Salitay nawalan na ng puwang sa kanilang puso, kayat hindi makapamunga. At inilalarawan ng nahasik sa matabang lupa ang mga nakikinig ng Salita at nakauunawa nito. Silay namumunga: may tig-sasandaan, may tig-aanimnapu at may tig-tatlumpu.&amp;quot; Narito ang mga dahilan kung bakit ang binhi ay hindi lumalago. Ang taong nakakapakinig ay hindi nauunawaan ang kahulugan ng talinghaga. Ang ikalawa naman ay naimpluwensiyahan ng masamang espiritu. Ang pangatlo, lumago ang binhi subalit pansamantala lamang. Nang dumating ang mga pagsubok at pasakit, sumuko ang tao. Ang ikaapat  ang binhing nalaglag sa dawagan  ay sumasagisag sa isang tao na napakaraming alalahanin. Naakit siya sa pera. Madali siyang sumuko. Ang salita ng Diyos ay hindi gaanong mahalaga kaysa sa akit ng kayamanan. Ang mabuting lupa ay ang taong nakikinig sa salita ng Diyos at nagninilay dito. At anumang matutunan mula rito ay kanyang isinasakatuparan. Isang binhi lamang ang itinanim, ngunit napakarami ang ibinunga.</body>
<link>http://www.philstar.com/Article.aspx?articleId=258596&amp;publicationSubCategoryId=94</link>
</article>
<article>
<title>Superbait Sen. Angara at mga buwisit na dapat buwisan (2)</title>
<author>PANAGINIP LANG Ni Nixon T. Kua</author>
<date>
<month>July</month>
<day>24</day>
<year>2004</year>
</date>
<body>NAPAKARAMI ang nagtext sa akin tungkol sa column ko noong nakaraang Huwebes kung saan pinahulaan ko kung sino itong senador na tinanggal ang lahat halos ng kanyang staff at pinalitan ng mga staff ng isang talunang senador. Iba-iba ang hula samantalang ang iba naman ay nakikiusap at sinasabing dapat ko raw sabihin kung sino itong superbait na senador na sinakripisyo ang kanyang buong staff para lang mapagbigyan ang staff ng dating kapwa senador na tumakbo ngunit natalo nitong nakaraang eleksyon. Kaya minarapat kong ilathala ang kabaitang ito ni Sen. Edgardo Angara kay former Sen. Loren Legarda at sa mga dating staff ng huli sa senado. Lubos lang akong nagtataka sa kabaitang ito ni Sen. Angara. Ibang klase talaga ang kanyang kagitingan at pagiging maginoo lalo na sa kanyang pagtrato kay dating Sen. Legarda. Bakit kaya? Mahirap talagang intindihin ito pero diyan makikita ang pagiging gentleman ni Sen. Angara at pati sarili niyang mga tauhan ay sinakripisyo niya para lang kay dating Sen. Loren Legarda. At siyempre kung maginoo at magiting si Sen. Angara, si dating Sen. Legarda naman ay mabait at mapagmahal dahil tiyak gumawa siya ng paraan upang maihanap ng trabaho ang kanyang mga dating staff. Suwerte ang mga dating tauhan ni Legarda dahil kesa mawalan ng trabaho ay lipat lang sila agad. Pasalamat kayo sa lady boss nyo, kakaiba talaga. Pero ang mga tanong ko, bakit nga ba ginawa ni Sen. Angara yon? Ano ang magandang dahilan? Baka naman higit ang talino at galing ng mga tauhan ni former Sen. Legarda kay Sen. Angara. Kung hindi pa rin? Ano ang mas malalim na dahilan? Ano ang unawaan nila? At higit sa lahat, ganoon din kaya siya sa ibang mga natalong senador? Isip isip, tanong tanong, sagot sagot. Text lang sa 09272654341 para sa inyong kasagutan. * * * Balikan natin ngayon ang mga buwisit na siyang mga dapat buwisan na pinangako kong dadagdagan pa noong nakaraang Martes. Doon sa nakaraang column nuong Martes ay tinukoy ko ang mga malalaking kumpanya na akala natin ay malilinis at mga smuggler. Ngayon naman ay deretso kong sasabihin na ang dapat nating buwisan ay ang mga taong mahihilig sa bisyo. Kesa kung anu ano ang gustong bagong buwis na ipataw ng gobyerno, ang dapat ay taasan ang buwis para sa sigarilyo at alak. At bakit naman sila, tatanungin ng mga kababayan nating mahilig uminom ng alak at manigarilyo. Aba, gusto nyo magbisyo di pagbayaran nyo. Dapat nating alalahanin na kung magbisyo ang isang tao ng sigarilyo at alak ay kagustuhan niya ito at puwede naman niyang iwasan. Ngayon kung mayaman ang may bisyo at kayang tustusan ang hilig, bahala siya. Tutal pag nagkasakit ang mayayaman dahil sa kanilang bisyo, pupunta sila sa mamahaling ospital at duon magpapagamot. Sila rin ang bibili ng gamot nila at magbabayad ng malaking halaga sa doktor at ospital. Sa madaling salita, bulsa nila ang butas. Pero ang mga mahihirap na nagbibisyo ng sigarilyo at alak ay tiyak na magkakasakit din pag dating ng araw. Kaso, hindi kagaya ng mga mayayaman, pag dating ng araw na yon, sino ang sasagot ng gastos niya sa gamot at ospital? Hindi ba gobyerno? Napakalinaw hindi ba? Nagbibisyo pero idadamay pa tayong lahat dahil gobyerno ang pagbabayarin, eh kanino ba kukunin ng gobyerno ang pagbabayad ng tax, hindi ba sa atin. Bibisyo bisyo kayo, mag-eenjoy kayo tapos kami pagbabayarin nyo. Hindi na hoy, dapat ngayon pa lang dagdagan na ang singil sa inyo sa pamamagitan ng pagtataas ng buwis sa sigarilyo at alak. Singilin na kayo habang maaga dahil mambubwisit lang kayo pag nagdurusa na kayo. Kayo mga kaibigan, ano sa palagay nyo? Payag ba kayo na patawan ng mas malaking buwis ang sigarilyo at alak? Text lang sa 09272654341. * * * Abangan po ninyo at meron pa hong kasunod itong mga kabuwisitan at mga buwisit na dapat patawan ng tax. Tutuloy ko pa ho ang discusson ukol dito at hindi dapat tigilan para mapigilan ang kanilang mga kalokohan. Kung gusto nyo sumali sa discussion text lang sa 09272654341 o e mail sa nixonkua@yahoo.com * * * Para sa anumang reaksyon, sumulat lang sa nixonkua@yahoo.com o kayay mag text sa 09272654341. Mapapakinggan nyo rin po ang inyong lingkod sa DZEC 1062 mula 4:30 hanggang 6:00 ng hapon, Lunes hanggang Huwebes.</body>
<link>http://www.philstar.com/Article.aspx?articleId=258701&amp;publicationSubCategoryId=94</link>
</article>
<article>
<title>EDITORYAL - 3 buwan lang ang mga 'bugok' sa PNP</title>
<author></author>
<date>
<month>July</month>
<day>25</day>
<year>2004</year>
</date>
<body>HINDI kaya mapasubo si Interior Sec. Angelo Reyes sa pangako niyang tatlong buwan lang at mawawalis niya ang mga pulis na nanghuhulidap at kotongero? Mabigat ang pangakong ito. Maski si dating Interior Sec. Jose Lina ay hindi nangako nang ganito sa may tatlong taon niyang paghawak sa DILG. Ang tanging ipinangako ni Lina ay ang pagsawata sa jueteng kung saan sinabi niya na bigyan siya ng isang taon para mawala ito. Kung hindi raw masawata ay magre-resign siya at magpapaputol ng ulo. Hindi nagkaroon ng katuparan ang pangako ni Lina. Kailan lamang siya nag-resign para ituon na ang pansin sa kanyang pamilya. Walang nangyari sa kanyang pangako. Ngayong si Reyes na ang DILG chief, ang mga pulis na &amp;quot;bugok&amp;quot; naman ang kanyang pinagtutuunan ng pansin. Mabuti naman at napagtuunan ng pansin ni Reyes ang mga masasamang gawain ng mga pulis na nagiging dahilan para hindi na sila pagtiwalaan ng taumbayan. Ngayon sa halip na lumapit ang taumbayan sa pulis para humingi ng tulong, nilalayuan sapagkat sa halip na tumulong ay sila pa ang bantay-salakay. Dahil sa kabugukan ng mga miyembro ng PNP, nakatatakot na baka ang natitirang mabubuting &amp;quot;itlog&amp;quot; ay mahawa na rin nila. Karamihan sa mga bugok na pulis ay may mga ranggo lamang na PO1, PO2 at PO3. Mga bagito pa sila, pero matutulis na ang sungay at pangil sa paggawa ng kawalanghiyaan gaya ng panghuhulidap at pangongotong. Kamakailan, sinibak lahat ang mga pulis na naka-assign sa Cultural Center of the Philippines (CCP) dahil inireklamo ng pangongotong sa mga &amp;quot;couples&amp;quot; na nagde-date sa bisinidad ng nasabing lugar. Matagal nang nagaganap ang pangongotong sa nasabing lugar pero nakapagtatakang ngayon lang nabigyan ng atensiyon. Kung kailan marami nang napinsala ang 21 &amp;quot;bugok&amp;quot; na pulis. Kung ano raw ang sinabi niya at ipinangako ay gagawin niya, ayon kay Reyes. Hindi raw niya hahayaan na ang kasamaan ng mga pulis na ito ay maging banta sa karaniwang tao. Gagawin daw niya ang lahat nang marahan pero sigurado. Sana ngay maging sigurado ang hakbang ni Reyes sa pagdurog sa mga &amp;quot;bugok&amp;quot; na pulis. Ang hindi nagawa ni Lina sana naman ay magawa niya. Ang hindi nagawa ng iba pang naging DILG chief sana naman ay trabahuhin niya para maibalik ang tiwala ng taumbayan sa kapulisan.</body>
<link>http://www.philstar.com/Article.aspx?articleId=258807&amp;publicationSubCategoryId=94</link>
</article>
<article>
<title>Tulungan natin si Aglipay sa pagsugpo sa illegal drugs</title>
<author>BANAT NI BATUIGAS Ni Bening Batuigas</author>
<date>
<month>July</month>
<day>25</day>
<year>2004</year>
</date>
<body>DAHIL sa maigting na kampanya ni Deputy Director General Edgardo Batalla Aglipay sa pagpuksa sa mga laboratoryo ng SHABU sa buong bansa, nalagay ang kanyang sarili sa balag ng alanganin. Nagbanta kasi mga suki, ang mga drug lord na kanilang gigibain ang kredibilidad ni Aglipay. Nais umano ng grupo na hadlangan ang paghirang kay Aglipay sa pagka-hepe ng Philippine National Police (PNP), kapalit sa puwesto ng mga reretirong Director General Hermogenes Ebdane sa takot na kapag ganap nang hepe si Aglipay ay tiyak na ang kanilang pagka-lugmok sa kanilang mga negosyong illegal. Kumakalat kasi sa kasalukuyan mga suki, ang balita na hindi sila tatantanan ni Aglipay sa kanilang mga illegal na aktibidades. Kaya sa kasalukuyan ay gumagamit na sila ng mga hakbang na hadlangan ang paghirang ni President Arroyo kay Aglipay. Ayon sa mga nakausap kong mga pulis-Maynila, nagagalit umano ang ilang mga opisyal ng pulisya na nakatikim ng laway mula sa mga drug lord, kayat itong mga opisyal ay nagsasagawa na ng mga hakbang at pagpapakalat ng maling impormasyon laban kay Aglipay, upang sirain ang kredibilidad sa pangulo. Natatakot pala itong mga opisyal na namantikaan ng mga drug lord na mawala ang milyones na tinatanggap mula sa mga drug lord, he-he-he! Malinaw nga mga suki, na pilit nilang sinusulot ang paghirang kay Aglipay sa puwesto upang ang mga ito ang mapili ni President Gloria Arroyo. Nasapawan kasi sila ni Aglipay ng makahuli ito ng may 22 laboratoryo ng shabu at makahuli ng 32,762 suspek na sangkot sa illegal na droga sa 5,140 barangay sa bansa. Hindi sukat-akalain ng mga drug lord at mga ambisyosong sakim na mga opisyal na ang isang produkto ng Philippine Military Acadeny Class 71 lamang ang makakagawa ng ganitong pambihirang accomplishment, sa history ng PNP. Ating napag-alaman na si Aglipay pala ay nagtapos sa degree ng Master in Business Administration (MBA) sa University of the Philippines, naging degree holder sa Bachelor of Laws na iginawad ng Ateneo Law School, naging Master in Military Arts ang Sciences (MMAS) na iginawad ng US Army Command and General Staff Collage ng Fort Leavenworth in Kansas, USA. Tumanggap din si Aglipay ng gawad parangal &amp;quot; Gold Cross Medal&amp;quot; sa pakikidigma laban sa mga CPP-NPA noong siyay isang Lieutenant pa lamang ng taong 1970. Naging &amp;quot;Best Sector Commander&amp;quot; ng taong 1981-1984 nang maitalaga siyang Commander ng Southern Metropolitan Manila, ayon sa nakatalang history sa METROCOM. Malaki rin ang ginawang papel ni Aglipay noong kasagsagan ng impeachment trial ni dating pangulong Joseph Estrada sa pamamagitan ng pagbibigay ng mahigpit na seguridad, sa mga taga supporter ni dating Estrada na umaklas laban sa Arroyo administration. Naibsan din ang pagdanak ng dugo noong nagsi-alsa ang ilang mga supporter ni FPJ na tumangkang maghasik ng kaguluhan sa pamamagitan sa mapayapang dayalogo sa mga leader. At sa kasalukuyan ginagampanan niya ang kanyang tung-kulin bilang hepe ng Anti-Illegal Drugs Operation Task Force (AID-SOT) na nag-resulta sa pagka-lumpo ng mga drug lord. Kayat ang aking tanging panawagan sa mga opisyal na may ambisyong umopo sa puwesto, samahan natin si Aglipay sa kanyang nasimulan upang ang salot na droga ay tuluyang malipol sa ating bansa. Sanay higitan nyo pa ang trabaho ni Aglipay upang ang minimithi nyong posisyon ay mapapasainyo. Ipakita nyo sa mamamayan ang inyong kakayahan at hindi sa salita.</body>
<link>http://www.philstar.com/Article.aspx?articleId=258814&amp;publicationSubCategoryId=94</link>
</article>
<article>
<title>Panalangin</title>
<author>WHAT'S UP DOC? Ni Dr. Tranquilino Elica&amp;ntilde;o Jr.</author>
<date>
<month>July</month>
<day>25</day>
<year>2004</year>
</date>
<body>HINDI muna ako tatalakay ng usaping medikal bagkus bibigyang daan ko ang isang panalangin na ginawa ni Mrs. Heide Sison, president ng Host Trimedia. Marami ang makikinabang sa panalanging ito. Maraming salamat po Panginoon sa ibinigay ninyong pagkakataon para malakas kaming makapaghahayag Sa pamamagitan nito, nananalangin kami na maging ganap na matapang ang mga Pilipino para gumawa ng mga pagbabago na makapagpapabuti sa kalagayan ng bansa. Maging instrumento nawa kami ng iyong taglay na karunungan. At ngayong araw na ito&amp;nbsp;aming ipahahayag na Magkaroon ng Liwanag sa puso ng mga Pilipino habang isinisiwalat nila ang katotohanan Magkaroon ng Kamalayan ang bawat isa sa maaari nilang gawin upang mapanatili ang liwanag na ito Magkaroon ng Tatag ng loob sa pagharap sa mga hamong dumarating sa bawat araw, bawat minuto at bawat sandali Magkaroon ng Karunungan ang lahat ng lider at mga tagasunod sa ating paglalakbay tungo sa kaliwanagan Magkaroon ng Tunay na kaayusan at balanse sa pagitan natin at sa bawat isa sa atin Magkaroon ng Tapat na mamamayan ng Pilipinas na huwaran ng magandang Pilipino at hindi ang uri ng Pilipino na ipinakikita natin ngayon Magkaroon ng  Tunay na pag-asa at kalinawan ng pananaw habang naglalakbay tayo tungo sa kinabukasan Mayroon ng Patnubay mula sa itaas upang tayo ay maging kasangkapan ng Maykapal Magkaroon ng Tiyaga at kasinupan sa ating pagtahak sa landas ng kaliwanagan Magkaroon ng Pagbibigayan at tapat na pagpapahalaga sa kapwa habang tinutungo natin ang ating kapalaran. Magkaroon ng Ganap na katapatan sa ating paghahayag sa mga pagbabagong nais nating makita Maniwala tayo sa ating kakayahang magawa at maisabuhay ang lahat ng ito bilang mga anak ng Diyos, bibigyan niya tayo ng mga bagay na kakailanganin natin upang maabot ang ating destinasyon May karapatan tayong maging maligaya, malusog, puno ng biyaya at may dunong Magkaroon sana ng pagkakataong maibalik sa tamang ayos at balanse ang lahat ng mga tahanan, institusyon, himpapawid, lupa, mga anyo ng tubig at pag- iisip ng lahat ng mga mamamayan sa Pilipinas AT mangyayari iyon</body>
<link>http://www.philstar.com/Article.aspx?articleId=258826&amp;publicationSubCategoryId=94</link>
</article>
<article>
<title>Talamak pa rin ang jueteng</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>July</month>
<day>25</day>
<year>2004</year>
</date>
<body>HINDI lamang mga jueteng lords, operators at mga kubrador kundi maging ang mga tumataya sa jueteng ay paparusahan na rin. Itoy ipinahayag ng gobyerno kasabay ng paglulunsad ng panibagong kompanyang pag-ibayuhin ang pagbuwag sa illegal gambling. Hindi lang matatanda kundi maging ang mga estudyante ay tumataya na rin sa jueteng. Sa ilang bayan sa Pampanga, napag-alaman na maging mga bata ay tumatayo na ring kubrador. Ilan pa rin lugar sa Central Luzon ang talamak ang jueteng at ano mang gawin ng mga awtoridad ay hindi pa rin malipol ang mga jueteng lords. Nakakalungkot isipin na maraming kandidato rito noong nakaraang eleksiyon ang sinuportahan ng mga lords. Dahil sa gamitan lang ang laban kaya ang suporta ng mga jueteng lords sa mga kandidatong naipanalo nila ang kapalit ay ang pagbibigay proteksyon sa kanila. Marami nang pagkakataon na nagsasagawa ng mga raid sa mga juetengan subalit makalipas ang ilang araw o linggo ay balik uli ang operasyon ng mga sangkot sa jueteng na ayon sa marami ay dapat na gawing legal dahil kahit anong hulihan ay patuloy pa rin ang operasyon na mala-gerilya ang taktika.</body>
<link>http://www.philstar.com/Article.aspx?articleId=258833&amp;publicationSubCategoryId=94</link>
</article>
<article>
<title>EDITORYAL - Tama lang na sa SC magprotesta kaysa kalsada</title>
<author></author>
<date>
<month>July</month>
<day>26</day>
<year>2004</year>
</date>
<body>HINDI pa tapos ang laban para kina Fernando Poe Jr. at Loren Legarda. Naghain na sila ng protesta sa Supreme Court para pawalang bisa ang pagkakaproklama ng Congress kina President Gloria Macapagal-Arroyo at Vice President Noli de Castro. Ang Supreme Court ang tumatayong Presidential Electoral Tribunal (PET). Hiwalay na naghain ng protesta ang dalawa. Ayon kina Poe at Legarda, dinaya sila ng administrasyon. Nagkaroon nang malawakang electoral fraud, anomalya at iregularidad sa may 124,404 precincts. Nagkaroon anila ng &amp;quot;wholesale&amp;quot; na naging dahilan para magkaroon ng illegal increase sa boto nina Arroyo at De Castro. May 2.2 milyon umano ang nadaya sa kanila. Lumalabas na ang lamang ni Poe kay Arroyo ay 1.1 milyon. Si Legarda naman ay nanalo umano kay De Castro ng 1.2 million votes. Ang paghahain ng protesta ng oposisyon at tinanggap naman ng kampo ni Mrs. Arroyo. Mabuti nga raw na sa isang legal at tamang forum sila naghain ng protesta. Maidedepensa umano nila ang kanilang sarili sapagkat sila ay nasa tamang posisyon. Ganoon pa man, inilalahad pa rin nila ang kamay sa taga-oposisyon para magkaisa na para sa bansa. Ang protesta ng oposisyon ay nararapat namang resolbahin kaagad ng Supreme Court. Hindi dapat upuan ang kasong ito sapagkat hindi magiging matibay ang bansa kung may mga problemang yumuyugyog sa upuan ni Mrs. Arroyo. Mabuti nga at sa isang proper court naghain ng protesta at hindi na dinaan sa protesta sa kalsada. Kung sa kalsada, masama ang magiging epekto sapagkat maaaring matakot ang mga dayuhang investors. Hindi na sila maglalagak ng kanilang pera sapagkat magulo. Kawawa ang taumbayan at lalo ang bansa. Hindi rin makatutulong sa bansa kung magtatagal pa ang electoral protest lalo pa ngayong may lamat ang relasyon ng Pilipinas sa United States dahil sa pullout ng humanitarian contingent sa Iraq. Inalis ang tropa bilang pagsunod sa kahilingan ng mga militanteng Iraqi na dumukot kay Angelo de la Cruz. Tama lamang na ang Korte ang magresolba sa inihaing protesta nina Poe at Legarda. At nangangailangan ito nang mabilisang pagpapasya. Ang kapakanan ng bansa ay nakasalalay dito. Hanggat may problema ang nakaupong presidente tiyak na walang kaayusan ang lahat.</body>
<link>http://www.philstar.com/Article.aspx?articleId=258936&amp;publicationSubCategoryId=94</link>
</article>
<article>
<title>Sariling interest muna, bago iba</title>
<author>SAPOL Ni Jarius Bondoc</author>
<date>
<month>July</month>
<day>26</day>
<year>2004</year>
</date>
<body>IISA ang sigaw ng mga negosyante at manggagawa: Ibsan ang malaking budget deficit. Pero magkaiba ang punto de bista nila. Para sa negosyante, delikado ang taunang deficit na P200 billion dahil uutang parati ang gobyerno ng pampuno. Tataas ang interest rates at mahihirapan ang mga negosyo umutang para sa expansion plans. Magigipit ang operations nila at hindi makakapag-empleyo ng mas maraming manggagawa. Para naman sa manggagawa, nauubos ang pera ng gobyerno sa bayad-utang. Wala nang mailaan para sa basic services tulad ng patubig, koryente, gamot o pabahay. Ang budget deficit ay pinupunuan para pansuweldo na lang ng government employees. Tatlo ang obvious na solusyon: tipid-gastos sa gobyerno, husay sa pagkolekta ng taripa, at dagdag na buwis. Sa tipid-gastos, pabor ang mga negosyante, lalo na kung alisin ang P40-bilyong pork barrel ng Kongreso. Pero ayaw ito ng mga manggagawa, dahil miski kumukupit ng 20-40% ng pork barrel ang mga senador at kongresista, sa gamot, libro at kalsada naman napupunta ang natitira. Sa dagdag-buwis, ayaw din ng negosyante. Lalo lang daw sila lulubog sa gastusin kung tataas ang buwis sa gasolina, income at VAT. Ayaw din ng manggagawa sa dagdag-buwis, dahil baka ipasa lang daw ng negosyante sa consumers ang gastos. Miski ba mga kotse lang ang nag-gagasolina at hindi pampublikong sasakyan, at may kaya lang ang tatamaan ng pagtaas ng income tax at VAT, wala raw garantiya na hindi sa maliliit babawiin ng malalaki ang binayarang buwis. Gusto nila, husayan lang ang pagkolekta ng taripa. Pero sa estimate ng gobyerno, miski pinaka-mahusay na ang kilos ng Customs o BIR, P110 bilyon lang ang madadagdag sa kabang-bayan. Kulang pa rin para punuan ang P200-bilyong taunang deficit. At naroon pa rin ang P5.3-trilyong pangkalahatang utang na ng gobyerno. Dapat sana lahat ay magsakripisyo, lalo na ang may kaya. Ika nga ni Kennedy, ask what you can do for your country.</body>
<link>http://www.philstar.com/Article.aspx?articleId=258951&amp;publicationSubCategoryId=94</link>
</article>
<article>
<title>Ang hambog na intsik na si Roman Ty at ang kanyang mga iligal</title>
<author>BAHALA SI TULFO Ni Ben Tulfo</author>
<date>
<month>July</month>
<day>26</day>
<year>2004</year>
</date>
<body>MINAMANMANAN na ngayon ng mga undercover ng BITAG ang mga bilyaran sa university belt. Pinamumugaran ang mga bilyarang ito ng mga kabataang estudyanteng umiinom, naninigarilyo at nagsusugal sa pamamagitan ng pustahan. Itoy ayon na mismo sa mga estudyante naming asset, ilan daw sa mga bilyarang ito, outlet ng droga. Matapos naming maipalabas sa BITAG nitong nakaraang Sabado sa IBC-13, kung saan positibo yong tip na ibinigay ng aming asset na estudyante. Itoy pagkatapos silipin ng BITAG kasama ang Special Operations Group ng Manila City Hall-WPD ang JACA BILLIARDS sa may Recto na hindi kalayuan sa University of the East at FEU. Ang inirereklamong JACA billiards na pag-aari nitong hambog at preskong intsik na panot na nagngangalang ROMAN TY. Sa loob ng tanggapan ng SOG sa Manila City Hall, nasaksihan ko kung papaano nagwala itong si Ty. Galit na galit sa team leader ng SOG na nakasama ng BITAG na si SPO4 Vic Batara. Kinukwestiyon nitong tsekwang si Ty, bakit daw dinala ang kanyang mga empleyado na walang working permit sa SOG headquarters ng City Hall. Sinama na rin ang mga menor de edad na estudyante para mapangaralan. Nagpuputak itong si Ty na nakainom nung gabing iyon, nung hindi ko na makayanan ang tabas ng kanyang dila kung papaano sermunan ang team leader na si SPO4 Batara, agad kong ipinakita sa kanya ang tunay na pagiging brusko. Nang hindi niya na makayanan ang aking bruskong sunud-sunod na pagtatanong, naihi ata sa kanyang lawlaw na karsunsilyo, agad tumalikod dali-daling lumabas. Tsk tsktsk Mensahe ko sa iyo Roman Ty, marami ka pang bahong itinatago tulad ng iyong salot na Merchant Hotel na pugad ng prostitusyon at iba mo pang mga negosyong mga iligal. Nasa watchlist ka na ng BITAG ngayon. Hindi ka pa nakakatagpo ng kapareho ng aming grupo. Tandaan mo Ty, hindi namin sinasanto yang mga taong kapareho mong may bahong itinatago. Hindi uubra sa akin yang kagaguhan mong kinakaladkad ang iyong mga padrino sa City Hall. Yang mga taong kapareho mo, kinahihiya ni Mayor Lito Atienza, kapag nakita niyang unti-unti na naming inuungkat yang mga bantot mong singbaho ng iyong mapanghing kansursilyo! Bitag hotline numbers, para sa mga naabuso, naaapi at biktima ng panloloko o anumang uring katiwalian, i-text, (0918) 9346417 o tumawag sa mga numerong ito 932-8919/932-5310. Panoorin ang BITAG tuwing Sabado, 7:00-8:00 p.m. IBC-13.</body>
<link>http://www.philstar.com/Article.aspx?articleId=258956&amp;publicationSubCategoryId=94</link>
</article>
<article>
<title>&amp;quot;Anong bago sa SONA, PGMA?&amp;quot;</title>
<author>CALVENTO FILES Ni Tony Calvento</author>
<date>
<month>July</month>
<day>26</day>
<year>2004</year>
</date>
<body>NGAYONG UMAGA, MAPAPANOOD NATIN ANG STATE OF THE NATION ADDRESS (SONA) NI PRESIDENTE GLORIA MACAPAGAL-ARROYO. ANO NAMAN KAYA ANG BAGO NIYANG SASABIHIN NA HINDI PA NIYA NASABI NUNG KANYANG INAUGURAL SPEECH NIYA ILANG LINGGO ANG NAKARARAAN? INAASAHAN NA DADAGSA NA NAMAN ANG MGA MILITANTENG GRUPO NA MAGPROPROTESTA. Isa sa mga isyu na maaring ibabato kay PGMA ay ang kanyang pagbibigay ng &amp;quot;special treatment&amp;quot; kay Angelo dela Cruz. Maraming mga OFWs na nasa Gitnang Silangan ang nakatakdang putulan ng ulo. Bakit si Angelo dela Cruz ay napaka-importante? Bakit si Angelo ang importante? Mahirap magbigay ng SONA si PGMA na nakalagay sa isang tray ang ulo ng isang OFW. Ngayon, kapakanan ba ni Angelo ang inisip? Natakot ba sa destabilisasyon na maaring idulot kapag napugot ang ulo ni Angelo at itoy maaring sakyan at gawing isyu ng mga kalaban ni PGMA? Hindi daw nagbayad ang Pilipinas ng &amp;quot;ransom money&amp;quot; sa paglaya ni Angelo? Lumabas din kasi sa bibig ng pamahalaan na naghanda daw nga sila ng &amp;quot;ransom money&amp;quot; kung dumating ang panahon na kinakailangan. Aamin din pala. Ngayon kung naghanda ng &amp;quot;ransom money&amp;quot; para kay Angelo ang gobierno, may katotohanan kaya ang mga umiikot na balita na nagbayad tayo (pera natin yun) ng 6 million dollars kapalit ng paglaya nitong si Angelo at ang pagpull-out ng 51 humanitarian contingent sa bansang Iraq? Bakit kailangan maghanda ng &amp;quot;ransom money&amp;quot; ang Pamahalaam kung wala namang naiulat na demand ang mga &amp;quot;Iraqi captors&amp;quot; ni Angelo na pera sa paglaya ni Angelo? Nakapagtataka na pagkatapos na bigyan ng &amp;quot;heros welcome&amp;quot; itong si Angelo, agad naman itong binusalan dahil laman ng speech sa kanyang pagdating na gusto daw niya ng katahimikan o privacy para makasama niya ang kanyang pamilya. Hindi kaya natatakot na may biglang masabi itong taong ito tungkol sa angulong ito? Pabago-bago ang isip ng Malaca&amp;ntilde;ang tungkol sa isyu ni Angelo. Una hindi daw gagamitin ang topic na ito sa SONA. Ngayon naman narito si Ingacio Bunye na nagsasabi na hindi daw maiiwasang masama sa laman ng SONA ni PGMA ngayong umaga. Hindi na rin ako magugulat kung biglang lilitaw si Angelo dela Cruz sa Congress at ito naman ay ikagugulat ni PGMA (kunwari &amp;quot;surprise&amp;quot; ito), upang maging dramatic ang laman ng kanyang SONA. Isang gimik dahil na talagang inihanda dahil hindi na uubra yung mga bata sa Payatas na nagpaanod ng bangkang papel sa Pasig River na umabot daw sa Malaca&amp;ntilde;ang. Mabaho na yang style na yan. Palalampasin ni PGMA ang Angelo dela Cruz incident and she wont capitalize on this? Dasalasanonsense! Isang isyu na araw-araw, halos masuka na nga tayo na sinakyan ng mga TV channels na mabilis na nagsasabi na &amp;quot;Kapamilya, Kapuso&amp;quot; nila si Angelo dela Cruz. Nakakatawa nga, sa media &amp;quot;overkill&amp;quot; pati convoy ni Angelo papunta sa kanyang barangay sa Buenavista, Mexico, Pampanga covered ng skypatrol. Isang helicopter ang nagmomonitor ng kilos ng sasakyan kung saan lulan si Angelo at pati na rin ang paghinto nito at pagkain at pag-ihi (?) ni Angelo binabalita pa. Antayin natin. Kung totoo ang kutob ko, biglang lulutang yang si Angelo sa Congress habang nagbibigay si PGMA ng SONA upang maipakita bilang trophy ng administrasyon sa sambayanang Pilipino. Isang &amp;quot;standing ovation&amp;quot; naman ang ibibigay ng mga kaalyado ni PGMA sa pamumuno ni Joe de Venecia. (Di bat Cha-cha ang sayaw ni Joe De V. Bakit nung isang araw napanood ko siya na nag-bo-boogey kapareha ni PGMA?) Maririnig din natin si PGMA at ang kanyang matatapang na salita na &amp;quot;she will take full responsibility for her actions in the Angelo dela Cruz incident. Her decision to pull out from Iraq.&amp;quot; Ito ay tugon sa mga batikos na nadinig natin mula ka Jay Leno hanggang sa Editorial ng New York Times at ang kahuli-hulihan ay ang pagbatikos ni State Secretary Robert Powell. Matapang na ba tayo at handa na nating kalabanin si Frendster George W. Bush? Oo naman. Hindi na tayo takot dahil si Pres. Bush is on the way out! Hindi na ito mananalo sa election sa November sa pagka- Pangulo ng U.S. Ano ang bagong sasabihin ni PGMA? Anong bagong pangako? Isang bagay din ang siguradong maririnig natin. Magtiis tayo. Kulang pa ba ang pagtitiis natin? PARA SA ANUMANG COMMENTS O REACTIONS, MAARI KAYONG TUMAWAG SA 7788442. MAARI DIN KAYONG MAGTEXT SA 09213263166.</body>
<link>http://www.philstar.com/Article.aspx?articleId=258962&amp;publicationSubCategoryId=94</link>
</article>
<article>
<title>Editoryal - Makitid ang isip</title>
<author></author>
<date>
<month>July</month>
<day>27</day>
<year>2004</year>
</date>
<body>ANG United States at Australia ay walang ipinagkaiba. Kaya nilang sumakop ng mga bansa at ipagpilitan ang kanilang gusto pero ngayoy natatakot sa maaaring gawin ng terorista. Tila nababahag ngayon ang kanilang buntot sa banta ng terorismo. Ang kanilang pagkatakot ay lalong lumubha nang iwithdraw ng Pilipinas ang tropa sa Iraq noong nakaraang linggo bilang kahilingan ng mga rebeldeng dumukot sa Pinoy truck driver na si Angelo de la Cruz. Sinisisi ng Australia ang Pilipinas sapagkat bumigay sa demand ng mga rebeldeng Iraqi. Ang pagbigay daw ng Pilipinas ang naging dahilan para magbanta ang mga rebelde na bobombahin ang Australia. Hindi lamang ang Pilipinas ang direktang sinisi ng Australia kundi maski ang Spain. Sinabi ni Australian Foreign Minister Alexander Downer na dapat daw ay huwag bumigay sa kahilingan ng mga terorista. &amp;quot;You have to stand up to these people, because if you dont, you empower them.&amp;quot; Ang Pilipinas ang kanilang sinisisi ngayon. At siguro kapag may nangyaring bombahan sa kanilang bansa ang Pilipinas pa rin ang kanilang sisisihin. Whew! Makitid ang kanilang isip. Ayaw nilang aminin na natatakot sila at ang ginagawa lamang nilang paraan para hindi mahalata ang kanilang pagkatakot ay ang sisihin ang Pilipinas. Kung talagang malakas silang bansa bakit sila matatakot sa mga terorista. Bakit ang pag-aalis ng 51 miyembro ng humanitarian misson ng Pilipinas ang kanilang sisisihin? Nang ihayag ni President Arroyo ang pag-aalis ng tropa sa Iraq, kung anu-anong batikos ang sinabi ng United States. Maaanghang na salita. Maaari raw maapektuhan ang tulong na ipagkakaloob ng US sa bansa. Ginawa pang katawa-tawa ng isang komedyanteng Amerikano ang pag-aalis ng tropa. Nakagawa raw ng bagong rekord sa 100-meter dash ang Pilipinas. Sabihin na kung ano ang sasabihin ng Australia at US at maski sino pang bansa. Mas mahalaga sa Pilipinas ang buhay ng kanyang mamamayan. Mahalaga ang buhay ni Angelo de la Cruz na isang overseas worker na nag-aambag nang malaki sa kabuhayan ng bansa. Sa tulong ng mga OFWs na bilyong piso, nananatili ang bansang mabuhay. Noong 1996 nasagasaan ng financial crisis ang Pilipinas, ang mga OFWs ang tumulong para makabawi. Gaano na ba ang tulong na ibinibigay ng US, karampot na pera na ang kapalit ay gustong himurin ang kanilang puwet. Mga bulok na eroplanong panggiyera at mga tangkeng pupugak-pugak. Ang Australia? Ewan.</body>
<link>http://www.philstar.com/Article.aspx?articleId=259049&amp;publicationSubCategoryId=94</link>
</article>
<article>
<title>Fantasy World, gumuhong kastilyong buhangin (2)</title>
<author>ORA MISMO Ni Butch M. Quejada</author>
<date>
<month>July</month>
<day>27</day>
<year>2004</year>
</date>
<body>KINAKALAMPAG ng mga buyer-member ng Fantasy World ang mga kuwago ng ORA MISMO, nang mabasa nila ang unang series sa kolum na birada ng Chief Kuwago noong Sabado. Asking sila ng help para maibalik ang kanilang tsapit kay Don Emilio Ching, ang owner ng Kastilyong nilumot sa tagal este mali Fantasy World pala. Wala kasing nangyari sa proyekto ni Don Ching, hanggang ngayon wala ring pinagbago sa pagkakatiwangwang. Naaalala ng mga kuwago ng ORA MISMO, noong 1996, sangkatutak ang naging ahente ng Fantasy World pati ang chief Kuwago ay muntik nang makabili dito mga P65,000 per share yata kung hindi ako nagkakamali. Marami ang bumili sa pag-aakalang mado-doble ang kanilang puhunan dahil hanep sa promosyon ng Fantasy World noon. Halos mag-unahan ang mga gustong bumili ng nabola umano sa mga matatamis na dila at pangako ng mga ahente ni Don Ching. Ang pang-agaw atensyon ng mga alipores ni Don Ching, sa kastilyong nilumot este mali sa Fantasy World pala, ay magtatayo sila ng malapantasyang kaharian sa Lemery, Batangas. Kaya maraming naengganyong bumili ng share of stock at mga buyer ng mga haybol na ititirik daw sa kabundukan ng kaharian. Ika nga, matitirhan sa lalong madaling panahon. Ang problema nga lang inamag yata? Sangkatutak ang nagpalistang prospective buyers na gustong maging miyembro sa kastilyong nilumot este mali Fantasy World pala dahil mabilis silang dumukot ng tsapit sa bulsa para bumili ng shares sa kastilyong nilumot este mali Fantasy World pala. Tuwang-tuwa ang mga kabig ni Don Ching kasi limpak-limpak na tsapit ang pumasok sa kanilang bulsa at marami rin ang natuwang ahente dahil maganda ang komisyon na nakuha nila sa mga Noyping nabola. Ika nga, hindi na mabilang ang mga tsapit dahil tumiba nang todo si Don Ching sa mga naboladas na buyer-member na bumili ng kanilang produkto. Umiiyak naman daw ang ilang nagbenta na lupa kay Don Ching sa Lemery, Batangas dahil hanggang ngayon yata ay hindi pa sila nababayaran ng buo? Maraming nagsumbong sa mga kuwago ng ORA MISMO, kaya lang kapos ang kolum natin, anang kuwagong sepulturero. Dami palang buyer-member ang suma- ma ang loob kay Don Ching, natatawang sabi ng kuwagong uugod-ugod. Next Thursday may istorya ulit tayo sa kastilyong nilumot este mali Fantasy World pala, sabi ng kuwagong SPO-10 sa Crame. &amp;quot;Ok aabangan namin, kamote.</body>
<link>http://www.philstar.com/Article.aspx?articleId=259066&amp;publicationSubCategoryId=94</link>
</article>
<article>
<title>Sana'y magkaroon nga ng maraming trabaho</title>
<author>HALA BIRA Ni Danny Macabuhay</author>
<date>
<month>July</month>
<day>27</day>
<year>2004</year>
</date>
<body>SA gitna ng kaguluhan noon tungkol kay Angelo de la Cruz, lumitaw ang patunay sa totohanang kalagayan ng mamamayang Pilipino. Mamamatay kang nakadilat sa Pilipinas sapagkat walang makikitang ikabubuhay dito. Kailangang lumabas ng Pilipinas upang makapag-hanapbuhay. Ang sakit naman nito. Marami ang nagnanais makaalis ng bansa upang makapagtrabaho sa Middle East. Kahit sa Iraq na ubod ng gulo ay hindi sila natatakot magpunta. Nagpipilit silang makaalis upang kumita ng ikabubuhay para sa kanilang pamilya. Titiisin ang hirap at kalungkutan may makain at matustusan ang pamilya. Sinabi nilang maaaring may mga panganib na naghihintay sa kanila pero handa silang makipagsapalaran para kumita. Hindi na dapat magsayang pa ng panahon si President Gloria Macapagal-Arroyo na gawing pangunahing prayoridad ang paglutas sa kawalan ng hanapbuhay. Sana nga ay maging totoo ang sinabi niya magki-create ng 10 milyong trabaho. Sana ay hindi ito bola.</body>
<link>http://www.philstar.com/Article.aspx?articleId=259078&amp;publicationSubCategoryId=94</link>
</article>
<article>
<title>Pati kaban ng Mandaluyong nagoyo ni SPO3 Jun Lim</title>
<author>BANAT NI BATUIGAS Ni Bening Batuigas</author>
<date>
<month>July</month>
<day>28</day>
<year>2004</year>
</date>
<body>HINDI lang mga residente ng Mandaluyong City ang nagoyo ng anti-vice unit ni SPO3 Felipe Jun Lim kundi maging ang kaban ng siyudad ni Mayor Boyet Gonzales. Kasi nga mga suki, may nakalistang siyam na sasakyan na pina-gasolinahan nitong anti-vice unit ni Lim pero ang suma-total, anim lang pala ang ginagamit nila para ipatupad kuno ang mga batas ng siyudad nga. Ang ibig kong sabihin, kung umabot na sa isang dekada sa panunungkulan bilang hepe ng anti-vice unit si Lim, eh ganoon na rin katagal niyang nilulustay ang pera ng kaban ng Mandaluyong City. Ang dapat gawin ni Mayor Gon-zales ay makipag-coordinate siya sa gasolinahan ng ginagamit ng anti-vice unit, alamin niya ang plate number ng behikulong hindi nakalista sa opisina ni Jun Lim at tiyak matutuklasan niya kung sino ang nakikinabang sa nawawalang pondo ng siyudad nga, he-he-he! Talagang sobra ang pakinabang ni Jun Lim noong nakaraang administrasyon, di ba mga suki? Ang tanong naman ng taga-Mandaluyong City na nakausap ko, hindi ba malinaw na pagnanakaw sa kaban ng siyudad itong ginawa ni Jun Lim? Ang bawat sasakyan kasi mga suki ay kinakargahan sa kaban ng siyudad itong ginawa ni Jun Lim? Ang bawat sasakyan kasi mga suki ay kinakargahan ng tig-sampong litro ng gasolina araw-araw para gamitin nga ng mga elemento ng anti-vice unit. Pero ang siste, pati mga personal yata na sasakyan ng taga-anti vice unit ay nakikarga na rin at siyempre pa ang kaban ng siyudad ang naapektuhan. Kung isang dekada ng ginagawa ito ni Jun Lim, eh di malaking halaga rin ang nawawala sa pondo ng Mandaluyong City, di ba mga suki? Kung bakit mabilis maghusga si Jun Lim sa mga konting pagkakamali ng mga residente ng siyudad, dapat ganoon din kabilis si Mayor Gonzales na kasuhan siya, anang mga nakausap ko. May punto rito ang mga residente ah, di ba mga suki? Bakit kaya hindi pa binubuwag ni Mayor Gonzales ang anti-vice unit ni Lim eh abot langit na ang reklamo laban sa kanila? Kung sabagay, ito palang anti-vice unit ay itinatag ng isang executive order ng nakaraang administrasyon at isinailalim ito sa Office of the Mayor. Kaya pala malakas mangharabas ang mga tauhan ni Lim, eh dahil direkta sila sa mayor. Pero bunga sa pagbali niya dahan-dahan sa mga pakpak ni Jun Lim, mukhang dumidistansya si Mayor Gonzales kay Jun Lim na pinapalakpakan naman ng mga residente. Kaya kung nakangisi sa ngayon ang mga taga-Mandaluyong City, yan ay dahil hindi na sila maabuso pa ni Jun Lim at mga tauhan niya. Kapag napatunayan ni Mayor Gonzales ang pagnanakaw ni Jun Lim sa kaban ng siyudad niya, dapat na rin sigurong sibakin na niya ito, di ba mga suki? Kasi kung hindi niya maparusahan si Jun Lim, paano niya maparusahan ang mga tauhan niyang magkakasala rin sa hinaharap? He-he-he! Maiipit si Mayor Gonzales sa kaso ni Jun Lim ah! Sa tingin ng mga taga-Mandaluyong makamenos pa ang siyudad ni Mayor Gonzales kapag binuwag niya ang anti-vice unit. Kasi nga, may umaabot sa 60 sibilyan pala sa grupo ni Jun Lim at kung bawat isa sa kanila ay sinusuwelduhan ng tig P6,000 eh maliwanag na P360,000 kada-buwan ang nawa-wala sa kaban ng siyudad niya. Kung ang naturang kantidad ay idinagdag na lang ni Mayor Gonzales sa budget ng pulisya, eh tiyak lalo silang sipagin para habulin ang mga kriminal na gumagala diyan sa Mandaluyong, di ba mga suki? Maaaring maganda ang naging hangarin ng nakaraang administrasyon ng itatag nila itong anti-vice unit. Subalit ang hindi naging maganda ay ibinigay nila ito kay Jun Lim na hindi naman taga-Mandaluyong City kayat wala siyang pagmamahal sa mga residente. May karugtong!</body>
<link>http://www.philstar.com/Article.aspx?articleId=259194&amp;publicationSubCategoryId=94</link>
</article>
<article>
<title>Bahala Si Tulfo live sa tv mula Lunes hanggang Biyernes</title>
<author>BAHALA SI TULFO Ni Ben Tulfo</author>
<date>
<month>July</month>
<day>28</day>
<year>2004</year>
</date>
<body>LAYUNIN ng BAHALA SI TULFO at BITAG na ipakita sa buong kapuluan ang aming mga babala sa mga kilos at galaw ng mga manloloko, manggagantsong sindikato at mandorobo ng ating lipunan. Kaya naman bilang pagpapalawak ng aming serbisyo publiko, simula pa noong Hulyo 20, napapanood na ang programang BAHALA SI TULFO live sa UNTV, sabay napapakinggan sa DZME 1530, alas-9 hanggang alas-10 ng umaga. Isang oras na talakayan, imbestigahan at serbisyo publiko ang hatid ng programang BAHALA SI TULFO sa UNTV at Radio DZME na extension ng BITAG sa patuloy na paglalantad ng mga katiwalian at panloloko. Interactive ang programang ito dahil maaaring tumawag ang mga complainants kung saan puwedeng isangguni ang mga reklamo at problema na siya nating sosolusyunan sa pamamagitan ng matuwid na talakayan at malalim na imbestigasyon. Tinatalakay din dito ang mga napapanahong isyung nasyonal at lokal. May segment na KILOS PRONTO para sa mga naapi at nabugbog at may mga live reports mula sa mga batikang reporters ng Radio DZME. Ditoy ipinapakita namin ng buong-buo ang aming mga surveillance sa mga actual na modus at operasyon ng mga sindikato at manloloko upang hindi kayo maging biktima ng mga ito. Ang programang ito ay babala na rin sa iba pang gumagawa at gagawa pa ng mga ilegal na aktibidades. Baka kayo na ang sumunod sa &amp;quot;hot seat&amp;quot; ng Imbestigasyon ng BAHALA SI TULFO at BITAG! Ang UNTV ay mapapanood sa channel 37 at sa mga cable subscribers, ito ay mapapanood sa channel 95 ng Skycable, at channel 59 ng Homecable. Subaybayan araw- araw, mula Lunes hanggang Biyernes ang tunay na makabuluhang investigative program na hindi kayang gayahin o pantayan ng iba sa larangan ng imbestigahan at sumbungan, live sa UNTV ang programang BAHALA SI TULFO! * * * BITAG hotline numbers, para sa mga NAABUSO, NAAAPI, at BIKTIMA ng PANLOLOKO o anumang uring katiwalian, I-text (0918) 9346417 tumawag sa mga numerong ito 932-8919 / 932-5310. Manood tuwing Sabado, 7:00-8:00 p.m. IBC-13, &amp;quot;BITAG&amp;quot;</body>
<link>http://www.philstar.com/Article.aspx?articleId=259197&amp;publicationSubCategoryId=94</link>
</article>
<article>
<title>Ang kayamanan at ang perlas</title>
<author>ALAY - DANGAL Ni Fr. Jose C. Blanco, S.J.</author>
<date>
<month>July</month>
<day>28</day>
<year>2004</year>
</date>
<body>ANG perlas ay isang mamahaling hiyas. Kapag ang isang tao ay nakatagpo ng magandang perlas, lahat ay kanyang ginagawa - hanggang sa punto na ipagbili niya ang lahat  upang makamtan ito. Ginamit ni Jesus ang talinghagang ito upang ipaliwanag ang kahulugan ng kaharian o paghahari ng Diyos (Mt. 13:44-46). &amp;quot;Ang paghahari ng Diyos ay katulad ng kayamanang nakabaon sa isang bukid. Nahukay ito ng isang tao at tinabunan uli. Sa laki ng tuwa, siyay humayo at ipinagbili ang lahat ng ari-arian niya at binili ang bukid na iyon. &amp;quot;Gayon din naman, ang paghahari ng Diyos ay katulad nito: May isang mangangalakal na naghahanap ng mamahaling perlas. Nang makakita ng isang perlas na napakahalaga, siyay humayo at ipinagbili ang lahat-lahat ng kanyang ari-arian at binili iyon.&amp;quot; Sa Ebanghelyo ni Mateo, unang ibinigay niya ang talinghaga ng kayamanang nakabaon sa isang bukid, pagkatapos ay inilahad niya ang talinghaga ng perlas, upang ipaliwanag ang kahalagahan ng kaharian ng Diyos. Ang lalaking nakatagpo sa kayamanang nakabaon sa isang bukid ay ipinagbili ang lahat-lahat ng kanyang mga ari-arian upang makamtan ang kayamanang nasa naturang bukid. Dahil nabili na niya ang bukid, kanya na rin ang kayamanan. Sa dalawang talinghaga ng kayamanan at ng perlas, itinuturo ni Jesus sa atin na ang pagmamay-ari ng paghahari o kaharian ng Diyos ay napakahalaga, kung kaya dapat tayong maging handa na isakripisyo ang lahat-lahat na mayroon tayo upang mapaghari ang Diyos sa ating mga pusot buhay. Sa kongkreto, nangangahulugan ito ng kahandaan at kagustuhang isakatuparan ang kalooban ng Diyos.</body>
<link>http://www.philstar.com/Article.aspx?articleId=259207&amp;publicationSubCategoryId=94</link>
</article>
<article>
<title>Isang tawag lang aksyon agad !</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>July</month>
<day>28</day>
<year>2004</year>
</date>
<body>NAGSILBING action line&amp;quot; ang BANTAY KAPWA sa kaso ng senior citizen na si Mr. L. Gonzales ng Mandaluyong City. Tumawag siya sa Bantay Kapwa para humingi ng tulong tungkol sa kanyang bayarin sa Manila Water. Ayon kay Mr. Gonzales nagkamali ang reader ng Manila Water sa pagtala ng metro ng kanyang kunsumo sa tubig. Dati ang binabayaran niya ay P45.59 subalit nagulat siya nang matanggap ang kanyang water bill na naging P430.73 isang buwan. Tapos ay nadagdagan ng P861.40 kaya naisip ng matanda na dumulog sa BANTAY KAPWA na agad namang gumawa ng hakbang para malutas ang kanyang problema. Agad tumawag ang BANTAY KAPWA sa 1627 consumers hotline ng Manila Water at nakausap si Dory Abesamis. Magalang at very accommodating si Dory. Nangako itong ipa-follow up niya ang kaso ni Mr. Gonzales. Nakipag-ugnayan si Dory kay Edna Aguirre at naayos ang reklamo ni Mr. Gonzales. Ang pangyayaring ito ay sasabihing simple pero patunay na nasa mabuting komunikasyon nakasalalay ang paglutas sa problema. Patunay din ito na ang makapaglingkod sa kapwa ay isang katangi-tanging gawa gaya ng ipinamalas nila Dory Abesamis at Edna Aguirre. Dapat silang tularan ng kapwa nila empleyado.</body>
<link>http://www.philstar.com/Article.aspx?articleId=259216&amp;publicationSubCategoryId=94</link>
</article>
<article>
<title>Gov't official idineyt ang kanyang chiching sa Clark Air Base</title>
<author>BALITANG S[ECIAL Ni Deo Macalma</author>
<date>
<month>July</month>
<day>29</day>
<year>2004</year>
</date>
<body>ALAM nyo bang idineyt at ipinag-shopping pa ng isang government official ang kanyang chiching sa Clark Air Base, Angeles City? Ayon sa aking bubuwit, happy birthday muna kay Mayor Santi Dickson ng Solano, Nueva Vizcaya; Val Victa ng MBC-Sales, Ver Taleon, Rey Banico ng Metrobank, Armand Nocum at Maria Divina ng Odiongan, Romblon. * * * Alam nyo bang matulis pala ang isang head ng ahensiya ng pamahalaan? Ayon sa aking bubuwit, noong July 25, 2004, dakong alas-12:30 p.m. ay nakita niya ang isang opisyal ng pamahalaan. May kasama itong chiching pero hindi naman ito ang kanyang Commander-in-Chief. Maganda ang chiching ni Bossing. Kaya lang mas maganda yata yung chiching niyang taga-Sulu Hotel sa Quezon City ah. Parang mas maganda, mas matangkad, texas ang tindig, mas matikas. Pero mas bata yata ang chiching na kasama ni Bossing sa Clark Air Base. Ayon sa aking bubuwit, noong una ay kampante si Bossing habang kasama ang kanyang chiching. Habang nagtutulak ng push cart si Bossing ay panay naman ang dampot ng kanyang chiching ng mga PX goods. Mga gamit sa bahay, gamit pambabae, tsokolate at iba pa. Nag-shopping sila sa Puregold Shop sa Clark, Angeles City. Di ba nasimot ang bulsa mo, Bossing? Mukhang taga-Albay yung chiching mo Sir. &amp;quot;Ill buy this, Ill by that, Ill buy those.&amp;quot; * * * Ayon sa aking bubuwit, alisto pala ang mga bodyguard ng government official. Nang magbabayad na sina Bossing at kanyang chiching sa counter, may ibinulong si bodyguard kay Bossing. Meron pala siyang nakitang kakilala sa loob ng Duty-Free Shop. Ang ginawa ni Bossing, binulungan ang kanyang chiching at ito ay pinaalis sa pila ng bayaran. Nagmamadaling lumabas ang chiching kasama ang bodyguard ni Bossing. Inihatid sa sasakyan at si Bossing na lamang ang pumila at nagbayad ng kanilang pinamili. Alerto si Bodyguard pero mas alisto Bossing yung aking bubuwit. Huli ka Bossing! Nag-overnight ba kayo Bossing? Ayon sa aking bubuwit, ang Bureau Chief ng pamahalaan na nakipag-date at ipinamili pa ang kanyang chiching sa Clark Air Base ay si Siya ay dating opisyal ng City Mayors League of the Philippines. Siya ay si Commissioner F.A. as in Flight Attendant.</body>
<link>http://www.philstar.com/Article.aspx?articleId=259311&amp;publicationSubCategoryId=94</link>
</article>
<article>
<title>Kasong Martel vs Martel sa DOJ</title>
<author>HALA BIRA! Ni Danny Macabuhay</author>
<date>
<month>July</month>
<day>29</day>
<year>2004</year>
</date>
<body>SA isang birthday party, napaupo ako sa isang masayang umpukan na sari-saring bagay ang pinagkukuwentuhan. Nagawi ang usapan kay Gloria Romero, ang artistang wala pa ring kupas ang ganda at umaani pa rin ng mga parangal bilang magaling na artista. Ang ibang sikat na kasabayan niya na katulad nina Nida Blanca at Nestor de Villa ay pumanaw na. Napag-alaman na buhay pa pala at lumalabas pa rin paminsan-minsan sa telebisyon ang kapareha ni Gloria sa maraming patok na pelikula noon na si Luis Gonzales na Mercado ang tunay na apelyido. Nabuksan tuloy ang paksa na ang anak nga pala ni Luis na si Melissa Mercado ay naghain ng parricide case laban sa kanyang asawang si Roby Martel, anak ni Antonio Martel na may-ari ng Harrison Plaza Mall. Diumano ay binaril ni Roby ang kanyang asawang si Melissa nang malapitan sa kanilang condominium unit sa Ritz Tower. Ayon sa mga salaysay, nakaligtas lamang si Melissa sapagkat nakalabas ito ng kanilang condo sa tulong ng bunsong anak at ng isa sa mga bodyguard na nagsugod sa kanya sa Makati Medical Center. Nagulat ako na marami sa mga nasa umpukan ang alam na alam ang punut dulo ng kasong ito ng mga Martel lalo na ang dalawang madaldal na abogado na nasa grupo sanhi sa koneksyon ng mga ito marahil sa Department of Justice. May mga nakatanda na sinubaybayan ito ng taumbayan nang lumabas ito na parang bomba bilang pangunahing balita sa mga pahayagan, radyo at telebisyon. Akalain mo, hindi rin lingid sa kaalaman ng mga nasa umpukan na kontrobersyal pa rin ang kasong ito dahil sa diumanong nababalitang paggamit ng mga Martel ng impluwensiya upang maayos ang naturang kasong kriminal laban sa isang miyembro ng isa sa mga pinagpipitaganan at kilalang angkan sa Pilipinas nang unang sumikat noong panahon ng mga Marcoses. Ayon na rin sa dalawang abogado sa grupo, nagpahayag daw si DOJ Acting Secretary Merceditas Gutierrez na hindi sila maiimpluwensiyahan ninuman. Sisiguruhin daw nilang ang kanilang tanging batayan sa nasabing kaso ay ang katotohanan at kung ano ang makatarungan. Hindi na magkamayaw ang mga ususero at ususera na nasa umpukan nang mag-unahan nang magbigay ng kani-kanilang interpretasyon. May nagsasabi na walang mangyayari sa kasong nasabi sapagkat malakas ang mga Martel. May mga nagpahiwatig naman na ayon sa mga balita, galit na galit diumano ang mga Mercado sa sinapit ng kanilang mahal na si Melissa. Nang dahil dito, ako mismo ay excited sa kung saan hahantong ang dramang ito ng Martel versus Martel. Abangan ang mga susunod na kabanata!</body>
<link>http://www.philstar.com/Article.aspx?articleId=259320&amp;publicationSubCategoryId=94</link>
</article>
<article>
<title>EDITORYAL - Malaswang tablod</title>
<author></author>
<date>
<month>July</month>
<day>30</day>
<year>2004</year>
</date>
<body>NAGKALAT na naman ang malalaswang babasahin sa bangketa. Kabilang dito ang mga patakbuhing tabloids na nasa front page ang nakabukangkang na retrato ng mga babae. Isa sa mga malaswang tabloid ay ang Sisid na kinopya pa ang tipo at kulay ng logo ng Pilipino Star NGAYON. Kung titingnan, mapagkakamalang PSN ang malaswang tabloid na ito sapagkat pati ang ginamit na papel ay kasingganda ng kalidad ng PSN. Karangalan naming gayahin pero ang panggagaya ng sisid ang nakaiinsulto. Babala sa mga tagasubaybay ng PSN na mag-ingat at baka ang madampot nyo sa newsstand ay ang malaswang Sisid. Nakaabot din sa aming kaalaman, na ang pahina ng PSN ay inaalis at saka pinapalitan ng mga malalaswang pahina kung saan ay naroon ang retrato ng mga babae at lalaking nagsi-sex sa ibat ibang posisyon, malalaswa ang drowing sa komiks at ang mga kuwentong prosa o nobela ay pawang tumatalakay sa kalaswaan. Pinag-iingat namin ang PSN readers sapagkat pilit na sumasakay sa popularidad ng diyaryong ito ang mga mapagpanggap na publishers at editors ng mga smut tabloids. Ayaw nilang magpakilala at katibayan ang hindi nila paglalagay ng editorial box. Kung naglalagay man, iyon ay hindi totoong pangalan at address para hindi sila matunton. Bumalik nga ang mga malalaswang babasahin at ano naman kaya ang masasabi ng mga civic oriented groups dito. Kung nakita ng grupong Gabriela ang mga may double meaning na salita sa mga anunsiyo ng produktong alak sa naglalakihang billboards, dapat makita rin nila ang mga malalaswang babasahin na nagkalat ngayon sa bangketa at walang takot na itinitinda. Hindi lamang Gabriela kundi pati na rin ang ibang grupong nagmamalaking mulat sila sa mga nangyayaring isyu sa lipunan. Kung may dapat mang ipag-rali ang mga grupong nagmamahal sa bansa, isama nila sa listahan ang pagrarali laban sa kalaswaan ng mga babasahin. Wala namang ngipin ang Philippine National Police sa pagsawata sa mga nagkalat na mga malalaswang babasahin. Kung ang pagsupil sa mga masasama ng lipunan ay hindi kaya ng PNP, ano pa ang pagsawata sa pagbebenta ng mga pornographic materials. Pawang pakitang tao lamang ang isinasagawa nilang pagkumpiska at pagsalakay sa mga imprenta ng malalaswang tabloids noong nakaraang Mayo, ilang araw bago sumapit ang elections. Malaki ang aming paniwala na ang pagtaas ng insidente ng panggagahasa ay may kaugnayan sa mga malalaswang babasahin. Hindi na rin nakapagtataka kung bakit ngayon ay may mga totoy na nangre-rape.</body>
<link>http://www.philstar.com/Article.aspx?articleId=259417&amp;publicationSubCategoryId=94</link>
</article>
<article>
<title>Sa space na sila, sa kubeta pa tayo</title>
<author>SAPOL Ni Jarius Bondoc</author>
<date>
<month>July</month>
<day>30</day>
<year>2004</year>
</date>
<body>NAKAPAG-PALIPAD na nitong buwan ng unang private spaceship. Ang kahalagahan nito ay hindi lamang sa presyo ng spaceship $20 milyon lang kumpara sa bilyun-bilyong ginagasta ng NASA sa space shuttle. Sa pagpasok ng private sector sa space exploration, dumarating na rin ang panahon ng space tourism. Sandaang taon na simula nang paliparin ng Wright brothers ang unang eroplano. Labing-apat na minuto lang ang unang flight, pero sumunod ang mabilis na pag-unlad ng pagbiyahe at turismo. Nagkaroon ng jumbo jets at airports, in-flight entertainment at personal helicopters. Nabago ang takbo ng kalakal, ang pag-iisip ng tao, at asal ng mga bansa. Maikli lang ang unang private space flight: Dalawang araw lang. Ni hindi umabot sa layong kailangan para makapag-orbit sa mundo. Pero ngayon pa lang, pinag-uusapan na ang pagdating ng space hotels at family tours, space resorts at real estate sa buwan. Dagdag ito sa mga pribadong paggamit sa outer space para sa satellites na nag-uugnay sa cellphones, pagers at television shows; sa global positioning systems at pagtaya sa kalagayan ng panahon; sa pag-aaral ng solar system at pag-alam kung magkakabaha o El Ni&amp;ntilde;o. Ang halaga ng isang Boeing 747 ay $150 milyon. Kung gayon, di magtatagal at magkakaroon na rin ng private space shuttle na sisingil nang halos pareho kada kilometro tulad ng eroplano. Makakarating ang mga ordinaryong tao sa mga lugar sa labas ng mundo na datiy sa panaginip lang napupuntahan. Kay sarap isipin ang mga posibilidad na ibinunsod ng unang private spaceship. Pero mahihimasmasan ka kapag napalapag muli sa airports sa Pilipinas. Sira ang aircon at kubeta, nangingikil sa Customs, nangha-hijack ng mga pasahero sa labas. Hindi ko ugali ilubog ang Pilipinas, lalo na kung napapag-usapan ang mga nagaganap sa ibang bansa. Pero dapat pansinin kung saan tayo nagkukulang, para makahabol tayo sa kaisipan at kaunlaran ng iba.</body>
<link>http://www.philstar.com/Article.aspx?articleId=259426&amp;publicationSubCategoryId=94</link>
</article>
<article>
<title>Pangongotong ng Manila Fiscal, hulog sa patibong ng BITAG!</title>
<author>BAHALA SI TULFO Ni Ben Tulfo</author>
<date>
<month>July</month>
<day>30</day>
<year>2004</year>
</date>
<body>MARAMI pa ring mga fiscal na buo ang dibdib isagawa ang kanilang pangongotong. Matitigas ang mga ulo, walang kadala-dala kahit na marami na sa kanila ang nahulog sa patibong sa pamamagitan ng entrapment. Isa na rito si Fiscal Rolando Hubilla ng Manila City Hall. Kilala siya ng mga empleyado ng fiscals office bilang mabait na fiscal. Subalit salungat ito sa nakita ng BITAG matapos maisagawa ang matagumpay na entrapment ng CIDG Anti-organized Crime kamakalawa. Nagulantang ang mga empleyado sa mismong opisina ni Fiscal Hubilla nang bitbitin na ito ng mga operatiba ng CIDG kasama ang BITAG, matapos patagong maiabot sa kanya ang marked money na P30,000. Bunsod ito sa isang reklamong inilapit ng isang ginang sa BITAG Action Center nung nakaraang Martes. Humihingi raw si fiscal ng P30,000 para mai-upgrade ang kanyang kaso mula grave threat at gawing frustrated homicide. Pinakinggan ng mga imbestigador ng BITAG ang pag-uusap ni Fiscal Hubilla at ng nagrereklamong ginang na si Loida sa pamamagitan ng phone patched, matapos namin siyang patawagin kay Fiscal. Dahil dito, agad kaming nakipag-ugnayan sa CIDG para sa isagawa ang entrapment operation laban kay Fiscal. Hulog sa patibong ng BITAG at CIDG si Fiscal Hubilla. May nadiskubre pa ang BITAG matapos isagawa ang matagumpay na entrapment. Ito ay ang pagpapakita ng di- pangkaraniwang simpatiya ng kapwa niya fiscal na bumisita sa tanggapan ng CIDG. Nakita namin yung mga bagitong fiscal at ang panduduro ng isa sa kanilang mga staff na tomboy na hinamon ng suntukan yung babaing undercover ng BITAG sa loob mismo ng tanggapan ng CIDG matapos niyang hampasin ang aming camera. Ang hindi alam ng tarantadang tomboy, lahat ng kanyang pinaggagawa ay dokumentado ng aming camera. At doon sa mandudurong fiscal na ni-record yung aking pakikipag-usap sa ibang fiscal upang tanungin kung sino yung nagbabalak basagin ang aming camera, marami ka pang kakaining bi- gas. Hindi kayo uubra sa BITAG! Wala kaming pakialam kahit sino pa kayong talpulanong hestas, hudas o barabas sa ating husgado. Tsk-tsk-tsk!</body>
<link>http://www.philstar.com/Article.aspx?articleId=259432&amp;publicationSubCategoryId=94</link>
</article>
<article>
<title>Hindi lang dibdib ni Supt. Noli Romana ang makapal kundi pati mukha</title>
<author>BANAT NI BATUIGAS Ni Bening Batuigas</author>
<date>
<month>July</month>
<day>30</day>
<year>2004</year>
</date>
<body>MAHILIG palang maglaro ng golf si Supt. Noli Romana, ang hepe ng Criminal Investigation and Detection Group (CIDG) sa southern Metro Manila. Ang problema lang mga suki, hindi marunong bumunot sa bulsa si Romana at ipinapasa niya ang gastusin sa bisyo niya sa mga may ilegal diyan sa lugar niya. Kaya sa ngayon, palaging nakasimangot ang mga kapitalista sa Pasay City, Makati City, Muntinlupa City, Las Pi&amp;ntilde;as City, Para&amp;ntilde;aque City, Taguig at Pateros. Kasi nga ang kinikita nilang kokonti ay hindi sa pamilya nila napupunta kundi sa kinahiligan ni Romana. Abot langit na nga ang intelihensiya nila sa CIDG, etot kada linggo pa kung manghingi si Romana para sa bisyo niya, he-he-he! Hindi lang dibdib ni Romana ang makapal kundi maging ang mukha niya, di ba mga suki? Ayon sa mga sumbong na nakarating sa akin, kada linggo kung magpadala ng ticket sa gold si Romana sa mga may-ari ng nightclub, bookies ng karera, casa at jueteng sa area niya. At ang presyo ng tiket ay mula ito P1,000 hanggang P3,000. Langhiyang bisyo ito napakamahal, di ba mga suki? Ang palaging binabanggit ni Romana ay ang mga pangalan nina CIDG director Chief Supt. Arturo Lomibao at Sr. Supt. Don Montenegro ng CIDG NCR. Kaya sa ngayon, gasgas na ang pangalan nina Lomibao at Montenegro sa mga kapitalista sa area ni Romana, he-he-he! At sino ang hindi tataas ang balahibo sa tigas nina Lomibao at Montenegro, aber? Kaya hilong-talilong ang mga kapitalista kapag nakikita nila ang mukha ni SPO4 Leo Palatao, ang kolektor ni Romana, dahil tiyak malalagasan na naman ang mga bulsa nila. Minsan kasi, ang mga tiket ni Romana ay walang presyo at siya na mismo ang tumatawag kung magkano ito. Simpleng raket pero epektib, di ba Supt. Romana Sir? Kung nangangalay ang balikat ni Romana sa kalalaro ng golf, ang hindi ko lang alam ay kung ganoon din ang nararamdaman niya sa paghahabol ng mga kriminal. Teka, ano ba ang accomplishment mo laban sa kriminalidad diyan sa SPD ha Supt. Romana Sir? Meron ba? Ilan pa kayang Romana ang meron sa CIDG na walang ginawa tulad ng hepe niyang si Montenegro kung laban sa kriminalidad ang pag-uusapan. Ang balita ko pa dahil sa sa kasuwapangan ni Romana sa pera, may balak nang bumitaw si Palatao dahil nahihiya na siya sa mga kapitalista. Ang papalit kay Palatao ay isang Maj. Ocden. Tiyak mas malupit si Ocden dahil sanggang diin ang hasang nila ni Romana, di ba mga suki? Hindi ba itong si Ocden ay galing sa Task Force Jericho ni dating Interior Sec. Joey Lina? Kung siya nga yon, may katwirang mangamba ng mga kapitalisata sa SPD dahil mas mabangis pa si Ocden sa tigre, he-he-he! Pera-pera rin ba ang lakad nitong si Maj. Ocden? Tiyak magugulo na naman ang tabakuhan diyan sa SPD sa pagpasok ni Ocden, di ba mga suki? Sina Ocden kaya ang mga kotong cop na unang mahuhuli ni Interior Sec. Angie Reyes? Abangan!</body>
<link>http://www.philstar.com/Article.aspx?articleId=259438&amp;publicationSubCategoryId=94</link>
</article>
<article>
<title>San Ignacio de Loyola</title>
<author>ALAY-DANGAL Ni Fr. Jose C. Blanco, S.J.</author>
<date>
<month>July</month>
<day>30</day>
<year>2004</year>
</date>
<body>BUKAS ay kapistahan ni San Ignacio. Siya ang nagtatag ng Kapisanan ni Jesus (Society of Jesus) noong 1541. Ang mga kaanib ng samahang ito ay kilala sa tawag na mga &amp;quot;Heswita o &amp;quot;Jesuits.&amp;quot; Si San Ignacio ay ipinanganak noong 1491. Noong una, siya ay namuhay bilang isang sundalo. Ipinaglaban niya ang hari.Gustung-gusto niyang magpakitang-gilas sa mga kababaihan. Noong 1521, ipinagtanggol niya ang isang kastilyo sa Pamplona, Spain laban sa mga French. Isang bala ng kanyon ang tumama sa kanyang binti. Sa dakong huli, siya at ang kanyang mga kasamang sundalo ay sumuko sa mga French. Siya ay dinala sa kanyang bahay sa Loyola, Azpeitia, Spain. Habang siya ay nagpapagaling ng kanyang sugat sa binti, humingi siya ng mga librong babasahin. Walang maibigay sa kanya. Sa halip, aklat ng Buhay ng mga Santo at Buhay ni Jesus ang kanyang mga nabasa. Samantalang binabasa niya ang mga naturang libro, nagkaroon siya ng pagbabagong-loob. Mula sa pagiging isang sundalo ng hari, siya ay naging sundalo ni Jesus. Ang mga Heswita ngayon ay nasa ibat ibang dako ng mundo. Sila ay nasa Europe, Africa, Asia at Oceania. Nasa Pilipinas din sila. Ang mga Heswita ay naparito sa Pilipinas noong 1591. Ang mga misyonero noon ay mga Kastila. At noong 1921, mga Amerikanong Heswita ang humalili sa mga Kastilang Heswita. Sa kasalukuyan, ang mga Heswita ay kilala sa kanilang apostolado sa edukasyon. Nandiyan ang Ateneo de Manila University, Ateneo de Naga, Ateneo de Davao, Xavier School sa Greenhills, San Juan, Xavier University sa Cagayan de Oro at Ateneo de Zamboanga. Ang pinakakilalang alumnus ng paaralan ng mga Heswita ay si Dr. Jose P. Rizal, ang ating pambansang bayani. Isang kilalang iskolar ay si Fr. Horacio de la Costa. Siya ang kauna-unahang Pilipinong Provincial ng Philippine Province. Ang isa pang mahalagang gawain na aming itinataguyod ay ang pagbibigay ng mga retreats. May mga retreat houses kami sa Novaliches, Angono, Cebu at Malaybalay. Pinangangasiwaan din namin ang lugar ng mga maysakit na ketong sa Culion, Palawan. May mga parokya kaming pinangangasiwaan sa Bukidnon, sa Cebu at dito sa Kamaynilaan. Ilang mga Heswita ang sumusulat ng mga kolum sa ibat ibang pahayagan. Si Fr. James Reuter ay sumusulat tuwing Sabado sa Philippine Star. Si Fr. Miguel Bernad ay mayroon ding kolum sa Philippine STAR. Si Fr. Joaquin Bernas ay sa Today. At ako ay sumusulat sa Pilipino Star NGAYON mula pa noong 1986.</body>
<link>http://www.philstar.com/Article.aspx?articleId=259444&amp;publicationSubCategoryId=94</link>
</article>
<article>
<title>&amp;quot;CHA-CHA,hanggang dalawa ka lang&amp;quot;</title>
<author>CALVENTO FILES Ni Tony Calvento</author>
<date>
<month>July</month>
<day>30</day>
<year>2004</year>
</date>
<body>MAY INGAY PA RING DALA ANG &amp;quot;STATE OF THE NATION ADDRESS&amp;quot; NI PRES. GLORIA MACAPAGAL ARROYO NOONG NAKARAANG LUNES. KUNG MATATANDAAN NYO, ISA SA MGA IPINAHAYAG NI PGMA AY ANG PAGSUSULONG NG PAGBABAGO NG SALIGANG BATAS O &amp;quot;CHARTER CHANGE&amp;quot;. ITONG CHA-CHA NGA ANG UMANI NG MASIGABONG PALAKPAKAN. AT SIGURADO AKONG HINDI AKO NAG-IISA SA MGA NAKAPANSIN NA SI HOUSE SPEAKER (pa rin!) JOSE DE VENECIA ANG MAY PINAKAMALAKAS NA PALAKPAK AT ABOT SA MAGKABILANG TENGA ANG NGITI PAGKASABI NI PGMA NG TUNGKOL DITO. Bakit nga ba hindi? Ilang taon na rin naman nating naririnig ang tungkol sa CHA-CHA na ito. Kaya lang laging kulang ang nakukuhang suporta mula sa taumbayan at mga interest groups. Ayon na rin na sa pagkasabi ni PGMA ay next year ito maisisingit ng Kongreso. Nakakagulat naman itong si Joe De Tenga na naglabas agad ng statement na by January 2005 ay sisimulan na ang usaping ito! TALAGANG WALANG GUSTONG SAYANGING PANAHON ITONG SI JDV! Pero mukha yatang meron pang dapat na malinawan sa isyung ito ng CHA-CHA. Sino ba ang magtatrabaho para maisakatuparan ito? Sabi ni JDV Constitutional Assembly daw, na ang uupo ay ang mga kasalukuyang kongresista at senador. Menos gastos at oras kung ikukumpara sa Constitutional Convention na ang mga miyembro ay ihahalal thru an election sa bawat distrito sa buong bansa. Well, is it so? Sawa na kasi ang tao sa pulitikahan! Baka naman kung sila-sila rin na nakaupo ngayon sa Kongreso at Senado ang uupo at magtatrabaho dyan sa CHA-CHA na yan ay putaktihin pa yan ng sangkaterbang problema. Mas mabuti siguro pag-isipan pang mabuti ito at please lang, JDV, wag mong masyadong madaliin! Marami tuloy ang napapatanong &amp;quot;Ano kaya ang humihigop sa interes ni JDV at ibang magnet yata ang dala nitong CHA-CHA sa kanya?&amp;quot; Mabalik nga tayo dyan sa SONA. Para nga yatang nakalimutan ni PGMA na mai-address ang issue tungkol sa population explosion sa bansa gaya ng sinabi ni Rep. Gilbert Remulla ng Cavite. When indeed, it is one of the primary reasons kung bakit grabe ang paghihirap na dinaranas ng bansa. Siguradong mababawasan ang gabundok na problema ng Pilipinas kung masosolusyunan ang higanteng problemang ito ng patuloy na pagdami ng Pilipino. Nalimutan man o talagang hindi napag-ukulan ng pansin ni PGMA, mabuti na lang at may isang nakaisip ng tungkol sa isyung ito. Isinusulong ngayon ni Rep. Edcel Lagman ang isang panukala na magtutulak sa &amp;quot;2-KIDS POLICY&amp;quot;. Posibleng maging mabisa itong solusyon para maagapan ang patuloy pa rin sa paglobong populasyon ng bansa. Sa policy na ito ay ini-encourage ang bawat mag-asawa na magkaroon lamang ng dalawang anak. Kahawig ito ng ipinatupad sa China na &amp;quot;One child policy&amp;quot; kung saan binibigyan ng incentives or rewards ang mga Chinese na makakasunod sa polisiya. Wala pang malinaw na detalye tungkol sa policy na ito pero naniniwala ako na sa mabuting pag-i- implement nito at sa magandang advocacy ng gobyerno, panalo ang panukalang ito! Siguradong marami ang magpapahayag ng objection sa bagay na ito. Mga moralista, ang simbahan, human rights advocates, at yung mga walang magawa lang. Pero pinapauna na natin, bigyan natin ng pagkakataon ang isang ito. Hindi naman siguro ito aabot sa legalization of abortion. Sabi nga ng mga nagsusulong nito, hindi naman magiging sapilitan ang pagpapatupad nito na kung hindi ka susunod ay ikukulong ka, o kung ano pang penalty. Malamang na mabibigyan ng exemptions at rewards yung mga makakasunod. Sa mga susunod na araw ay malilinawan din natin ito. Pero gaya nga ng nabanggit ko na kanina , anong malay natin, baka nga isa ito sa mga solusyon na hinihintay natin para naman makahinga tayo ng konti sa dinadanas ng bansa. Ano ba sa palagay nyo mga mambabasa? PARA SA ANUMANG COMMENTS AT REACTIONS, MAAARI KAYONG TUMAWAG SA 7788442. MAAARI DIN KAYONG MAG-TEXT SA 09213263166. Nais ko lamang pasalamatan muli si Mr. Marcelo Panganiban, mula sa Administrators Office from the City of Makati sa lahat ng tulong na ibinigay niya sa ating mga kababayang mahihirap. His office and his staff, headed by his Executive Assistant Eda Lagmay ay walang sawang tumutulong sa mga kababayan natin dyan sa Makati. More power to all of you.</body>
<link>http://www.philstar.com/Article.aspx?articleId=259449&amp;publicationSubCategoryId=94</link>
</article>
<article>
<title>EDITORYAL - I-educate ang mamamayan tungkol sa family planning</title>
<author></author>
<date>
<month>July</month>
<day>31</day>
<year>2004</year>
</date>
<body>NAIIPIT ang gobyerno sa nag-uumpugang bato kapag ang tungkol sa pagpaplano ng pamilya ang pag-uusapan. Paanoy hindi puwedeng magsalita ang gobyerno nang bara-bara tungkol dito sapagkat aalma ang Simbahan. Kontra ang Simbahan sa mga makabagong paraan ng family planning na kinabibilangan ng mga contraceptives. Kapag kumontra si President Arroyo, tiyak na magbabangga ang Estado at Simbahan. Ayaw niyang mangyari iyon lalo pa nga at isa siyang debotong Katoliko. At malaki rin ang utang na loob niya sa Simbahan, kung paano siya naluklok sa Malaca&amp;ntilde;ang. Ito marahil ang dahilan kung bakit sa State of the Nation Address (SONA) ay wala siyang nabanggit man tungkol sa lumulubong populasyon ng bansa. At habang umiiwas sa delikadong isyung ito, patuloy sa paglago ang populasyon. Ngayoy 82 million na ang mga Pinoy at ika-12 sa pinaka-populated na bansa sa mundo. Sinasabi na bago matapos ang 2004 aabot na sa 84 million ang mga Pinoy. Whew! Paano pa kaya mareresolba ang kahirapan kung ganitong walang kontrol ang mga Pinoy sa pagpaparami ng anak? Paano pa makapagpaparami ng trabaho kung ganitong walang tigil ang pagdagsa ng mga pakakainin at magiging pasanin din ng gobyerno. Marami ang salungat sa inihahaing dalawang anak lamang sa isang pamilya. Mandatory daw. Masyadong nanghihimasok sa kung ano ang dapat gawin ng pamilya. Lumalabag na raw sa isinasaad sa Konstitusyon. Planong bigyan ng incentives ang mga mag-asawang magkakaroon ng dalawang anak lamang. Bibigyan ng scholarships ang kanilang mga anak at kung anu-ano pang ikagagaan ng kanilang buhay. Ito ay para hikayatin ang iba pa na magkaroon lamang ng dalawang anak. Kung magkakaroon lamang ng dalawang anak ang bawat pamilya mababawasan ang problema ng bansa sa hinaharap. Mabigat ang isyu sa population. Ang mas mabutiy palawakin ng gobyerno ang pag-educate sa mamamayan at lubos na ipaunawa ang kahalagahan ng pagpaplano ng pamilya. Ipaalam kung ano ang mga magiging masamang epekto kapag dumami ang populasyon. Ipabatid na laging kakambal ng pagdami ng populasyon ang kahirapan. Kahit na hindi bumanggit ng isyu sa mga contraceptives, hindi na mahalaga. Gaano na ba karami ang gumagamit niyan at napigil ba ng Simbahan, di ba hindi? Sa kabila niyan, dumami pa rin ang mga Pinoy. Education ang kailangan sa mga mahihilig na Pinoy.</body>
<link>http://www.philstar.com/Article.aspx?articleId=259529&amp;publicationSubCategoryId=94</link>
</article>
<article>
<title>Fantasy World,ang kastilyong gumuhong buhangin</title>
<author>IKAW AT ANG BATAS Ni Butch M. Quejada</author>
<date>
<month>July</month>
<day>31</day>
<year>2004</year>
</date>
<body>SANDAMAKMAK ang nagrereklamo sa mga kuwago ng ORA MISMO, para ikuwento ang mga istilo ni Don Emilio Ching, owner ng kastilyong nilumot sa tagal este mali Fantasy World pala sa Lemery, Batangas, dahil nasayang lang daw ang kanilang tsapit nang bumili sila ng share of stocks echetera dito. Samantala, ngumangawa sa mga kuwago ng ORA MISMO, ang ilan sa mga may-ari ng lupang kabilang sa 193 ektaryang lupang tinirikan ng kastilyong nilumot sa tagal este mali Fantasy World pala, kasi up to now dehins pa daw yadba si Don Ching sa lupang binili. Sabi nga, napako ang mga pangako, he-he-he! Dalawang beses tumawag sa 833-63-66 local-140 trunkline number ni Dong Ching ang mga kuwago ng ORA MISMO, para bigyan ito ng side upang maging patas naman ang ating reporting pero pirmi siyang wala. Totoo kaya ito? May mga pangalang nakakausap sa telepono ang mga kuwago ng ORA MISMO tulad ng isang nagpakilalang Carlos tinawagan ng mga kuwago ng ORA MISMO, dakong alas-2:20 ng hapon kahapon, wala raw ang ating hinahanap kasi may meeting sa labas pero i-verify natin sa mga assets natin sa loob mismo ng tanggapan ni Don Ching ay wala naman daw ganoon klaseng gago este mali tao pala. Sa madaling salita, mukhang binola tayo ni Carlos. Tama ba si Mr. Boy? Kaya duda ang mga kuwago ng ORA MISMO, na sanay makipag-lokohan ang kampo ni Don Ching. Binibigyan ng mga kuwago ng ORA MISMO, ng pagkakataon si Don Ching para masagot niya ang mga inilalabas sa ORA MISMO, pero mukhang ayaw niya. Bahala siya hindi niya tayo masisisi, di ba? Kung ayaw mong sagutin ang mga balita ng mga kuwago ng ORA MISMO, wala akong magagawa, Don Ching! Alam nyo, folks, hindi pa natatapos ni Don Ching ang obligasyon sa kanyang mga parokyano diyan sa kastilyong nilumot sa tagal este mali Fantasy World pala, ay pumasok naman ito ng ibang proyekto sa government construction projects. Bigtime ang pinasok nitong negosyo sa gobyerno, hindi biro! Tama ba Don Ching? Malakas daw kasi si Don Ching kay Mr. Fat Goat diyan sa Palasyo kaya nakakuha at pinangakuan pa raw ng mga magagandang projects. Totoo kaya ito? Bubusisiin ng mga kuwago ng ORA MISMO, ang iba pang proyekto ni Don Ching sa pamahalaan kung mayroon man, anang kuwagong sepulturero. Hindi pa nga tapos ang problema nito sa kastilyong nilumot este mali sa Fantasy World pala sa ibang project naman siya pumasok, sabi ng kuwagong SPO-10 sa Crame. Marami kasing tsapit si Don Ching kaya kahit saan niya gustong mag-negosyo puwede? nagtatawang sabi ng kuwagong urot.</body>
<link>http://www.philstar.com/Article.aspx?articleId=259544&amp;publicationSubCategoryId=94</link>
</article>
<article>
<title>Kaso ng lupang hindi rehistrado</title>
<author>IKAW AT ANG BATAS Ni Atty. Jose C. Sison</author>
<date>
<month>July</month>
<day>31</day>
<year>2004</year>
</date>
<body>KASO ito ng isang 760 square meters lot na hindi rehistrado. Naiwan ito nang mamatay si Sergio noong November 4, 1941 nang walang testamento. Naulila ni Sergio ang asawang si Fely at tatlong anak na sina Salome, Juan at Benito. Samantala, inilipat ni Fely noong August 25, 1947 kay Tony ang nasabing lupa sa pamamagitan ng isang donasyon. Kaagad itong tinirahan at binakuran ni Tony. Taong 1949 ay nagtayo si Tony ng bahay na may dalawang palapag sa tulong ng ama ni Marta na isang kontraktor. Makalipas ang 45 na taon, nagreklamo si Marta ang legal na tagapag-alaga ni Salome, upang mabawi ang pag-aari at pamumusesyon ni Tony sa nasabing lote kasama na ang danyos. Iginiit ni Salome na ang donasyon ay walang bisa; na sinamantala ni Tony ang kawalan niya ng kakayahan na magkaroon ng lote; at pinagpaubaya muna niya ang pamumusesyon at pagtira ni Tony. Subalit naging depensa ni Tony ang donasyon sa kanya ni Fely ang ina ni Salome; na 45 na taon na siyang namumusesyon sa lote; na ang lote ay pag-aari ng ama ni Fely subalit sa puntong ito ay hindi naman siya sigurado. Gayunpaman ay hiniling niya sa Korte na idismis ang kaso. Pinaboran ng Korte si Salome. Ayon sa korte, wala raw bisa ang donasyon kaya kinakailangan ibalik ni Tony ang pamumusesyon at pag-aari kay Salome pati na ang moral at exemplary damages at attorneys fees. Subalit nang umapila si Tony sa Court of Appeals (CA), ideneklarang may bisa ang nasabing donasyon. Sinabi rin ng CA na nawala na ang pag-aari ni Salome sa lote sanhi ng preskripsyon. Tama ba ang CA? Nagkamali ang CA sa puntong ang donasyon ay may bisa. Ang testimonya ni Tony na base lamang sa sabi-sabi ay hindi tinatanggap ng Korte. Sa punto ng preskripsyon, tama ang CA. Ang 45 na taong pamumusesyon ni Tony ay higit pa raw sa 30 taong kinakailangang pamumusesyon ng walang titulo. At sa loob ng matagal na panahon, tinanggap na ng publiko nang walang pagsalu-ngat ang paghawak ni Tony sa lote tulad ng isang may-ari. Lantad din ang pagtatanim at pag-aari ni Tony sa lupa. Siya rin ang nagbabayad ng buwis ng lupa na isang matibay na basehan ng pag-aari. Kaya, kahit na walang bisa ang donasyon, mananatili pa rin kay Tony ang nasabing lote dahil eksklusibo at tuluy-tuloy na pamumusesyon niya rito sa loob ng 45 na taon (Calicdan etc. vs. Condana ets. G.R. 155080, February 5, 2004).</body>
<link>http://www.philstar.com/Article.aspx?articleId=259550&amp;publicationSubCategoryId=94</link>
</article>
<article>
<title>Agawan sa mga posisyon sa Kongreso</title>
<author>HALA BIRA! Ni Danny Macabuhay</author>
<date>
<month>July</month>
<day>31</day>
<year>2004</year>
</date>
<body>IBA talaga ang Pinoy. Kahit na nakakahiya at mapagsabihang walang delicadeza ay sugod pa rin masunod lamang ang kagustuhan sa ngalan ng pulitika at pampersonal na interes. Ganito ngayon ang nasasaksihan ng mamama-yang Pilipino sa Kongreso. Walang patumanggang agawan ng mga magagandang posisyon na para bang mga bata na nagrarambolan sa candy. Ilang araw nang nagbukas ang sesyon ng mataas at mababang kapulungan ay wala pa ring nagagawang matino ang mga senador at mga kongresista. ang inaatupag lamang ng mga ito ay ang mag-agawan ng mga maimpluwensiya at makapangyarihang po-sisyon. Maging ang mga bagong saltang kongresista ay nakikipag-agawan na rin. Sa aking pagkakaalam, dito lamang sa Pilipinas mayrong hatian sa paghawak ng posisyon na pinauso sa senado. Ang masakit nito nagiging kalakaran na ang hatian sa mga posisyon na kaya pinaglalabanan ay may malaking benepisyong makukuha ang mga hahawak. Hanggang sa kasalukuyan nagkakagulo pa rin sa House of Representatives sa pilian ng kanilang mga committee chairmanships. Mainitan ang agawan sa komite ng Appropriations. Ways and Means at iba pang mga komite na may koneksiyon sa kaperahan at kapangyarihan na katulad ng Appointments. Pati mga taga-oposisyon ay naglabu-labo rin sa pamimili kung sino ang uupong minority leader na awtomatikong magiging miyembro ng lahat ng komite. Ewan ko kung tapos na ang labanan sa pagiging senate president na nabalitang paghahatian nina Sen. Franklin Drilon at Sen. Manny Villar. Nakuha na yata ni Sec. Nene Pimentel ang pagiging minority leader matapos nang dibdibang ayusan ng mga taga-oposisyon. Patuloy pa ring niluluto nila kung sino ang mga mamumuno sa iba pang mga posisyon lalo na ang tungkol sa kaperahan at mga makapangyarihang komite. Hindi maaaring maitago na pampersonal na interes pa rin ang nanaig sa dalawang kapulungan at hindi serbisyong totoo sa bayan.</body>
<link>http://www.philstar.com/Article.aspx?articleId=259555&amp;publicationSubCategoryId=94</link>
</article>
</data>