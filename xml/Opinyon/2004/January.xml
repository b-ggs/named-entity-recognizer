<?xml version="1.0" encoding="ISO-8859-1" ?>
<data>
<article>
<title>EDITORYAL - Bagong pag-asa</title>
<author></author>
<date>
<month>January</month>
<day>01</day>
<year>2004</year>
</date>
<body>LAGING may pag-asa sa kabila ng dusa. At ang mga Pilipino sa kabila ng mga paghihirap, trahedya, kalamidad, at kung anu-ano pang pasakit ay hindi nawawalan ng pag-asa na magkakaroon ng pagbabago sa kanilang buhay. Hindi lamang para sa kanilang sarili kundi pati na rin ang bansa. Na ang bansa ay makababangon sa pagdarahop at magkakaroon ng magandang bukas ang bawat mamamayan. Sa pagpapalit ng taon, nakatingin sa dako pa roon ang bawat Pilipino at hinihintay ang pagsikat ng araw  ng bagong pag-asa. Ang 2003 ay hindi naging maganda ang takbo ng ekonomiya. Sa taong ito lubusang sumubsob ang peso at hindi pa nakababawi. Ang palitang P55.55 bawat $1 at patuloy pang bumababa ay hindi maganda ang epekto sa buhay ng mga Pinoy lalo pa ang mga karaniwang mamamayan na hirap na hirap na sa paghihigpit ng sinturon. Ang pagsubsob ng dollar ay isinisi sa magulong sitwasyon ng pulitika sa bansa. Habang palapit nang palapit ang election, ang kaguluhan sa pulitika ay tumitindi. Sa pagbaba ng peso ay nakisabay naman ang walang tigil na pagtataas ng presyo ng gasoline at nagbigay ng dahilan sa mga matatakaw na negosyante para itaas ang kanilang presyo. Kahapon ay tumaas na naman ang mga pangunahing bilihin na itinaon pa sa paghahanda ng mga tao sa Media Noche. Tumaas ang presyo ng manok, baboy at iba pang bilihin. Ang karampot na suweldo ay pinilit na pagkasyahin. Pero sa kabila ng hirap, may pag-asa pa rin. Marami pa rin ang nagpaputok para salubungin ang 2004. Isang magandang ugali ng mga Pinoy na hindi kumpleto ang pagsalubong sa Bagong Taon kung walang putukan. Malakas pa rin ang sambulat ng Judas belt, plapla, Super Lolo, trianggulo at iba pa. May pag-asa sa kabila ng mga trahedya. Sa mga naulila ng mga naging biktima ng landslides sa Southern Leyte, mahirap mang tanggapin ang nangyaring pagkakalibing nang buhay ng kanilang mga minamahal sa buhay, pinipilit na nilang bumangon at nagkakaroon na ng ngiti sa mga labi. Dapat nilang harapin ang bukas. Kailangang buuin muli ang gumuhong pangarap. Kailangang magsimulang muli para sa isang maganda at maaliwalas na bukas. Bagong pag-asa sa 2004. Maghahalal ng bagong pinuno ang mga Pinoy sa May elections at ito ang inaasahan nilang magbibigay ng bagong pag-asa sa bansang ito. Inaasahan nilang sa pag-upo ng bagong pinuno ay magkakaroon na ng katuparan ang pangarap na kaginhawahan at katiwasayan. Mahahango sa kumunoy ng hirap. Sana. Masaganang Bagong Taon sa lahat.</body>
<link>http://www.philstar.com/Article.aspx?articleId=233624&amp;publicationSubCategoryId=94</link>
</article>
<article>
<title>Winnable ba si Bro. Eddie?</title>
<author>AKSYON NGAYON Ni Al G. Pedroche</author>
<date>
<month>January</month>
<day>01</day>
<year>2004</year>
</date>
<body>MAGANDA ang intensyon ni Bro. Eddie Villanueva. Kumbinsido akong Diyos ang nag-udyok sa kanyang kumandidato sa panguluhan sa 2004. Kung pakikinggan natin ang ating konsensya, tiyak na sa sobrang suya at poot natin sa traditional politics, pangalan ni Bro. Eddie ang ating isusulat sa balota. Hindi politiko kundi isang religious leader. May takot sa Diyos. Nagharap na siya ng certificate of candidacy sa COMELEC. Habang hindi pa napo-formalize ang partidong Bangon Pilipinas na magdadala sa kanya, siyay ituturing munang indipindiyenteng kandidato. Sabi ng iba, sumusuntok sa buwan si Bro. Eddie. Posible raw na siya ang napupusuan ng marami pero hindi siya iboboto dahil sa kanilang paniwalang malabo siyang manalo. Kung ganyan ang takbo ng isip ng mga pabor sa kanyang pagkandidato, talagang hindi siya mananalo. Kahit Diyos ang nagtutulak kay Bro. Eddie na tumakbo, may free will tayo. Ang kalayaang iyan ay nirerespeto ng Diyos. Nagbibigay ang Panginoon ng mabuting alternatibo at nasa tao ang pagpapasya kung tatanggapin ito o hindi. Kung gugustuhin ng Diyos, puwede niya tayong puwersahing iboto ang sino mang annointed niya. Pero hindi niya ito gagawin dahil nga sa malayang kaisipan na siya ang may kaloob sa atin. Hindi niya tayo ginawang mga robot na sunud-sunuran sa kanyang kagustuhan. Pero isipin natin ito. Ilang salin na ng mga leader ang nagpapalit-palit sa ating bansa. May mabuting pagbabago ba? Wala dahil makasarili ang layon ng bawat pinunong naluklok sa estado poder. Malayo sila sa Diyos kung kayat walang pagpapalang nararanasan ang ating kawawang bansa. Bagkus, pasama nang pasama ang situwasyon hindi lamang sa ating bansa kundi sa buong mundo which is lacking in righteous leaders. Ang ating bansa, tanggapin man natin o hindi, ay nasa ilalim ng isang sumpa dahil sa kasamaan ng tao (2 Chronicle 7:14).</body>
<link>http://www.philstar.com/Article.aspx?articleId=233631&amp;publicationSubCategoryId=94</link>
</article>
<article>
<title>Biglaan ang pagkamatay</title>
<author>IKAW AT ANG BATAS Ni Atty. Jose C. Sison</author>
<date>
<month>January</month>
<day>01</day>
<year>2004</year>
</date>
<body>ISANG hapon, napadaan sa isang tindahan si Pranjit at ang kanyang tiyong si Vijay kung saan sina Ferdie, Hermie at Romy ay nag-iinuman dito ng mga oras na yun. Tumayo ang tatlo at inanyayahan nila si Vijay na sumali sa inuman. Tumanggi si Vijay at nag-alok na lamang ng P30 pambili ng alak para sa tatlo. Hindi ito tinanggap ng grupo bagkus ay hiniling nilang ang pamangkin nitong si Pranjit ang uminom. At dahil bata pa ang kanyang pamangkin at sa takot na masangkot sa nagbabadyang gulo, sinabihan nito ang pamangkin na tumakbong papalayo. Hindi nakinig si Pranjit bagkus ay hinila niya si Vijay at siya ang humarap sa grupo. Nang mainsulto ang grupo sa mag-tiyo, biglang hinawakan nina Ferdie at Hermie ang mga braso ni Pranjit samantalang sinaksak naman ito ni Romy ng dalawang beses sa dibdib. Pagkatapos nito ay pinukol ni Ferdie ang ulo ni Pranjit ng bote ng alak. Samantala, nakatakbo si Vijay patungong pulisya upang humingi ng tulong at nang siya ay lumingon, nakita niya ang pamangking tumatakbo rin. Subalit ilang saglit ay natumba na ito at namatay sanhi ng saksak sa dibdib at sugat sa kaliwang kamay. Nakasuhan sina Ferdie, Hermie at Romy ng kasong murder thru treachery o sa pataksil nitong pagpatay kay Pranjit. Nahatulan sila ng korte ng reclusion perpetua. Tama ba ang naging hatol ng Korte? MALI. Walang treachery o hindi pataksil ang pamamaraan ng pagpatay ng tatlo sa biktimang si Pranjit. Ang ginawang pag-atake ng tatlo rito ay hindi nagpapakitang pinagplanuhan ito bago pa man magkita ang mga partido. Kaya ang pagpatay hindi pataksil na ginawa dahil ito ay biglaan at sanhi lamang ng bugso ng damdamin. Masasabi ring bago pa man ang pag-atake ng grupo sa biktima, binigyan na nila ito ng babala. Dito ay malinaw na pinili ng biktima na ipagtanggol ang kanyang tiyuhin sa gulo kaya siya na lamang ang humarap sa kalaban. Samantala, nagpatunay din ang sugat sa kaliwang kamay ng biktima kung saan nagsasabing nanlaban ito kaya hindi masasabing wala itong pagkakataong maipagtanggol ang sarili. Kaya, sina Ferdie, Hermie at Romy ay nahatulan ng kasong homicide at nasentensiyahan ng 8 taon at 1 araw minimum hanggang 14 na taon, 8 buwan at 1 araw maximum na pagkakakulong (People of the Philippines vs. Geguira et. Al. G.R. No. 130769, March 13, 2000).</body>
<link>http://www.philstar.com/Article.aspx?articleId=233642&amp;publicationSubCategoryId=94</link>
</article>
<article>
<title>EDITORYAL - Positobong Pinoy sa 2004</title>
<author></author>
<date>
<month>January</month>
<day>02</day>
<year>2004</year>
</date>
<body>MASAYANG sinalubong ng putok at pailaw ang 2004. Kahit na nakaranas ng hirap, maraming sinagasaan ng kalamidad, positibong sinalubong ng mga Pinoy ang Bagong Taon. Sa pinaka-latest na survey ng Social Weather Stations (SWS), sinabi na 90 porsiyento ng mga Pinoy ay naniniwalang magiging maganda ang hinaharap ngayong taong ito. Punumpuno umano ng pag-asa ang mga Pinoy taliwas sa mga sinabing natatakot sa pagpasok ng 2004. Maraming lugar sa bansa na pinagkunan ng survey ay mataas ang porsiyento na malaki ang pag-asa nila ngayong taon. Pinaka-optimistic ayon sa survey ang parte ng Kabisayaan, pero humahabol din ang mga taga-Mindanao at sumunod ang Luzon. Ang mga nagsabing hindi sila magiging maligaya ay nasa 23 percent lamang o mas mababa pa. Positibo ang mga Pinoy. Isang magandang palatandaan na sa kabila ng mga naranasan ay naroon pa rin ang matibay na pananalig. Nakatutuwang malaman na kahit sa parte ng Kabisayaan at Mindanao, kung saan ay may naganap na mga trahedya at karahasan ay mataas pa rin ang kanilang paniniwala na may magandang mangyayari at ang lahat ay uunlad. Tatlong bayan sa Southern Leyte ang grabeng sinalanta ng landslide tatlong araw bago mag-Christmas. Gumuho ang bundok dahil sa walang patlang na pag-ulan at tinabunan ang mga kabahayang nasa paanan niyon. Mahigit 200 katao ang namatay at marami pa ang sugatan. Marami pa ang hindi nakikita. Isinisisi ang landslide sa walang habas na pagputol ng mga punongkahoy doon. Ang karahasan sa maraming bahagi ng Mindanao sa nakalipas na taon ay nagdulot ng pagkalagas nang maraming buhay. Binomba ang Davao airport, Sasa wharf, at marami pang malalagim na pangyayari. Patuloy din naman ang pagkidnap ng mga teroristang Abu Sayyaf at ang kinatatakutang Jemaah Islamiyah na pinaniniwalaang nasa likod ng mga malalagim na pambobomba maski rito sa Metro Manila. Sa kabila ng mga masasakit na karanasan, positibo pa rin ang Pinoy. Naniniwala na ang lahat ng pagdurusa ay may kapalit na ligaya. Malaki ang pag-asa na magkakaroon ng maayos at mapanatag na buhay sa hinaharap. Iyan ang isang malaking pagkakaiba ng mga Pinoy sa ibang lahi. Ayon sa survey mas positibo ang mga Pinoy kaysa sa mga German. Kung ang Pinoy ay 90 percent ang pag-asa ngayong 2004 ang mga German naman ay 41.16 percent lamang. Iba talaga ang Pinoy!</body>
<link>http://www.philstar.com/Article.aspx?articleId=233721&amp;publicationSubCategoryId=94</link>
</article>
<article>
<title>Mapanlinlang at mapanlamang na posters ng mga pulitiko, pinababaklas na ng Comelec</title>
<author>BAHALA SI TULFO Ni Ben Tulfo</author>
<date>
<month>January</month>
<day>02</day>
<year>2004</year>
</date>
<body>NAGBIGAY na ng kautusan ang Commission on Elections (Comelec) na baklasin lahat ng mga posters at billboards ng mga kakandidato sa halalan. Kabilang na yung mga streamers ng mga pagbati at public service ads ng ilang malikhaing utak na pulitiko. Dalawa hanggang tatlong araw na taning ang ibinigay ng Comelec.Kung hindi raw tatalima, kakasuhan ang mga ito sa ilalim ng umiiral na omnibus election code. Sa kautusang ito ng Comelec, tatamaan ang mga pulitiko tulad ng naisulat ko sa kolum na to kamakailan. Ito yung batang-bata pang pulitiko ngunit likas namang pagiging MAGULANG, MAPANLAMANG at pagiging MAPANLINLANG. Matatandaan sa aking naisulat sa kolum na ito. Buwan pa lang ng Setyembre naglipana na ang mga idinikit na posters ng hunghang na pulitiko. Makikita ito sa kahabaan ng Tandang Sora, Project 8, Visayas Avenue, Mindanao Avenue at iba pang kalsada sa distritong ito. Bilib ako sa pagiging malikhain ng utak ng nasa likod ng posters na aking tinutukoy. Para mabasa kasi ang mensahe ng poster na ito, kailangang ingudngod ang iyong mga mata para mabasa ang maliliit na nakasulat na ibang letra. Dahil kung babasahin ang poster sa katamtamang layo o didistansiya pa, malilinlang ang magbabasa nito. Dahil ang mababasang malalaki at kulay pulang letra ay Vote John Defensor. Alam ng mga nasa likod ng mga poster na katulad nito may butas ang batas. Hindi nga naman sila puwedeng kasuhan ng Comelec hanggat di pa nakapag-file ng certificate of candidacy. Subalit sa karaniwang mamamayan na katulad ko. Hindi kayo makalulusot sa aming mapanuring mata. Alam namin ang inyong pakay. Hindi serbisyo kundi pangguguyo. Isa ang kolum na ito sa magmamanman sa kautusan ng Comelec. Kabilang ang aming grupo sa TV department, ang BITAG, nag-iikot at nagmamasid. Laging nakahanda ang aming surveillance camera. Itoy upang maaktuhan at maipakita sa taumbayan ang ilan pang pulitiko na may kahalintulad na estilo. Estilong bulok!</body>
<link>http://www.philstar.com/Article.aspx?articleId=233735&amp;publicationSubCategoryId=94</link>
</article>
<article>
<title>Kaya n'yo ba?</title>
<author>PANAGINIP LANG Ni Nixon T. Kua</author>
<date>
<month>January</month>
<day>03</day>
<year>2004</year>
</date>
<body>NOONG unang araw pa lang ng taon ay pulitika na ang usapan at walang tigil na nag-iiringan at nagpapasikatan ang mga nais tumakbong Pangulo ng Republika ng Pilipinas. Hindi man lang pinalipas ng mga Pulitiko ang Holiday Season, kung saan taimtim sana silang nanalangin kung tama ba ang kanilang ambisyon&amp;nbsp; maging Presidente ng bayan. Lahat sila, inuulit ko, lahat sila ay tiyak nagpaplano ng kani-kanilang stratehiya upang maluklok o di kayay manatili sa Malakanyang. Sana nga lang, magkaroon ng milagro at bago sila tumuloy ay isipin nilang mabuti kung pansariling interest ba ang nagtutulak sa kanilang ambisyon o ang pagmamahal sa bayan. Maaari po bang isipin nyo ng paulit ulit kung ang hangarin nyo ay kaya nyo bang mamuno sa bansa natin na ngayon ay lugmok na lugmok na sa kahirapan. Hindi ba kayo nasulsulan lang o di kayay napilitan dahil sa mga gahaman ninyong mga kasama, kapatid, kamag-anak, kaalyado sa pulitika&amp;nbsp; at mga kaibigan na siyang magpapatakbo ng gobyerno at magpapayaman sa kabang bayan. Kung napilitan lang kayo, tandaan nyo pag may sabit kayo ang aakusahan at hindi ang mga nakapaligid sa inyo. Tingnan nyo si dating Pangulong Erap na sinira ng kaniyang midnight cabinet at si Pangulong Gloria na tuluyan pang sinisira ng mga Lakas-Buwaya. Sila ang kinastigo dahil sila ang Pangulo at dapat managot sa sambayanan. Kaya nyo bang hanapan ng solusyon&amp;nbsp; ang mga suliranin ng bayan, kasama na ang ating ekonomiyang bagsak na bagsak na?&amp;nbsp; Pinaaalala lang po natin sa lahat ng kandidato bilang Pangulo na ang ekonomiya ay lubusan ng sadsad at nagdudulot ng matinding paghihirap sa sambayanan. Kahibangan ang sinasabi ng Malakanyang na pang-anim tayo sa fastest growing economy sa Asia,&amp;nbsp; siguro may hangover pa sila sa dami ng mga mamahaling cognac na nainom nila. Mapapakulong ba natin ang mga mangongotong na pulis na araw araw yata ay namamasko sa mga tsuper, vendor at maliliit na negosyante o di kayay mga kaalyado na mangungurakot at mamomorsyento sa mga proyekto ng gobyerno? Mahirap hong magpakulong ng kakampi o magsibak man lang, lalo na kung lubos na nakatulong siya sa iyong pagkandidato.&amp;nbsp;&amp;nbsp; Mas mahirap kung sensitibo ang posisyong naibigay mo at siya ang lalabas pa na kolektor mo ng kurakot. Maaayos mo ba ang krimen at masusugpo pati mga pulis at nbi na kasabwat o di kayay mastermind ng mga sindikatong naglipana sa atin? Maaari kang paikutin ng mga opisyales na ito at baka katagal-tagal ay sasabihin pa sa iyong destabilization ang mga krimeng ito. Mapapatupad mo ba ang tunay na parusa, kasama na ang kamatayan sa mga kriminal at hindi ka matatakot sa retirado na pero nakikialam pa ring ANG KARDINAL SIN. Nais lang ng karamihan ay muling makatulog ng mahimbing na hindi mabiktima ng akyat bahay, makalakad ng gabi na hindi maholdap o magahasa, makagamit ng cell phone kahit saang lugar,&amp;nbsp; hindi madukutan at hindi nabubuhay sa takot. Mapapababa nyo ba ang presyo ng tubig, kuryente at pagkain o di kayay mapataas ang suweldo ng ordinaryong manggagawa at kita ng maliliit na negosyante gaya ng vendors at sari-sari store owners para makakain naman ng tatlong beses ang kanilang pamilya? Simple lang ho ang kahilingang ito dahil marami ang hindi man lang makakain ng tatlong beses isang araw pero ang solusyon ay mahirap, kakabit ng ekonomiyang sadsad. Matiyak ba natin na makapag-aral ang lahat at hindi pagkakakitaan ang mga school buildings ng mga tiwaling opisyal na humihingi ng 30% na komisyon? Mapapaganda ba ang sweldo ng mga guro para hindi na sila magbebenta sa&amp;nbsp; klase o di kayay tutulak papuntang abroad para maging domestic helper. Ang mga kabataan naman ay mapag-aral ng husto kesa mamasukan bilang mga Japayuki dahil sa kakulangan ng oportunidad dito sa atin. Mabibigyan nyo ba ng maayos na trabaho ang ating mga&amp;nbsp; kapatid na napilitang sumanib sa NPA at MILF hindi dahil sa ideolohiya kung hindi dahil sa kahirapan ang kaapihang dinanas? Karamihan sa kanila ay gusto ang isang tahimik na pamumuhay kasama ng kanilang pamilya. Iilan lang ho ito sa mga dapat isipin at sagutin&amp;nbsp; ni Gloria Macapagal Arroyo, Raul Roco, Fernando Poe Jr., Eddie Villanueva at Panfilo Lacson. KAYA BA NINYO? Sa ganang atin, isipin din ho natin alin sa kanila ang kayang bigyan ng solusyon ang iilang suliranin ating nabanggit.&amp;nbsp; Pag palagay natin hindi kayang bigyan ng solusyon ang iilan pa lang, kalimutan kahit kilala, sikat, kaibigan o kamag-anak. Tandaan nyo, kinabukasan natin at ng ating mga anak at apo ang ating pinag-uusapan.&amp;nbsp; Kayo mga kaibigan, ano pa ang palagay nyong problemang dapat resolbahin ng mga kandidato, text lang sa 0927-2654341.&amp;nbsp; Isipin nyo kung kaya&amp;nbsp; ba nila? * * * Reaksyon pa ho sa ating Holiday Series on Presidente: Gus2 ko hunter&amp;nbsp; pptayin ko lhat bwaya sa govt opis. 09223057603; Ur colum is rely amusing n I njoy rding it. Pls cntnue wt d drems 4 d present crop&amp;nbsp; plticians mite get some idea.&amp;nbsp; D2 sa&amp;nbsp; lipa, twag nmin biro2 kung sanglan, totoo kung tamaan. 09262097837; U forgot me mr kua, ako una nagsabi nna tumakbo ka. 09202176670;&amp;nbsp; I-try&amp;nbsp; nyo rinn pag prez na&amp;nbsp; kau, bawal sa lahat na magsaplott&amp;nbsp; dapat hubot hubad lahat.&amp;nbsp; In dat way madali ng ma&amp;nbsp; detect ung mga may dalang baril.&amp;nbsp; Makakatipid na tau.&amp;nbsp; I nonominate ko rin sarili ko bilang Chairman ng Board of Censors. 09203535693; Si 09182463533&amp;nbsp; ay magiging heneral ng isang army na puro bading dahil sa kaniyang suhestiyon na bumuo nito.&amp;nbsp; Kay 85290295610 gusto niya raw si Antonio Trillanes for president kaya nabawasan na ako ng isang boto. Bakit daw hindii subukan ang batang panindigan, matalino at matapang.&amp;nbsp; He-he-he! * * * Para sa anumang reaksyon, mag-e-mail lang sa nixonkua@yahoo.com o kayay magtext sa&amp;nbsp;09272654341. Mapapakinggan&amp;nbsp; nyo rin ang inyong lingkod sa DZEC 1062 mula 4:30 hanggang 6:00 ng hapon tuwing Lunes at Miyerkules.</body>
<link>http://www.philstar.com/Article.aspx?articleId=233860&amp;publicationSubCategoryId=94</link>
</article>
<article>
<title>Nakakabuwisit umalis ngayon sa NAIA</title>
<author>ORA MISMO Ni Butch M. Quejada</author>
<date>
<month>January</month>
<day>03</day>
<year>2004</year>
</date>
<body>HINDI biro ang umalis sa NAIA ngayon dahil sangkatutak na returning passengers ang dumadagsa ngayon sa airport pabalik sa kanilang pinanggalingan lugar. At kung mahina-hina ang pasensiya ng isang departing passenger baka ma-high blood ito sa airport. Grabe, ang dami ng pasaherong umaalis. Papasok pa lang ng departure area ay prusisyon na ang mararanasan sa tindi ng traffic. Pila naman kapag bumaba ka ng sasakyan para makakuha ng push cart na lalagyan ng iyong mga bagahe. Sa entrance pa lang ng departure area ay saksakan na ng haba ng pila parang pilahan ng bigas ng may rice shortage ang Pinas noong panahon ni Marcos. Kahit na gumagana ang lahat ng x-ray machines ng PNP-ASG ay hindi pa rin sila maka-ugaga dito sa tindi ng dami ng pasahero. Inaangal pa ang isang bagong lagay na restaurant bago pumasok ng x-ray machines porke hindi ito magamit ng mga taong pumipila sa ngayon. Sinasabi ng intelligence community security risk ang nasabing puwesto kasi puwede daw maglagay ng anumang bagay na pampasabog na puwedeng gamitin ng mga terorista na gustong maghasik ng lagim sa NAIA Terminal 1. Lahat ng taong papasok ng restaurant ay pasahero ng departure area pero ang problema ay hindi pa nado-double check ang dala nilang bagahe at mismo sila ay hindi pa rin nakakapkapan may ilang metro pa kasi ang layo nila sa x-ray machines ng ASG. Sakop ng departure lobby ang puwesto ng kainan. Sa loob ng airlines counter ay sangkatutak ang pila lalot iyong patungong US of A, Japan, Middle East etcetera. Understanding naman ang mga pasahero sa ngayon porke alam nila ang hassle na mangyayari sa kanila. Sa Immigration counter sa departure ay halos magwala ang mga pasahero sa haba ng pila at tagal ng clearing. Ginagamit na naman kasi ng immigration people ang Personal Identification Secure Comparison and Evaluation System (PISCES) computer na ibinigay ng mga kano kaya matindi ang tagal ng clearing. Siyempre gusto ng mga kano na ma-monitor ang mga taong magpupunta sa kanilang lugar. Hindi na kasi ginamit ang PISCES ng mga immigration people dahil ramdam nila ang malaking abala sa mga pasahero at mismo sila ay natutuliro sa paggamit nito. Panahon lang kasi ng uwian ngayon sa airport, anang kuwagong magsa-saka. Siguro hanggang January 15 pa ito mararanasan? anang kuwagong maninisip ng tahong. Sana sa tindi ng haba ng pila at siksikan ng mga tao rito ay walang madukutang pasahero sabi ng kuwagong SPO-10 sa Crame. Sana magdilang Anghel ka, kamote.</body>
<link>http://www.philstar.com/Article.aspx?articleId=233863&amp;publicationSubCategoryId=94</link>
</article>
<article>
<title>Sintomas ng prostate cancer</title>
<author>WHAT'S UP DOC? Ni Dr. Tranquilino Elica&amp;ntilde;o Jr.</author>
<date>
<month>January</month>
<day>04</day>
<year>2004</year>
</date>
<body>BUMABATI ako ng isang Masaganang Bagong Taon sa lahat ng mambabasa ng Pilipino Star NGAYON. Sana ang 2004 ay magdulot ng kalusugan sa bawat Pilipino. Narito pa rin ang mga kasagutan ko sa mga readers na humihingi ng payong medical. Pasensiya na po kayo kung ngayon ko lang ito nasagot. * * * Para kay Mr. Rodolfo Marzan ng Ilwas, Subic Zambales: Ang cancer sa prostate ay pinatutunayan ng kahirapan sa pag-ihi. Mayroon namang kaso na may cancer sa prostate ay madalas ang pag-ihi. Kadalasan, ang may prostate cancer ay umiihi ng tatlo hanggang apat na beses sa gabi. Ang pasyente ay nagdaranas din ng pelvic pain. Isa sa mga pinakamahusay na paraan kung paano made-detect ang prostate cancer sa mga may edad nang kalalakihan ay sa pamamagitan ng pagkuha sa kanyang PSA. Sa pamamagitan ng PSA, kukuha ng small amount ng dugo sa kanyang ugat at eeksaminin ito. Ang normal value ay mula 0 hanggang 4 mg. Ang PSA ay protein produced ng cells na nasa internal prostatic channels. A small amount of PSA normally leaks into blood vessels inside the prostate and flows into the blood stream. Ang amount ng PSA sa blood ay maaaring masukat sa isang simpleng laboratory test. Prostate cancers usually produce extra PSA which can be detected in the bloodstream. PSA is also produced by prostate cancer cells that have metastasized to other parts of the body. Ganoon man, maaaring ang isang tao ay may benign prostatic hypertrophy at hindi cancer sa prostate. Dapat itong madetermine ng sumuring doctor. Kung ang PSA ay hindi mataas, ito ay karaniwang benign prospatic hypertrophy. Kung ang PSA ay mahigit 10, kailangan ang atensiyon sa problemang ito. * * * Para kay Salvador Barrientos ng Gulod, Novaliches, Quezon City: If the patient is young, the penis may still have a erection. Sa ibang lalaki, nagti-take sila ng Viagra upang sumigla o mabuhay ang penis. Sa ibang kaso, gumagamit ang iba ng oral drugs. May mga gumagamit ng penile rings samantalang ang iba ay vacuum devices. Ang iba ay self injection at ang iba ay implanted device. * * * Para kay Noel Herrera ng Khalid Al-Omran, KSA: Ang habit na pagdura ay hindi maganda. You may have a problem with your work of painting. Sa palagay ko, wala kang problema sa iyong dugo subalit maaari mo rin itong ipa-eksamin. Kung uuwi ka sa Pilipinas, maaari mo akong puntahan. Maaari ka ring kumunsulta sa ibang doctor na magustuhan mo.</body>
<link>http://www.philstar.com/Article.aspx?articleId=233954&amp;publicationSubCategoryId=94</link>
</article>
<article>
<title>Alay sa Dumagat</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>January</month>
<day>04</day>
<year>2004</year>
</date>
<body>NAGING panata na ng pamilya ng yumaong Gen. Alejo Santos na tuwing ikalawang linggo ng Enero ng bawat taon ay maglunsad ng isang outreach program para sa mga katutubong Dumagat na nakatira sa kabundukan ng Siera Madre. Sa taong ito Ang Alay sa Dumagat ay gaganaping muli sa Angat Dam na nasa Hilltop ng NAPOCOR sa Norzagaray, Bulacan. Si Dr. Rene Santos at ang kanyang magandang maybahay na si Amy ang mamumuno ng Alay Sa Dumagat na nasa pang-apat na dekada na. Maraming pagkakataon na naging bahagi rin ng outreach program para sa naturang cultural minorities ang inyong Mahal gayundin sina TV-film Director Willie Schneider, Ian Vendivel at iba pang volunteer public servants kabilang ang yumaong Ka Blas Ople at ang best friend ko the late Mrs. Betty Go Belmonte, butihing maybahay na ngayon ay Quezon City Mayor Sonny Belmonte. Apat na araw ang paglalakbay ng mga Dumagat para marating ang Napocor site kung saan ginaganap ang outreach program na isa ring medical-dental mission. Binibigyan ng mga pagkain, damit, gamot at iba pang pangangailangan ng humigit-kumulang na dalawang libong katutubo. Nagpapasalamat ang pamilya ng yumaong Alejo Santos na isa ring bayani ng Bulacan sa mga nagbukas palad para makalikom ng mga ipamamahagi sa mga Dumagat kabilang sina Ambassador Whin-Shing Wu ng Taipei Economic and Cultural office in Manila; La Loma, Quezon City Lines Club sa pangunguna nina Dominador Tan at Jojo Veterbo, Mr. Ver Medina at mga kasanib ng Retirees Activities Office; Philippine Medical Association spearheaded by Gov. Antonio Cabigas; APMA nina Amy Santos; Quezon City Medical Association under Ronald Yu; Reserve Officers Legion of the Philippines, Engineer Cesar Bautista, Soling Velasco, William Kim, Eusebio Sy at marami pang ibang mapagkawanggawa. Si Kagawad Leonardo Nepomuceno ng Barangay Hilltop NPC ang sumusundo sa mga katutubo para sa Alay sa Dumagat. Makabuluhan ang proyektong ito sa mga unti-unti ng naglalahong mga katutubo. Hindi sila dapat kalimutang tulungan ng pamahalaan.</body>
<link>http://www.philstar.com/Article.aspx?articleId=233966&amp;publicationSubCategoryId=94</link>
</article>
<article>
<title>EDITORYAL - Kawawang mga teachers</title>
<author></author>
<date>
<month>January</month>
<day>05</day>
<year>2004</year>
</date>
<body>EKSAKTONG 126 araw na lamang at election na. Kinakabahan na ang mga kandidato ngayon pa lamang. Pero mas may higit na kinakabahan kapag sumasapit ang election. Iyan ay walang iba kundi ang mga public school teachers. Kasiy sila ang pinaka-importanteng tao kung araw ng election. Alisin ang mga teachers kung araw ng election at ano ang mangyayari. Hindi magiging matagumpay ang election kung wala ang tulong ng mga teachers. Magkaroon man ng computerization ang Commission on Elections (Comelec) wa epek pa rin kung wala ang mga teachers. Sino ang magbabantay sa mga ballot boxes na kinalalagyan ng mga balota? Sino ang mangangasiwa sa paghahanap ng mga pangalan ng mga voters? Ang bansa ay patungo pa lamang sa modernisasyon at wala pang katiyakan kung ang computerization ay magiging matagumpay. Ang kahalagahan ng mga teachers ay nakikita lamang kung panahon ng election. Kapag natapos na ang election, balewala o nakakalimutan na sila. Hindi na sila binibigyang halaga. Isang halimbawa rito ay ang may 155 public school teachers sa Tarlac City. Atrasado na nilang natanggap ang kanilang bonus at 13th month pay. Bilib it or nat, pero ang bonus nila at 13th month pay para sa taong 2002 ay kamakailan lamang nila natanggap. Isang taon ang kanilang pinaghintay bago nakuha ang dapat lamang ibigay sa kanila. Ayon sa report, ang 155 teachers ay mga bagong hired at umuukopa ng &amp;quot;extension positions&amp;quot;. Sinabi ng Tarlac schools division ng Department of Education (DepEd) na nilagdaan ang appointment ng mga teachers bilang &amp;quot;permanent&amp;quot; noon lamang June 17, 2003. Pero ang masakit hindi nila ito nai-submit sa Civil Service Commission sa loob ng 30 days na prescribed period. At ang resulta, ang appointment ng mga teachers ay na-marked ng CSC na July 17, 2003 sa halip na June 17. Kawawang mga teachers! Hindi lamang ang mga teachers sa Tarlac ang nagdaranas ng ganitong &amp;quot;kaapihan&amp;quot;. Maraming teachers na hindi mapermanente sa kabila na kumpleto sila sa requirements, sagad sa karanasan at dumaan na sa mga pagsubok. Nananaig ang &amp;quot;palakasan&amp;quot; na hindi naman lubusang napapansin ng mga opisyal sa DepEd. Ito ang dahilan kung bakit maraming teachers ang nais pang magpaalila sa Arabo, Intsik at Italyano. Doon ay tiyak at malaki ang kita. Ngayong election, kailangan na naman ang tulong ng mga teachers. Susuyuin na naman sila at pangangakuan. Pagkatapos ng election, parang basahan na namang tatapak-tapakan.</body>
<link>http://www.philstar.com/Article.aspx?articleId=234079&amp;publicationSubCategoryId=94</link>
</article>
<article>
<title>Si GMA at ang silent majority</title>
<author>AKSYON NGAYON Ni Al G. Pedroche</author>
<date>
<month>January</month>
<day>05</day>
<year>2004</year>
</date>
<body>NATALAKAY ko kamakailan na mabuting alternatibo si Bro. Eddie Villanueva sa hanay ng mga kumakandidato sa pagka-presidente na ang karamihay may bahid ng pulitika at nababalutan ng mga masasamang akusasyon. At kahit naniniwala tayong mahusay na lider si Presidente Gloria, may panganib na kapag naluklok siyang muli sa poder, hahataw muli ang mga pangit na akusasyon laban sa kanya na makaaapekto sa pagsulong ng kaunlaran. Kinontra ako ng isang kaibigan. Dahil lang daw ba sa takot sa mga political detractors ni GMA ay hindi na natin siya iboboto? Kung si GMA daw ay handang harapin ang kanyang mga tagatuligsa, bakit naman daw di siya dapat suportahan ng mga naniniwala sa kanyang agenda? Naniniwala ang kaibigan ko na sa dakong huli, ang &amp;quot;silent majority&amp;quot; ang hahatol at muling magluluklok kay Mrs. Arroyo sa Malaca&amp;ntilde;ang. Inisa-isa ng kaibigan ko ang mga nagawa ni GMA. In fairness, gusto kong ilathala ang mga ito: Si GMA lamang aniya ang, bukod kay Ramon Magsaysay ang Presidenteng sorpresang dumalaw sa mga presinto ng pulisya, NAIA, at iba pang ahensya ng gobyerno upang tiyaking nagtatrabaho ng tama ang mga opisyal at kawani; Napanatili ni GMA ang pisong halaga ng pandesal at otso pesos kada lata ng sardinas; Sa kabila ng pagtaas sa presyo ng krudo sa pandaigdig na merkado, nanatili ang presyo ng pasahe dahil personal siyang nakiusap sa mga drivers at operators gayundin sa mga kompanya ng langis upang mabigyan ng diskuwento ang mga pampublikong transportasyon; Dagdag ng igan ko, napanatili ang P60 kada kilo ng galunggong at P14 bawat kilo ng bigas. Nahigitan din ng administrasyon ni GMA ang ibang administrasyon sa dami ng pabahay na ipinamahagi sa mga maralita; Bukod diyan, aniya, nakatakda na ang operasyon sa Abril 2004 ng &amp;quot;Tren-Ikot&amp;quot; na mag-uugnay sa lahat ng mass transit system sa Metro Manila. Ito ang tinataguriang pundasyon ng mass-based transport system policy ng administrasyong Arroyo. Ito diumanoy solusyon sa sumisikip na daloy ng trapiko sa Kamaynilaan. Ngunit ito ang hinagpis ng kaibigan ko, maraming Pinoy ang hindi nakababatid ng mga benepisyong ito dahil sa kabi-kabilang paninira sa administrasyon.</body>
<link>http://www.philstar.com/Article.aspx?articleId=234086&amp;publicationSubCategoryId=94</link>
</article>
<article>
<title>Automated election, patunayan ang bisa</title>
<author>SAPOL Ni Jarius Bondoc</author>
<date>
<month>January</month>
<day>05</day>
<year>2004</year>
</date>
<body>SINASABI ng mga senador at congressman na magkakadayaan nang malakihan sa eleksiyon dahil sa pagpipilit ng Comelec ng pambansang implementasyon ng automated election. Gusto ng Kongreso ay sa 15 piling rehiyon, probinsiya at siyudad lang. Pero sinuway ito ng Comelec. Sabi ng Kongreso, kulang ang 2,000 automated counting machines. Sagot ng Comelec, sapat daw ito para maglagay ng isang ACM sa bawat maliliit na munisipyo at sa cluster ng polling centers sa malalaking siyudad. Aba, hiyaw ng Kongreso, ibig sabihin dadalhin pa ang ballot boxes mula sa malalayong baryo papunta sa munisipyo para bilangin ang boto. Delikado raw ito. Baka magka-ballot snatching at switching. Sagot naman ng Comelec, babantayan ng teachers, pulis at poll watchers ng mga partido ang ballot boxes. Kung meron mang mang-agaw ng kahon, idedeklara ang failure of election sa presintong nawalan, at magkakaroon ng muling halalan. Mas mahirap nang guluhin ng salbaheng kandidato dahil nakatuon na ang atensiyon ng buong bayan sa botohan sa presinto. At kung sakaling palitan ang laman ng kahon, hindi naman bibilangin ng ACMs ang pekeng balota. Ang babasahin lang ng ACMs ay ang special ballots. Mahal ito; halos P58 ang isa. Kung sakaling mamili ng genuine special ballots ang mandarayang kandidato, mamumulubi siya. Saka babantayan nang mabuti ang pag-imprenta ng special ballots. Palalabisin lang nang sampung piraso bawat presinto para sa magkakamaling botante. Hindi ito magagamit sa ibang distrito. Kasi, nakasulat lahat ng pangalan ng kandidato sa pook, mula governor, mayor, vice mayor, provincial board member, at konsehal. Iitiman lang ng botante ang bubble sa tabi ng pangalan ng nais iboto. Duda pa rin ang Kongreso na lalong maililihim ang dagdag-bawas kung i-hack ang ACMs ng computer experts. Para alisin ang duda, mag-mock election at canvassing sana ang Comelec. At ipasubok nilang ipa-hack ang ACMs. Kung walang aberya, tiwala na ang lahat.</body>
<link>http://www.philstar.com/Article.aspx?articleId=234092&amp;publicationSubCategoryId=94</link>
</article>
<article>
<title>'Naiinip' na may halong pagka-buwisit sa kakayahan ni FPJ</title>
<author>BAHALA SI TULFO Ni Ben Tulfo</author>
<date>
<month>January</month>
<day>05</day>
<year>2004</year>
</date>
<body>HANGGAT walang nailalatag na malinaw na plata porma si Fernando Poe Jr. (FPJ) kung papaano niya ipagkaisa ang ating bansa kapag siyay naging pangulo, may dahilan para mangamba ang karamihan sa atin. Kasalukuyan, tikom pa rin ang bigbig ni Da King. Ito ang dahilan kung bakit marami ang na-iinip na may halong pagka-buwisit sa kakayahan nito na maging pangulo ng ating bansa. Maaaring isa ito sa mga stratehiya ng mga handlers ni Da King. Subalit yung mga handlers niya mismo nangangapa rin daw sa dilim at nalilito kung handa na nga ba si FPJ na pakawalan sa harap ng media. Kapansin-pansin sa simula pa lang nung pinag-iisipan pa ni FPJ kung siyay tatakbo o hindi, ang mga taong nakapaligid sa kanya ang mga nagsasalita. Kaya hindi natin masisisi yung mga naglalaro ang isipan na napilitan lang daw si FPJ. Wala naman daw talaga sa loob nito ang tumakbo ng pagka-pangulo ng ating bansa. Yung may tunay na balak na tumakbo sa pagka-pangulo ang nag-udyok. Subalit alam ng taong ito na hindi reyalidad ang kanyang pangarap kung kayat naghanap ito ng iba. Sa katauhan ni FPJ. Oo nga naman, dito makakasiguro siya. Kaya itong mga nakikita natin ngayon kay FPJ ay EPEKTO lang ng problema, ang DAHILAN ay yung mga taong nagpilit sa kanya. Isa ang kolum na to sa mga nag-aantabay sa anumang makabuluhang pahayag ni Fernando Poe Jr. kung ano ang kanyang magagawa para sa ating KAAWA-AWANG bansang PILIPINAS.</body>
<link>http://www.philstar.com/Article.aspx?articleId=234097&amp;publicationSubCategoryId=94</link>
</article>
<article>
<title>&amp;quot;Bayaan n'yo si Da King&amp;quot;</title>
<author>CALVENTO FILES Ni Tony Calvento</author>
<date>
<month>January</month>
<day>05</day>
<year>2004</year>
</date>
<body>MAHIGIT ISANG TAON BAGO nakumbinse si Fernando Poe, Jr., ang tinag-uriang &amp;quot;Da King&amp;quot; of Philippine Cinema, bago ito napasagot ng &amp;quot;oo&amp;quot; at pumasok sa larangan ng politika at tumakbo bilang presidente sa 2004 elections. Ilang ulit at iwas ang ginawa nitong tao bago siya nagdesisyon na tanggapin ang kahilingan ng taong bayan na lumahok sa Presidential race. Si Da King ay may sarilig pag-iisip at nais niyang ipakita na hindi siya &amp;quot;clone&amp;quot; ni deposed president Joseph Estrada. Hindi rin ibig sabihin nito na hindi na niya matalik na kaibigan si Erap. Malalim ang ugat ng kanilang pinagsamahan. Ipinakita na nila yan sa isat-isa. Kung mahal mo si Erap, mahal mo rin si Ronnie. Kung mahal mo ang isang tao, rerespetuhin mo ang kanyang mga desisyon at kahit sabihin na natin itoy mali, hindi ka pupunta sa isang broadsheet upang ilabas ang baho at iyong hinanakit. Mapag-uusapan yan. Hindi natin mabeberipika kung ano talaga ang nilalaman ng loob ng isang tao dahil siya lamang ang nakakaalam na ito. Kahit na sinong &amp;quot;surot&amp;quot; na magsasalita para sa kanya, hindi mabubuwag ang pagkakaibigan ni Da King at ni Erap. Sino tayo para kwestiyunin ang desisyon ni &amp;quot;Da King&amp;quot; sa pagpili ng kanyang running mate, o bise-presidente. Baka naman kayoy kumakagat sa isang &amp;quot;Bitag&amp;quot; na inilatag ng isang PR Man na kilalang kaalyado rin ng isang presindentiable kaya nabigyan ng spasyo sa front page ang issuing ito. Hindi malayo yan dahil magaling din itong PR man na ito na dating konektado sa broadsheet na naglabas ng headline at naappoint pang Publisher ng isang sequestered Newspaper Group of Companies. (RB ang kanyang initials. Kaibigan din natin yan.) All is fair in the game called politics. You can event throw the kitchen sink at okay lang ito. Mag-ingat din itong &amp;quot;si surot&amp;quot; at baka pinababayaan ka ng iyong kaibigan na magsalita dahil bandang huli, baka maisahan ka, kaibigan. Kung bigla kayang mag-withdraw si Da King sa Presidential race, ano kaya ang gagawin mo? Titirisin ka ni Erap. Kung si dating mayor Jinggoy Estrada, anak ni Erap at inaanak ni Da King, nagpahayag ng kanyang tiwala sa desisyon ni FPJ na kunin si Sen. Loren Legarda bilang running mate, sino tayo para mag-oppose dito. Wala kang narinig sa kanya ng hindi siya isali sa senatorial slate ni Da King. Bibitaw daw si Miriam Defensor-Santiago at Rep. Imee Marcos dahil si Loren ang pinili ni FPJ bilang Bise niya. Kaninong kawalan ito? Kay Da King ba o kanilang dalawa? Aba, napakaraming nagpapamatay para masali lamang sa Senatorial list ng partido ni FPJ. Maraming magaling na kapalit yan. Si Fernando Poe, Jr., ay isang maginoo at respetadong tao. Anong gusto niyong gawin? Bawiin niya at kainin niya ang kanyang salita at sabihin kay Loren Legarda na, &amp;quot;oops, sorry Loren, hindi pala ikaw ang gusto ng aking mga kaalyado para maging bise ko?&amp;quot; Hindi ko nakikita ang isang taong katulad ni FPJ na gagawin ito. Hindi na lang siya tatakbo. Nais ko lamang linawin na hindi ko po hinihikayat kayong suportahan si Loren Legarda. Malaki na si Loren at alam na niya ang dapat gawin. Isa na siyang batikan sa larangan ng politka. Hinog na ang taong ito. &amp;quot;She will have her hands full trying to explain to the voting public na hindi siya sunod-sunuran sa mga Lopezes na may-ari ng Meralco na walang tigil ang pagtaas ng presyo ng kuryente na siyang nagpapahirap kay Juan.&amp;quot; Ganun din kay Noli De Castro. Pareho lamang sila ni Loren. &amp;quot;Theyre both in same predicament and in the same boat.&amp;quot; Subalit, hindi makakaila na mas may experience si Loren kaysa kay De Castro. Noli is still young, energetic and a promising public servant in the field of politics. He has many good years ahead of him. In Gods time, this man will have his turn. Kung ito ay sa 2004, then so be it! Ang talagang importante sa 2004 ay kung sino ang magiging Presidente ng ating bansa. Kung sino ang mamumuno sa atin hanggang sa 2010. Kung bubuti ba ang buhay ng ating mamamayan. Ang business sector, kahit hindi nila matanggap si Da King bilang Presidente, hindi sila ang nakararami sa mga botanteng Pilipino. Wala silang magagawa kung si Da King ang gusto ng tao. Hindi na sila magnenegosyo? Mag-iibang bansa na lamang sila at hahayaan nila ang kanilang kayamanan na mabulok na lamang sa mga bangko? Tignan natin kung ganyan nga ang inyong gagawin. Si FPJ, napatunayan na mas lalo mo itong pilit hilahin pababa, insultuhin, apihin, bandang huli, gaya ng formula na kanyang natuklasan at naging dahilan sa kanyang pagkaluklok bilang King of Philippine Cinema, mas lalo lamang itong susuportahan ng mga Pilipino. Dahil dito, marahil ito na ang kahulihulihang taon na mababati ko kayong &amp;quot;Happy 3 Kings!&amp;quot; Baka next year apat na Kings na ang meron tayo. PARA SA ANUMANG REAKSYON O COMMENTS, MAARI KAYONG MAG-TEXT SA 09179904918. MAARI DIN KAYONG TUMAWAG SA 7788442.</body>
<link>http://www.philstar.com/Article.aspx?articleId=234102&amp;publicationSubCategoryId=94</link>
</article>
<article>
<title>Limang 'M' nais ng mga botante</title>
<author>SAPOL Ni Jarius Bondoc</author>
<date>
<month>January</month>
<day>06</day>
<year>2004</year>
</date>
<body>PAULIT-ULIT itong lumilitaw sa mga survey mula pa dekada-80. Tuwing tatanungin ang mga botante kung ano ang hinahanap nila sa kandidato, limang &amp;quot;M&amp;quot; ang parating sinasagot. Una sa lahat, madaling lapitan. Kailangan bukas ang pinto ng pinuno para mapaglaharan ng daing. May kinalaman marahil ito sa hustisyang hinahangad ng mga naaapi o nabibiktima ng kasamaan. Pangalawa, matulungin. Sinusuri ng mga botante ang pagkatao ng kandidato. Inaalam kung handa ito tumulong sa kanilang kalagayan. Tila kakambal ito ng unang &amp;quot;M&amp;quot;. Pangatlo, matalino. Tinitingala ng botante bilang pinuno ang taong mas may alam kaysa kanya. Siyempre lang. Bakit mo naman susunurin ang alam mong mababa ang kaalaman kaysa iyo. Pang-apat, malinis. Nakakapagtaka na huli ito sa pagka-matalino, pero yon ang lumalabas sa surveys. May mga matalino pero madumi naman. Ginagamit ang talino sa pangungurakot. Huli sa lahat ang marunong magpatakbo ng gobyerno. Tinitingnan ng botante kung kakayanin ng kandidato ang gulo ng mga isyu at hirap ng pamumuno sa bansang watak-watak. Nitong mga nakaraang taon, yung huling &amp;quot;M&amp;quot; pagka-marunong-ay umangat ang ranggo bilang pangatlo. Anang pollsters at political scientists, bunsod ito ng pambansang karanasan sa ilalim ni Joseph Estrada. Binoto siya ng mga simpleng mamamayan, pero pinabagsak siya di dahil sa plunder o jueteng payola, kundi dahil hindi niya napigilan ang mga kaibigang nangurakot sa tabi niya. Ani Economic Planning Sec. Romulo Neri, sawa na ang taumbayan sa sunud-sunod na administrasyong hindi nakapag-reporma ng sistema. Sa sistemang ito, patuloy na yumayaman ang mayaman at patuloy na humihirap ang mahirap. Ang politiko, interes lang ng mayayaman ang sinusulong, dahil ito ang nagbibigay ng perang pangkampanya. Kaya ang botante, naghahanap ng hindi politiko, basta may limang &amp;quot;M&amp;quot;.</body>
<link>http://www.philstar.com/Article.aspx?articleId=234184&amp;publicationSubCategoryId=94</link>
</article>
<article>
<title>Misis hiniwalayan ng mister na basketball player at pinalitan ng beauty queen</title>
<author>BALITANG SPECIAL Ni Deo Macalma</author>
<date>
<month>January</month>
<day>06</day>
<year>2004</year>
</date>
<body>ALAM nyo bang hiniwalayan ng isang PBA player ang kanyang misis at pinalitan ng isang beauty queen? Ayon sa aking bubuwit, happy birthday muna kay Kon Alden Alag ng Rombon; Bro. Jun Arias, Noel Velasco, Atty. Tony Paguirigan, Alfred Usi ng DFA at Mayor Romy Garcia ng Cagayan. * * * Alam nyo bang hiniwalayan na ng isang PBA player ang kanyang misis at pinalitan ng maganda at seksing beauty queen? Ayon sa aking bubuwit, tinabangan ang basketbolista sa kanyang misis dahil napabayaan nito ang sarili. Nahihiya na raw ang basketbolista na idisplay ang kanyang misis dahil sa sobrang katakawan ay lumobo nang husto ang katawan. Naging lumba-lumba na. Warning mga misis, kailangan ay alagaan ang inyong katawan para hindi kayo palitan ni Mister. * * * Ayon sa aking bubuwit, simula noong nakaraang buwan ay panay na ang pagdisplay ng PBA player sa kanyang bagong siyotang beauty queen. Noong December 22, 2003 sa PBA Annual Awards Night na ginanap sa Music Museum ay kinainggitan ang basketbolista sapagkat naging center of attraction ang dalawa. Mantakin mo naman kasi, nagsuot ba naman ang beauty queen ng mini shirt na see-through. Pagkatapos ang isinuot pang panty ay T-back. Hay naku, sabi ng aking bubuwit, nang makita nila ang beauty queen ay talagang marami ang nagsikipan ng mga pantalon. * * * Ayon sa aking bubuwit, ang beauty queen na ipinalit ng PBA player sa kanyang misis ay walang iba kundi si Ang kanyang misis at dalawa nilang anak ay umalis na sa bansa at nasa Amerika ngayon. Ayon sa aking bubuwit, ang basketball player na nakipaghiwalay sa kanyang misis ay walang iba kundi si Ito ay power-forward ng isang PBA team na ang produkto ay mga inumin. Siya ay si PBA player Nick Belasco. At ang siyota niyang ngayong beauty queen ay nanalo kamakailan sa Miss World beauty pageant sa China bilang 3rd Runner up. Siya ay may taas na 59. Siya ay si Bb. Pilipinas R. Y. as in Rafaela Verdadero Yunon.</body>
<link>http://www.philstar.com/Article.aspx?articleId=234194&amp;publicationSubCategoryId=94</link>
</article>
<article>
<title>Kaso ng taga-bantay sa niyugan</title>
<author>IKAW AT ANG BATA SNi Atty. Jose C. Sison</author>
<date>
<month>January</month>
<day>06</day>
<year>2004</year>
</date>
<body>NAKAPAGMANA si Eddie ng 2.7 ektarya ng lupa ng niyugan. Inatasan niya si Aling Juana bilang patao kung saan makakatanggap siya ng 20 percent nabahagi ng ani ng niyugan sa pamamagitan lamang ng pagbabantay laban sa mga magnanakaw ng niyog. May iba pang trabahador si Eddie na kanyang binabayaran tulad ng magkakawit ng niyog, magsisimot, magtatapas at maghahakot sa pamamagitan ng kabayo o kalabaw. Taong 1971, hindi na magampanan ni Aling Juana ang kanyang gawain sanhi ng katandaan kaya iminungkahi niya si Mang Tino, pumayag naman si Eddie. Si Mang Tino ay naging patao rin at tumanggap ng kaparehong halaga tulad ng kay Aling Juana. Minsan, nagtatanim siya ng niyog at lansones kung saan nababayaran naman siya ni Eddie katumbas ng 20 percent na kita ng napagbentahan ng mga produkto. Noong 1995, nagsadya si Mang Tino sa opisina ng Municipal Agrarian Reform Office (MARO) at hiniling ang isang leasehold contract sa pagitan nila ni Eddie dahil siya raw ay tenant nito. Nagsumite si Mang Tino ng dokumento tulad ng apidabit, mga resibo ng paghahati nila ni Eddie sa kita ng ani, sertipiko ng kanilang kapitan ng barangay na isa siyang residente ng lugar, sertipiko ng municipal assessor office kung saan nakatala rito ang lupain ni Eddie at patunay ng pagbabayad nito ng buwis sa lupa at isang mediators report sa pagitan ng mga partido. Subalit itinanggi ni Eddie na isang tenant si Mang Tino. Nararapat lamang daw na itigil niya ang pagbibigay ng bayad kay Mang Tino nang abandonahin nito ang lupain at manirahan sa ibang barangay. Taong 1997, nagsampa ng kaso si Mang Tino laban kay Eddie dahil sa ilegal na pagkakait nito sa kanyang hati sa kita ng ani at sa pagsasagawa ng isang leasehold tenancy contract. Hindi pinaboran ng Provincial Agrarian Reform Adjudication Board (PARAD) si Mang Tino subalit nanalo naman siya sa Department of Agrarian Reform Adjudication Board (DARAB). Umabot sa Court of Appeals (CA) ang kaso kung saan binaligtad nito ang desisyon ng DARAB. Ayon sa CA, si Mang Tino ay hindi isang tenant kundi isang patao na namamahala sa seguridad ng niyugan at hindi sa pang-agrikulturang gawain. Dagdag pa ng CA, ang paglipat ni Mang Tino sa ibang barangay ay isang pagtalikod sa gawain kaya nararapat na ipagkait sa kanya ang suweldo. Tama ba ang CA? Tama. Ang mga palatandaan ng isang tenancy relationship ay ang mga sumusunod. (1) isang lupaing agrikultural ang paksa ng kontrata; (2) may-ari ng lupa at isang nangungupahan ang mga partido nito; (3) pagkakaroon ng malinaw na kasunduan; (4) layunin ng mga partido ang pagkakaroon ng produksyong agrikultural; (5) personal na pagsasaka ng tenant at (6) paghahati ng ani ng may-ari at nangungupahan rito. Sa kasong ito hindi napatunayan ni Mang Tino ang isang elemento, ang personal na pagsasaka ng lupa. Hindi sapat ang minsanan niyang pagtatanim ng puno at lansones dahil ang gawaing ito ay ginagampanan na ng ibang tao ni Eddie. Kaya walang karapatan si Mang Tino sa mga benepisyo mula sa batas ng tenancy (Esquivel vs. Reyes etc. G.R. 152957 Sept. 8, 2003).</body>
<link>http://www.philstar.com/Article.aspx?articleId=234197&amp;publicationSubCategoryId=94</link>
</article>
<article>
<title>Gulo sa ibang partido pabor kay GMA</title>
<author>HALA BIRA! Ni Danny Macabuhay</author>
<date>
<month>January</month>
<day>06</day>
<year>2004</year>
</date>
<body>HINDI na tayo makaaasa na tatakbo ng normal ang ating pamahalaan. Ang mga opisyal natin sa Malaca&amp;ntilde;ang, Senado, House of Representatives at sa lahat ng ahensiya ng gobyerno ay pamumulitika na lamang ang inaatupag. Halos lahat ng mga ito ay nasa labas at nangangampanya. Hindi na maitatago pa ang pagkakagulo ng mga senador at mga kongresista na kilalang nasa oposisyon. Wala nang laman ang mga balita kundi ang kanilang bangayan, siraan at pataasan ng ihi. Ara-araw nang ganito ang nagaganap na nagpapatunay lamang na wala na silang panahon pang pagtuunan ang kanilang mga tungkulin. Hindi na nila itinatago na sila ay mga professional politician at hindi public servants. Hindi na magtatagal at mahahalata na natin kung sino sa mga tumatakbo kung sino ang mga oportunista. Ang iba naman ay pang-sariling interes lamang ang pananaigin kesehoda mang magkawasak-wasak ang partidong kanilang kinakaaniban. Lilipat ang mga ito sa ibang partido kung saan sila makalalamang at makakakuha ng mas higit na benepisyo. May palagay akong mahirap nang magkaayusan pa ang mga matataas na pinuno ng LDP, ang pinakamalaking partido ng oposisyon sapagkat ayaw magbigayan sina Sen. Ed Angara na chairman ng LDP na ang minamanok ay si FPJ at ang grupo ni Rep. Butch Aquino. Sec. General LDP na ang manok ay si Sen. Ping Lacson. Gusto ng bawat panig na sila ang maghari kung ang manok nila ang mananalo. Dahil sa kaguluhang ito naniniwala ako na nakakalamang dito si President Gloria Macapagal-Arroyo. Unti-unti nang maglilipatan kay GMA at biglang dadami ang mga susuporta sa kanya sa 2004. Ang masaklap nito ay baka hindi malayong may umayaw nang kumandidato sa pagka-pangulo at mag-concede kay GMA. Anything can happen in politics, di po ba?</body>
<link>http://www.philstar.com/Article.aspx?articleId=234204&amp;publicationSubCategoryId=94</link>
</article>
<article>
<title>Pangako ng SM City Baguio: Aaksiyunan daw ang ' BANTOT'</title>
<author>BAHALA SI TULFO Ni Ben Tulfo</author>
<date>
<month>January</month>
<day>07</day>
<year>2004</year>
</date>
<body>MATAPOS kong mailathala sa kolum na to ang mala-imburnal na amoy ng SM City Baguio basement parking area, agad nagpadala ng kasagutan ang SM Shopping Center Management Corp (SMSCMC). Ang liham-kasagutan ay nagmula sa Regional Operations Manager na si Engineer Bien C. Mateo na natanggap ko lang nitong nakaraang Lunes. Ang nasabing kolum ay nailathala nung Disyembre 29 ng nakaraang taon. Hinamon ko sa aking kolum ang presidente SMSCMC na si HANS SY, bisitahin ang SM City Baguio. Naisulat kong &amp;quot;babaligtad&amp;quot; ang kanyang sikmura, sa loob ng 30 segundo, sa umaalingasaw na bantot ng kanilang basement parking. Layunin ko lamang na agad nilang maisaayos ang pagkukulang na to sa kapakanan ng mga tagapagtangkilik (kabilang na ako nung Pasko) ng kanilang SM City Baguio. Narito ang kabuuan ng kanilang maikling kasagutan at &amp;quot;pangako.&amp;quot; * * * Dear Mr. Ben Tulfo, We read your column regarding the smell in the basement parking area of SM City Baguio. Thank you for calling our attention on the matter, and please be assured that we will look into the matter and address it. We have noticed the smell of clutch and brakes, and in line with this, we shall see how we can best resolve the matter. We will be looking into ways of serving our customers better. Thank you, (signed) ENGR. BIEN C. MATEO Regional Operations Manager * * * Para sa inyong mga reaksiyon, sumbong at reklamo. I-text sa aming hotline # (0918) 9346417 o tumawag sa mga numero 932-53-10 at 932-89-19. Trabaho ng kolum ang makapagbigay ng KILOS-PRONTONG AKSIYON sa mga kapabayaan ng mga kinauukulan. Kami na ang BAHALA!</body>
<link>http://www.philstar.com/Article.aspx?articleId=234304&amp;publicationSubCategoryId=94</link>
</article>
<article>
<title>Mga lalaking nagbebenta ng aliw</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>January</month>
<day>07</day>
<year>2004</year>
</date>
<body>HINDI lang mga anak ni Eva kundi pati maging kalahi ni Adan ang nagbebenta ng panandaliang-aliw at ilan sa kanila ay mga estudyante. Gaya ng mga counterpart nilang call girls, sa konting barya ay ibinebenta nila ang katawan na ang dahilan ay para makapag-aral. Katwiran nila, pansamantala lamang ang pagbebenta ng laman at kung makapagtapos sila ng pag-aaral ay maiiba na ang takbo ng buhay nila. Ayon sa aming impormante maraming naglipanang call boy sa Taft Avenue, Maynila. Gabi hanggang madaling-araw kung pumasada sila. Madalas na tumambay sila sa Leon Guinto Street at sa Juan Nakpil Street. Silay lumalapit sa mga kotse at sumisilip sa bintana at inaalok ang mga alam nilang gusto ng kanilang serbisyo na karamihan ay mga bakla at matrona. Ang mga call boy ay mga bata pa, edad 16 hanggang 25, macho at maporma. May nagpre-presyo ng P2,000, 1,500, P1,000 at habang lumalalim ang gabi bumababa ang presyo nila. Iyong mga unang nagturing na P700 ay nagiging P500 at ang P500 ay nagiging P300. Maraming reklamo lalo na sa mga bading ang natala sa police blotter. Reklamo nila na ang ilang call boy na na-pick-up nila ay hindi pala estudyante at ninanakawan sila ng pera at cellphones. Makailang beses nang nagsagawa ng entrapment operation ang mga pulis at maraming call boy ang nahuli. Ilang gabi lang ay balik sa dating gawi sila ang mga male prostitutes na umanoy mga working students sa ilang unibersidad sa Kamaynilaan.</body>
<link>http://www.philstar.com/Article.aspx?articleId=234309&amp;publicationSubCategoryId=94</link>
</article>
<article>
<title>Pinatahimik ang unos</title>
<author>ALAY DANGAL Ni Fr. Jose C. Blanco, S.J.</author>
<date>
<month>January</month>
<day>07</day>
<year>2004</year>
</date>
<body>KAPAG ikaw ay pasahero ng isang eroplano, nagbababala ang piloto sa mga pasahero tungkol sa parating na unos sa himpapawid. Dapat isuot ng mga pasahero ang kanilang seatbelt at manatiling nakaupo at iwasan ang paggala sa loob ng eroplano. Kahalintulad nito ang nangyari sa mga alagad. Datapwat wala sila sa himpapawid. Silay nasa Dagat ng Galilea. Hinampas ang kanilang bangka nang malalakas na hangin at alon. Basahin ang Mark 6:45-52. Agad pinasakay ni Jesus sa bangka ang kanyang mga alagad at pinauna sa Betsaida, sa kabilang ibayo ng lawa, samantalang pinauuwi niya ang mga tao. Pagkaalis nila, siyay umahon sa burol upang manalangin. Sumapit ang gabi. Nasa laot na noon ang bangka, samantalang si Jesus ay nag-iisa sa katihan. Nakita niyang nahihirapan sa pagsagwan ang kanyang mga alagad, sapagkat pasalungat sila sa hangin. At nang madaling-araw na, sumunod sa kanila si Jesus na naglalakad sa ibabaw ng tubig. Lalampasan niya sana sila, ngunit nakita ng mga alagad na siyay lumalakad sa tubig, kaya napasigaw sila. Ang akala nilay multo, at kinilabutan silang lahat. Ngunit agad niyang sinabi, &amp;quot;Huwag kayong matakot, si Jesus ito! Lakasan ninyo ang inyong loob!&amp;quot; Sumakay siya sa bangka, at tumigil ang hangin. Silay lubhang nanggilalas, sapagkat hindi nila nauunawaan ang nangyari sa tinapay; hindi pa abot ito ng kanilang isip. Para sa mga Judio, ang nagagalit na dagat ay tirahan ng mga masasamang elemento. Hindi kasama ng mga alagad si Jesus. Nang mga sandaling iyon na kailangan nila si Jesus, siya ay hindi nila kasama. Pagkatapos, si Jesus ay nagpakita sa kanila. Ang akala nila siyay isang multo. Pinatahimik sila ni Jesus habang kanyang pinatatahimik din ang mga alon at hangin. Dapat nating matutuhan sa ating buhay na makita ang presensiya ng Diyos kapag tayoy nahaharap sa mga problema at kapag nararamdaman natin ang kadiliman at kawalang-pag-asa. Si Jesus ay parating nasa tabi natin.</body>
<link>http://www.philstar.com/Article.aspx?articleId=234316&amp;publicationSubCategoryId=94</link>
</article>
<article>
<title>EDITORYAL - Sana nga'y matigil na ang kidnapping</title>
<author></author>
<date>
<month>January</month>
<day>08</day>
<year>2004</year>
</date>
<body>SALAMAT kay Betti Chua Sy! Kung hindi pa naging malagim ang pagkidnap at pagpatay kay Sy hindi magkakaroon ng sigasig ang pamahalaan na mahuli ang mga kidnappers. Eksakto naman ang pagkidnap kay Sy sa panahong ang administrasyon ay nagpapabango sa darating na election. Mahigit apat na buwan na lang at election na. Kandidato pa rin si President Gloria Macapagal-Arroyo ka-team si Sen. Noli de Castro bilang vice president. Ngayon lang naging masigasig ang pamahalaan sa pagtugis sa mga kidnappers. Biglang-bigla ang pagpapasikat. Lalo pang naging masigasig nang maupo bilang hepe ng National Anti-kidnapping Task Force (Naktaf) si dating Defense Sec. Angelo Reyes. Biglang-bigla ay naging laman si Reyes ng mga diyaryo at inakalang ang pagiging masigasig niya laban sa mga kidnappers ay paraan niya para magamit sa pagkandidato niya para senador. Pero hindi tatakbong senador si Reyes, inamin niya ito. Umanoy dalawa o tatlong suspect na lamang sa Betti Sy kidnapping ang nakalalaya at ayon kay Reyes, ay madadakma na rin nila ito. Kamakalawa, tatlo pang miyembro ng Waray-Waray kidnapping group ang nadakip ng Naktaf at ipinresenta ito ni Reyes sa media. Ang grupo ang responsable sa pagkidnap at pagpatay kay Sy noong November 17, 2003 sa Quezon City. Kinabukasan, natagpuan ang kanyang bangkay, nakasilid sa isang black plastic bag sa Para&amp;ntilde;aque City. May tama siya ng baril. Karamihan sa mga suspect ay nahuli sa Leyte. Sunud-sunod ang kidnapping mula Hulyo hanggang Nobyembre 2003. Lantaran na ang pangingidnap katulad ng ginawa sa isang batang babaing Chinese na dinukot habang patungo sa school. Naganap ang pangingidnap, tatlong araw makalipas patayin si Sy. Sabi ni Reyes, mula nang mag-set-up ng mga checkpoints sa Metro Manila ay wala nang naganap na kidnapping. Kaya ang direktiba raw ni Mrs. Arroyo ay eexpand ang checkpoints sa karatig probinsiya. May epekto nga ang pagkakaroon ng checkpoints sa pagbaba ng kidnapping pero hindi kaya maging ugat naman ito ng pang-aabuso ng mga pulis. Gaano nakasisiguro ang mga police officials na hindi nagmamalabis ang kanilang mga tauhan? Magandang balita kung &amp;quot;zero&amp;quot; na nga ang kidnapping. Ibig sabihin maaari nang gumala sa kalye ang mga Tsinoy, dayuhan at iba pa na hindi mag-aalalang may dudukot sa kanila. Maaari nang dumagsa sa bansa ang dayuhang investors. Uunlad ang bansa.</body>
<link>http://www.philstar.com/Article.aspx?articleId=234406&amp;publicationSubCategoryId=94</link>
</article>
<article>
<title>Obligasyon sa credit card</title>
<author>IKAW AT ANG BATAS Ni Atty. Jose C. Sison</author>
<date>
<month>January</month>
<day>08</day>
<year>2004</year>
</date>
<body>ANG CMC, isang kompanya ng credit card ay nag-isyu ng Mastercard No. 5423-3920-4557-7009 kay Teddy nang mag-apply ito noong March 15, 1990. Madalas gamitin ni Teddy ang kanyang credit card sa pamimili kung saan nakakabayad naman siya sa kompanya. Subalit noong January 20, 1995, nang ipakita ng kompanya sa kanya ang kanyang statement of account, umabot ito sa P191,693.25 inklusibo ang 3.5% na interes kada buwan at service charges. At nang hindi mabayaran ni Teddy ang kanyang obligasyon matapos ang ilang pakiusap, kinasuhan siya ng CMC sa Metropolitan Trial Court. Sa pagdinig ng kaso, naging pangunahing saksi ng CMC ang assistant manager nito na si Hermie. Naipakita ni Hermie ang mga xerox na kopya ng mga sales invoices o charge slips ni Teddy na umabot lamang ng P24,388.36. Ayon pa rin kay Hermie, ang orihinal nito ay may tatlong kopya, isa kay Teddy, ikalawa ay nasa mangangalakal at ang ikatlo ay nasa CMC. Ayon pa kay Hermie, hinanap niya ang mga orihinal nito sa CMC kung saan ang Credit Card Network (ECCN Inc.) ang mag-aapruba nito. Subalit hindi ipinagpatuloy ni Hermie ang paghahanap bagkus ay tinukoy na lamang niya na signatura ni Teddy ang makikita sa xerox na kopya ng sales invoices na kapareha ng nakatala sa application form nito. Basehan ang ebidensiyang mga xerox na kopya bilang patunay ng paggamit ni Teddy ng kanyang credit card, pinaboran ng Korte ang CMC subalit hanggang sa halagang P24,388.36 lamang at hindi ang kabuuang halagang P191,693.25. Kinumpirma ng RTC ang desisyon ng mababang korte subalit hindi ng CA. Ayon sa CA, ang mga xerox na kopya ay hindi mabisang ebidensiya ng sales invoices o charge slips. Napatunayan lamang ng CMC sa Korte ang pagkakaroon ng sales invoices sa pamamagitan ng pagpapakita ng xerox ng kopya subalit hindi nito lubusang naipaliwanag ang dahilan ng kawalan ng orihinal nito. Tama ba ang CA? TAMA. Ayon sa ating batas, ang orihinal na kopya ng isang obligasyon ang pinakamabisang ebidensiya samantalang ang mga xerox na kopya nito ay sekundarya lamang. Maliban dito, maaaring ang orihinal ay higit pa sa isang kopya subalit ang lahat ng kopyang ito ay itinuturing na orihinal. Kaya magagamit lamang ang sekundaryang ebidensiya kung mapapatunayan na ang lahat ng kopya ng orihinal ay nasira o nawala matapos ang masikap na paghahanap dito. Sa kasong ito, ang orihinal na sales invoice na paksa ng kaso ay mayroong tatlong kopya. Ang tatlong kopyang ito ay itinuturing na orihinal ayon sa Rule 130 Section 4(b) of Rules of Court. Samantala, nagkulang ang CMC na patunayan na ang tatlong orihinal na kopya ng sales invoices ay nawala at hindi maisumite matapos ang masikap na paghahanap nila nito. Bukod dito ay hindi na rin muling inalam ni Hermie kung nakakuha ng orihinal na kopya ang ECCN Inc. Kaya, ang mga xerox na kopya na isinumite ng CMC sa Korte ay hindi makakapagpatunay na may obligasyon sa kanila si Teddy. (Citibank, N.A. Mastercard vs. Efren S. Teodoro G.R. 150905 September 23, 2003)</body>
<link>http://www.philstar.com/Article.aspx?articleId=234418&amp;publicationSubCategoryId=94</link>
</article>
<article>
<title>Ungguy-ungguyan</title>
<author>PANAGINIP LANG Ni Nixon T. Kua</author>
<date>
<month>January</month>
<day>08</day>
<year>2004</year>
</date>
<body>HINDI pa pumapasok ang taon ng unggoy pero nauna pa ang mga pulitikong nagluluksuhan at nagbabaging hindi sa puno kung hindi sa ibat ibang koalisyon ng mga oportunista, mapagsamantala, mandarambong at kung anu ano pa. Kung anu-ano pa ang katuwiran na ginagamit na kesyo ito ay patunay na reconciliation o di kayay pagkakaisa.&amp;nbsp; Lokohin nyo ang mga sarili nyo at huwag ding ipagpilitan na prinsipyo at plataporma de gobyerno ang dahilan ng inyong paglipat ng partido. Masakit sabihin ito pero isa lang ang dahilan ng paglalaro ninyo ng ungguy-unggoyan at yan ay walang iba kung hindi maluklok uli sa puwesto at patuloy na lokohin at pagsamantalang muli ang mamamayan na matagal na ninyong niloloko. Maaari po ba, tantanan nyo na rin ang mga pinagsasabi niyong mahal nyo ang bayan at gusto niyong magsilbi sa sambayanan, aminin nyo na iisa lang ang dahilan kaya gusto niyong makaupo at iyan ay kumita sa mga proyekto ng hanggang 40% na komisyon nyo sa inyong mga pork barrel. Bukod yan sa ayos na kayo kay GMA, hindi ho Greater Manila Area ang ating&amp;nbsp; ibig sabihin kung hindi&amp;nbsp; GOT MONEY ALREADY, sa madaling salita, nakolekta na ang perang pinanuhol para lumipat ng partido o barkadahan. Mas masarap&amp;nbsp; itong GMA kasi money down at hawak na ang pera. Gusto ko&amp;nbsp; tuloy maniwala na kaya pumayag na sumama sa Kay POOR, oops mali K-4 pala, ang ilang kandidato ay dahil nagsabog na ng grasya ang mga kampon ni JOSE PIDAL. Hulaan niyo lang saan nanggaling ang daan-daang milyon na pinamahagi, inuulit ko daan-daang milyon, at bawat isang kandidato ito kaya bilyon ang aabutin, ngayon kanino uli nanggaling, kanino pa di sa kaban ng bayan. Sabagay kailangan nga ng mga kandidato na gumastos sa eleksiyon, kasama na riyan ang pamimili ng boto.&amp;nbsp; Kaso nga lang, tandaan nyo pag nasauli sa inyo ang pera ninyo, I repeat, nasauli, dahil inyo yan, hindi nyo kailangang magpasalamat at iboto nyo lang ang palagay nyong tama. Ungguyin nyo rin sila, tanggapin ang salaping ninakaw at ngayon ay binabalik lang ang konti at piliin ang tunay na kandidatong gusto.&amp;nbsp; Tiyakin nga lang na ang kandidato ay yung may prinsipyo at paninindigan hindi yung mga kunwari ay unity ticket at reconciliation ticket. Halatang-halata na ang ka-ungguyan nila dahil para silang nagluto ng chop suey, pinakbet o bulanglang na Monkey style sa darating na YEAR OF THE MONKEY. Putaheng pinagsama-sama ang lahat ng pulitikong galing sa EDSA 2 at EDSA 3 na ngayon ay nagkakaisa dahil sa &amp;quot;unity at&amp;nbsp; reconciliation&amp;quot; at sa lubos na pagmamahal nila sa bayan. Please lang, tigilan nyo muna ang ka-ungguyan at wala pa ang Year of the Monkey, sa January 22 pa ang&amp;nbsp; umpisa nito.&amp;nbsp; Kausapin nyo muna ang mga Feng Shui expert nyo dahil baka masama sa mga tsonggo na maging masyadong magulang at baka maging matsing. Sabi naman ng kaibigan kong Feng Shui Master na si Nelson ay hindi maganda para sa unggoy sa taon ng Monkey.&amp;nbsp; Kaya yan, mga gustong maging unggoy at patalun-talon lalo na ang Reyna o Hari ng unggoy, bad sa inyo ito.&amp;nbsp; Malapit na mapuno ang mga tao at baka ubusin na kayong mga unggoy. Kayo mga kaibigan, payag ba kayong magpaloko sa mga unggoy, text nyo lang sa 09272654341 sa inyong kasagutan.&amp;nbsp; * * * Talagang niloloko tayo nitong mga unggoy na ito, inamin nila na babaguhin nila ang sistema ng gobyerno pagkaraan ng ilang taon pagkatapos ng halalan ng susunod na Pangulo sa Mayo. Si Reyna Madam Senyora Donya Gloria ay umamin na iibahin ang sistema ng gobyerno.&amp;nbsp; Ganoon din ang sinabi ni Speaker Jose de Venecia at nina senators John Osme&amp;ntilde;a at Aquilino Pimentel Jr. Kailangang sagutin ito ng lahat ng tatakbong Pangulo dahil ang pagkakaintindi natin ay iboboto natin sila sa Mayo 10, 2004 upang manungkulan bilang Presidente ng Republika ng Pilipinas ng anim na taon. Panibagong paraan yan ng ungguyan at yan ay dapat sagutin ng lahat na kandidato lalo na si GMA, Fernando Poe Jr., Raul Roco at ni Panfilo Lacson.&amp;nbsp; Diyan makikita natin kung sino ang unggoy at sino ang tao. * * * Jueteng d yan2 s Valenzuela matindi p rn. 09182894767; Dto s aming probincya ng bataan ay laganap na laganap&amp;nbsp; tila nagma2laki pa kya pkisabi kay ebdane wag nyang pangalandakan na jueteng free ang Pilipinas. 09192925559; D 22o na wala nang jueteng ayon kay gen. ebdane d2 nga sa kanyang bayan sa zambales ay talamak pa rin ang jueteng 2x pa bolahan d2 araw2. 09169546071;&amp;nbsp; Hindi ho talaga&amp;nbsp; mapigilan ni mr ebdane ang jueteng d2 po sa gumaca talamak dito. 09194828104;&amp;nbsp;Ang bayan ng infanta, quezon ay laganap ang jueteng. 09189206043; D2&amp;nbsp; sa&amp;nbsp; amin sa tondo may jueteng pa rin. alam nman ni ebdane kung cno nag-ooperate d2. 09183415672; Sa rizal laganap din ang jueteng lalo na sa morong. 09164676066;&amp;nbsp; gusto&amp;nbsp; ko pong ipaalam na may bola ng jueteng dito sa gen. luna quezon ito ang tumama: jan. 3, 04 tanghali 3-22; gabi  4-28 nagsimula ang bola jan. 3, 04 sa buong 3rd district ng quezon na may 12 bayan. 09206183641; Dito sa aming byan ng malasique pangasinan laganap p ang jueteng. 09183798750;&amp;nbsp; D2 sa amin grapal ang jueteng d2 s la union lahat ng bayan. 09182438441;&amp;nbsp; D2 din sa hong kong ang lakas ng jueteng, mga pinay ang kubrador. Isa ako sa tumataya, pro ala swerte puro malas. 85262350845;&amp;nbsp; Cnungaling si ebdane, d2 sa ilocos sur lahat ng bayan may jueteng na naman.  09192477748; Sa nueva ecija particular sa cabanatuan city ay patuloy na namamayagpag ang jueteng. 09173246063; Sa baguio at benguet province mga local na opisyal ang nagpptakbo ng jueteng. 09212263498; D2 sa sorsogon talamak pa rin ang jueteng. 09185513921;&amp;nbsp;D2 sa amin s abra laganap jueteng. Humin2 lang 1 week buhat ng ipatigil n ebdane. Pero eto blik n nman. 09273672654. * * * Para sa anumang reaksyon, mag-e-mail lang sa nixonkua@yahoo.com o kayay magtext sa&amp;nbsp;09272654341. Mapapakinggan&amp;nbsp; nyo rin ang inyong lingkod sa DZEC 1062 mula 4:30 hanggang 6:00 ng hapon tuwing Lunes at Miyerkules.</body>
<link>http://www.philstar.com/Article.aspx?articleId=234423&amp;publicationSubCategoryId=94</link>
</article>
<article>
<title>EDITORYAL - Trahedya sa expressway</title>
<author></author>
<date>
<month>January</month>
<day>09</day>
<year>2004</year>
</date>
<body>ANG 2003 ay itinuturing na taon ng trahedya sa kalsada dahil sa dami ng mga nangyaring sakuna. Maraming pampasaherong bus, dyipni, taxi at mga pribadong sasakyan ang bumangga at nahulog sa bangin. Maraming buhay ang nalagas at hanggang sa kasalukuyan ay inihahanap pa ng hustisya na mga naulila ng biktima. Paghahanap na maaaring hindi na masumpungan dahil sa makupad na pag-usad ng batas. Pero hindi pa pala tapos ang paghagupit ng mga malalagim na aksidente sa kalsada. Mayroon pa palang buntot ang 2003 at mas malalagim pa. Kamakalawa ay tatlong sunud-sunod na aksidente ang nangyari sa South Luzon Expressway (SLEX) at Makati na nagresulta sa pagkamatay ng 10 katao at pagkasugat ng maraming iba pa. Pinakamadugo ang nangyari sa may Sta. Rosa, Laguna nang isang pampasaherong bus ang nawalan ng preno at tumawid sa southbound lane ng expressway. Eksakto namang parating ang isang 10-wheeler truck at nabangga ang bus. Anim ang patay sa aksidente. Makalipas ang aksidenteng iyon, isang L300 van na nagpabagal ng takbo dahil sa pagsama ng panahon ang binangga ng isang humahagibis na tenwheeler truck. Tatlo ang patay sa aksidenteng iyon. Samantala, isa naman ang namatay sa may Magallanes Interchange sa Makati nang bumangga sa bakal na bakod ng highway malapit sa MRT station. Ang kalsadang pinangyarihan ng aksidente ay karugtong ng South Luzon Expressway. Natuhog ng bakal ang biktima at namatay noon din. Maraming buhay na naman ang nalagas dahil sa aksidente sa kalsada. Sa kabila naman na sunud-sunod ang mga nangyayaring aksidente, walang ginaga- wang hakbang ang mga kinauukulan kung paano matutukoy ang ugat at nangyayari ang mga aksidente. Marahil, nasa isip nilang ang aksidente ay dumarating o nagaganap nang biglaan kaya nga tinawag na aksidente. Pero may paraan din naman kung paano maiiwasan o mahahadlangan ang aksidente. Sa South at North Luzon Expressways ay kapansin-pansin na walang gaanong babala sa mga motorista lalo na kapag tikatik ang ulan. Kapag umuulan ay madulas ang daan. Bakit walang paalala na MAGDAHAN-DAHAN MADULAS ANG DAAN. Nasiyasat na ba ng Department of Transportation and Communication (DOTC) kung ang mga bumibiyaheng bus ay may karapatan pang bumiyahe o kakarag-karag na at ayaw kumagat ang preno. Dumaan na ba sa drug test ang bus driver? Marunong bang bumasa ng road sign ang driver? Kung ang sagot ay NO, asahan na magkakaroon pa ng sunod-sunod na trahedya sa expressways o saan pa mang lansangan.</body>
<link>http://www.philstar.com/Article.aspx?articleId=234526&amp;publicationSubCategoryId=94</link>
</article>
<article>
<title>Kahit na NAKTAF nabulaga !</title>
<author>BAHALA SI TULFO Ni Ben Tulfo</author>
<date>
<month>January</month>
<day>09</day>
<year>2004</year>
</date>
<body>HINDI estilo ng kolum na to ang pumuri. Pero malaki ang pagkakaiba ng salitang paghanga sa pagpuri. Tulad ng mga nakasama ng aming investigative team sa TV ang &amp;quot;BITAG&amp;quot; sa matatagumpay na operasyon sa ilalim ng dating Traffic Enforcement Reaction and Response Unit (TERRU) ng Traffic Management Group  National Capital Region (TMG-NCR). Hanga ako sa estilo ng kanilang trabaho partikular na kina Colonel Napoleon Pascua at Colonel James Cristobal na kasalukuyang nakatalaga na sa TMG Region 1. Ilang operasyon na ring nakasama ng aming grupo si Col. Cristobal at naipalabas na ng &amp;quot;BITAG&amp;quot; sa telebisyon. Ang pinakahuli ay nitong nakaraang buwang Disyembre a-15, (hindi pa namin ipinapalabas sa telebisyon) eksklusibo kasama ang &amp;quot;BITAG&amp;quot; sa isinagawang &amp;quot;hot pursuit operation&amp;quot; kung saan nahuli ang tatlo sa sampung suspect ng kidnap-for-ransom syndicate. Kahit na ang mga opisyal at mga operatiba ng National Anti-Kidnapping Task Force (NAKTF) at Presidential Anti-Crime Emergency Response (PACER) nabulaga, nung &amp;quot;nakapuslit&amp;quot; ang aming mga undercover sa nasabing operasyon. Eksklusibong nakapanayam na ng &amp;quot;BITAG&amp;quot; ang mga nasakoteng suspect sa kidnapping at nagsalita sa harap ng aming camera. Hanggang ngayon hindi pa pinipresenta ang mga suspek sa media. Hindi muna namin ibibigay ang detalye at hindi namin pangungunahan ang mga nabanggit na &amp;quot;lead agencies.&amp;quot; Tutal hawak naman namin ang mga exclusive footages. Salamat sa aming source, kung di dahil sa kanila hindi namin makukuha ang scoop na to. Sila talaga ang dapat mabigyan ng parangal. Bago naitalaga sina Cristobal sa TMG Region 1, matagumpay na naisagawa ng grupo ni Cristobal ang dating TERRU at ng &amp;quot;BITAG&amp;quot; ang pagkasakote ng umanoy utak ng carnapping sa Kamaynilaan nung Nobyembre 27. Estilo ng umanoy leader ng carnapping, isang dating pulis na si Bobby Deticio, binibigyan daw ng baril cal. 9 mm at cal. .45 para isagawa ang pangangarnap sa Kamaynilaan. Mapapanood niyo ito ngayong Sabado sa &amp;quot;BITAG&amp;quot; sa ABC 5, alas-5:00-5:30 ng hapon. * * * Para sa TIPS; type BITAG TIPS(message) COMPLAINTS; type BITAG COMPLAINTS (message) FEEDBACK; type BITAG FB&amp;gt;(message) I-text at send sa 2333 (Globe/TouchMobile) O 334 (Smart/Talk nText) or (0918) 9346417 O tumawag sa tele-pono 932-5310 / 932-8919. Makinig sa DZME 1530 Khz, Lunes hanggang Biyernes, 9:00-10:00 ng umaga. At panoorin ang progra- mang &amp;quot;BITAG&amp;quot; sa ABC-5, tuwing Sabado, 5:00-5:30 ng hapon. E-mail us: bitagabc_5@yahoo.com</body>
<link>http://www.philstar.com/Article.aspx?articleId=234538&amp;publicationSubCategoryId=94</link>
</article>
<article>
<title>Housing loan sa Pag-IBIG</title>
<author>HINDI PA TAPOS ANG LABAN Ni Sec.Mike Defensor</author>
<date>
<month>January</month>
<day>09</day>
<year>2004</year>
</date>
<body>Dear Sec. Mike Defensor, Matagal na po akong miyembro ng Pag-IBIG. Kasalukuyan po akong nagtatrabaho bilang superior ng isang pribadong kompanya. Noon ko pa po nais mag-apply ng housing loan sa Pag-IBIG ngunit sa dami po ng aking trabaho ay hindi ko po kayang mag-leave o minsan hindi naman po ako pinapayagan. Dahil kumpleto na rin naman ang aking mga dokumento batay sa mga requirements na ipinublish ninyo, maaari na po bang mag-apply ang aming messenger para sa akin? Kailangan ko po ba talagang personal na mag-apply? MYRA ng Para&amp;ntilde;aque City Sa ilalim ng Pag-IBIG Housing Loan, ang bawat aplikante ng Pag-IBIG Housing Loan ay kailangang personal na magsadya sa Pag-IBIG Office para sa Counselling Session. Ito ay ginaganap araw-araw at nagtatagal ito ng dalawang oras. Nagsisimula ang Counselling session sa umaga 8-10; 10-12 at 1-3;3-5 ng hapon. Ang Counselling program ay pangunahing requirement bago makapagsumite ng lahat ng mga dokumentong kailangan sa pag-apply ng housing loan. Naglalayon itong mabigyan ang bawat aplikante ng kabuuang kaunawaan sa mga alituntunin ng Programang Housing Loan. Pagkatapos ng pagpapaliwanag ng tungkol sa housing loan, maari pong magtanong ang mga aplikante ng kanilang mga katanungan tungkol dito. Magbibigay ng Sertipikasyon ang Pag-IBIG sa aplikante na dumaan na ito sa Counselling ng Pag-IBIG Housing Loan. Sa karagdagang katanungan, maaari po kayong tumawag sa 8114401 local 442.</body>
<link>http://www.philstar.com/Article.aspx?articleId=234547&amp;publicationSubCategoryId=94</link>
</article>
<article>
<title>&amp;quot;Si Mirriam,si Abalos atbp...&amp;quot;</title>
<author>CALVENTO FILES Ni Tony Calvento</author>
<date>
<month>January</month>
<day>09</day>
<year>2004</year>
</date>
<body>SI MIRIAM DEFENSOR-SANTIAGO, nagsabi ng magpakamatay ang kanyang anak, na hindi na siya sasali sa larangan ng politika. Hindi pa lubusang lumalamig ang bangkay nito, nag-iba na ng isip. Tanggap natin yan. Hindi ang kauna-unang pagkakataon na nangyari na nagpalit ng isip ang isang politiko. May binitiwan mga salita si Miriam, OF &amp;quot;I LIED, I LIED fame. Sabi niya, nung 1991, tumakbo siya bilang Presidente at dinaya siya kaya hindi siya nanalo. Nuon 2001 tumakbo siya bilang senador at dinaya daw uli siya. Ngayong 2004, nagdesisyon siyang sumali sa grupo ng administrasyon para lumahok sa labanan bilang senador. Ang dahilan, hindi na daw siya madadaya. MALALIM hindi po ba? Ano ba ang pagkaitindi niyo dito? Hindi bat maaring isipin na hindi siya madadaya, dahil ang Comelec ay hawak ng administrasyon? Hindi ba siya naniniwala sa &amp;quot;integridad&amp;quot; ni Comelec chair, Ben Abalos? Mga kaibigan, masdan niyo ang pagmumukha ni Chairman Abalos. Ito ba ay mukha ng isang tao na handang mandaya para sa taong nag-appoint sa kanya? Hindi niyo ba nababanaag sa kanyang anyo, sa kanyang tinig ang sinseridad na maitatala at mabibilang ang tunay na kandidato na ibinoto ng sambayanang Pilipino? Ano sa palagay niyo? Ano ang opinion niyo? Hindi bat napakagaling ni Chairman Abalos, para siyang si Moises na hinati ang Red Sea. Dalawang partido ng oposisyon ang binigyan niya ng accreditation. Nahati tulad ng nasa Bibya. Divide and conquer. Pangalan ng isang strategy game. Sino ang nakikinabang sa ganitong sitwasyon. Magiging malinis ba ang eleksyon sa darating na Mayo, ngayong 2004? Sa laki ng perang iginugugol sa kampanya, napakalaki rin ng nakataya ng mga kandidato. Nakakahilo ang &amp;quot;rigodon&amp;quot; ng mga kandidatong tatakbo sa Mayo. Palipat-lipat. Paiba-iba ng isip. Pikon. Nagtatampo kung hindi mapagbigyan. Hindi lang nasali ang anak ni Erap na si Jinggoy. Pati kaibigan ng 30 taon binanatan sa media. Hindi man lang pinag-usapan ng maayos. Kitang tali. Nang isali si Jinggoy, tumahimik ang lahat. Ayos na raw ang gusot. Ngunit pagkatapos lamang isali si Jinggoy at si Ernie Maceda. Sa senatorial slot ng grupo ni FPJ. Tinigilan na ang banat kay Loren Legarda. Hindi na umimik din si SUROT na nagpupumilit umeksena na naman. Manahimik ka na lang sa iyong bahay sa Tagaytay. Baka maungkat pa yan kung saan mo kinuha ang perang pampatayo niyan. Kaya ba ni Da King ang lahat ng mga &amp;quot;political pressures&amp;quot; na kakambal ng pagiging pangulo sakaling manalo siya? Nag-uumpisa pa lamang at bumigay na agad siya sa gusto ni Erap Estrada. Nung una, ang ingay-ingay ng kampo ni Erap na siya daw ay kailangan pumunta sa Amerika upang ipa-opera ang kanyang tuhod na parang kinukuryente daw dahil sa kanyang Arthritis. Kailangan din daw ipagamot ang kanyang &amp;quot;multiple slip disks&amp;quot; sa kanyang balakang na maaring magresulta na kanyang pagka-paralyze kung hindi maaagapan. Pinayagan ng Sandigan bayan. Anong nangyari? Hindi na raw muna siya aalis papuntang Amerika at pagkatapos na ng eleksyon sa Mayo. Takot ba si Erap na mawala sa aksyon ngayong eleksyon? Maganda sanang alternatibo ang grupo naman ni Raul Roco. Maganda siyang magsalita. Maganda rin ang kanyang pananaw ukol sa pagpalit ng system ng ating government. Tutol siya sa isang Parliamentary form of government dahil mawawala ang tinig ni Juan at malilipat lamang ito sa mga nakaupong miyembro ng Kongreso. &amp;quot;Vox Populi, Vox Dei. The voice of the People is the voice of God.&amp;quot; Subalit sa mga ipinakikita ni dating Sen. Roco, mukhang sarili lang niya ang gusto niyang itawid sa 2004 elections. Bakit kamo? Bakit hindi siya pumili ng matibay-tibay na Bise Presidente para makatapat ni De Castro at Legarda. Bakit walo lamang ang kanyang mga senador na kasali. Wala na bang iba dyan? Si Sen. Ping Lacson naman. Wala kang masasabi dyan. Hindi na niya kailangan ng Bise Presidente. Siya na lang at sarili lang niya ang kanyang ikinakampanya. Marami pa sana subalit kulang sa spasyo. Magandang madinig ang opinion ng bayan. PARA SA INYONG MGA REAKSYON AT COMMENTS MAARI KAYONG TUMAWAG SA 7788442 o mag-text sa 09179904918. Nais ko pong pasalamatan si Gng Zacate na tumawag mula pa sa Hong Kong. Nagbigay siya ng kanyang opinion at uuwi daw siya ngayong Pebrero at handang tumulong kay Da King. Kamusta kayong mga kababayan natin sa Hong Kong! Sa mga namamahala ng South Luzon Expressway (SLEX). Aba ayusin nyo naman ang mga kalye dyan. Ilan tao ang namatay na dyan? Nung isang araw lamang konting ulan lang, naging madulas na naman ang kalsada at nagresulta sa pagkamatay ng maraming motorista. Gawan niyo ng paraan at hindi yung pagtaas lamang ng inyong singil ng toll ang inyong inaatupag.</body>
<link>http://www.philstar.com/Article.aspx?articleId=234559&amp;publicationSubCategoryId=94</link>
</article>
<article>
<title>Withdrawal method palpak</title>
<author>AKSYON NGAYON Ni Al G. Pedroche</author>
<date>
<month>January</month>
<day>10</day>
<year>2004</year>
</date>
<body>HINDI withdrawal sa banko ang pinag-uusapan natin kundi yung sistema ng birth control. Palpak ang withdrawal method sa prevention ng pagbubuntis. Sinasabi rin ng iba na di rin epektibo ang rythm o pagtatalik sa panahong hindi fertile ang babae. Nasabi ko ito dahil base sa pagtaya ng mga eksperto, aabot ang populasyon ng Pilipinas sa 160 milyon sa loob ng 30 taon kung hindi epektibong makokontrol ang population growth. Tsk, tsk..di pa naman pabor ang Simbahang Katoliko Romano sa mga artificial methods. Mantaking ngayon pa lang ay naglisaw na sa mga daan ang mga walang matirhan dahil sa kahirapan gayung nasa 70-milyon pa lang ang ating populasyon. Ano pa ang kahihinatnan natin kung umabot tayo sa 160-milyon? Baka makikita na nating nakahandusay sa kalye ang mga bangkay ng mga namamatay sa gutom. Ang failure ng withdrawal ay ayon sa pananaliksik ng The Social Acceptance Project-Family Planning na isinagawa sa ilang malalaking lungsod sa Pinas. Karamihan sa mga misis na nakapanayam ay nagsabing withdrawal ang ginagamit nilang sistema pero patuloy ding naragdagan ang bilang ng kanilang mga anak. Isa pa umanong misis na nagngangalang Karen ang nalagay sa high risk pregnancy o pagbubuntis na posibleng ikamatay dahil din sa withdrawal system. Sa kabila nito, sinasabi ng survey na ang withdrawal ang siyang pinakapopular na sistema ng pagpaplano ng pamilya na gamit ng mga mag-asawa. Ngunit ayon kay Dr. Ricardo Gonzales, medical adviser ng Social Acceptance Project-Family Planning, ni hindi itinuturing ang withdrawal bilang pamamaraan ng Family planning dahil sa mataas na failure rate nito. Dahil sa mga case studies na ito, na-udyok ang mga organisasyon gaya ng Kalipunan ng Maraming Tinig ng mga Manggagawang Impormal (Katinig), Cebu City United Vendors Association, Philippine League of Government Midwives. Inter-Faith Partnership at iba pang samahan na umapela sa gobyerno para sa mas epektibong pagpa-plano ng pamilya.</body>
<link>http://www.philstar.com/Article.aspx?articleId=234648&amp;publicationSubCategoryId=94</link>
</article>
<article>
<title>Ang binyag ni Jesus</title>
<author>ALAY - DANGAL Ni Fr. Jose C. Blanco,S.J.</author>
<date>
<month>January</month>
<day>11</day>
<year>2004</year>
</date>
<body>SI Jesus ay hindi na nangangailangan ng binyag. Siya ay ganap na banal. Siya ay bininyagan upang pabanalin ang tubig ng Ilog Jordan at upang maipahayag na siya ang Anak ng Diyos na kalugud-lugod sa Ama. Basahin ang Lukas 3:15-16, 21-22 na isinasalarawan ang paligsahan tungkol sa kung sino ang dapat mabinyagan si Juan o si Jesus? Naghahari sa mga tao ang pananabik sa pagdating ng Mesiyas at ang akala ng maramiy si Juan ang kanilang hinihintay. Kaya sinabi ni Juan, &amp;quot;Binabautismuhan ko kayo sa tubig, ngunit ang darating na kasunod ko ang magbabautismo sa inyo sa Espiritu Santo at sa apoy. Siyay makapangyarihan kaysa akin, at ni hindi ako karapat-dapat magkalag ng tali ng kanyang panyapak.&amp;quot; Nabautismuhan na noon ang lahat ng tao, gayon din si Jesus. Nang siyay nananalangin, nabuksan ang langit at bumaba sa kanya ang Espiritu Santo sa anyong kalapati. At isang tinig mula sa langit ang nagsabi, &amp;quot;Ikaw ang minamahal kong Anak; lubos kitang kinalulugdan.&amp;quot; Ang pagkabinyag kay Jesus ay tumutukoy sa sarili nating binyag. Ang pagkabautismo sa kanya ay naglalagay sa kanya sa daan tungo sa katuparan ng kanyang misyon  ang kanyang pagpapakasakit at pagkabuhay na muli. Ang atin namang binyag ay naglulunsad sa atin sa ating misyon. Tayoy isinugo, lalot higit bilang mga laiko, na papaghariin ang Diyos sa ating pamilya, sa ating trabaho o gawain, sa ating paglilibang. Anong laking kaibahan ang ating mundo kung ating mauunawaan kung ano ang tunay na ibig sabihin ng ating pagkabinyag.</body>
<link>http://www.philstar.com/Article.aspx?articleId=234791&amp;publicationSubCategoryId=94</link>
</article>
<article>
<title>Pinsala ng mga imported telenobela</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>January</month>
<day>11</day>
<year>2004</year>
</date>
<body>LIKAS sa mga Pilipino na humanga lalo na sa mga artista at mang-aawit na dayuhan. Sa mga nakaraang konsiyerto ng mga foreign singers ay standing room only at halos ay mag-unahan at dambahin ang mga idols nila. Ang F4 mania ay tuloy pa rin patunay ang matagumpay na Konsiyerto ng mga Meteor Stars na hindi naman masasabi na mga total performers.&amp;quot; Sobrang fanatico ang mga fans nila Jerry Yan na kung titingnang mabuti ay wala namang masyadong dating at mas hamak pogi sina Piolo, Echo at iba pang Hunks. Nakalulungkot isipin na naglipana ngayon sa teleisyon ang mga Tsinobela at Mexican soaps na pumapatay sa local TV industry. Sobrang apektado ang mga artista, direktor, manunulat at maging mga crew sa dahilang nawalan o nabawasan ang kita nila dahil ang mga timeslot sa TV na dapat sanay para sa mga local shows ay inokupa na ng mga Chinese at Mexican na palabas. Kalabisan nang sabihin na dalawang dambuhalang network ang nagpapaligsahan sa pagpapalabas ng mga imported telenobelas mula umaga hanggang gabi. Malaking bentahe sa mga TV stations ang magpalabas ng mga telenobela. Nakatitipid sila ng malaki kaysa mag-produce ng soap operas sa TV na napakalaki ng production cost. Wala na silang babayarang artista, direktor, writer at iba pang involve sa production. Ayon sa mga taga-TV industry, malaking bagay ang mawalan at makulangan ng show sa kanilang pang-araw-araw na kabuhayan.</body>
<link>http://www.philstar.com/Article.aspx?articleId=234795&amp;publicationSubCategoryId=94</link>
</article>
<article>
<title>Ping, the lonesome cowboy</title>
<author>AKSYON NGAYON Ni Al G. Pedroche</author>
<date>
<month>January</month>
<day>12</day>
<year>2004</year>
</date>
<body>SOLO FLIGHT na sasabak si Sen. Panfilo Lacson sa 2004 presidential race. Sa kabila nitoy naniniwala siyang magwawagi sa eleksyon. Kampante rin ang other side of the opposition na tiyak ang panalo ng kanilang manok na si action king, Fernando Poe, Jr. Katuwiran ni Ping, wala siyang running mate at wala ring senatoriables dahil ibig niyang patunayang hindi siya traditional politicians. Nakatuon daw sa agenda at hindi politika ang kanyang venture sa pagka-pangulo. Magulo pa rin ang hanay ng oposiyon, Hindi magkaisa. Bukod kina Lacson at FPJ, naririyan pa rin si Raul Roco at Eddie Villanueva na sasabak sa presidential elections. Tuwang-tuwa naman ang kampo ng administrasyon sa pagkakawatak ng oposisyon. Natural, pabor ito kay Presidente Arroyo na ngayon pa lang ay kampante nang magwawagi sa eleksyon. Kaya puro pakitang gilas na lang ang ginagawa ni Presidente Gloria. Maraming napapalathalang achievements sa pagsugpo ng kriminalidad. Kabi-kabila ang mga nalalambat na kidnappers at drug lords. Ngunit ipagpalagay nating manalo nga si Presidente Gloria (na malamang mangyari), lalabas na hindi pa rin siya halal ng nakararaming Pilipino. Naluklok lamang siya dahil nagkahati-hati ang boto ng oposisyon dahil marami silang isinabak na kandidato sa pagka-pangulo. Umaasa ako na sa dakong huli, dalawa na lang ang maglalaban sa pagka-presidente. Kailangan ito upang makaseguro na ang uupo sa trono sa Malaca&amp;ntilde;ang ay halal ng nakararami at mayroong mandate ng sambayanang Pilipino. Kung hindi, puro pamumulitika na naman ang mangyayari. Babatuhin na naman ng sari-saring asunto (totoo man o imbento) ang Presidente kaya paralisado ang operasyon ng gobyerno. Sanay matuto na tayo sa mga leksyon ng nakaraan. Iboto natin ang inaakala nating malapit at may takot sa Diyos at may kakayahan din namang mamuno sa ating bansa.</body>
<link>http://www.philstar.com/Article.aspx?articleId=234900&amp;publicationSubCategoryId=94</link>
</article>
<article>
<title>Isa pang uri ng oportunista</title>
<author>SAPOL Ni Jarius Bondoc</author>
<date>
<month>January</month>
<day>12</day>
<year>2004</year>
</date>
<body>SUKLAM ang mapanuring botante sa asal ng mga kandidato sa national elections. Si Senate majority leader Loren Legarda, kinukutya ng Estrada loyalists sa ambisyong maging vice president sa partido nila miski kaisa siya sa 10 senador na nais ibunyag ang alias Jose Velarde bank deposit ni Erap sa impeachment trial nung 2001. &amp;quot;Hindi siya oposisyonista, kundi oportunista,&amp;quot; hiyaw ni Miriam Santiago mula sa kampo ni FPJ, sabay pakita ng mas malalang pagka-oportunista sa paglundag sa GMA tiket. Nariyan din sina Nene Pimentel, Boy Herrera at Amina Rasul, sumiksik sa oposisyon. Si Pimentel, nag-resign bilang Senate President nang maudlot ang balak na ibunyag si Velarde; si Herrera ang umakda ng impeachment complaint laban kay Erap, si Rasul ay isa sa pinuno ng anti-Erap rallies. Sa kabila naman si John Osme&amp;ntilde;a na umanib kay GMA para lang pasuportahan sa Lakas ang anak na kumakandidatong mayor. May mas grabeng pang mga oportunista. Ito ang mga kandidatong lantarang pinaiikutan ang batas sa pangangampanya. Ayon sa Omnibus Election Code, magsisimula ang pagkampanya 90 araw bago eleksiyon, o sa Peb. 10. Saka lang puwedeng manghikayat sa tao na iboto siya imbis na ang kalaban. Saka lang puwedeng magpaskel ng campaign posters, at doon lang sa Comelec-designated area. Pero masdan ang mga kalsada. Ang EDSA, puno ng New Year greetings ng isang dating Senate president. Hindi nga nanghihikayat ng boto, pero halatang pangkampanya ang posters, at sa mga poste dinikit kaya ang dumi tignan. Mas malala ang mga nasa poder na may posters din ng WOW o Luntiang Pilipinas, dahil pera ng bayan malamang ang ginamit sa pagpapasikat. Ang daan paakyat ng Baguio, puro pintura sa gilid ng bundok ng &amp;quot;GMA 2004&amp;quot; at &amp;quot;Chavez 2004.&amp;quot; Ang mga highways sa Visayas at Mindanao, puro pangalan ng kung sino-sinong deklaradong kandidato sa pagka-senador. Mapagkakatiwalaan ba ang mga oportunistang ito? Hindi pa man nahahalal, binababoy na ang batas. E kung manalo pa kaya?</body>
<link>http://www.philstar.com/Article.aspx?articleId=234905&amp;publicationSubCategoryId=94</link>
</article>
<article>
<title>Editoryal - Magtipid sa tubig !Sino bang bulagsak ?</title>
<author></author>
<date>
<month>January</month>
<day>13</day>
<year>2004</year>
</date>
<body>ISANG araw makaraang ihayag ng Department of Environment and Natural Resources (DENR) na nahaharap sa water crisis ang bansa, sinabi ni President Gloria Macapagal-Arroyo na kinakailangang magtipid sa tubig ang lahat sa nakabantang krisis. Gayunman, sinabi ni Mrs. Arroyo na nakahanda ang pamahalaan tungkol dito at walang dapat ikabahala ang mamamayan. Kailangan aniya ang cooperation ng mamamayan sa krisis na ito. Tama si Mrs. Arroyo, dapat maki-cooperate ang taumbayan sa pamahalaan para maiwasan at mapaghandaan ang nakaambang krisis. Pero hindi naman dapat kalimutan ng pamahalaan na magpakita sila ng halimbawa para matutong sumunod ang taumbayan. Kahit kailan, hindi matuturuang sumunod ang bawat isa kung hindi naman nagpapakita ng magandang halimbawa ang namumuno. Bakit hindi umpisahang magtipid sa tubig ang mga empleado at opisyal sa gobyerno? Maraming nasasayang na tubig na ang ibinabayad ay kinukuha naman sa buwis ng taumbayan. I-monitor ang mga ahensiya ng gobyerno para matiyak na di-nabubulagsak ang tubig. Sinabi ng DENR na ang kakulangan sa pag-ulan sa nakalipas na Nobyembre at Disyembre ang dahilan ng nakaambang krisis sa tubig. Ang reservoir level ng Angat Dam ay bumaba sa 201 meter. Ayon sa DENR, nakahanda naman sila at isa sa paraan na kanilang gagawin ay ang cloud seeding. Nagbawas na ng 5 percent na supply ng tubig ang National Water Resourdes Board (NWRB) sa Metropolitan Waterworks and Sewerage System at National Irrigation Administration. Apektado ng nakaambang water crisis ang may tinatayang 480,000 tao o 80,000 pamilya. Hindi lamang ang mahirap, kundi pati mayaman ay tatamaan ng krisis, ayon sa NWRB. Apektado lalung-lalo na ang nasa mataas na lugar. Payo ng NWRB sa mga mayayaman, huwag nang maglinis ng sasakyan araw-araw. Ngayong nakaharap sa water crisis, nararapat namang kastiguhin na ang dalawang water concessionaires  ang Maynilad Water Services, Inc. at Manila Water Co. dahil sa pagwawalambahala nila sa mga sirang tubo na nagtatapon nang napakaraming tubig. Matagal nang hinawakan ng dalawang nabanggit na kompanya ang pagsusuplay ng tubig sa Metro Manila at karatig lugar subalit hanggang ngayon, maraming bulok na tubo na pumupulandit ang tubig at naaaksaya! Ngayong krisis, nagpapayo ang pamahalaan na magtipid sa tubig. Dapat mauna silang magpakita ng halimbawa.</body>
<link>http://www.philstar.com/Article.aspx?articleId=235002&amp;publicationSubCategoryId=94</link>
</article>
<article>
<title>Mayor Tsong natutulog na naman sa bahay ni Kris</title>
<author>BALITANG SPECIAL Ni Deo Macalma</author>
<date>
<month>January</month>
<day>13</day>
<year>2004</year>
</date>
<body>ALAM nyo bang nagkabalikan nang talaga sina Mayor Joey Marquez at Kris Aquino? At alam nyo rin bang si Mayor Tsong ay natutulog na naman sa bahay ni Kris sa Alabang, Muntinlupa City? Ayon sa aking bubuwit, 119 days na lang at eleksiyon na. Happy birthday muna kay Sen. Ralph Recto, Atty. Jun Laguilles, Soling Eclarinal, Dennis Sytin, Nida Sacar from Michael and Teng Sacar ng Marawi City. * * * Alam nyo bang nagkikita pa rin sina Mayor Joey Marquez at Kris Aquino? Ayon sa aking bubuwit, noong January 8, 2004, bago sumapit ang alas-dose ng hatinggabi ay nagpunta at natulog pa si Joey sa bahay ni Kris sa Buckingham St., Hillsborough Subd., Alabang, Muntinlupa City. Naku, lagot ka Kris, isusumbong kita kay Presidentita Cory at Kuyang Noynoy Aquino. Patay kang bata ka. Baka tanggalan ka ng mana niyan sa Hacienda Luisita. Kaya lang kahit wala nang mana si Kris sa laki ng kanyang talent fee ay hindi na gugutumin yan. Ayon sa aking bubuwit, noong Huwebes ng gabi ay sumakay na si Mayor Joey Marquez ng Isuzu Crosswind. At ang naturang sasakyan na heavily tinted ay walang plate number. Ang galing mo talagang magtago Tsong! Ayon sa aking bubuwit, madalas na palang nakikita si Mayor sa bahay ni Kris. At least ay dalawang beses sa loob ng isang linggo kung matulog doon si Mayor. Kung nagpupunta roon ng dakong hatinggabi, siya naman ay umaalis ng bahay ni Kris bago sumikat ang araw. * * * Ayon sa aking bubuwit, baka ngayong buwan ng Enero ay aalis na si Kris sa kanyang bahay sa Hillsborough. Kung hindi nagkakamali ang aking bubuwit, si Kris at Joshua ay aalis na sa kanilang bahay sa January 22. Totoo kayang bibilhin naman ng kapatid ni Mayor ang bahay ni Kris? Sa magkanong halaga kaya? * * * Ayon sa aking bubuwit, noong Sabado night, January 10, 2004 ay natulog na naman si Mayor sa bahay ni Kris. Ang tindi mo talaga Tsong. Ang gandang lalaki mo. Ano kaya ang sikreto ni Tsong at habulin ng mga chiching. Ano ba ang style mo, idol?</body>
<link>http://www.philstar.com/Article.aspx?articleId=235016&amp;publicationSubCategoryId=94</link>
</article>
<article>
<title>Pag-IBIG Housing Loan counselling</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>January</month>
<day>14</day>
<year>2004</year>
</date>
<body>Dear Sec. Mike Defensor, Ako po ay personnel manager sa isang pribadong kompanya dito sa Kamaynilaan. Nakatanggap po kami ng sulat kung maari raw mabigyan ng leave ang ilan naming kawani sa isang linggo na dumalo ng Counselling sessions ng Pag-IBIG. Ngunit dahil naghahabol pa kami hanggang ngayon ng year-end report, hindi po namin sila kayang mabigyan ng hinihinging leave ng sabay-sabay? Paano po kaya ang aming gagawin para sa aming mga kawaning nais mag-avail ng housing loan. Maraming salamat po. Minda Manalo ng Quezon City Maaaring magpadala ang ating Pag-IBIG Office ng kanilang representatibo sa inyong tanggapan upang magbigay ng counselling o pagpapaliwanag tungkol sa Pag-IBIG Housing Loan. Kinakailangan lamang na mayroong 20 o pataas na kawaning/aplikanteng dadalo sa nasabing Counselling. Maaring ipadala ang sulat ng inyong kumpanya sa tanggapan ni Manager Ellen Atienza, Loans Origination Division, 7th Floor, Atrium Bldg., Makati City o makipag-ugnayan sa Loans Origination Department ng Pag-IBIG Office sa tel. blg. 8114174, 848-8228 o maari ninyong i-fax ang inyong liham sa tel. nos. 8114143. Pakibanggit lamang sa inyong liham kung kelan po ninyo nais na magkaroon ng Pag-IBIG Housing Loan counselling.</body>
<link>http://www.philstar.com/Article.aspx?articleId=235132&amp;publicationSubCategoryId=94</link>
</article>
<article>
<title>EDITORYAL - Dapat magbitiw ang election commissioners!</title>
<author></author>
<date>
<month>January</month>
<day>15</day>
<year>2004</year>
</date>
<body>MAISASALBA lamang ang dangal ng Commission on Elections (Comelec) kung magbibitiw lahat ang mga commissioners nito. Masyado nang naging kontrobersiya ang Comelec at bago pa ito tuluyang gumuho kailangang kumilos na si President Gloria Macapagal-Arroyo para &amp;quot;walisin&amp;quot; ang mga hindi karapat-dapat sa puwesto. Nakakahiya na ang nangyayari. Habang may panahon pa  mahigit apat na buwan pa bago idaos ang election ay humanap na ng kanilang kapalit at nang maiayos ang lahat. Isantabi muna ang computerization. Ibinasura na ng Supreme Court ang controversial na P1.3-billlion contract ng Comelec sa Mega-Pacific Consortium (MPC). Ipinag-utos na rin ng SC sa Ombudsman na imbestigahan ang criminal liability na mga kasangkot, kabilang ang Solicitor general para ma-recover ang may P849.167,697.41 na nagastos na sa nasabing proyekto. Isalba ang Comelec habang may panahon pa. Pagbitiwin ang lahat ng commissioners na kasangkot sa pag-aapruba ng kontrata. Hindi nararapat sa puwesto ang mga taong maglalagay sa kahihiyan ng bansa dahil lamang sa kapalpakan ng election. Inaprubahan ng Comelec ang MPC na walang kuskos-balungos at walang kahirap-hirap. Hindi na sinuri ang kakayahan, ang pinansiyal, technical at legal requirements ng consortium. Tinanggap nila ang computer hardware at software kahit na hindi nakapasa sa walong critical requirements na kailangan para mapangalagaan ang elections. Kahiya-hiya na ang mga automated counting machines ay walang kakayahang makapag-print ng mga audit trail. Hindi maka-detect ng mga resulta ng mga naka-download nang precinct results. Ayon sa SC, Ang mga ganitong deficiency ay hindi naman umano pinapansin ng Comelec. Balewala lang at hindi rin nag-iinquire sa ibang ahensiya katulad ng Department of Science and Technology para matukoy ang problema. Sabi pa sa desisyon ng SC, maaaring magamit sa pandaraya ang ACMs na may deficiency sa pamamagitan ng paulit-ulit na pagdownload at pagfeed ng resulta na papabor sa particular candidate or candidates. Ang kagimbal-gimbal pa ay nang sabihin ng Comelec na may 99.9995 percent accuracy rating ang ACMs. Dito pa lamang ay nagsisinungaling na sila at lantaran ang pandaraya. Inihuhulog na ang Pilipinas sa isang malalim na hukay. Huwag hayaang maguho ang Comelec, isalba na sa pamamagitan ng pagsipa sa mga commissioners.</body>
<link>http://www.philstar.com/Article.aspx?articleId=235219&amp;publicationSubCategoryId=94</link>
</article>
<article>
<title>Panloloko ng isang abogado</title>
<author>IKAW AT ANG BATAS ni Atty. Jose c. sison</author>
<date>
<month>January</month>
<day>15</day>
<year>2004</year>
</date>
<body>Isang senior law student si Vic nang makilala niya si Alma, maganda subalit hindi nakatuntong ng 2nd year high school. Isang taon niyang niligawan si Alma bago ito napasagot. Makalipas pa ang apat na buwan ay nagsadya ang dalawa upang mag-aplay ng lisensya ng kasal. Sa opisina ng Civil Registrar, ay positibo silang nagpahayag ng intensyong magpakasal at pagkatapos ay sumailalim sa blood test. Nang matapos ang pagsusuri, sinabi ni Vic kay Alma na kasal na sila kaya maaari na itong sumama sa kanya sa bahay ng kanyang tiyuhin sa ibang siyudad. Pumayag si Alma subalit sa hotel siya dinala ni Vic. Sa paniniwalang kasal na sila, ibinigay niya kay Vic ang kanyang pagkababae. Makaraan ang tatlong buwan, ipinakita ni Vic ang resulta ng kanilang blood test kung saan nakatala sa detalyeng &amp;quot;occupation&amp;quot; ang sulat kamay na &amp;quot;bride&amp;quot;. Basehan ang resulta ay pumayag si Alma na makipagtalik kay Vic sa loob ng tatlong buwan. Samantala, dumating ang panahong tinanong ni Alma si Vic kung bakit hindi sila nagsasama bilang mag-asawa. Ayon kay Vic, kailangan muna siyang pumasa sa bar exams. Nang makapasa si Vic, inihandog pa nito ang kanyang diploma kay Alma tanda ng kanyang pagmamahal dito. Nagkasundo na rin ang kanilang mga magulang sa planong nilang pagpapakasal sa simbahan. At nang makumpleto na nila ang lisensya, mga dokumento sa simbahan at petsa ng kasal, nakatanggap si Alma ng sulat mula kay Vic kung saan binabawi na nito ang kanilang napagkasunduan. Tatlong buwan pa ay nanganak na si Alma subalit sa ibang babae nagpakasal si Vic. Nagsampa si Alma ng kasong disbarment laban kay Vic dahil sa imoralidad nito. Depensa naman ni Vic na hindi niya niloko si Alma bagkus boluntaryo raw ang lahat na ginawa ni Alma. May kaso ba laban kay Vic? MERON. Nilinlang ni Vic si Alma kaya ibinigay nito ang kanyang pagkababae. Ang edukasyon ni Alma ay hindi sapat upang maintindihan niya kung ano ang legal at balidong kasal. Samantala ang isang nakapag-aral ng abogasya at naging abogado tulad ni Vic ay ipinapalagay na gagamitin niya ang napag-aralan sa legal at mabuting pamamaraan. Subalit taliwas sa moralidad at batayan ng isang pagiging abogado ang ginawa ni Vic, nilinlang niya si Alma at pagkatapos ay iniwan at nagpakasal sa ibang babae. Kaya, si Vic ay binawian ng lisensya bilang abogado at inalis ang kanyang pangalan sa roll of attorneys tulad sa kaso ng Cabrera vs. Agustin, 106 Phil 256.</body>
<link>http://www.philstar.com/Article.aspx?articleId=235239&amp;publicationSubCategoryId=94</link>
</article>
<article>
<title>Sumbong ng isang US Army sa Iraq,sa kolum na ito</title>
<author>BAHALA SI TULFO Ni Ben Tulfo</author>
<date>
<month>January</month>
<day>16</day>
<year>2004</year>
</date>
<body>SA kolum na to karangalan naming pangalanan ang mga manloloko at ubod ng walanghiyang mga overseas placement agencies. Alam namin ilan lamang ito sa mga nagkalat sa Kamaynilaan. Hinahamon namin ang mga tatamaan, karapatan nilang gumawa ng anumang hakbang laban sa amin. Madalas kong sabihin, &amp;quot;kung walang magsusumbong walang makakaalam.&amp;quot; Kung walang magrereklamo walang mabibisto. Mahalaga sa amin ang integridad ng nagsusumbong. Isa siyang sundalo ng United States (US) Army na nakabase ngayon sa bansang Iraq. Labis ang pagmamalasakit ni SGT. LEO DA, sa mga kawawang kababayan natin sa nasabing bansa. Personal daw na hiniling ng mga nagrereklamo na ipaabot niya sa akin ang kanilang mga karaingan. Umaasa rin daw ang mga kababayan nating ito sa kakayanan ng aking kolum na nababasa saan man sulok ng daigdig sa pamamagitan ng &amp;quot;website&amp;quot; ng diyaryong ito. Ipinakikilala namin sa inyo ang mga sumusunod na kompanya. Tandaan ang kanilang mga pangalan. Sa ganitong paraan lamang makakaiwas kayo sa &amp;quot;kuko&amp;quot; ng mga manloloko: MGM WORLDWIDE MANPOWER &amp;amp; GENERAL SERVICES, matatagpuan sa Room 604 Richbelt Tower Condominium, No 17 Annapolis Street, Greenhills, San Juan, Metro Manila. GREAT PROVIDER PLACEMENT PHILS, Anwel Bldg, No. 2027 M. H. del Pilar, Malate, Manila. May pananagutan ang mga &amp;quot;putok sa buhong&amp;quot; nabanggit. Kasalukuyang tinatrabaho na ng aming mga &amp;quot;undercover&amp;quot; kung anong uring &amp;quot;hao-siao&amp;quot; ang mga kumpanyang ito. At kung papaano sila mahuhulog sa aming &amp;quot;BITAG.&amp;quot; Tatlong buwang hindi pinasusuweldo ng kanilang employer ang mga pobreng mga kababayan natin. Hindi rin daw binibigyan ng mga gamit tulad ng mga safety shoes at uniforms na kailangan sa kanilang trabaho sa construction. Estilo raw ng mga nabanggit na kompanya ay pinapirma sila ng kon- trata kapag nasa airport na. Wala nang panahon para basahin at suriin ang nilalaman ng kontrata. Kapos na sila sa oras dahil pasakay na sila ng eroplano. Bukod dito nakapagbayad na sila ng placement fee ng halagang P25,000 kaya wala na silang pagkakataong umurong pa. Hawak namin ang listahan ang pangalan ng mga biktima. Itatago namin ang pagkakakilanlan ng mga biktima.Tututukan namin ang kasong ito. Abangan! Sa mga kababayan natin sa malalayong probinsiya, gupitin ang kolum na to at ipa-xerox, ipaskel sa mga bulletin board ng inyong barangay hall, city hall at iba pang lugar upang mabasa. Tandaan layunin namin iiwas kayo sa &amp;quot;BITAG&amp;quot; ng mga manloloko.</body>
<link>http://www.philstar.com/Article.aspx?articleId=235354&amp;publicationSubCategoryId=94</link>
</article>
<article>
<title>Maagang naamoy ang lihim ni Chief Supt. Noble</title>
<author>BANAT NI BATUIGAS Ni Bening Batuigas</author>
<date>
<month>January</month>
<day>16</day>
<year>2004</year>
</date>
<body>BALAT-SIBUYAS din pala si Chief Supt. Prospero Noble Jr., ang hepe ng Southern Police District (SPD). Nitong nagdaang mga araw kasi, eh maraming beses nagka-krus ang aming landas diyan sa area niya pero hindi tayo kinibo taliwas sa kinaugalian niya noong unang mga araw niya sa SPD. Mukhang dinamdam niya ang ibinulgar ko kamakailan na nagkaroon ng bidding ng lingguhang intelihensiya para sa opisina niya at ang nanalo nga ay ang P140,000. Para sa kaalaman ni Gen. Noble, nais ko lang iparating sa kanya ang tsismis na kumakalat sa kalye at kung itong ikinilos niya ng nagdaang mga araw ang gagawing basehan mukhang may alam siya sa bidding, he-he-he! Maaga lang sigurong naamoy ang lihim niya, di ba mga suki? Ayon naman sa nakausap kong pulis-Pasay, marami pala ang gustong sumali sa isinagawang bidding pero nag-atrasan sila matapos mabatid na may nag-bid ng P140,000. Sobrang mataas kasi ito at maaring hindi nila makayanan kahit araw-araw na silang mag-ikot diyan sa area ni Noble nga. Kasi nga, ang nakukubra palang lingguhang intelihensiya diyan sa SPD ng taga-NCRPO naman ay aabot lang sa P180,000 eh marami pa namang unit sila. Di ba alam mo yan Sr. Supt. Robert Bondoc ng RISOO? Ibig sabihin niyan, kailangan kabisado mo ang lugar, pati na ang kalakalan, para makuha mo ang nasabing halaga na P140,000 nga. At sino ang magiging kawawa? Di ba ang mga gambling lords at mga may-ari ng putahan at mga nightclubs? Baka naman pati mga drug pushers ay may intelihensiya na rin kayat abot langit ang nakukubrang intelihensiya, he-he-he! Iba talaga sa SPD, no mga suki? Patibayan lang ng dibdib yan! Para naman sa kaalaman ni Bondoc, patuloy pa rin ang pananalasa ni Gene Lopez sa mga gambling lords at iba pa sa Kamaynilaan. Di ba itong si Lopez din ang humirit ng P150,000 kada linggo kay Manila racehorse bookies king Oscar Simbulan alyas Boy Abang kayat hilong-talilong ang huli nitong nagdaang mga araw? Itong si Lopez pala ay kaalyado ni Chief Insp. Jackson Tuliao na itinapon naman ni NCRPO Dir. Ricardo de Leon dahil sa ginawang malawakang hulidap nito sa mga video karera operators sa Maynila noong Kapaskuhan. Ayon pa sa pulis-Pasay, ang mga kolektor ni Bondoc sa Quezon City ay isang Maj. Hernandez, sina Erning Capungcol at Nardo sa SPD at SPO2 Bistik Santillan sa WPD. Itong si Santillan ay ginigisa rin ang opisina ni WPD director Chief Supt. Pedro Bulaong, Ano ba yan? Eh, kung zero jueteng dito sa Maynila, bakit masaya pa ang mga kolektor ng intelihensiya, Gen. De Leon, Sir? Kung patuloy na umiikot itong taga-SPD at iba pang unit ng NCRPO tulad ng RISOO, di ang suma total nyan bukas na bukas din ang mga pasugalan at putahan, di ba mga suki? Ibig bang sabihin nyan, bale-wala na rin ang asim ng simbahan kung ang sugal na jueteng ang pag-uusapan? Teka nga pala, ang nanalong bidder sa intelihensiya ng SPD? Eh, di ang dating mga kolektor diyan. Abangan!</body>
<link>http://www.philstar.com/Article.aspx?articleId=235358&amp;publicationSubCategoryId=94</link>
</article>
<article>
<title>Ang pagpapagaling sa isang paralitiko</title>
<author>ALAY-DANGAL Ni Fr. Jose C. Blanco, S.J.</author>
<date>
<month>January</month>
<day>16</day>
<year>2004</year>
</date>
<body>BAGO pa mapagaling ni Jesus ang paralitiko, pinatawad na nito ang mga kasalanan ng lalaki. Si Jesus ay naparito upang lunasan ang lahat ng masama sa paralitiko. Basahin ang Mark 2:1-12). Bumalik si Jesus sa Capernaum pagkalipas ng ilang araw, at kumalat ang balitang siyay nasa kanyang tahanan. Kaya nagkatipon ang napakaraming tao, anupat wala nang matayuan kahit sa labas ng pintuan. Samantalang nangangaral si Jesus, may idinating na isang paralitikong dala ng apat na katao. Hindi nila ito mailapit kay Jesus dahil sa dami ng tao, kaya binakbak nila ang bubong sa tapat niya, at inihugos ang paralitikong nakaratay sa kanyang higaan. Nang Makita ni Jesus kung gaano kalaki ang kanilang pananalig, sinabi niya sa paralitiko, &amp;quot;Anak, ipinatatawad na ang mga kasalanan mo.&amp;quot; May nakaupo roong ilang eskriba na nagsaloob ng ganito: &amp;quot;Bakit nagsalita ng ganito ang taong ito? Kalapastanganan sa Diyos iyan! Hindi bat Diyos lamang ang makapagpapatawad ng mga kasalanan?&amp;quot; Alam ni Jesus ang kanilang iniisip, kaya sinabi niya, &amp;quot;Bakit kayo nagsasaloob ng ganyan? Alin ba ang lalong madali: ang sabihin sa paralitiko, &amp;quot;Ipinatatawad na ang mga kasalanan mo&amp;quot;, o ang sabihing, &amp;quot;Tumindig ka, dalhin mo ang iyong higaan at lumakad ka&amp;quot;? Patutunayan ko sa inyo na dito sa lupa, ang Anak ng Tao ay may kapangyarihang magpatawad ng mga kasalanan.&amp;quot; Sinabi niya sa paralitiko, &amp;quot;Tumindig ka, dalhin mo ang iyong higaan, at umuwi ka!&amp;quot; Tumindig naman ang paralitiko, binuhat ang kanyang higaan at umalis na nakikita ng lahat. Silay nanggilalas at nagpuri sa Diyos. &amp;quot;Hindi pa kami nakakikita ng ganito!&amp;quot; sabi nila. Sa pagdating ni Jesus, ang bukang-liwayway ng ultimong tagumpay ng Diyos laban sa sakit at kasamaan ay naganap. Isinaganap ni Jesus ang kapangyarihan at awtoridad. Kung kaya siyay nagpapatawad ng mga kasalanan kasabay ang pagpapagaling.</body>
<link>http://www.philstar.com/Article.aspx?articleId=235363&amp;publicationSubCategoryId=94</link>
</article>
<article>
<title>Drug test sa mananalong kandidato</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>January</month>
<day>16</day>
<year>2004</year>
</date>
<body>DRUG test ang haharapin ng mga kandidatong mananalo sa election. Sa halip na bago maghain ng kandidatura ay sumailalim sa drug test, nagpasya ang Comelec na ang pagsusuri ay gawin sa mga kakandidato sa ibat ibang puwesto. Ayon kay Comelec Chairman Benjamin Abalos, walang kandidato na mananalo na hindi sasailalim sa drug test. Mula presidente, vice president mga senador, mga kongresman, governor, vice governor, mayor at mga konsehal ay sasailalim sa drug test. No one will be spared at ang lahat ay dadaan sa pagsusuri kung sila ay hindi gumagamit ng mga bawal na gamot. Iba ang epekto ng droga sa katawan. Ano ang mapapala sa isang adik na manunungkulan sa gobyerno? Walang maaasahang positibong resulta sa pamamalakad ng isang pinuno. Ang babalang ito ng Comelec ay sanay magsilbing wake up call sa maraming kandidato sa biktima rin ng droga. Makabubuting huwag na silang kumandidato dahil ang pagwawagi nila ay mababale-wala lamang kung mapapatunayan na silay drug user.</body>
<link>http://www.philstar.com/Article.aspx?articleId=235367&amp;publicationSubCategoryId=94</link>
</article>
<article>
<title>&amp;quot;Fire trap&amp;quot;</title>
<author>CALVENTO FILES Ni Tony Calvento</author>
<date>
<month>January</month>
<day>16</day>
<year>2004</year>
</date>
<body>Nakatanggap po tayo ng liham na ipinadala ni Mr. Eric Cochingyan, sa pamamagitan ng Segment Producer/Reseacher Na Si Noemi Reyes ng programang &amp;quot;Isumbong Mo Kay Tulfo.&amp;quot; Ito poy isang panawagan sa mga kinauukulan tungkol sa nangyari sa mga anak ni G. Cochingyan. Ako po ang director ng programa ng kaibigan ni kaibigan ramon tulfo. Inilalathala ko ng buo ang liham na ipinakiusap sa atin. Mr. Tony Calvento Calvento Files, Pilipino Star Ngayon &amp;quot;Isa po ako sa inyong mga masugid na mambabasa at nabatid ko ang inyong makabuluhang paghahatid impormasyon sa ating mga kababayan. Dahil dito, di na po ako nag-atubiling ipaabot sa inyo ang aking hinaing laban sa isang opisyal ng BFP District-1 (San Lazaro) na si Fire Marshal Supt. Pablito Cordeta at iba pa niyang mga kasabwat. Dahil sa kanilang pagwawalang-bahala at pagtatakip, naantala ang isang mahalagang imbestigasyon. Ito po ang mga pagkakasunud-sunod ng mga pangyayari na makapagpapaliwanag o makapagpapatunay ng aking hinaing: Noong ika-24 ng Disyembre, 2002, ang aking mga anak na sina Fortune (9 taon) at Brandon (5 taon) ay nasawi nang masunog ang aming inuupahang apartment (sa halagang P 14,000 kada duwan) sa ikalimang palapag ng Li Seng Giap Bldg. (LSG) sa Binondo, Maynila kahit pa napakalapit ng mga bumbero dito: ang Kagawaran ng BFP ay ilang bloke lamang ang layo sa lugar na pinangyarihan at ang isang volunteer brigade ay halos katabi lamang. Ang inirereklamo ko po ay ang mga kabalastugang nag-uugnay tungkol sa fire safety ng LSG Bldg at ang investigation report (o kawalan nito) pagkatapos ng mga pangyayari na hindi makatarungan. Nasawi ang aking mga anak nang hindi sila makalabas dahil ang LSG ay walang fire escape, firewall, sprinkler system, outside window, wet standpipe at iba pang mga kinakailangan ng isang gusali, na naaayon sa batas Nahirapang makapasok ang mga bumbero dahil imbes na dalawa ang gate na gumagana, iisa lang at maliban dyan walang lagusan sa ikaapat at ikalimang palapag. Si Supt. Cordeta ang unang humawak ng imbestigation at siya ring may responsibilidad sa pagaapruba ng &amp;quot;Fire Safety Inspection Certificate&amp;quot; sa lugar na ito. Kaya masasabing isang napakalaking &amp;quot;cover-up&amp;quot; o pagtakip nang: 1. biglaang pagkakaroon ng Fire Clearance para maisagawa ang mabilisang paglilinis ng lugar kahit wala pang ulat ng imbestigasyon 2. walang ulat na nagsasaad ukol sa kawalan ng &amp;quot; fire safety &amp;quot; ng naturang gusali. Isang malaking kasinungalingan ang sinagot ni BFP Supt. Cordeta sa isang panayam sa radio program ni Mon Tulfo noong nakaraang Hulyo 2003, na &amp;quot;hindi raw labag sa batas&amp;quot; ang ginawa ng LSG BLDG. Na walang fire escape, outside window at fire wall sa pagitan ng magkakatabing apartments kaya pala baluktot mangatwiran ang opisyal na ito ay dahil sa may tinatago siyang kalokohan: &amp;quot;Bagamat ang LSG Bldg. Ay limang palapag (ayon sa Certificate of Occupancy), ito ay pinalabas na apat lamang sa Fire Safety Inspection Certificate na ginawa ng opisina niya, para malibre sa pagkakabit ng tinatawag na &amp;quot;sprinkler system&amp;quot; ang LSG Bldg.&amp;quot; Ika-1 ng Nobyembre 2003, nakita ko po mula sa labas ng LSG na tapos na ang pagpapagawa sa nasunog na mga apartment (5th flr), sa kabila ng utos ng Manila City Hall Bldg. Official na ihininto ang pagpapaayos dito habang patuloy pa ang isinasagawang imbestigasyon. Lumalabas din po na ang mga nasunog na mga apartment (5th flr), sa kabila ng utos ng Manila City Hall Bldg. Official na ihinto ang pagpapaayos dito habang patuloy pa ang isinasagawang imbestigasyon. Lumalabas din po na ang mga nasunog na apartment ay wala palang &amp;quot; Approved Bldg. Plan &amp;quot; nang itinayo. Sa kasalukuyan, may imbestigasyong isinasagawa ukol sa pangyayari at ganon din sa sinasabing &amp;quot;alanganing pag-imbestiga&amp;quot; ni Supt. Cordeta pati na ang pagsisinungaling niya sa panayam sa radyo. Nais ko lamang ay lumabas ang &amp;quot;tamang ulat sa mga re-investigation report&amp;quot;.) Maaari po kayang maisulat ninyo ang tungkol sa karanasan ko? Pag lumabas sa diyaryo, Nabubunyag ang mga di tamang gawain ng mga tiwaling opisyal Sigurado po ako na pag lumabas ang tamang ulat, ito ay makakatulong sa marami  lalo na sa mga nangungupahan lamang. Umaasa, Eric Cochingyan MAARI BA, PAKIAKSYUNAN ANG PAKIUSAP NG GINOONG ITO. DALAWANG BATA ANG NASAWI SA SUNOG NA ITO KUNG NASUNOD LAMANG ANG MGA REQUIREMENTS SA PAGBIBIGAY NG BLDG., PERMITS. MAY SULAT DIN SI G. COCHINGYAN PARA KAY MAYOR LITO ATIENZA. PARA SA ANUMANG COMMENTS O REACTIONS, MAARI KAYONG TUMAWAG SA &amp;quot;CALVENTO FILES&amp;quot; 7788442. MAARI DIN KAYONG MAG-TEXT SA 09179904918. SA GUSTONG LUMIHAM, PADALA SA AKING EMAIL, tocal13@yahoo.com.</body>
<link>http://www.philstar.com/Article.aspx?articleId=235368&amp;publicationSubCategoryId=94</link>
</article>
<article>
<title>EDITORYAL - Kung may bibitayin siguraduhin</title>
<author></author>
<date>
<month>January</month>
<day>17</day>
<year>2004</year>
</date>
<body>DAPAT lang na bitayin ang mga nakagawa ng mabigat na kasalanan. Iyan ay nakasaad sa batas. Walang puwang ang mga nanggahasa, pumatay, nangidnap at nagtulak ng droga sa mundong ito, pero dapat munang siguraduhin kung ang bibitayin ay talagang may kasalanan. May sapat bang ebidensiya na magpapatunay na siya talaga ang gumawa ng krimen. Siniyasat bang mabuti ang akusado? Mayroon bang abogadong nagtanggol dito? Ngayon ay mainit na isyu ang pagbitay sa dalawang convicted kidnappers na sina Roderick Licayan at Roberto Lara. Sa January 31 ay nakatakdang bitayin ang dalawa. May 13 araw na lamang ang nalalabi sa dalawa kung hindi ipag-uutos ni President Arroyo na ipagpaliban ang execution. Sina Licayan at Lara ay hinatulan ng kamatayan dahil sa pangingidnap sa businessman na si Joseph Tomas Go at ng kanyang assistant na si Linda Manalaysay noong August 1998 sa Parang, Marikina. Dalawa sa kasamahan nina Lara at Licayan ang naaresto noong isang linggo at nakatakda ang arraignment sa February 9. Ang lima pa nilang kasamahan ay pawang nakalalaya pa. Sinabi ng dalawang nahuli na sina Pedro Mabansag at Rogelio de los Reyes, na walang kasalanan si Lara. Inosente ito. Ayon sa report, nang dukutin ang dalawang biktima at dalhin sa hideout ay pinakiusapan lamang si Lara na bantayan ang mga kinidnap. Habang binabantayan ni Lara, nakiusap umano si Go na ibili sila ng makakain sa tindahan. Sumunod naman si Lara. Nang nasa tindahan na umano si Lara, tumakas ang dalawa at nagsumbong sa mga pulis. Nang dumating ang mga pulis sa bahay, si Lara ang inabutan doon at inaresto. Maraming butas ang batas. Nahatulan si Lara na hindi nagkaroon nang mahusay at pantay na imbestigasyon. Hindi naging maingat ang mga prosecutors sa pagtitimbang ng mga ebidensiya. Sa isang iglap, nahatulan kaagad ng bitay si Lara. Masyadong naging mabilis ang paggawad ng kamatayan at hindi na dumaan sa masusing pagsisiyasat. Hinuli at shoot agad sa kulungan. Hinatulan ng kamatayan kahit na ang pitong iba pa ay nakalalaya pa. Nang mahuli ang mga kasamahang sina Mabansag at De los Reyes saka lamang nalaman na walang kasalanan si Lara. Dapat bitayin ang mga nagkasala kabilang ang mga kidnappers. Ito ay nasa batas pero nararapat na suriing mabuti kung ang hinatulan ba ay talagang may kasalanan o nasangkot lamang. Dapat siyasating mabuti sapagkat hindi na maibabalik ang buhay. Dapat timbanging mabuti upang hindi magkamali. May katwiran na dapat buksan ang kaso nina Lara upang lumantad ang katotohanan.</body>
<link>http://www.philstar.com/Article.aspx?articleId=235443&amp;publicationSubCategoryId=94</link>
</article>
<article>
<title>Labis na multa</title>
<author>IKAW AT ANG BATAS Ni Atty. Jose C. Sison</author>
<date>
<month>January</month>
<day>17</day>
<year>2004</year>
</date>
<body>ANG gusali at lupang may titulong TCT No. M-13166 at M-13167 ay inuupahan ng isang kooperatiba ng magsasaka sa Land Bank of the Philippines sa halagang P30,000 kada buwan. Ang kontrata ng paupa ay magtatapos sa Disyembre 31, 1995 at sa petsa ring ito ay kinakailangang ibalik ng kooperatiba ang pamumusesyon sa Land Bank at kung hindi, P5,000 kada araw ang magiging multa nito. Isang buwan o bago pa man ang pagtatapos ng paupa, nabili ni Mr. De Leon mula sa Land Bank ang nasabing lupa at gusali sa halagang P20, 170,000 sa subasta. Samantala, nang matapos na ang kontrata ng paupa, hiniling ni Mr. de Leon bilang bagong may-ari na lisanin na agad ng kooperatiba ang lugar at ibalik sa kanya ang pamumusesyon dito. Subalit tumanggi ang kooperatiba dahi nakabinbin pa ang kaso nilang annulment of sale with damages laban kay Mr. de Leon dahil sa paglabag nito sa kanilang pre-emptive right na bilhin ang lupang kanilang inuupahan. Kaya, noong Pebreo 23, 1995, nagsampa ng kasong ejectment sa Metropolitan Trial Court (MTC) si Mr. De Leon para sa ipataw nito ang P5,000 na multa kada araw. Pinaboran ng MTC si Mr. De Leon at inatasan ang kooperatiba na lisanin ang lugar, magbayad ng multang P5,000 kada araw ng pag-antala ng pagbabaik ng pamumusesyon sa lupa at buwanang renta na P30,000 mula 1996 hanggang malisan ang lugar. Kinumpirma ito ng Regional Trial Court subalit sa Court of Appeals, binawasan ang multa mula P5,000 sa P1,000 na lamang kada araw. Kinuwestiyon ni Mr. De Leon ang desisyon ng Court of Appeals. Iginiit niyang walang kapangyarihan ang CA na bawasan ang multa na iginawad na ng RTC batay na rin sa napagkasunduan ng mga partido. Tama ba si Mr. de Leon? MALI. Ayon sa Artikulo 1229 ng Kodigo Sibil, maaaring bawasan ng Korte ang napagkasunduang multa kung ito ay labis o sadyang napakataas. Nakasalalay ang isyung ito sa Korte at nakadepende rin ito sa layunin ng multa, ang klase ng obligasyon, paraan ng paglabag at ang kinalabasan nito, status at relasyon ng mga partido. Sa kasong ito, ang napagkasunduang multa ay P5,000 kada araw ng pag-antala o P150,000 kada buwan, limang beses na mas mataas kaysa sa P30,000 na buwanang renta. Masasabing ang multang ito ay labis-labis at hindi makatarungan dahil hindi ito makakayang bayaran ng isang kooperatiba na kinabibilangan ng mga magsasaka na kumikita lamang ng maliit na halaga. Kaya, ang CA ay hindi nagkamali sa pagpataw ng mas mababang multa na P1,000 (Lo vs. CA et. G.R. 14134 September 23, 2003).</body>
<link>http://www.philstar.com/Article.aspx?articleId=235461&amp;publicationSubCategoryId=94</link>
</article>
<article>
<title>Welcome aboard, WB Al Fernandez</title>
<author>ORA MISMO Ni Butch M. Quejada</author>
<date>
<month>January</month>
<day>17</day>
<year>2004</year>
</date>
<body>UMUPO na si WB Al Fernandez kapalit ni Andrea Domingo sa Bureau of Immigration bilang Commissioner, kahapon. Si Andrea ay pumalaot sa pulitika, tatakbong Mayor sa San Fernando, Pampanga ngayong Mayo. Si WB Fernandez, ang napili ni Prez Gloria na humalili bilang BI bossing sa Immigration dahil sa magandang record at makataong ipinakita nito sa kanyang mga constituent sa Dagupan. Dati kasing Mayor ng Dagupan si Al. Wala itong ginawang katarantaduhan o kagaguhan sa kanyang bayan ng aktibo pa si Al sa pulitika. Nangako si WB Al, na ipagpapatuloy niya ang mga magagandang nagawa ni Andrea sa bureau. Itutuloy niya ang kampanya laban sa mga foreign terrorists at international drug syndicate para masugpo ang masama nilang balak sa Pinas. Dalawa lang sa mga ayudante ni WB Al ang isinama niya sa bureau at nangakong lalo niyang pag-iibayuhin ang serbisyo rito. Maganda kasi ang iniwang trabaho ni Andrea sa Immigration tumaas ang kanyang collection, maraming sindikato ng human smuggling itong natimbog at naparusahan, mga international terrorists na nasakote, mga international drug lords na nabitag na naghihintay na lamang ng hatol ng korte. Ang lahat ng ito ay itutuloy ni WB Al matapos siyang magpalabas ng all-out-war laban sa lahat ng uri ng international syndicates. Sa ngayon sabi ni WB Al ay wala munang balasahan sa mga tauhan ng BI titingnan muna natin ang kanilang mga performance. Mabuting tao at napakabait ni WB Al baka lokohin siya ng kanyang mga gagong tauhan sa bureau, anang kuwagong urot. Kung sa kagaguhan at katarantaduhan madaling masalat ni WB Al iyan dahil sanay siya sa mga ganitong sistema kasi beteranong pulitiko ito, sabi ng kuwagong SPO-10 sa Crame. Sa palagay ko hindi lulusot kay WB Al ang mga gagawin kalokohan ng kanyang mga tauhan sa lahat ng port of entry sa bansa, natatawang sabi ng kuwagong Kotong cop. Tiyak iyon, dahil hindi lang dalawa ang mata ni WB Al sa kanyang bagong opisina.&amp;quot; &amp;quot;Bakit langaw ba si Fernandez kaya maraming mata?&amp;quot; tanong ng kuwagong pulis na naglalanggas ng galis. Kamote ka talaga! Ang ibig kong sabihin maraming taong tutulong sa kanya.&amp;quot; Hindi ko kasi alam na iyon ang ibig mong sabihin.&amp;quot; Ang problema kasi lagapot ka!</body>
<link>http://www.philstar.com/Article.aspx?articleId=235466&amp;publicationSubCategoryId=94</link>
</article>
<article>
<title>Editoryal - Dikit dito,dikit doon</title>
<author></author>
<date>
<month>January</month>
<day>18</day>
<year>2004</year>
</date>
<body>SA February 10 ay magsisimula na ang kampanya ng mga kandidato. Ito ay kung hindi ipagpapaliban ang election dahil sa kapalpakan ng computerization project. Magsisimula nang magkabit ng mga poster ang mga kandidato. Mamumulaklak na naman sa dami ng mga nakadikit na poster ang pader, punongkahoy, poste ng meralco, haligi ng LRT at MRT at iba pang maaaring pagdikitan ng kanilang mga campaign materials. Maraming kandidato na naman ang lalabag sa Omnibus Election Code. Kahit na alam ng mga kandidato na mayroon silang designated na lugar para dikitan o pagdispleyan ng kanilang mga posters, nilalabag pa rin. Wala nang pakialam sa nakatadhana sa batas at ang inalala na lamang ay maidikit ang kanyang poster para madaling makita ng mga tao. Dulot tuloy napakaruming tingnan ng kapaligiran dahil sa walang kaayusan at sistemang pagdidikit ng mga posters. Tuwing sasapit ang election ay ganito nang ganito ang nagiging problema. Sa kabila naman ng paglabag ng mga kandidato, walang ginagawang aksiyon ang Comelec. Pinababayaan na lamang na labagin ang batas. Nagbabala na ang Department of Environment and Natural Resources (DENR) laban sa mga magdidikit ng mga election materials sa mga punongkahoy. Ang &amp;quot;No Nails Policy&amp;quot; ay kanilang hihilingin sa mga kandidato. Sinabi ni DENR Secretary Elisea Gozun na ang pagpapako sa katawan ng mga puno ay makasisira at maaaring maging dahilan ng kamatayan nito. Magkakaroon ng infection at doon na magsisimula ang sakit ng kahoy. Dagdag pa ng secretary maaari namang gumamit ng gawgaw. Napaka-earth friendly daw nito. Hindi lamang si Sec. Gozun ang nagbabala sa mga pulitiko kundi maging si Metro Manila Development Authority (MMDA) chairman Bayani Fernando. Babala ni Fernando: &amp;quot;Huwag gumamit ng adhesive na napakadikit sapagkat napaka- hirap nitong tanggalin. Umaapela sa Comelec si BF na bantayan ang mga kandidatong lalabag sa kautusan. Kung sa mga nakaraang kampanya ay naging matigas ang ulo ng mga kandidato at ang kanilang kagustuhan din ang nangyari, sa pagkakataong ito, dapat na silang kastiguhin. Ipatupad ng Comelec ang batas sa tamang pagkakabit ng posters. Ipakita naman ng MMDA at DENR na mayroon silang pangil para labanan ang matitigas ang ulong kandidato.</body>
<link>http://www.philstar.com/Article.aspx?articleId=235562&amp;publicationSubCategoryId=94</link>
</article>
<article>
<title>Kabayan inabutan daw ng P 500-M ng gambling lord</title>
<author>BANAT NI BATUIGAS Ni Bening Batuigas</author>
<date>
<month>January</month>
<day>18</day>
<year>2004</year>
</date>
<body>INAMIN ni Sen. Noli de Castro sa isang live TV interview na handa na siyang maging pangulo ng bansa. Nakupooo! Sa ginawa niyang pag-amin, ginatungan niya ang kumakalat na balita na may lumapit sa kanya noong nakaraang taon para ialok na maging standard bearer ng isang partido para nga sa darating na May elections. Ganito raw ang naging takbo ng usapan. Magkano ba ang kailangan mo, tanong ng emisaryo ng partidong interesadong isulong si De Castro bilang pangulo. P2 bilyon, yan ang walang kakurap-kurap na sinagot ng tinanong. Kulang yan, anang emisaryo. Akin lang iyon. Yong gastos sa kampanya, sagot pa rin ninyo, ani Kabayan na ikinatulala naman ng kausap na emisaryo, he-he-he! Kayong mga pulitiko talaga, walang laman ang utak kundi panay pera. Kung sabagay, hindi pa nga nahalal na senador si Kabayan ay inulan na ito ng batikos noon at sa kasamaang palad ay pera rin ang ugat. May kumalat pa na balita na si Kabayan ay sangkot sa smuggling at pati na ang pagpatay ng mga istorya niya sa Magandang Gabi Bayan sa milyon na dahilan. Subalit, hindi naman napatunayan ang bintang laban kay Kabayan at sa katunayan umungos siya sa lahat niyang kalaban noong tumakbo siya sa pagka-senador, di ba mga suki? Kung sa kanyang programa sa TV makita nating tikas ang dating ni De Castro, taliwas naman ang napapanood natin sa live coverage sa Senado dahil walang script na babasahin dito, he-he-he! Huhusgahan ka ng sambayanan sa darating na elections, Sen. De Castro Sir. Sa electronic age ngayon, mahirap ng linlangin ang mga kababayan natin. Kung pansamantalang naisantabi ni Kabayan ang kanyang ambition sa pagka-presidente eh itong pagdausdos niya sa pagkabise-presidente ay pinagkakitaan pa rin niya kung ang mga kausap ko sa Manilas Finest ang paniniwalaan.Umugong kasi sa ating kapulisan ang balitang inabutan siya ng gambling lord na nakabase sa Pampanga ng halagang P500 milyon para maging running mate ni Presidente Gloria Macapagal-Arroyo. Talsik laway pa na ipinagmamalaki ng gambling lord na madalas maging laman ng guest house niya sa Subic, na nire-rent niya ng $50,000 si Kabayan. Nagkikita rin daw sila ni Kabayan sa Lubao, Pampanga buwan-buwan para magkuwentuhan, anang mga nakausap natin. Itong si gambling lord ay malakas kay GMA. Palagi raw itong nagyayabang na siya ang may-ari ng Palasyo sa Ilog Pasig. Yong P500 milyon ay taya niya sa GMA-De Castro para tuloy ang ligaya, he-he-he! Tiyak may malaking papel na gagampanan ang gambling lords sa darating na elections. Bantayan natin siya mga suki. Nahirapan daw ang kampo ni GMA na kumbinsihin si De Castro na maging running mate niya. Sa totoo lang, si Gambling lord ay nagpapalamig sa Amerika nang kontakin siya ng Palasyo para mamagitan at kumbinsihin si Kabayan na pumayag sa kagustuhan nila. Humirit pa daw ng karagdagang P250 milyon ang bida natin pero, sinupalpal na siya ng gambling lord. Abangan!</body>
<link>http://www.philstar.com/Article.aspx?articleId=235570&amp;publicationSubCategoryId=94</link>
</article>
<article>
<title>Tanong ng OFW</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>January</month>
<day>18</day>
<year>2004</year>
</date>
<body>Dear Sec. Mike Defensor, Ako ay OFW at miyembro ng Pag-IBIG. Nais ko sanang mag-avail ng Pag-IBIG Overseas Program Housing Loan. Maaari bang ang aking asawa na lang ang magproseso nito? Mayroon bang insentibo sa pagbabayad ng due date? Hanggang magkano ba ang puwede kong mahiram sa Pag-IBIG? Maaari po bang makuha ang e-mail address ninyo? Maraming salamat.  NOEL ng Kingdom of Saudi Arabia Mayroong insentibo sa pagbabayad ng buwanang amortisasyon sa takdang araw. Ang antas ng interes sa katumbas na halaga ng kabuuang utang ay ang mga sumusunod: Maari po kayong makahiram hanggang dalawang milyong piso batay sa inyong pangangailangan, kapasidad na magbayad at halaga ng loan to collateral ratio. May katumbas pong loan ceiling sa halaga ng buwanang kontribusyon ninyo: Monthly Membership Contribution Loan Ceiling US$ 20.00 up to P1, 000,000 US$ 40.00 over P1,000,000 - P 1,500,000 US$ 50.00 over P1,500,000 - P 2,000,000 Maari pong magproseso ang inyong asawa sa inyong POP Housing Loan kung bigyan po ninyo siya ng Special Power of Attorney dito. Kinakailangan din po siyang dumalo ng POP Housing Loan Seminar na ginaganap tuwing Sabado alas diyes ng umaga sa Room 608, Atrium of Makati Building, Makati Avenue,Makati City.Sa karagdagang katanungan, tumawag po kayo sa tel numero bilang 8114031. Ang seminar na ito ay walang bayad at bukas sa lahat ng interesado sa POP Housing Loan. Ang e-mail address ko po ay chair@hudcc.com.ph.</body>
<link>http://www.philstar.com/Article.aspx?articleId=235579&amp;publicationSubCategoryId=94</link>
</article>
<article>
<title>Pasko pa rin sa Tangub</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>January</month>
<day>18</day>
<year>2004</year>
</date>
<body>MATAGAL nang nagdaan ang Pasko at Bagong Taon subalit Pasko pa rin sa Tangub City, Misamis Occidental. Ayon sa kaibigang socio-civic leader na si Lolita Escobar Mirpuri na namuno sa lupon ng mga hurado sa ginanap na Christmas symbols gaya ng simbahan, arko, mala-sputnik na spaceships, kastilyo na pinahihiyasan ng malalaking parol at mga Christmas lights. Ayon kay Mayor Jennifer Tan ang malikhaing kaisipan o creativity at originality ng mga Pilipino ay pinatunayan sa naturang paligsahan na ginamit ay mga indigenous materials gaya ng kugon bunot at bao ng niyog, dayami, dahon at mga halaman at putik. Nagsimula ang Christmas festival sa Tangub City 11 taon na ang nakakaraan ng isang higanteng Christmas Tree ay ipinatayo sa Plasa ng City Hall ni dating Mayor Philip Tan, ang asawa ng incumbent mayor na isang hasyendero na mula sa pamilya ng Tuna magnate sa Gen. Santos City, Cotabato. Parehong abogado sina Philip at Jennifer Tan na hangad ay magpatuloy ang natatanging palabas na ito sa mga darating na henerasyon. Isang documentary film tungkol sa nabanggit na okasyon ang ginawa ni Manny Frienez ng Lebak, Cotabato.</body>
<link>http://www.philstar.com/Article.aspx?articleId=235589&amp;publicationSubCategoryId=94</link>
</article>
<article>
<title>EDITORYAL - Paano ang ibinayad sa pumalpak na kontrata?</title>
<author></author>
<date>
<month>January</month>
<day>19</day>
<year>2004</year>
</date>
<body>BALIK sa &amp;quot;kamay-kamay&amp;quot; ang election. Kailangang muli ang tulong ng mga teachers para mangasiwa sa bilangan. Tiyak na lalaganap na naman ang dayaan. Lulutang na naman ang dagdag-bawas system. Magkakaroon ng switching sa mga ballot boxes at tiyak na magkakaroon ng ballot snatching. Ang guns, goons at gold ay mamamayani na naman. Ganitong senaryo ang makikita sa May 10, 2004 elections. Pero walang magagawa, palpak ang computerization project ng Commission on Elections (Comelec). Hindi kasi naging transparent ang pakikipag-bid at masyadong naging madali ang lahat. Nagising na lamang isang umaga na tapos na ang bidding at may naibayad nang pauna sa Mega-Pacific Consortium. May kabuuang P1.3 bilyon ang kontrata at sinasabing nakapagbayad na ang Comelec ng P849,167,697.41. Ang malaking katanungan ay paano na ang ibinayad na malaking halagang ito na wala namang napakinabang sa mga automated counting machines (ACM) na naideliber na. Magkakaroon pa ba ng kapakinabangan ang mga equipment na ito pagkaraan ng election o mababalewala na lang? Pinal na ang desisyon ng Korte Suprema at kahit na umapela pa sina Comelec chairman Benjamin Abalos at iba pang commissioners, wala nang mangyayari. Kahapon sinabi ni Abalos na magre-resign siya bilang Comelec chairman pero iyon ay pagkaraan pa ng election. Sa 2008 pa matatapos ang termino ni Abalos bilang Comelec chairman. Marami ang humingi sa &amp;quot;ulo&amp;quot; ni Abalos at iba pang commissioners subalit tumanggi silang magbitiw. Wala umano silang nagawang pagkakamali. Kung magreresign si Abalos sa Comelec ay sarili niyang desisyon iyan. Walang pumipigil sa kanya at hindi nga bat marami ang humiling ng kanilang pagbibitiw. Ang dapat ayusin ngayon ni Abalos ay ang pag-oobertaym para hindi magahol sa manu-manong eleksiyon. Kapag nagkaroon pa ng problema sa &amp;quot;manu-mano&amp;quot; ay tiyak na uulanin na naman sila ng batikos. Ikalawang dapat malaman ng taumbayan ay kung maibabalik pa ang paunang perang ibinayad sa Mega-Pacific. Nararapat maibalik ito upang magamit naman sa pagdaraos ng &amp;quot;manu-manong&amp;quot; eleksiyon. Nag-allocate pa si President Gloria Macapagal-Arroyo ng P300 milyon para sa election. Nararapat magkaroon na ng magandang bunga ang Comelec at hindi na sana sumubo sa mga kontrobersiya. Sa kanilang pagkakamali, hindi lamang ang Comelec ang napapahiya kundi pati na ang buong bansa. Last na sanang kapalpakan ang nangyari sa Comelec.</body>
<link>http://www.philstar.com/Article.aspx?articleId=235691&amp;publicationSubCategoryId=94</link>
</article>
<article>
<title>Tinik na Lacson, bunutin ni Angara</title>
<author>SAPOL Ni Jarius Bondoc</author>
<date>
<month>January</month>
<day>19</day>
<year>2004</year>
</date>
<body>MAG-INGAT lang si Sen. Ping Lacson sa pangtutuya sa kapartidong Sen. Ed Angara. Tinatawag niyang doble-kara ang LDP chair. Dinala kasi ni Angara sa Korte Suprema ang angal sa pagkilala ng Comelec sa paksiyon ni Lacson. Itoy sa kabila umano ng kasunduan na magkaisa sila sa lokal na kandidato at senatorial ticket. Magpasalamat si Lacson na nagtitimpi pa si Angara; sa korte lang dumudulog. Kayang-kaya siyang patalsikin ni Angara hindi lang sa LDP kundi sa Senado rin. Tandaan ni Lacson na utang na loob niya kay Angara na nakaupo pa siya bilang senador. Si Angara ang pumigil sa mayorya na ipahabla siya sa kasong kidnapping, murder, drug trafficking at money laundering. Matagal nang nagpasya ang tatlong komite, na hawak ng mayorya, na ipagsakdal siya. Kaya lang, namatay si Sen. Rene Cayetano at naging mabuway na 11-10 lang ang mayorya. Hindi nila mailahad sa floor ang report, dahil sa pangambang maliligawan ni Angara si Majority Leader Loren Legarda mismo na umanib sa menorya. Pero hayan, dala ng udyok ng pulitika, naging 13-8 na ang mayorya. Lumipat na nga si Legarda sa menorya, pero lumipat din sina Rodolfo Biazon, John Osme&amp;ntilde;a at Robert Jaworski sa mayorya. Kung tutuusin, dapat lang ilahad na ng tatlong komite ang report kontra kay Lacson. Hanggang Pebrero 6 na lang ang sesyon. Tapos, bakasyon na para sa kampanya. Babalik sila sa Hunyo para ideklara lang ang halal na Presidente at Bise. Tapos, tapos na rin ang termino nila. Bukod sa pag-aproba sa naantalang 2004 national budget, dapat tapusin na ng Senado ang iba pang nakabinbin na trabaho. Isa na rito ang botohan sa report tungkol kay Lacson, na nung 2001 pa sinulat. Mailulusot na ng mayorya ang report para pag-usapan sa floor. Hindi na basta mababara ng menorya. At dahil walang pakundangan si Lacson sa panlalait kay Angara, baka patikimin siya nito ng dagok. Baka bumoto rin si Angara na ipagisa si Lacson sa karumal-dumal na krimen.</body>
<link>http://www.philstar.com/Article.aspx?articleId=235704&amp;publicationSubCategoryId=94</link>
</article>
<article>
<title>&amp;quot;Mayor Atienza, aksyunan mo ito!&amp;quot;</title>
<author>CALVENTO FIELS Ni Tony Calvento</author>
<date>
<month>January</month>
<day>19</day>
<year>2004</year>
</date>
<body>Nuong biyernes, enero 16, 2004, inilathala po natin ang sulat sa akin ni g. Eric conchingyan. Isang ama kung saan namatay ang kanyang dalawang anak na sina fortune, 9 yrs. Old at si brandon 5, yrs. Old. Ipinarating sa atin ito ni noemi reyes, segement producer/researcher. Patuloy ang pakikipaglaban ni Eric upang makamtan ang katarungan para sa dalawang mahal niya sa buhay. Sadyang napakasakit ang mamatayan ng anak, lalo na kung itoy biglaan at dahilan na rin sa kapabayaan ng ibang tao. Sumulat si S. Cochingyan kay Mayor Lito Atienza, Mayor of Manila upang aksyonan ang pagkamatay ng mga biktima. Dapat din managot ang mga taong hindi sumunod sa mga kautusan at pinayagan na ipagawa pang muli ang LSG Bldg., gayung maykaso ito kung saan dineklara ang isang certificate na &amp;quot;inaccurate/incorrect&amp;quot; ang mga data na ibinigay sa City Hall. Inilalathala ko ang sulat ni G. Conchingyan para kay Mayor Lito Atienza, Pakibasa mo lang Mayor. December 11, 2003 HON. JOSELITO ATIENZA City Mayor of Manila Dear Sir, YOUR HELP IS NEEDED: My sons, Fortune, age 9 &amp;amp; Brandon, age 5, are dead because the home I rented for P14,000/month was a &amp;quot;firetrap&amp;quot;. The issue at hand is of Public Interest: Many unsuspecting Ordinary Filipino Families rent their homes in various commercial Apartment Buildings assumed to be &amp;quot;Safe&amp;quot;; unknowingly that they are in fact &amp;quot;prey to&amp;quot; or &amp;quot;victims of&amp;quot; SCHEMING business People  This is about greed: As my family was a victim thereof. It has therefore, become our moral obligation to pursue this case. The difficulties we encountered however, still being in the investigative or inquiry stage of this case for almost a year now since my little boys were killed last December 24, 2002 plus the pecuniary considerations being required of us, necessitate this call for your help as The Father of Manila. Subject burnt penthouse units on the 5th floor of Li Seng Giap Bldg. Were totally absent of any fire safety mandates of the law; yet the owners rented these &amp;quot;fire traps&amp;quot; out to families. I hereby reiterate my REQUEST FOR THE REVOCATION OF LSG Bldgs CERTIFICATE OF OCCUPANCY [dates Nov 3, 1978] pursuant to my previous letter [attached]  The Building Official, having jurisdiction over the matter, has earlier decreed this &amp;quot;1978 Certificate&amp;quot; to be an incorrect/inaccurate data. What should have been presented in the inquiry in the preceding seven months was the updates CERTIFICATE OF ANNUAL INSPECTION. The submission of this already invalid &amp;quot;1987 Certificate&amp;quot; by the owners thereof, and yet, unconfirmed by an approved building plan, constitute an act calculated to deceive; to justify a wrong, protect a fraud and/or defend a crime, that is, the illegal leasing out of said burnt penthouses or rather, the Illegal Lease Operation of Li Seng Giap Bldg. Sa kasalukuyan, natapos po ang pagpapagawa sa nasunog na palapag sa kabila ng ipinagutos ng mga kinauukulang ipahinto ang pagpapaayos dito habang patuloy pa ang isinasagawang imbestigasyon. Nakapagtatakang ipinagwalang bahala ang bagay na ito. Ang kakulangan sa imbestigasyon, ang siyang dahilan kung bakit di pa ako makapaghabla ng kaukulang kaso. Sa pagkakataong ito, hindi po makatwirang samantalahin ng iba ang ganitong sitwasyon. Lubos po akong nagtitiwala ng inyong matutulungan: &amp;quot;Bilang isang amang katulad ninyo, wala akong ninanais kung hindi maituwid ang maling nangyari sa aking mga anakKahit wala na po sila ngayon, ang pagsasaayos ng di-tamang gawain ng ibang mga mangangalakal ay siyang magsisilbing isang magandang ehemplo sa nakararami. Ito po ay para sa kabutihan ng bawat isa, higit pa ng mga taong nangungupahan lamang. Thank you, I am. Very truly yours, Eric Cochingyan [address withheld] Nanawagan kami kay mayor lito atienza na aksyunan na ang nagtatagal na insidenteng ito. &amp;quot;justice delayed is justice denied.&amp;quot; Mga constituents mo ang tumatawag sa aking tanggapan at umaasa na tulungan mo ang mga batang namatay. Ikaw din, baka hindi ka na tangkilikin ng mga taga Maynila dahil sa kawalan mo ng aksyon. PARA SA ANUMANG REACTIONS OR COMMENTS, MAARI KAYONG TUMAWAG SA &amp;quot;CALVENTO FILES&amp;quot; 7788442, MAARI DIN KAYONG MAG-TEXT SA 09179904918. ANG EMAIL ADDRESS KO AY tocal13@yahoo.com/</body>
<link>http://www.philstar.com/Article.aspx?articleId=235712&amp;publicationSubCategoryId=94</link>
</article>
<article>
<title>EDITORYAL - Lung cancer banta sa buhay ng Pinoy</title>
<author></author>
<date>
<month>January</month>
<day>20</day>
<year>2004</year>
</date>
<body>NOON pang nakaraang taon inaprubahan ng Kongreso ang anti-smoking law subalit nakalulungkot isipin na hanggang sa kasalukuyan, hindi pa ito naiimplement. Walang ngipin ang batas sa bansang ito o kung may ngipin man, purol. Patuloy ang pag-aadvertise sa TV, diyaryo, radyo ng mga sigarilyo. Patuloy na nanghihikayat sa marami na manigarilyo sa pamamagitan ng pagbibigay ng mga pakontest na milyong piso ang mapapanalunan at ang iba naman ay magagarang kotse o bahay. Hindi kataka-taka na marami ang naaakit sa promotion at pati mga nasa edad siyam pataas ay natututo nang manigarilyo. Ningas-kugon naman ang pagbabawal manigarilyo sa publikong lugar, tanggapan, school, bus, dyipni at iba pa. Sa simula lamang naghihigpit subalit makalipas ang ilang araw, balik sa dating ugali. Ayon sa Department of Health (DOH) 55 Pilipino ang namamatay araw-araw dahil sa lung cancer. Gumagastos ang pamahalaan ng P46 bilyon taun-taon para sa treatment ng cancer. Napakalaking halaga nito na napupunta lamang sa sakit na nakukuha sa sigarilyo. Maaari namang maiwasan ang sakit kung magkakaroon lamang ng tamang impormasyon ang taumbayan. Kung ganap na maiiwasan ang lung cancer, wala nang perang masasayang at mailalaan naman sa iba pang pangangailangan ng taumbayan. Sinabi ng isang oncologist sa Philippine General Hospital na ang lalaking smoker ay kumukunsumo ng 26 sticks sa isang araw samantalang ang babaing smokers ay kumukunsumo naman ng pitong sticks. Ayon pa sa doctor ang isang stick ay may 2,000 ibat ibang kemikal. Nangunguna rito ang tar na dahilan kung kaya nagiging sugapa o addict ang smoker; nicotine, dahilan kung bakit nangingitim ang mga labi; DDP na isang uri ng insecticide; asphalt, formaldehyde, vinlchloride, carbon monoxide, benzo at napakarami pang iba. Pabata nang pabata ang mga naninigarilyo at isang palatandaan ito na kulang pa sa impormasyon ang taumbayan kung kaya nalululong sa paninigarilyo. Kakatwang hindi matapatan ng DOH ang mga advertisement ng cigarette company. Bago pa man makapagbabala ang DOH, naisaksak na sa isipan ng mga cigarette manufacturer na walang masama sa paninigarilyo at bagkus ay nagbibigay pa nga ng mga grasya, kung sasali sa kanilang promo. At ang Pinoy ay mabilis maakit lalo pa nga at milyon ang premyo. Sa dami ng mga nangangarap yumaman, marami ang nahihikayat. Kaya hindi sila titigil sa paninigarilyo. Magkaroon na sana ng ngipin ang anti-smoking bill.</body>
<link>http://www.philstar.com/Article.aspx?articleId=235799&amp;publicationSubCategoryId=94</link>
</article>
<article>
<title>Jueteng lord kakandidatong governor</title>
<author>BALITANG SPECIAL Ni Deo Macalma</author>
<date>
<month>January</month>
<day>20</day>
<year>2004</year>
</date>
<body>ALAM nyo bang kandidato sa pagka-gobernador ang isang kilalang jueteng lord sa Southern Tagalog? Ayon sa aking bubuwit, 112 days na lang at eleksiyon na. * * * Alam nyo bang pati jueteng lord ay kumakandidato na rin sa mataas na posisyon sa lokal na pamahalaan? Ayon sa aking bubuwit, bagamat hindi impressive ang qualification ng isang jueteng lord, siya ay kinatatakutan ng kanyang mga kalaban sa pulitika dahil sa dami ng pera. Limpak-limpak na salapi ang ginagamit nito sa eleksiyon. Actually, ang nagpanalo sa kanya noon ay katas din ng jueteng. Hindi kataka-taka na kapag manalo ulit itong tinutukoy kung jueteng lord ay baka kumandidato na rin ang iba pang sangkot sa jueteng. Malay nyo baka maging governor o mayor din balang araw sina Bong Pineda, Charing Magbuhos, Tony Santos at iba pang lord ng illegal gambling diyan. * * * Ayon sa aking bubuwit, si jueteng lord ay walang katalu-talo simula nang ito ay maging mayor sa kanilang bayan. Wala namang magandang performance ang mayor na ito kaya lang, dahil sa dami ng kanyang pera, kayang-kayang bumili ng boto, nanalo pa rin. Kaya pala hindi niya pinapayagan na magkaroon ng lotto outlet sa kanyang bayan dahil makakalaban nito ang kanyang pa-jueteng. Ayon sa aking bubuwit, bilang paghahanda sa pagkandidato ni jueteng lord sa mas mataas na posisyon, siya ay nag-alaga na rin ng mga mayors at mga barangay officials at maging public school teachers. * * * Ayon sa aking bubuwit, ang kilalang jueteng lord na kandidato sa pagka-governor sa Southern Tagalog Region ay walang iba kundi si Siya ay si Mayor S. as in Santo Tomas.</body>
<link>http://www.philstar.com/Article.aspx?articleId=235813&amp;publicationSubCategoryId=94</link>
</article>
<article>
<title>Midnight appointments ni Mayor</title>
<author>IKAW AT ANG BATAS Ni Atty. Jose C. Sison</author>
<date>
<month>January</month>
<day>20</day>
<year>2004</year>
</date>
<body>SA isang bayan sa Quezon, natalo ang mayor nang muling tumakbo noong Mayo 11, 1995. Sa loob ng 27 na araw matapos ang nasabing election, naghirang siya ng 14 na tao sa bakanteng posisyon sa kanilang munisipalidad. Ang nasabing 14 appointments ay napagkasunduan lamang ng dalawang miting kasama ang Personnel Selection Board na pinangunahan din ng nasabing mayor. Humirang ang mayor ng 2 empleyado noong Hunyo 1, 1995, isa noong Hunyo 16, 1995 at 11 empleyado noong Hunyo 27, 1995 o tatlong araw bago siya umalis sa puwesto. Ang mga appointments na ito ay pinagtibay ng Head ng Civil Service Commission (CSC) Field Office. At pakatapos nito ay ginampanan na ng mga appointees ang kanilang posisyon bago pa dumating ang bagong mayor. Nang umupo na ang bagong mayor, una niyang opisyal na akto ay ang mag-isyu ng Office Order at hilingin sa CSC na bawiin ang ginawang paghirang sa 14 na empleyado nang walang prior notice and hearing. Ayon sa kanya, ang paghirang daw na ito ay midnight appointments na ipinagbabawal ng Art. 7 Sek. 15 ng Konstitusyon kung saan ang Presidente ay hindi dapat magsagawa ng appointments dalawang buwan bago ang eleksyon ng presidente hanggang sa pagtatapos ng kanyang termino, maliban na lamang sa temporary appointments. Hindi pinagbigyan ng CSC ang kahilingan ng bagong mayor. Ayon sa CSC, ang appointments ay naaayon sa batas. Epektibo raw ito at hindi mababawi dahil pinagtibay na ito ng Head ng SCS at ang mga hinirang ay nagsimula nang gampanan ang kanilang posisyon. Bukod pa rito, ang sinasabing midnight appointments ay tumutukoy lamang sa mga appointments ng isang presidente at hindi mga appointments ng lokal na opisyal. Kaya ang dating mayor ay maaaring maghirang ng mga appointees na kwalipikado hanggang sa katapusan ng kanyang termino. Tama ba ang CSC? TAMA. Ang midnight appointments na ipinagbabawal ng Konstitusyon ay tumutukoy lamang sa mga presidential appointees. Walang batas na nagbabawal sa mga local na opisyal na maghirang sa mga nalalabing araw ng kanilang termino. Ang 14 na empleyado ay may legal at makatarungang karapatan. Mababawi lamang ang kanilang posisyon sa legal na dahilan at kung may notice at hearing. Ang karapatang ito ay protektado ng batas at ng Konstitusyon. (De Rama vs. Court of Appeals, G.R. 131136, February 28, 2001.)</body>
<link>http://www.philstar.com/Article.aspx?articleId=235823&amp;publicationSubCategoryId=94</link>
</article>
<article>
<title>Magiba kaya nina Ebdane at De Leon si Insp. De Jesus ?</title>
<author>BANAT NI BATUIGAS Ni Bening Batuigas</author>
<date>
<month>January</month>
<day>21</day>
<year>2004</year>
</date>
<body>HINDI na tayo dapat magtaka kung naagaw na sa ngayon ng inaanak ni Manila Mayor Lito Atienza na si Randy Sy kay Boboy Go ang trono bilang hari ng video karera sa Maynila. Kasi nga, 30 porsiyento pala ang ibinibigay na komisyon ni Sy bawat makina niya kayat marami sa mga alipores ni Go ang lumipat na sa kanya. Sayang din kasi ang kikitain nilang 10 porsiyento at marami na itong naitulong sa kanila. Kaya sa ngayon, hindi na nagdadalawang-isip ang mga may-ari ng bahay at mga locator na ibigay kay Sy ang kanilang puwesto para naman madagdagan ang kita nila. Lalo na sa panahon ngayon ng election, tiyak titiba nang malaki si Sy dahil hindi na pakikialaman ng pulisya ng Maynila ang makina nila dahil abala sila sa pulitikong alaga nila, he-he-he! Malaki ang gagampanang role ng ama ni Sy na si Arturo Sy sa kandidatura ni Atienza kayat magsasawalang-kibo na lang ang kapulisan natin laban sa anak niya, di ba mga suki? Ito palang father and son na Sy ay palaging bisita ni Mayor Atienza sa kanyang opisina sa City Hall, anang Manilay Finest na nakausap ko. At dahil malapit nga sila kay Atienza, e ni singkong duling ay walang ibinibigay na intelihensiya si Randy Sy sa mga pulis diyan sa Manila City Hall detachment. Diyan nakakalamang si Sy kay Boboy Go. Bunga sa nakamenos siya sa City Hall detachment, nakayanan pa ni Randy Sy na magtaas ng porsiyento sa bawat makina niya samantalang si Boboy Go ay hindi na dahil bugbog-sarado siya sa intelihensiya. Get nyo mga suki? At napag-usapan na rin lang ang intelihensiya, halos</body>
<link>http://www.philstar.com/Article.aspx?articleId=235929&amp;publicationSubCategoryId=94</link>
</article>
<article>
<title>Pigilin ang pagtanda laban ang kanser ,pasiglahin ang sex life</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>January</month>
<day>21</day>
<year>2004</year>
</date>
<body>(Una sa 2 bahagi) HINDI mapipigil ang pagtanda ng tao subalit maaari itong maantala. Ang pinakabagong anti-aging technology ay sa pamamagitan ng non-invasive device na jade Nano-cera Mattress. Sa mga sumubok na ay napatunayan nila na nakakaranas sila ng ginhawa, made-delay ang pagtanda at matutuklasan ang lihim para matamo ang tinatawag na eternal youth. Ayon kay Dr. Romy Orteza ng RR Rejumetion Clinic ng Santa Teresita General Hospital sa Quezon City, isang programa ang inihahanda sa bawat pasyente na magpapasigla sa memorya, mapanunumbalik ng mga naglahong anti-aging hormones at poprotektahan laban sa kanser at pinasisigla ang gana sa sex. Si Allan Baltazar, 52, taga-Pasong Tamo, Makati ay may blood pressure na 200/120. Diabetic siya at palaging namamaga ang paa. Marami siyang nagastos sa pagpapa-doktor hanggang makausap niya an gisang naging pasyente nina D. Orteza na diabetic at may high blood din ang kaibigan niyang nagdala sa kanya sa klinika. Makaraan ang limang sessions ay bumuti ang pakiramdam niya. Nawala ang sakit sa kanyang dibdib. Nang magpakuha siya ng BP ay bumaba na sa 130/80. Bumaba rin ang blood sugar niya at nawala ang kanyang kaba at maga sa paa. &amp;quot;Kung hindi sa Bantay Kapwa ng Pilipino Star NGAYON ay hindi ako gagaling sa sakit na tatlong taon ko na ring tinitiis,&amp;quot; pahayag ni Susan Leva, 38, ng Mapulang Lupa, Valenzuela City. May migraine with aura si Susan. Pag sumasakit ang ulo niya ay nahihilo siya at nagsusuka. Isang guro si Susan at hindi siya makasulat ng matagal sa blackboard at matagal na nakatayo habang nagtuturo. Nang mabasa niya sa PSN ang tungkol sa jade Nano-Cera Mattress ay agad siyang tumawag kina Dr. Romy Orteza sa 7438767, 8001973, 0917919666 at 0918324065. Tatlong higa lang sa tinaguriang &amp;quot;miracle mat&amp;quot; ay nawala ang sakit niya sa leeg at braso. Di na sumasakit ang ulo niya at hindi na nasisilaw sa liwanag.</body>
<link>http://www.philstar.com/Article.aspx?articleId=235935&amp;publicationSubCategoryId=94</link>
</article>
<article>
<title>EDITORYAL - Ninakaw napera bantayan sa magnanakaw</title>
<author></author>
<date>
<month>January</month>
<day>22</day>
<year>2004</year>
</date>
<body>SA February 10 ay simula na ng kampanya para sa May elections. Uulan at babaha ng pera sigurado mula sa mga kandidato. Magiging isang malaking katanungan na ngayon kung saan kukunin ng mga kandidato ang kanilang perang gagastusin. Malaking pera ang kanilang kailangan para sa kampanya. Nasa timing ang desisyon ng Supreme Court na i-forfeit ang $683 million Marcos Swiss deposits. Hindi maiaalis na mag-isip ang taumbayan na baka ang perang ito ay nakawin at gamitin lamang sa kampanya. Maganda ang balita ng SC pero may hatid ding pangamba sapagkat baka ang perang matagal nang hinihintay ay mapunta lamang sa ibang mga kamay. Pero huwag matakot sabi ng Presidential Commission on Government (PCGG) sapagkat may magandang kapupuntahan ang pera. Ayon kay Haydee Yorac, chairwoman ng PCGG, dalawang special accounts sa national treasury ang kapupuntahan ng Marcos loot. Una ay sa agrarian reform program at ikalawa ay sa mga biktima ng martial law. Sinabi naman ni President Gloria Macapagal-Arroyo na natutuwa siya sa desisyon ng SC. Makikipagtulungan aniya siya sa Congress para pantay-pantay na mabayaran ang lahat ng mga biktima ng martial law. Kapag naging pinal na ang desisyon ng SC, ipagkakaloob na ito sa kanila. Ang Marcos Swiss deposits ay naka-escrow sa Philippine National Bank noon pang 1998. Noong November 18, 2003 ipinag-utos ng SC sa Sandiganbayan na i-forfeit ito pabor sa gobyerno sapagkat ill-gotten. May kabuuang 9,539 martial law victims ang nag-file ng suit sa Hawaii laban kay dating diktador Ferdinand Marcos. Nanalo sila. Nagkaroon ng pag-asa na ang kanilang dinanas na kaapihan at paghihirap sa kamay ng mga sundalo ni Marcos ay magkakaroon ng hustisya. Hanggang sa kasalukuyan marami pa ring biktima ng martial law ang hindi nakikita. Karamihan ay mga inabuso, tinorture hanggang sa mamatay. Marami ang ibinaon sa talahiban at ang iba ay hindi na makita ang bangkay. Ang Marcos loot ay nararapat mapunta sa mga biktima ng pagmamalupit at ganoon din sa Agrarian Reform. Gamitin sa pag-unlad at hindi sa pansariling kapakanan. Nararapat na bantayan ang perang ito upang hindi mahokus-pokus. Talamak ang corruption sa pamahalaan at hindi mahirap isipin na baka mapunta lamang sa mga &amp;quot;hayok na buwaya&amp;quot; ang pera. Kaya pinaka-mabuti na ang mga martial law victims na rin ang maging tagapagmatyag. Huwag pumayag na ang pera ay ma-release sa panahong ito ng eleksiyon upang hindi mabahiran ng katiwalian. Nararapat na pagkatapos ng eleksiyon saka ito ibigay sa mga claimants. Manmanan ang mga galaw ng kamay na makikialam sa perang ipinaglalaban.</body>
<link>http://www.philstar.com/Article.aspx?articleId=236028&amp;publicationSubCategoryId=94</link>
</article>
<article>
<title>Arador sa tubuhan</title>
<author>IKAW AT ANG BATAS Ni Atty. Jose C. Sison</author>
<date>
<month>January</month>
<day>22</day>
<year>2004</year>
</date>
<body>SI Tacio ay nagtatrabaho sa taniman ng tubo ni Do&amp;ntilde;a Carmen mula pa noong 1961. Kasama niya ang kanyang asawang si Nena at dalawa pang trabahador na naninirahan sa nasabing hacienda. Nakaatas siyang anihin ang tubo, lagyan ng pataba ang lupa, alisan ito ng damo at maghukay ng kanal sa loob ng anim na araw kada linggo, apat na linggo sa isang buwan at labindalawang buwan sa loob ng isang taon. Nakakatanggap siya ng regular na sahod tuwing a diyes at a trenta sa minimum na halaga. Samantala, ang kanyang kontribusyon sa SSS at medicare ay binabawas na sa kanyang suweldo. Bukod pa sa kanyang trabaho, isa rin siyang arador sa taniman ng tubo sa minsanang pagkakataon. Bilang arador, gamit niya ang kanyang sariling kagamitan at kalabaw. Makalipas ang labinwalong taong serbisyo, namatay si Tacio. Nagsadya agad si Nena sa SSS upang alamin ang mga benepisyo at pensyon ng kanyang asawa na dapat ay matatanggap niya at ng kanyang mga anak. Subalit, taliwas sa inaasahan, hindi pala nakatala bilang empleyado si Tacio sa ahensya at ang mga kontribusyon nito ay hindi nare-remit. Kaya, sinampahan ni Nena ng reklamo si Do&amp;ntilde;a Carmen sa SSS upang bayaran nito ang kontribusyon ni Tacio, itala ang pangalan nito bilang empleyado at hilingin din sa SSS ang mga pensyon at benepisyo ng kamatayan nito. At upang patunayan pa na nagtatrabaho nga ang asawa kay Do&amp;ntilde;a Carmen, ginawa niyang testigo ang dalawa pang kasamahan sa trabaho. Subalit, itinanggi ito ni Do&amp;ntilde;a Carmen. Ayon sa kanya, si Tacio ay naninirahan lamang sa hacienda at isa lamang arador na nagbubungkal ng lupa sa minsanang pagkakataon. Ipinakita rin niya ang mga payroll kung saan ang pangalan ni Tacio ay hindi nakatala bilang isa sa kanyang empleyado. Tama ba si Dona Carmen? HINDI. Malinaw sa kasong ito na si Tacio ay trabahador ni Do&amp;ntilde;a Carmen. Nanggaling na rin kay Do&amp;ntilde;a Carmen na sa hacienda niya pinayagang manirahan si Tacio at ang pamilya nito, kaya wala nang dahilan pang itanggi na regular itong nagtatrabaho sa taniman ng tubo at hindi minsanan lamang. Bukod pa rito, ang trabaho ni Tacio ay nagtagal na rin sa mahabang panahon kung saan malaking papel ang ginagampanan nito sa pagpapaunlad ng negosyo ni Do&amp;ntilde;a Carmen. Samantala, ang kawalan ng pangalan ni Tacio sa payroll, timesheet, payslip o voucher ay hindi nangangahulugang hindi siya empleyado ni Do&amp;ntilde;a Carmen. Walang partikular na ebidensya ang kinakailangan upang magpatunay nito, sapat na ang testimonya ng dalawa niyang katrabaho (Social Security System vs. Court of Appeals G.R. 100388 December 14, 2000).</body>
<link>http://www.philstar.com/Article.aspx?articleId=236045&amp;publicationSubCategoryId=94</link>
</article>
<article>
<title>Nakagapos ang bayan sa kaso ni FPJ</title>
<author>HALA BIRA! Ni Danny Macabuhay</author>
<date>
<month>January</month>
<day>22</day>
<year>2004</year>
</date>
<body>Por Jr. kung kayat isa ito sa dahilan kung bakit nagiging hati-hati ang mga mamamayang Pilipino sa mga panahong katulad ngayon ng taghirap at ang bansa ay nahaharap sa mga napakaraming suliranin. Lumalabas tuloy na ang kasong ito ni FPJ ang siyang nagiging pangunahing bagay na labis na pinagtutuunan ng pansin ng ating sambayanan. Ang mga lider natin sa bansa ay wala nang inatupad kundi ang mag-isip at maglahad ng kani-kanilang mga pahayag kung si Da King ay kuwalipikado ba o hindi upang tumakbo bilang presidente ng Pilipinas sa darating na eleksyon sa Mayo 10, 2004. Lahat halos ng mga kalaban ni FPJ ay pinagsususpetsahan na siyang may kagagawan ng disqualification case na ito na inihain sa Comelec ng magkapatid na abogadong sina Atty. Victorino at Atty. Andresito Fornier. May mga sektor na naniniwala na may katotohanan ang isinampang kaso ng magkapatid na abogado base sa mga dokumentong isinumite ng mga ito. Siyempre, walang humpay naman sa pagtatanggol ang kampo ni FPJ na pinangungunahan ng dalawang nakaupong senador na sina Sen. Ed Angara at Sen. Tito Sotto. Ang nangyayari tuloy ay kani-kanya ang batuhan ng putik lalo nat idinadawit na ngayon na nasa likod ng kasong ito laban kay FPJ ang mga matataas na pinuno ng kasalukuyan at nakaraang administrasyon. Samantala, nagkakagulo ang mga hinayupak na pulitiko sa isang kasong dapat ay hayaan na lamang sa Comelec na magresolba sapagkat dito inihain ang nasabing usapin, nakatunganga naman ang taumbayan. Walang pumapansin sa mga problema ng bayan sapagkat ang inaatupag ng ating mga lider ay ang pamumulitika at ang kani-kanilang mga personal na interes. May mga nagsasabi na maaaring lalo pang gumulo ang kalagayan ng ating bayan sanhi sa kasong ito ni FPJ. May mga tumitiyak na mag-aalsa ang mga sumusuporta kay FPJ kung ito ay mapapatalsik bilang kandidato sa pagka-presidente sa darating na eleksyon sapagkat naniniwala ang mga ito na ang kaso ay paninira lamangk ay FPJ upang hindi ito manalo. Lumilitaw na nakagapos ngayon ang bayan. Hindi pa man lumalabas ang pasya ay talo na kaagad ang bayang Pilipinas sapagkat hindi hustisya at kung ano ang tama ang pinaninindigan.</body>
<link>http://www.philstar.com/Article.aspx?articleId=236049&amp;publicationSubCategoryId=94</link>
</article>
<article>
<title>Uubusin ang Oposisyon</title>
<author>PANAGINIP LANG Ni Nixon T. Kua</author>
<date>
<month>January</month>
<day>22</day>
<year>2004</year>
</date>
<body>Hindi tatantanan ang isyu ng citizenship ni Fernando Poe Jr. at sa dami ng mga dokumentong nilabas laban sa Hari ng Pelikulang Pilipino ay madidisqualify ito. Mahirap natin husgahan kung totoo o hindi ang mga dokumento pero tunay na katakataka ang timing na pag-uungkat sa kaso ng citizenship ni FPJ. Pero ano ang magagawa niya, sumali siya sa magulong mundo ng pulitika kaya dapat ay humanda siya dahil tiyak hindi lang iyan ang ibabato laban sa kaniya.&amp;nbsp; Isa pa, dapat tandaan ni FPJ na bukod sa dumi ng pulitika, bulok na bulok ang style ng kampo ni Madam Senyora Donya Gloria at gagawin nila lahat para lang manalo. Sa salitang English nga ay vicious at may killer instinct ang administrasyon at mga kampon ni Madam Senyora Donya Gloria.&amp;nbsp; Sa tindi ng kanyang dirty tricks o special operations group na deretsong kumukuha ng kautusan kay JOSE PIDAL at sa mga sikat na miyembro ng THE FIRM, ang plano nila ay burahin ang lahat ng oposisyon sa bayan para wala ng kalaban si Madam Senyora Donya Gloria.&amp;nbsp;&amp;nbsp; Inumpisahan na ang pagyari kay FPJ at mahirap lusutan ito ng Panday dahil hindi na pelikula ito.&amp;nbsp; Ang may tangan ng magic rito ay ang mga alipores at kampon ni Madam Senyora Donya Gloria.&amp;nbsp; Hindi siya dapat umasa na magiging parehas sa kaniya ang Comelec at lalo na ang Korte Suprema na siyang magiging final na magdedesisyon para sa kaniya.&amp;nbsp; Malungkot at masakit sabihin pero out na siya at ang next target naman ng administrasyon ay si Sen. Ping Lacson.&amp;nbsp; Hindi magtatagal at malamang paglathala nito ay muli na namang sisikapin ng mga alipores ni JOSE PIDAL na buhayin ang kaso ng kuratong baleleng.&amp;nbsp;&amp;nbsp; Bagamat makailang beses ng natapos ang kaso at napawalang sala si Sen. Ping Lacson ay magkakaroon ng mga bagong ebidensiya kuno ang prosecution.&amp;nbsp; Pipilitin nilang buksan muli ang kaso at kung hindi pumayag si Judge Yadao na nagdismiss na ng kaso ay malamang siya pa ang masuspindi.&amp;nbsp; Ayon sa ilang kakampi ni JOSE PIDAL na kinokonsiyensiya na ay walang tigil ang paghahanap ng butas laban kay Judge Yadao upang maalis ito sa kanyang puwesto at ng mawala ang balakid na pumipigil sa pag-aaresto kay Ping.&amp;nbsp; Hindi malayong mangyari ito dahil kontrolado na ng&amp;nbsp; Malakanyang ang Supreme Court kaya pag nawala si Judge Yadao ay bata nilang huwes&amp;nbsp; ang papalit na siyang agad agad bubuksan ang kaso at mag-iisyu pa ng warrant of&amp;nbsp; arrest na magpapakulong kay Sen. Ping.&amp;nbsp; Ubos na ang oposisyon,&amp;nbsp; wala na at tuloy na ang pagdiriwang ng Malakanyang.&amp;nbsp; Marahil tatanungin nyo paano si dating Education Secretary Raul Roco, alam ng mga alipores ni Madam ang mga tinatago niya, pati na ang kanyang karamdaman.&amp;nbsp; Ilalabas lang nila ito at parang magic wala na rin.&amp;nbsp; Matitira na lang si Eddie Villanueva at kahit na hindi na galawin, tapos na ang boksing, panalo na by default si Madam Senyora Donya Gloria at tuloy ang ligaya ni JOSE PIDAL at ang paglipad ng MAHIWAGANG BAG.&amp;nbsp; Malungkot na scenario pero sinaplano na at sinasakatuparan na ng Malakanyang. Gumugulong na ang operasyon nila at nagtatapon na ng pera at gumagamit na ng matinding impluwensiya ang mga JOSE PIDAL and THE FIRM BOYS.&amp;nbsp; Sambayanan na lang ang balakid sa kanilang mga plano at ang katanungan ay kikilos ba ang nakararami, kasama ang masa at ang mga dismayadong miyembro ng civil society para pigilan ito. Kayo mga kaibigan, papayag ba kayo?&amp;nbsp; Text lang sa 09272654341 para sa inyong kasagutan.&amp;nbsp; * * * Ngayong pinahinto ng Korte Suprema ang pagbitay sa dalawang kidnapper dahil may mga bagong ebidensiya at pag-aaralan pa, bakit hindi mga drug lord na lang ang unahin.&amp;nbsp; Sa mga drug lord, lalo na yung mga dayuhan ay tiyak tayong may kasalanan sila dahil imposible namang planted evidence ang ginawa ng ating mga awtoridad sa dami ng mga bawal na gamot na nasabat sa kanila.&amp;nbsp; Guilty sila at dapat nga palamon sa kanila ang mga illegal na gamot. Unahin natin sila at magsisilbi pa itong babala sa buong mundo na seryoso tayo sa ating kampanya laban sa illegal na droga.&amp;nbsp; Iba ang epekto pag dayuhan ang tinuluyan at patunay na hindi biro ang pagpapatupad natin ng batas. Lagi nating alalahanin ang mga kapit-bahay nating bansa na walang droga dahil hindi sila nag-aatubili na ipatupad ang kanilang batas at bitayin ang mga drug lord.&amp;nbsp; Tandaan rin natin na nagpulasan at natakot magpunta sa atin ang mga yan ng tinuluyan ng yumaong Pangulong Ferdinand E. Marcos si Lim Seng, isang kilalang drug lord. Madam Senyora Donya Gloria, unahin ang mga drug lord at hindi lang mga negosyanteng nabibiktima ng kidnapping ang matutuwa, lahat masisiyahan kung lilipulin ang mga yan.&amp;nbsp;&amp;nbsp; * * * May halong pulitika ang pgpunta n Gloria s sinlog s cebu  09182537542. kung manalo si fpj o lacson ay uneducated pa karamihan sa mga filipinos  09186506289.&amp;nbsp; namamayagpag pa rin ang jueteng d2 sa masantol pampanga, mismong sa loob ng munisipyo may nagpapataya  09169940727. Kampanya nga un bt nung vice pres plang gma d cya punta pista ng quiapo at cebu now nir na election lhat klase pista bk punta gma  09193836898.&amp;nbsp;&amp;nbsp; kung 220 n d cya nngangampanya dpat noon p cya dumdlo s mga gnyan okasyon style mo gma bulok hltang nngangampanya  09208425716.&amp;nbsp;&amp;nbsp; Ntuwa kming mga tga cebu s pkkisa nn pres. Gma s aming sinulog  09273066337.&amp;nbsp;&amp;nbsp; Para sa anumang reaksyon, sumulat lang sa nixonkua@yahoo.com o kayay magtext sa&amp;nbsp; 09272654341. Mapapakinggan&amp;nbsp; niyo rin po ang inyong lingkod sa DZEC 1062 mula 4:30 hanggang 6:00 ng hapon tuwing Lunes at Miyerkules.</body>
<link>http://www.philstar.com/Article.aspx?articleId=236055&amp;publicationSubCategoryId=94</link>
</article>
<article>
<title>US of A nakikialam sa NAIA</title>
<author>ORA MISMO Ni Butch M. Quejada</author>
<date>
<month>January</month>
<day>22</day>
<year>2004</year>
</date>
<body>HALOS magkagulo ang mga pasahero sa departure area ng NAIA Terminal 1 nang ipatupad ng mga Amerikano ang matinding security measures sa lahat ng mga pasaherong umaalis ng airport. Saksakan ang haba ng pila rito, parang EDSA sa tindi ng traffic ng mga vehicles. Nanggagalaiti sa buwisit ang mga Arabo porke saksakan ng init at umaalingasaw ang baktol nito sa kilikili na ikinagagalit naman ng ibang pasahero. Halos mabalam ang flight operations ng ibat ibang airlines dahil sa tindi ng pila. Pinaghuhubad kasi ng mga sapatos ang lahat ng passengers mapa-bata o matanda, guwapo o pangit, may ngipin o wala, basta ang importante sa ipinaiiral na security measures ng Kano ay dapat sundin ng Pinoy sa NAIA. Ang grupo ng Transportation Safety Administration (TSA) sa ilalim ng US Homeland Security ang nagsagawa ng security audit sa nasabing paliparan. Sabi ng mga Kanong nakikialam sa operasyon sa NAIA ay kulang pa raw ang ipinatutupad na security measures ng PNP-ASG at pamunuan ng MIAA sa airport. Sabi ng ilang foreign passengers, dapat ang US flights lamang ang kanilang binibigyan ng todo security dahil nasa kanilang bayan ang threat ng terrorism. Ayon sa ilang Arabo, mukhang napa-praning na ang mga Kano porke hindi nila maintindihan kung sino ang kanilang kalaban. Pati sarili nilang anino ay kinatatakutan nila. Hindi biro ang nagiging epekto ng ipinatutupad na security sa airport dahil napakaraming nagrereklamong pasahero. Siguro, dapat alalahanin ng mga Kano na wala pang nakakalusot na terorista sa NAIA dahil mabagsik pa sa mga asong dobberman ang security personnel dito. Hindi man kasing moderno ang mga security equipments sa NAIA, matalas naman ang pang-amoy at mga mata ng mga security personnel dito. Kung tutuusin, dapat ang mga Kano ang mag-training sa Pinas para malaman nila ang tindi ng mga Pinoy. Inaangat natin sa Pinas ang turismo para gumanda ang takbo ng ekonomiya pero patuloy tayong tinatakot ng mga Kano kaya nagkakaletse-letse ang sigla ng ating bayan. Kung ganito ang ginagawa ng Kano sa airport, malamang mawalan ng gana ang mga turista na magpunta sa atin. Kaya mas mabuti pa siguro kung sa kangkungan na lamang natin iiwan ang mga Kano para wala tayong makakaaway at hindi malagay sa panganib ang Philippines. &amp;quot;Umaksyon si MIAA general manager Ed Manda tungkol sa isyung ito,&amp;quot; anang kuwagong urot. &amp;quot;Ano ang ginawa?&amp;quot; tanong ng kuwagong haliparot. &amp;quot;Kailangan ang mga US bound airlines lang ang dapat burikihin ng mga Kano,&amp;quot; anang kuwagong SPO-10 sa Crame. &amp;quot;Dapat lang para hindi mabuwisit ang ibang pasahero ng ibang airlines.&amp;quot; &amp;quot;Dyan ka tama, kamote.&amp;quot;</body>
<link>http://www.philstar.com/Article.aspx?articleId=236056&amp;publicationSubCategoryId=94</link>
</article>
<article>
<title>EDITORYAL - Kung Pinoy si Panday dapat patunayan</title>
<author></author>
<date>
<month>January</month>
<day>23</day>
<year>2004</year>
</date>
<body>MAINIT na mainit na isyu ang citizenship ni action king Fernando Poe Jr. Hindi raw siya Pilipino ayon sa mga nakuhang dokumento. Ang kanyang ama raw ay isang Spanish samantalang ang kanyang ina naman ay isang American. At ang matindi, hindi pa siya legitimate na anak sapagkat ang kanyang ama ay hindi kasal sa kanyang ina. Noong Martes, naglabasan sa maraming diyaryo ang paid advertisement ng umanoy pekeng birth certificate ni FPJ. Lalo nang naging bukambibig ang pangalan ni FPJ. Isang araw bago lumabas ang paid advertisement sumugod sa Commission on Elections (Comelec) ang mga supporters ni FPJ at sumisigaw na &amp;quot;Pinoy si Panday&amp;quot;. Sa bansang ito kung sino ang inaapi at binabatuk-batukan ang nakakukuha ng simpatya. Kung underdog tiyak na ang tagumpay. Napakadaling manalo lalo na kapag kandidato. Maski sa pelikula ni FPJ, underdog muna ang papel niya. Nagpapasuntok muna siya nang maraming beses hanggang sa magkadugu-dugot magkasugat-sugat ang katawan at mukha. Pero mababago ang senaryo kapag unti-unti nang bumabangon ang bida at rarapiduhin na ang kalaban nang walang patid na suntok. Panalo na. Umabot na hanggang sa Senado ang isyu sa citizenship. Tatlong empleado ng National Archives ang tumestigo sa Senado kamakalawa at inaming tinulungan nilang mag-fabricate ng documents para mapalabas na si FPJ ay hindi natural-born Pilipino. Inutusan umano sila ni National Archives Director Ricardo Manapat. Itinanggi naman ni Manapat ang alegasyon ng tatlo. Sa bansang ito ay naging kaugalian na ang pagbabatuhan ng mababantot na putik ng mga kandidato. Hahalukayin ang lahat nang maaaring mahalukay. Gagamit nang pera para sirain ang kalaban sa pulitika. Pera-pera lamang ang katapat para makagawa ng mga balitang hango sa malikot na imahinasyon. Hindi na bago ang pagwasak sa kalaban kapag panahon ng eleksiyon. At si FPJ ay hindi naiiba. Talagang dadaanan niya ang ganitong kalakaran. Iba kasi ang pelikula sa pulitika. Sa pelikula kita agad ng panalo kung magaling kang artista pero sa pulitika, mas maraming kontrabida. Ang isyu sa citizenship ay nararapat nang maresolba upang magkaroon ng katiwasayan. Hindi maganda sa bansa ang nangyayaring ito. Maraming problema ang bansa na dapat pagtuunan ng pansin. Pero si FPJ na rin ang makareresolba sa isyung ito. Ipakita niya ang sariling katibayan o mga ebidensiya na makapagpapatunay na siya ay Pilipino. Lahat ng dokumento na authenticated at pirmado ng mga awtoridad ang kailangan niyang maipakita. Kapag nagawa niya ito, tiyak na mahihinto na ang pagbabatuhan ng putik.</body>
<link>http://www.philstar.com/Article.aspx?articleId=236143&amp;publicationSubCategoryId=94</link>
</article>
<article>
<title>Media nadadala sa propaganda</title>
<author>SAPOL Ni Jarius Bondoc</author>
<date>
<month>January</month>
<day>23</day>
<year>2004</year>
</date>
<body>HUMIYAW agad ang kampo ni FPJ sa pagkilala ng Comelec sa paksiyon ni Ping Lacson sa LDP. Kesyo hinimas daw ng Malaca&amp;ntilde;ang ang Comelec na hatiin ang oposisyon, na pabor kay GMA. Wala namang pruweba pero kinagat agad ng media ang paratang. Teka nga muna, sino ba ang nakinabang sa pagkilala ng Comelec? Di bat si Lacson, na puwede na ngayong makihati kay FPJ sa mga kopya ng election returns? Kaya nga dinala ni LDP chairman Ed Angara ang kaso sa Korte Suprema, dahil ayaw niyang mabawasan ang mga kopya ng kakamping FPJ. Kung ganun, di bat si Lacson dapat ang akusahan ng paghimas sa Comelec, kung may pruweba man? At tingnan ang pagbotong 5-2 ng pitong commissioners. Sina Rufino Javier, Ralph Lantion, Luz Tancangco, Mehol Sadain at Resurrecion Borra ang bumoto para kay Lacson. Sina Ben Abalos at Florentino Tuason ang kontra. Di bat apat sa lima ay hinirang sa Comelec ni Erap Estrada nung presidente pa siya at PAOCTF chief si Lacson? Kanino ba kampi si Erap, kundi kay FPJ at Lacson? At di ba winawasiwas ng oposisyon ang huling survey kung saan nangungulelat daw si GMA kina FPJ, Raul Roco at Lacson? Kung ganun, e di si Roco ang mas papaboran ng pagkahati nina FPJ at Lacson. Ganun din ang istorya sa pakanang No-El (no election). Binalaan agad ng oposisyon na magkakagulo kung hindi ituloy ng administrasyon ang eleksiyon. Pero hindi naman Malaca&amp;ntilde;ang ang may pakulo ng plano. Nangunguna sa mga pumirma sa manifesto, na ipagpaliban ang halalan at iupo muna ang militar, si Linda Montayre. Si Montayre ay matinding kritiko ni GMA. Kaalyado nito si Juan Ponce Enrile, na nasa senatorial ticket ni FPJ. Pero pinaandar naman agad ng media ang pagbibintang sa Malaca&amp;ntilde;ang. Bakit sa administrasyon ibinibintang ang ginagawa ng mga kalaban nito? Hindi ba ito propaganda? Okay lang kung nais kumampi ng mga taga-media sa kung sinong kandidato. Pero diretsong balita sana ang ilahad, hindi haka-haka.</body>
<link>http://www.philstar.com/Article.aspx?articleId=236161&amp;publicationSubCategoryId=94</link>
</article>
<article>
<title>EDITORYAL - Huwag makisawsaw nang di-batikusin</title>
<author></author>
<date>
<month>January</month>
<day>24</day>
<year>2004</year>
</date>
<body>KAPAG patuloy na nakialam ang Commission on Elections (Comelec) sa citizenship issue ni Fernando Poe Jr. parang hinalong kalamay na. Hindi na malaman kung ano ba talaga ang papel ng Comelec sa nalalapit na election sa Mayo. Maaaring sa dami ng sawsawang isyu hindi na magawa ang kanilang trabaho para makahabol sa tamang petsa ng election. Mahigit apat na buwan na lamang at election na at pinagdududahan kung makakaya ng Comelec na matapos ang sangkaterbang trabahong nabitin dahil sa kapalpakan ng automation project. Ibinasura ng Supreme Court ang kontrata ng Mega-Pacific dahil sa bidding controversy. Ang kontrata ay nagkakahalaga ng P1.3 billion. Nakapagbayad na ang Comelec nang may P849,167,697.41. Sa dakong huli inamin ng Comelec na nagmadali nga sila sa proseso. Ang pag-amin ay lalo pang nagbaon sa Comelec sa malalim na hukay. Walang magawa kundi magbalik sa dating sistema na &amp;quot;manu-manong&amp;quot; bilangan. Ang tanong ay kung makakaya ng Comelec na magtrabaho para maabot ang deadline. Makaraan ang pagbasura sa kontrata may mga sumulpot pang dahilan ang Comelec na kaya nagkaroon ng problema sa automation ay dahil sa budget deficit. Ang gobyerno ni President Arroyo ang pinagbalingan. Makaraang mapahiya ay nagturo pa at nanisi para marahil makabawi sa kinahulugang hukay ng kontrobersiya. Ngayon ngay ang pakikisawsaw sa isyu ng citizenship ni FPJ ang kanilang binabalingan. Sa isang media forum sinabi ni Comelec Chairman Benjamin Abalos na hindi dapat kuwestiyunin ang kanilang jurisdiction sa citizenship issue sapagkat nai-submit na ito sa kanila ng bawat partidong sangkot kaya may karapatan silang resolbahin. Hindi raw matatakot ang Comelec sa paggawa ng favorable ruling sa petisyon ng pagkuwestiyon ng citizenship ni FPJ. Marami raw pagbabanta silang natatanggap tungkol sa isyung ito. Matindi ang pressure sa kanila subalit gagawin nila ang inaakala nilang tama. Nagbanta ang mga supporters ni FPJ na magsasagawa sila ng protesta kapag nadisqualify ito sa presidential race. Nababaling sa ibang isyu ang paningin ng Comelec at hindi ang kanilang trabaho. Mas makabubuti kung pagtuunan nila ng pansin ang may kinalaman sa manu-manong bilangan at hindi ang citizenship ng kandidato. Bahala na ang Korteng mag-decide kung idi-disqualify o hindi si FPJ. Ipakita ng Comelec na mayroon pa rin silang natitirang kredibilidad sa kabila na nabahiran na ng putik dahil sa palpak na automation project. Ang tunay na trabaho ang kanilang atupagin at hindi ang iba na mayroon namang legal na nangangasiwa. Patuloy silang babatikusin kung ipipilit ang pakikisawsaw.</body>
<link>http://www.philstar.com/Article.aspx?articleId=236264&amp;publicationSubCategoryId=94</link>
</article>
<article>
<title>Never say die!</title>
<author>AKSYON NGAYON Ni Al G.Pedroche</author>
<date>
<month>January</month>
<day>24</day>
<year>2004</year>
</date>
<body>NAGDESISYON na ang Commission on Elections sa petisyon na diskuwalipikahin sa pagkandidato sa panguluhan si Fernando Poe Jr. dahil siyay isang dayuhan. Wala raw masilip na dahilan ang Komisyon upang idiskuwalipika si FPJ. Ngunit ang mga advocate ng disqualification ay nagmamatigas at ayaw sumuko. Kahapon din, matapos nagpalabas ng ruling ang COMELEC na wala itong masilip na dahilan para diskuwalipikahin si FPJ, ang pagkuwestyon sa citizenship ng aktor ay isinampa sa Korte Suprema. Isang 18-pahinang petisyon kaugnay nito ang iniharap sa Korte nina Atty. Ma. Janette Tecson at Atty. Felix Desiderio. Totoo na kahit sinong mamamayan ay may karapatang kuwestyonin ang pagkatao ng isang tumatakbo for public office. Karapatan ng bawat Pilipino na siguruhin na ang mga naluluklok sa mataas na puwesto ay yaon lamang karapat-dapat. Ganyan ang diwa ng demokrasya. Ngunit paanong malalaman kung ang reklamo laban sa isang kandidato ay nanggagaling sa nagmamalasakit na taumbayan at hindi lang isang paninira ng mga katunggali sa politika? At sino sa mga malalakas na katunggali ni FPJ ang nagpapasimuno ng demolisyon? Si Presidente Gloria o si Senador Lacson? Siguroy ibase natin ang konklusyon sa kung sino ang higit na makikinabang sa sandaling ma-itsa puwera si FPJ sa eleksyon. Kaya sa palagay ko, tamang idulog sa Mataas na Hukuman ang isyung ito para tuluyan nang maresolba. Kung ipapahayag ng Korte na si FPJ ay tunay na Pilipino o hindi, ang desisyon ay dapat igalang. At sa sandaling mag-ruling ang Mataas na Korte, dapat na ring tumigil yung mga kumukuwestyon sa pagkamamamayan ni FPJ, concerned citizen man o mga politikong gumagawa ng demolition job. Kung puro bangayan sa pulitika ang mangyayari, wala nang kahihinatnang mabuti ang ating Inambayan. Sana, sana lang, ikonsidera natin ang paghalal ng isang Pangulong tunay na maka-Diyos. Hindi gumagawa ng dirty tricks, hindi naninira at malinis kung lumaban dahil ang lakas ay galing sa itaas. God bless Bro. Eddie!</body>
<link>http://www.philstar.com/Article.aspx?articleId=236281&amp;publicationSubCategoryId=94</link>
</article>
<article>
<title>Onli en da Philippines: Ang nagpaparatang ang inaakusahan</title>
<author>HALA BIRA! Ni Danny Macabuhay</author>
<date>
<month>January</month>
<day>24</day>
<year>2004</year>
</date>
<body>EWAN ko kung bakit nauso dito sa atin na sa bandang huli ang umaakusa ang nagkakasala at napaparusahan kaysa sa inaakusahan. Siguro naman ay hindi na lingid sa inyong kaalaman ang gusto kong sabihin sapagkat malimit nang nangyayari ang bagay na ito dito sa ating bayan. Nakakatakot isipin na baka ito na ang maging kaugalian dito sa Pilipinas nang dahil sa naulit na naman ang pangyayaring ito ngayon. Isa sa mga pangunahing laman ng mga balita sa kasalukuyan ay ang tungkol sa inihaing kaso sa Comelec ng magkapatid na abogadong sina Victorino at Andresito Fornier laban kay Fernando Poe Jr. na isa sa mga kumakandidato sa pagka-presidente sa darating na eleksyon. Ayon sa magkapatid na abogado, si FPJ diumano ay dapat na ma-disqualify sapagkat pineke nito ang dokumentong isinumite niya sa Comelec na nagsasaad na ang aktor ay isang natural-born Filipino na kinakailangan, ayon sa ating Saligang Batas. Pati istorya ng buhay at pagkatao ng mga magulang at ninuno ni FPJ ay nabulatlat tuloy. Ang nakakagulat ay habang tumatagal, unti-unting nababaligtad ang drama. Ang nagiging walanghiya ay ang Fornier brothers na sila pa ngayon ang kinakasuhan at ang hinihingi pa ay ang mapatalsik sila bilang mga tunay na abogado. Hindi pa ito. Ang Director ng National Archives Office na si Ricardo Manapat na siyang hiningan ng tulong ng magkapatid na Fornier upang magsaliksik sa kanilang mga kailangang dokumento ay pinatatanggal din sa kanyang tungkulin at kinakasuhan na rin. Subalit ang pinakamatindi ay ang kawalan ng delikadeza at pagpapakita ng kapangyarihan ng ilang miyembro ng ating Senado na nagpatawag ng hearing upang imbestigahan (in aid of legislation kuno) ang citizenship case na ito laban kay FPJ. Ang nangunang nagpanukalang tumawag ng Senate Committee hearing at gisahin dito ang mga Forniers at Director Manapat at iba pa ay sina Sen. Tito Sotto, Sen. Nene Pimentel at chairman ng committee na si Sen. Ed Angara. Ang mga ito ang nagmamanok at nasa likod ng kandidatura ni FPJ. Ang isa pang masakit ay nang imbitahan ng committee ang tatlong empleyado ni Manapat upang alipustahin at baligtarin ng mga ito ang mga pahayag ng kanilang hepe. Tama ba ang ginawa ng mga senador na ito na hindi na isinasaalang-alang kung ano ang sasabihin ng taumbayan? Hindi na sila nahiya o nakonsensiya man lamang. Bakit nila kailangan pang sapawan pa ang Comelec na siyang dapat na duminig at humawak ng nasabing kaso sapagkat dito ito inihain? Sa mga gawaing katulad nito, lalong nababawasan ang respeto at kredibilidad ng ating mamamayan sa mga miyembro ng Senado.</body>
<link>http://www.philstar.com/Article.aspx?articleId=236282&amp;publicationSubCategoryId=94</link>
</article>
<article>
<title>Pag-aari sa lupa</title>
<author>IKAW AT ANG BATAS Ni Atty. Jose C. Sison</author>
<date>
<month>January</month>
<day>24</day>
<year>2004</year>
</date>
<body>Kaso ito ng isang lupa at gusali na nabili ng isang bangko mula kay Menardo noong 1981. Ang nasabing gusali ay lumampas ng 124 sq.m. sa katabi nitong lupa na pag-aari rin ni Menardo. Upang malunasan ang pagsaklaw sa lupa, inalok ni Menardo ang bangko na bilhin na ito. Pumayag ang bangko subalit hindi na rin natuloy ang bilihan dahil naisangla ito ni Menardo sa ibang bangko. Samantala, di kalaunan ay naibenta ito ni Menardo kay Gene. Taong 1993, inalam ni Gene ang totoong sukat ng kanyang nabiling propyedad at dito ay natuklasan niya na ang katabing gusali ay sumaklaw sa kanyang lupa ng 124 sq.m. Tumanggi ang bangko sa kanyang hiling na alisin nito ang bahagi sa kanyang lupa matapos ng dalawang beses na pagsulat niya rito. Kaya, napilitan siyang sampahan ng reklamo ang bangko upang mabawi niya ang pag-aari at pamumusesyon sa lupa kasama na rin ang bayad-pinsala. Pinaboran ng Regional Trial Court (RTC) si Gene at ideneklara siyang tunay na may-ari ng 124 sq.m. na bahagi. Inatasan din ng korte ang bangko na alisin ang anumang mehora na sumaklaw sa lupa ni Gene. Kinumpirma ito ng Court of Appeals (CA). Kwinestyun ng bangko ang desisyon ng RTC at CA. Ayon sa bangko, builder in good faith daw ito kaya may karapatan itong papiliin si Gene na bilhin ang bahagi ng gusali o kaya ay bayaran na lamang ng bangko ang lupa nitong nasaklaw ayon na rin sa Artikulo 448 ng Kodigo Sibil. Tama ba ang bangko? HINDI. Sa kasong ito, sa simula pa nang bilihin ng bangko ang lupa at gusali mula kay Menardo, nagkaroon na ito ng kaalaman ng nasabing pagsaklaw ng nabiling gusali sa bahagi ng lupang katabi nito. Hindi maaaring gamitin ng bangko ang artikulo 448 dahil tumutukoy lamang ito sa bahagi ng lupa kung saan ang pag-aari nito ay inaangkin ng dalawang partido kung saan ang isang partido ang nagtayo ng isang gusali o mehora sa lupa na hindi niya pag-aari. Samantala sa kasong ito, si Menardo ang nagtayo ng gusali at siya rin ang tunay na may-ari ng lupa. Kaya, hindi maaaring gamitin ng bangko ang artikulo 448 sa kasong ito (PNB vs. De Jesus , G.R. No.149295September 23, 2003).</body>
<link>http://www.philstar.com/Article.aspx?articleId=236292&amp;publicationSubCategoryId=94</link>
</article>
<article>
<title>Kawawang Batangas</title>
<author>PANAGINIP LANG Ni Nixon T. Kua</author>
<date>
<month>January</month>
<day>24</day>
<year>2004</year>
</date>
<body>Magaling ang panunungkulan ni Herminigildo &amp;quot;Dodo&amp;quot; Mandanas bilang gobernador ng probinsiya ng Batangas.&amp;nbsp; Sa kaniyang tatlong termino na katumbas ay siyam na taon bilang puno ng nasabing lalawigan ay nakita natin ang pag-unlad at lalong pagganda ng naturang probinsya.&amp;nbsp; Nuong una siyang lumahok sa halalan sa pagka gobernador marami ang nagaakala na hindi siya uubra dahil kakaiba siya sa ibang mga pulitiko.&amp;nbsp; Walang yabang sa pananalita, malumanay, pinong kumilos at tunay na relihiyoso.&amp;nbsp; Hindi siya kagaya ng ibang mga pulitikong Batangueno na malaki ang boses, matikas kumilos at maraming bodyguard na nakasunod.&amp;nbsp; Sabagay hindi lang sa Batangas uso ang ganuong uri ng mga pulitiko. Mga warlord baga.&amp;nbsp; Inaalala nga ng iba ay paano raw tatangapin si Dodo dahil kilala ang mga Batangueno sa pagiging matapang at makisig.&amp;nbsp; Si Dodo naman ay soft spoken, refined kumilos at biro nga ng iba ay parang pari kung saan hindi ka magaatubiling ipagtapat sa kaniya ang iyong problema, kahit mga suliraning personal.&amp;nbsp; Pero nanalo siya at umpisa ng manungkulan bilang gobernador ay maayos ang naging palakad ng probinsiya.&amp;nbsp; Maraming mga bagay na nagawa at pinatunayang hindi lulustayin ang pera ng mga Batangueno.&amp;nbsp; Mga tamang mga proyekto kaya sa sumunod pang dalawang halalan ay halos walang kalaban.&amp;nbsp; Ngayon nga lang, hindi na siya maaaring tumakbo bilang Gobernador, naka-tatlong sunod na at pinagbabawal ng ating konstitusyon. Pinatunayan niyang muli ang kanyang pagiging disente, kesa patakbuhin ang kamag-anak, ay tumatakbo na lang siya ngayon bilang kongresista sa isang distrito sa Batangas.&amp;nbsp; Karamihan sa mga ibang pulitiko ang pinatatakbo ay asawa, anak, kapatid, magulang o iibang kamag-anak.&amp;nbsp; Siyanga pala, walang asawa o anak na maaaring patakbuhin si Dodo dahil binata siya.&amp;nbsp; Nais niyang makapag-silbi pero ngayon bilang kongesista naman, wala siyang kalaban kaya tiyak siyang panalo.&amp;nbsp; Kaso nga lang sino ang malamang na papalit sa kaniya sa pagka-Gobernador.&amp;nbsp; Dalawa ang maganda raw ang laban sa pagiging punong lalawigan, si dating Justice Secretary Hernando Perez&amp;nbsp; ni Madam Senyora Donya Gloria na hanggang ngayon ay hindi maipaliwanag ang kontrobersyal na dollar account niya sa Coots Bank sa Hongkong.&amp;nbsp; Ang salaping ito ay tinukoy ni dating Kongresista Mark Jimenez na galing sa isang dayuhang kumpanya at kahati pa ang ilang mga matataas na opisyal ng administrasyon ni Madam Senyora Donya Gloria.&amp;nbsp; Katanungan nga ay totoo kaya na $2 milyon lang ang napunta kay Nani at ang iba ay napunta kay JOSE PIDAL.&amp;nbsp; Palagay niyo? Text ng kasagutan sa 092726564341.&amp;nbsp; Kailanman ay hindi niya maipaliwanag at napakalaking halaga nito para kalimutan ng tuluyan.&amp;nbsp; Sa kasaukuyang palitan ang katumbas ng $14 million dollar ay mahigit sa P700 milyong piso.&amp;nbsp; Ang isa pang malakas ay alkalde ngayon ng bayan ng Santo Tomas. Si Mayor Armand Sanchez.&amp;nbsp; Bagamat hindi napapatunayan ay alam ng lahat na konektado sa jueteng.&amp;nbsp;&amp;nbsp; Ayon sa ating sources, kada bayang pasyalan ni Mayor Sanchez ay nagbibigay siya ng kontribusyon na malaking halaga kahit malayo pa ang kampanya.&amp;nbsp; Alam ng lahat ng Batangueno ang kanyang negosyo at kahit bulag, pipi at bingi ay alam ito.&amp;nbsp; Ang iba pang lalaban ay mahina raw ayon pa rin sa ating mga nakakausap kaya hayan, pagkatapos ng siyam na taon ng isang magaling na Gobernador, ang pagpipilian nyo ay natitira sa isang kumita ng milyun milyon galing sa kumpayang responsible sa tuloy na pagtaas ng ating kuryente at sa isang kumita rin ng milyon milyon galing naman sa jueteng.&amp;nbsp; Kawawang Batangas.&amp;nbsp; Ngayon ko naisip, sana walang term limit pag gusto ng sambayanan dahil kung si Gov. Mandanas pa rin, wala pa ring talo. Parang nasa gitna ka ng puno na may Leong gutom sa baba na naghihintay at may malaking ahas sa taas na tinitingnan ka.&amp;nbsp; KAWAWANG BATANGAS! * * * Tuloy ang panloloko ng ilang taong sasabihin sa inyo na tatama kayo ng malaking halaga pero kailangan niyo magbigay ng maraming load sa kanila upang lumaki ang tsansa o di kayay magbigay ng processing fee na ilang libo.&amp;nbsp; Mayruong ginagamit ang PAGCOR, PCSO at ngayon pati mga kandidato.&amp;nbsp; Inuulit ho namin,&amp;nbsp; racket yan at lolokohin lang kayo.&amp;nbsp;&amp;nbsp; Pag kinontak kayo, kadalasan pa ay attorney raw, ipagbigay alam sa awtoridad upang mahuli sila.&amp;nbsp; * * * Gus2 ko ang style ni bro. Eddie wla cnicraan seryoso s hangaring ibangon ang Pinas  09183070950.&amp;nbsp;&amp;nbsp; uubusin lhat ang mga nkharang s daan n gma, ggawa ng mga magic pra mpaalis c fpj at ping. Kng mgkgnon taong bayan llabas kuntra gma  09273831369.&amp;nbsp; iniisa isa&amp;nbsp; nla mga klban n gma kc alam nlang mlkas klaban nla. Hlata na cla kc til june 30 nlang cla  09197958871.&amp;nbsp; Senyrita madam pidal Gloria ayw unahin druglord kc antay cya ransom kmag&amp;nbsp; anak ng drug lord pangampanya nya  09212263498.&amp;nbsp; fpj wla alam wla platporma, tago ng tago at pipi, kapag nanalo ka bulok tlaga utak ntin. Sbay2 tayo magdusa. Mbuti pa langoy papuntang hongkong  85291264288.&amp;nbsp; hindi kami papayag na maghari ang kampon ni JOSE PIDAL  09186559833.&amp;nbsp; ubcin n ang mga ala kwentang opoccyon pmpagulo lng sa Phil.  09206522580.&amp;nbsp; Pa2loy p rin ang jueteng sa paombong  09195329858.&amp;nbsp; d2 sa gen santos city c ping lacson ang number 1. ping kami  09206228715.&amp;nbsp; tkot&amp;nbsp; tlaga c madam Gloria ky fppj at ping  09168704569.&amp;nbsp; gma p rin kmi  09164773393. pano unhn c snyora glra btyn n drug lord e cmpaign mngers nya mga yn, lht huli ni recycle,fuund s elction, sn Miguel st. s mlkanyang talmak bentahn bto  09198757483. Para sa anumang reaksyon, sumulat lang sa nixonkua@yahoo.com o kayay magtext sa&amp;nbsp; 09272654341. Mapapakinggan&amp;nbsp; nyo rin po ang inyong lingkod sa DZEC 1062 mula 4:30 hanggang 6:00 ng hapon tuwing Lunes at Miyerkules.</body>
<link>http://www.philstar.com/Article.aspx?articleId=236294&amp;publicationSubCategoryId=94</link>
</article>
<article>
<title>EDITORYAL - Bansa ng mga peke</title>
<author></author>
<date>
<month>January</month>
<day>25</day>
<year>2004</year>
</date>
<body>PEKENG diploma, pekeng pera, pekeng titulo ng lupa pekeng CDs at ngayoy pekeng dokumento ng ama ni presidentiable Fernando Poe Jr. Iba na ito. Lumalawak ang galing ng mga Pinoy sa pamemeke. Mahusay magduplikado. Kung nagsasabi ng totoo ang tatlong tauhan ni National Archives chief Ricardo Manapat na inutusan lamang sila para pekein ang dokumento ni FPJ, nakatatakot na hindi lamang birth certificate ang maaaring gawin. Maraming bagay ang marami pang pekein na magdudulot ng kasiraan sa bansa. Mayroon pa bang magtitiwala kung malaman ng buong mundo na sanay mameke ang mga Pilipino. Hindi na gugustuhing magpunta ng mga dayuhan dito sapagkat narito na lahat ang manloloko at mandarambong. Umanoy pinilit sina Remmel Talabis, Vicelyn Tarin at Emman Llamera na i-forged ang dokumento ng ama ni FPJ para madisqualify ito para tumakbong presidente. Gayunman, itinanggi ni Manapat ang alegasyon at sinabing ang dokumento ay authentic. May galit umano sa kanya ang mga empleado ng Archives na kinabibilangan nina Talabis, Tarin at Llamera. May ilalabas umano siyang mga testigo para mapatunayan ang kanyang sinasabi. Kasalukuyang naka-leave si Manapat at isang officer-in-charge ang ipinalit sa kanya ni President Gloria Macapagal-Arroyo. Lumalabas sa dokumento na si FPJ ay hindi natural born Pilipino sapagkat ang kanyang ama ay isang Spaniard samantalang ang kanyang ina naman ay isang American. Nabulgar din na hindi legitimate na anak si FPJ. Hindi kasal ang mga magulang ni FPJ. Ang pagkakasangkot ni Manapat sa umanoy pamemeke ng dokumento ay magdudulot ng lamat sa gobyerno ni President Arroyo. Dapat lamang na masibak si Manapat at saka imbestigahan kung sino ang nasa likod ng pamemeke o pagpapalsipika. Kung hindi ito gagawin ng gobyerno ni President Arroyo maaaring sa mukha nila tumalsik ang putik at maapektuhan ang pagtakbo sa May 10 elections. Tama lamang na dumistansiya si Mrs. Arroyo kay Manapat. Hindi dapat magpabagal-bagal ang gobyerno sa pagkalkal sa mga ebidensiyang may kinalaman sa pamemeke sa National Archives. Mas lalong nahaharap sa malaking problema ang bansa kapag hindi naputol ang masamang gawaing pamemeke ng dokumento.</body>
<link>http://www.philstar.com/Article.aspx?articleId=236391&amp;publicationSubCategoryId=94</link>
</article>
<article>
<title>Pag-IBIG contributions</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>January</month>
<day>25</day>
<year>2004</year>
</date>
<body>Dear Sec. Mike Defensor, Nabasa ko ang inyong kolum tungkol sa Pag-IBIG Overseas Program. Nagkaroon ako ng interes dito. Saan ba nakabatay ang aking magiging kontribusyon? Ano ba ang mga benepisyong matatanggap ko sa aking kontribusyon? At kailan ko naman ito maiwi-withdraw?May Ng Hong Kong Ang halaga ng buwanang kontribusyon ng isang OFW ay hindi lamang nakabatay sa halaga ng buwanang sahod kundi sa sariling kagustuhan din na magbigay nang mas malaking kontribusyon. Maaari kayong magbayad ng US dollar, Canadian dollar o Philippine peso batay sa halaga nito sa dollar sa araw ng pagbibigay ng kontribusyon. Marami kayong matatanggap na benepisyo at pribelehiyo sa pagiging miyembro ng POP kagaya ng pag-avail ng POP Housing Loan, Multi-Purpose Loan at Provident Benefits. Ang mga miyembro ay makakatanggap ng fixed dividends sa kanilang kabuuang hulog kung wala itong utang sa Pag-IBIG sa sumusunod na halaga: 7.5% per annum sa mga peso Contributions 3.0% per annum sa mga US$ contributions 2.5% per annum sa mga Canadian $ Contributions. Ang lahat ng inyong kontribusyon ay binibigyan ng garantiya ng ating pamahalaan. At ang inyong kontribusyon ay mananatili sa inyong pangalan kahit kayo ay lilipat ng kompanya o kung kayo ay lumipat man ng tirahan. Ang inyong inihulog ay maaaring mai-withdraw pagkatapos ng lima, 10, 15, o 20 taon batay sa membership term na pinili ng miyembro.</body>
<link>http://www.philstar.com/Article.aspx?articleId=236407&amp;publicationSubCategoryId=94</link>
</article>
<article>
<title>Mangga: Mayaman sa beta carotene at Vitamin C</title>
<author>WHAT'S UP DOC? Ni Dr. Tranquilino Elica&amp;ntilde;o Jr.</author>
<date>
<month>January</month>
<day>25</day>
<year>2004</year>
</date>
<body>BIHIRA ang nakaaalam na ang mangga bukod sa pinanggagalingan ng vitamin C ito rin ay mayaman sa beta carotene. Ang isang medium size na sariwang mangga ay mayaman sa beta carotene na naiko-convert naman nito sa vitamin A. Ang vitamin C at beta carotene ay mga antioxidants. Kapag sinabing antioxidants, sila yung mga tinatawag na lumalaban o nagsasanggalang sa katawan para maiwasan ang cancer. Kung mataas sa beta carotene ang mangga, ibig sabihin may malakas na panlaban sa cancer ang prutas na ito na karaniwang itinatanim sa bansa. Magkaganoon man, mataas sa sugar ang mangga. Ang isang katamtamang laki ng mangga ay may 14 percent sugar kaya maaaring maging dahilan ng pagkasira ng ngipin kung kakainin nang madalas. Bukod sa mataas sa sugar, ang mangga rin ay acidic. Kahit saang lugar sa Pilipinas ay maraming mangga at palatandaan na madali itong alagaan. Kapag summer ay nagdadagsaan ang kaing ng mangga na nanggagaling sa kung saan-saang lugar Pilipinas. Mababango at matatamis. Ini-export ang mangga ng Pilipinas sa ibang bansa. Tip para madaling makuha ang laman ng hinog na mangga: Hiwain ang mangga sa dalawang bahagi. Iwasan ang buto. Kapag nahiwa na, hiwain naman ang laman sa paraang crisscross at baligtarin ito at madali nang makukuha ang laman. * * * Sa mga may katanungan kay Dr. Elica&amp;ntilde;o, sumulat sa address na ito: WHATS UP DOC? Dr. Tranquilino Elica&amp;ntilde;o Jr. Pilipino Star NGAYON 202 Railroad cor. R. Oca Sts., Port Area, Manila.</body>
<link>http://www.philstar.com/Article.aspx?articleId=236408&amp;publicationSubCategoryId=94</link>
</article>
<article>
<title>Kasong FPJ lutasin na (1)</title>
<author>SAPOL Ni Jarius Bondoc</author>
<date>
<month>January</month>
<day>26</day>
<year>2004</year>
</date>
<body>BUTI na lang binara mismo ni FPJ ang banta ng mga alipores ni Erap na mag-EDSA-4 kung i-disqualify siya ng Comelec sa pagkandidato. Hindi maganda tingnan sa isang humahangad sa pinakamataas na puwesto sa bansa na gumamit ng dahas. Parte ng sumpa sa pagka-Presidente na ipagtanggol ang gobyerno, mga institusyon, at Saligang Batas. Isyu ito ng Saligang Batas. Pinapa-DQ ni Victorino Fornier si FPJ dahil hindi raw ito natural-born Filipino, labag sa probisyon na lahat ng nais maging presidente, bise, senador o congressman ay dapat likas na Pilipino. Kaya Korte Suprema ang didinig dito, ika nga ni Sen. Aquilino Pimentel, na kapartido mismo ni FPJ. Huwag sanang magtagal ang usapin sa Korte, kung saan maraming nakabinbin na kaso. Hindi makatarungan kung mangangampanya si FPJ simula Feb. 9 na may alinlangan sa kandidatura. Manlulumo ang taga-suporta, magdududa ang taga-pinansiya. Tinuro ni Fornier ang birth certificate na binigay ni FPJ sa Comelec. Petsa 20 Aug. 1939, nakasaad doon na kasal ang amang Allan Fernando Poe, Pilipino, at inang Bessie Kelly, Amerikano. Kaya lehitimong anak si FPJ. Pero hirit ni Fornier, mali o minali ang entries na ito. Naglabas siya ng marriage contract ni Allan at isang Paulita Gomez, petsa 5 July 1936, nagsasaad ng sila ay Kastila. Naglakip pa ng demanda ni Gomez, petsa 13 July 1939, sa pakikiapid ni Allan kay Bessie. At naghabol ng birth certificate ni Allan, petsa 27 Nov. 1917, na nagsasabing Kastila siya. Pinalabas ni Fornier na anak sa labas si FPJ. Batay daw sa ruling sa US vs Ong Tianse (1915), Amerikano siya. Kasi ang mga ilehitimong anak ay sumusunod sa citizenship ng ina. Pero nalagay sa alingasngas ang tatlong dokumento. Nilantad ng tatlong empleyado ng National Archives na inutusan silang doktorin ang printouts mula sa microfilm. Sumumpa man si Archives director Ricardo Manapat na hindi nila niretoke ang microfilms mismo, halata sa pahayag niya na sobra ang kontra-FPJ na interes niya sa kaso. Labag ito sa Election Code. Tapos, naghugas-kamay ang Comelec sa kaso. (Itutuloy bukas)</body>
<link>http://www.philstar.com/Article.aspx?articleId=236550&amp;publicationSubCategoryId=94</link>
</article>
<article>
<title>Mga nakulong dahil sa TANGA ang embahada natin sa Saudi</title>
<author>BAHALA SI TULFO Ni Ben Tulfo</author>
<date>
<month>January</month>
<day>26</day>
<year>2004</year>
</date>
<body>INULAN kami ng tawag sa telepono nung Biyernes matapos kong maisulat ang kalagayan ng mga nagmamakaawang nakakulong na Pilipina domestic helper (DH) sa loob ng Saudi Social Welfare Administration (SSWA) sa Riyadh. Lahat sila humihingi ng saklolo sa kolum na to. Nagawa nilang tumawag sa akin gamit ang puslit na cellphone mula sa loob mismo ng detention cell ng SSWA nung Huwebes ng umaga. Pinagpasa-pasahan nila ang cellphone sa loob ng selda habang kausap ako. Lahat sila nagmamakaawang tulungan ko silang maiparating sa ating pamahalaan ang kanilang pagdurusa. Ayon sa kanila, ang embahada raw natin ang nagpayo sa kanila na tumakas na lang sa kamay ng kanilang mga malulupit na mga amo. At ang masakit dito, mismo ang embahada natin ang nag-indorso sa kanila sa SSWA. Marami ang mga nakabasa ng aking kolum nung Biyernes. Tumawag ang mga ito sa aming tanggapan. Nag-aalala na maaaring kabilang ang kanilang mga kamag-anak na DH nagtatrabaho rin sa Saudi. Uulitin ko ang aking sinabi nung Biyernes, mga sangkaterbang TANGA at INUTIL ang mga kawani ng ating embahada sa Riyadh, Saudi Arabia. Alam ng ating embahada at OWWA sa Riyadh ang problemang ito. Subalit hindi nila ito ipinaabot sa kaalaman ng ating Department of Foreign Affairs (DFA). Maituturo ang sisi sa dating labor attach&amp;eacute; natin na pamangkin ni Santanina Rasul. Walang pakialam itong si Rasul, Ni anino raw niya hindi nakikita ng mga nagdurusang DH buti pa raw yong driver niya nakadalaw daw. Hanggat nananatiling mga TANGAT INUTIL ang mga taga-embahada at OWWA natin sa Riyadh, marami pang mga DH ang makukulong sa SSWA na hindi nakakaabot sa kaalaman ng ating pamahalaan. Para sa kabatiran ng mga nag-aalalang kababayan natin, tinututukan na raw ngayon ng DFA ang kasong ito. Sinusubaybayan na rin ng aming investigative team sa TV ang BITAG ang kilos ng ating DFA. Narito ang opisyal na listahan ng mga pangalan ng mga DH na nakakulong ngayon sa SSWA: Meriam Zainal, Annabel G. Tamayo, Sanda U. Ayada, Rosie P. Novero, Sarah Mambayao, Evangeline Rendal, Norma K. Samson, Normina Muhamad, Ma. Concepcion Demuan, Fuisa P. Kanakan, Rona P. Casumpang, Ferdaussia S. Ayyub, Aida B. de la Cruz, Anastacia I. Lerio, Mary Ann C. Danos, Faiza M. Gandawali, Misoa G. Abubakar, Virginia M. Bacucan, Armida S. Naceno, Norma K. Ahmad, Noraisa Mangakop, Maya C. Badanio, Rebecca Yaser, Leonila R. Antiampo, Luzviminda Manzano, Mornina D. Estellana, Ma. Racquel B. Diaz, Ma. Victoria Balignasay, Herlita D. Grospe, Lelia P. Mayordo, Nelma M. Villanueva, Elena M. Asim, Erlinda B. Reposan, Lenie L. Angcas, Saima K. Sagan, Rosebe Rebenio, Rowena Pacadau, Sapura Hadjid, Racquel Bajade, Nida A. Valdez, Alma E. Tendido, Saguira S. Dilna, Jubailon Muhamad, Napsa Tasid, Noroa Azhar, Liza A. Basucao, Lorna Galenzoga, Lydia Lingas, Suzette I. Acosta, Noran Tsak, Juliet Camalna, Nasma Karen, Fatima Sador, Pinning Lipas, Leticia C. Perez, Janis B. Victor, Normisa M. Garapal, Zenaida H. Mohammad, Rosalina E. Gamboa, Norma A. Magulsing, Maria A. Aciuco, Carmela C. Concepcion, Alma D. Doller, Arsiya A. Hamlon, Evelyn Detablan, Sarah Abdul, Suraida Dakuman, Josefina P. Mangarin, Salima Radjak at Angelina S. Naug. * * * Para sa inyong mga reaksiyon, sumbong at reklamo type BITAGCOMPLAINTS&amp;lt; space&amp;gt;(message) at i-send sa 2333 (Globe/TouchMobile) O 334 (Smart/TalknText). O di naman kaya sa aming hotline # (0918) 9346417 o tumawag sa mga numero 932-53-10 at 932-89-19.</body>
<link>http://www.philstar.com/Article.aspx?articleId=236553&amp;publicationSubCategoryId=94</link>
</article>
<article>
<title>'Mag-resign na kayo!&amp;quot;</title>
<author>CALVENTO FILES Ni Tony Calvento</author>
<date>
<month>January</month>
<day>26</day>
<year>2004</year>
</date>
<body>Panandaliang natakpan ang napakalaking eskandalo sa pagbili ng mga automated counting machines ng comelec na umabot sa mahigit sa p1 bilyong piso. Ito ay dahilan sa naghain ng disqualification proceedings si atty andy fornier laban kay Fernando Poe, Jr., dahil hindi daw ito filipino citizen. Naging sentro ang atensyon ng lahat ng tao ang ginawang pag-e-expose ni Ricardo Manapat, chief ng National Archives tungkol sa mg papeles ng mula sa marriage contract, ng ama ni FPJ sa isang nagngangalang Paulita Gomez. Dumistansyia agad ang Palasyo kay Manapat ng itoy patawan ng &amp;quot;forced leave of absence (bakit forced indefinite leave of absence lang, ha?)&amp;quot; dahil sa dami ng lumabas at tumestigo laban dito. Mga kasamahan din niya sa National Archives na may &amp;quot;ginawang milagro&amp;quot; itong Hepeng ito, bago tumestigo sa Comelec. May nag-text sa akin na ngayong Year of the Monkey (2004), mag-ingat sa letter M. Tatlong unggoy na daw ang gumulo sa atin. Si Mawanay, Mahusay at ngayon naman si Manapat. Sinong &amp;quot;M&amp;quot; ang susunod? Ilang scam na ang sumalanta sa ating bansa at gaano kalaking halaga na ang nawala mula sa kaban ng bayan. Ang pagbenta ng SSS ng mga shares na palugi ay nagresulta na naman sa kawalang ng pera ng ating mga maliliit na kababayan na buwan-buwang kinakaltasan ang kanilang sweldo. Napakagandang mabalitaan na si Sen. Aquilino Pimentel, Jr., na naghain ng Graft charges laban kay Benjamin Abalos at anim pang miembro ng Comelec sa Office of the Ombudsman. Napakalakas din ng loob nitong si &amp;quot;Nene&amp;quot; Pimentel na kalabanin ang Comelec gayung alam niyang maaring pag-initan, dahil reelectionist siya. Tanging habol ni Pimentel, gaya na rin ng buong sambayanan, ay makikita ng hustisya para kay Juan na ilang beses ng naging biktima ng pagnanakaw ng tiwaling government officials. Makita lamang na may nakulong na Government Official dahil sa pandarambong ay magbabalik ang tiwala ng ating mga kababayan na merong hustisya at mapaparusahan ang mga magnanakaw sa gobierno. Ilang meyembro ng Comelec ang nakatakdang magresign na itong darating na Pebrero at ano ang mangyayari? Makakakuha pa sila ng mga benepisyo mula sa ating gobierno. Hindi ba dapat panagutin sila kung may kasalanan sila, gayung nagdeklara ang Korte Suprema na merong mga &amp;quot;irregularities&amp;quot; ang naganap na pagbili sa P1.3 billion Automated counting Machines mula sa isang Korean based Corporation, ang MegaPacific Consortium. Tinatanong kong muli, maibabalik pa ba ang perang ipinambayad sa Consortium na ito para sa ACM na yan? Hindi ba mas kawawa na naman ang ating bayan? Ang tigas din naman ng panga nitong si Benjamin Abalos at ayaw magbitiw sa pwesto. Kapit tuko ang mamang ito. Pagkatapos na daw ng eleksyon. Bakit, meron ka pa bang importanteng misyon ngayong eleksyon. Ano sa palagay ninyo mga kababayan? I-text niyo naman sa akin. Matagal na akong hindi nagfe-feature ng inyong mg opinion at mensahe. Magandang paksa ito. Dapat bang magresign na itong si Abalos at ang mga iba pang miembro ng Comelec? Malakas na ang panawagan ng mga Businessmen at ng taong bayan na magbitiw na itong si Abalos dahil nabahiran na ang kanyang pangalan at dahil dito pati ang &amp;quot;credibility ng Comelec as an independent body to conduct a clean and honest election is now suspect.&amp;quot; Sabi pa rin ng isang mambabasa, paano magiging malinis ang halalan kung simpleng &amp;quot;bidding&amp;quot; para sa mga counting machines hindi magawa ng Comelec. Mababasa ba kaya ang tunay ng tinig ng masa sa darating na eleksyon? Meron din akong source mula sa munisipyo ng Mandaluyong na nagsabi na matagal daw siyang nagsilbi nung Mayor pa si Benjamin Abalos at parati daw itong naka-angil, pasigaw at masungit. Ngayong nasa Comelec daw ito, pagnadinig mong ini-interview, parang maamong kordero, mahinahon ang boses, nakangiti na para bang ang bait-bait. Peke raw ang personalidad ni Chairman Abalos ngayon. Totoo kaya ito, Nag-eemote lang kaya si Abalos para isipin ng tao na siya ay &amp;quot;fair&amp;quot; at karapat-dapat sa posisyon na yan?&amp;quot; Ewan natin? Ano sa palagay ninyo? PARA SA ANUMANG COMMENTS O REACTIONS, MAARI KAYONG MAGTEXT SA 09179904918. MAARI DIN KAYONG TUMAWAG SA &amp;quot;CALVENTO FILES&amp;quot; 7788442. MAARI DIN KAYONG MAG-EMAIL SA tocal13@yahoo.com</body>
<link>http://www.philstar.com/Article.aspx?articleId=236564&amp;publicationSubCategoryId=94</link>
</article>
<article>
<title>Kasong FPJ, lutasin na (2)</title>
<author>SAPOL Ni Jarius Bondoc</author>
<date>
<month>January</month>
<day>27</day>
<year>2004</year>
</date>
<body>KASAYSAYAN ang naging depensa ni FPJ sa paratang na hindi na raw siya likas na Pilipino. Ayon sa 1935, 1973 at 1987 Constitutions, Pilipino ang nilalang ng mga amang citizen ng Pilipinas. Ayon naman sa Treaty of Paris ng 1898, sa Philippine Bill ng 1902, at Jones Law, ang mga Kastila na dati nang nakatira sa Pilipinas ay ituturing na Pilipino, maliban lang kung sumumpa sila ng patuloy na pagpugay sa Korona ng Espanya. Dahil doon, ani FPJ, naging Pilipino ang lolo niyang si Lorenzo Pou at amang Allan Fernando Poe. At dahil Pilipino ang ama, isinilang din siyang Pilipino. Peke raw ang marriage contract ni Allan kay Paulita Gomez, ang demanda nito ng pakikiapid, at ang birth certificate ni Allan na nilahad ni Fornier. Sinuri ni FPJ ang tatlong pasya ng Korte Suprema na ang lehitimong anak ng dayuhang ama sa Pilipinong ina ay Pilipino kung isinilang sa Pilipinas. Kaya likas siyang Pilipino. Pero nakasilip ng butas si Fornier sa mga papeles na bitbit mismo ni FPJ. Naglahad si FPJ ng marriage contract ng amang Allan at inang Bessie Kelly. Nakasaad ngang Pilipino si Allan at Amerikano si Bessie, pero petsa 16 Sept. 1940 ito13 buwan matapos isilang si FPJ nung 20 Aug. 1939. Lumalabas na ilehitimong anak siya nung una. Kaya, balik sa US vs Ong Tianse na ginigiit ni Fornier, Amerikano nga si FPJ dahil sunod sa citizenship ng ina. Dagdag pa niya, yung tatlong pasya na nilahad ni FPJ ay kabilang sa 12 kaso kung saan nagkamali ang dating Korte. Ayon kay Sen. Aquilino Pimentel, kakampi ni FPJ, Korte Suprema lang ang makakalutas ng usapin. Kasi, may mga nagkokontrahang pasya nung sinaunang panahon. At dati na ring lumulutas ang Korte ng mga usapin tungkol sa citizenship. Maselan ang kasong ito dahil popular na aktor at kandidato pagka-Presidente si FPJ. Marami mang nakabinbing kaso sa Korte, dapat litisin ito agad dahil simula na ng kampanya sa Feb. 9. Pero hindi rin dapat magpatakot ang Korte sa banta ng mga alipores ni Erap na mag-EDSA-4 kung i-disqualify si FPJ. Patas lang dapat ang Korte sa pagsuri ng papeles at mga lumang pasya. Pulis ang bahala sa mga manggugulo.</body>
<link>http://www.philstar.com/Article.aspx?articleId=236651&amp;publicationSubCategoryId=94</link>
</article>
<article>
<title>Pagkopya sa libro ng iba</title>
<author>IKAW AT ANG BATAS Ni Atty. Jose C. Sison</author>
<date>
<month>January</month>
<day>27</day>
<year>2004</year>
</date>
<body>SINA Ana, Pat at Len ang sumulat ng libro na may pamagat na College English For Today (CET) Book I at Book II at Workbook for College Freshman English, Series I. Ang mga librong ito ay nagawaran na ng copyright. Nang kinailangan na nilang rebisahin ang mga ito, naghanap sila sa ibat ibang bookstore na may katulad na paksa. At nakita nila rito ang isang libro na isinulat ni Rufina na may pamagat na Developing English Proficiency (DEP) Book I at Book II. Nang kanilang binuklat, napansin nila na ang nilalaman, larawan at mga halimbawa nito ay katulad ng nasa kanilang libro. Kaya sa paniniwalang kinuha at kinopya ni Rufina ang kanilang libro ng walang pahintulot, nagsampa sila ng kasong copyright infringement plus damages. Hiniling nila na itigil na ni Rufina ang paglabag na ito, bawiin ang mga libro nito sa merkado at pagkatapos ay kuwentahin ang mga kita nito simula pa nang ito ay ilathala at ipagbili sa publiko. Ayon pa kina Ana, ang maling representasyon ni Rufina na orihinal ang konsepto at nilalaman ng kanyang libro ay nakaapekto ng malaki sa kanilang kita. Samantala, itinanggi ito ni Rufina. Bilang depensa, iginiit niyang (1) ang kanyang libro ay produkto ng sariling pananaliksik; at (2) ang pagkakatulad ay dahilan ng kanyang karapatan na kumuha ng gabay mula sa mga librong nalathala na, na siyang karaniwan sa lahat ng English grammar na manunulat at rekomendado ng Association of Colleges of Arts and Sciences. Tama ba si Rufina? MALI. Si Rufina ay lumabag sa law on infringement of copyright. Kinuha at kinopya niya ang mga halimbawa at konsepto sa libro nina na Ana, Pat at Len kung saan hindi niya ito binanggit at kinilala sa kanyang libro. Wala ring pahintulot ang kanyang paggamit ng mga ito na siyang nakapinsala sa karapatan nina Ana. Anumang pagkuha ng gawa ng iba ay isa nang paglabag. Tama si Rufina na ginawa niyang gabay ang mga libro sa grammar subalit hindi tama na kopyahin niya ang halos lahat na nilalaman ng libro nina Ana. Hindi rin dahilan ang parehong edukasyon ng mga manunulat upang magkaroon ng pagkakatulad sa kanilang ilalathala. Sa kasong ito, naiwasan sana ni Rufina ang pinsala kina Ana, Pat at Len sa pamamagitan ng pagbanggit at pagkilala niya rito bilang may-ari ng mga halimbawa at konsepto na kanyang ginamit sa kanyang libro (Habaha et. al. vs. Robles et. al. G.R. No. 131522 July 19, 1999).</body>
<link>http://www.philstar.com/Article.aspx?articleId=236665&amp;publicationSubCategoryId=94</link>
</article>
<article>
<title>People of the Philippines vs Port of Batangas</title>
<author>ORA MISMO Ni Butch M. Quejada</author>
<date>
<month>January</month>
<day>27</day>
<year>2004</year>
</date>
<body>TOP to bottom revamp ang dapat gawin versus mga gago diyan sa Port of Batangas ni Customs Commissioner Antonio Bernardo. Nineteen refrigerated vans lang naman ang ninakaw sa Port of Batangas. May P50 million halaga ng imported dressed chicken ang laman ng mga vans ng brasuhin ito ng mga matatapang na broker para makalabas sa Port of Batangas. Kilalang-kilala ng Customs kung sinu-sino ang mga ito at kung sino rin ang tumanggap ng pera para ma-release ang mga shipments. Ang mga dressed chicken ay galing US of A at Canada pero idinaan ng Thailand bago ipinasok sa Pinas. Kaya nabulabog ang Department of Agriculture kaya pinapipigil ang mga ito na makalabas ng puerto. Hindi kasi binigyan ng DA ng import permit at Veterinary quarantine permit ang may-ari ng shipments. Gusto kasi ng DA, na i-double check ang mga dressed chicken para matiyak nilang ligtas itong kainin ng Noypi. Lima sa mga vans ang nakapa ng grupo ni Benjie Angeles, bossing ng Anti-Smuggling Group ng DA, ng mahuli nila ito sa isang lugar sa Navotas. Pero nang suriin ng DA at maging DOH ang mga nakumpiskang manok ay ok ito sa consumption ng tao. Ika nga, safe na safe na tsibugin. Ipinuslit ang mga kargamento ng bandang 9:00 ng gabi noong Biyernes kahit na pinakiusapan ng mga kinatawan ng DA ang Customs na pigilin ito. Misdeclared ang mga kargamento. Ayaw namang sabihin ng mga taga-Port of Batangas kung sino ang tunay na may-ari ng mga inangkat na manok. Kaya naman nagkakamot ng ulo si Bernardo dahil hindi niya malaman ang sasabihin niya sa media. Mga brokers lamang daw ang nag-proseso ng shipments. Magkapatayan kaya sa Port of Batangas dahil sa pagkabulabog ng mga smuggled shipments? May mga pagbabanta na kasing kumakalat dito? Kaya nakakatiyak ang mga kuwago ng ORA MISMO, kung matutuloy ang banta kikita nang husto ang mga funeral parlor sa nasabing lugar, he-he-he! Walang mangyayari sa imbestigasyon? anang kuwagong urot. Bakit naman? tanong ng kuwagong pulis na naglalanggas ng sariling galis. &amp;quot;Powerful ang mga sangkot dito, sabi ng kuwagong SPO-10 sa Crame. NBI, CIDG o Office of the Ombudsman ang dapat mag-imbestiga sa kaso, anang kuwagong Kotong cop. Siguradong nagkalagayan kaya minadali ang release ng shipments? May malaking pera kasi rito. Tiyak iyon. May imbestigasyon na ang taga-Customs sa Manila. &amp;quot;Parang walang mangyayari sa imbestigasyon kung taga-Customs din ang mag-iimbestiga, anang kuwagong urot. May mga padrino ang mga gago kaya walang takot ang mga ito. &amp;quot;Hukayin mo ang kaso ng ilang officials sa Port of Batangas para malaman mo kung sino sila? Bakit? Tatayo ang balahibo mo kapag nalaman mo ang mga kaso nila pero not guilty ng lumabas ang decision. Ganoon ba? Siyempre may pera este mali due process pala. Ganoon ba, kamote?</body>
<link>http://www.philstar.com/Article.aspx?articleId=236672&amp;publicationSubCategoryId=94</link>
</article>
<article>
<title>EDITORYAL - Manok na may bird flu ipakain sa mga corrupt</title>
<author></author>
<date>
<month>January</month>
<day>28</day>
<year>2004</year>
</date>
<body>WALA pa ring pagbabago sa Bureau of Customs. Kung gaano ka-corrupt noon ang ahensiyang ito, mas lalo na ngayon. Wala nang kinatatakutan. Balewala ang mga banta ni President Gloria Macapagal-Arroyo na madudurog ang mga corrupt sa Customs. Balewala ang &amp;quot;lifestyle check&amp;quot; na anilay tutukoy sa mga nagpapayaman sa puwesto. Sino pa ang maniniwala na seryoso ang pamahalaan sa pagwasak sa mga tiwali gayong panay na panay ang nakawan at hindi nababawasan ang mga nangungulimbat? Pinakabagong kontrobersiya na kinasasangkutan ng Customs ay ang pagpupuslit ng 19 refrigerated container vans na may lamang dressed chicken sa Batangas City port noong Biyernes. Galing sa Kaoshiung., Taiwan ang manok at nagkakalahaga ng P50 milyon. Ang mga container vans ay nailabas sa kabila na may hold-order mula sa National Meat Inspection Commission (NMIC) at ng Department of Agriculture. Limang van pa lamang ang nare-recover. Hindi na nakagigimbal kung magkaroon man nang panay na panay na katiwalian sa Customs gaya ng chicken smuggling. Sanay na ang taumbayan sa mga kawatan sa nasabing ahensiya. Ang masaklap dito, baka infected ng bird flu ang mga ipinuslit na manok. Ang pinanggalingang Taiwan ay isa sa mga Asian nations na tinamaan ng nakamamatay na bird flu. Bukod sa Taiwan, poultry infected din ang mga bansang Thailand, Cambodia, Japan at South Korea. Ipinagbawal na ng Philippine government ang chicken imports mula sa mga nabanggit na bansa. Natunugan ng Anti-Smuggling Intelligence and Investigation Center (ASIIC) ng Department of Agriculture ang nasabing shipments at ipinagbigay-alam na sa mga opisyal ng Customs sa Batangas City. Kailangan itong i-hold muna para ma-inspection. Pero nadismaya ang AIIC nang malamang na-released na ang 19 vans na hindi na dumaan sa quarantine clearance. Nakatatakot kung sa pagsusuri ay lumitaw na infected ang mga manok na galing Taiwan. Paano kung naipamahagi na ang laman ng 14 pang container vans sa mga palengke sa Pilipinas? Dapat kumilos ang awtoridad para malaman kung saang lugar dinala ang mga manok at nang maisailalim sa pagsusuri. Ipakita naman ni Customs Commissioner Antonio Bernardo na may natitira pang kredibilidad ang kanyang tanggapan sa pamamagitan ng mabilis na pagsisiyasat sa mga taong pumayag mailabas ang mga van ng manok. Ipakita ni Bernardo na hindi pa sagad ang putik na nakakulapol sa kanyang tanggapan. Kung madadakma ni Bernardo ang mga tauhan niyang halimaw, ipatapon sa Thailand, Taiwan, o Vietnam para doon sila makakain ng manok na may bird flu.</body>
<link>http://www.philstar.com/Article.aspx?articleId=236762&amp;publicationSubCategoryId=94</link>
</article>
<article>
<title>Dating magkaibigan magkaaway na</title>
<author>BANAT NI BATUIGAS Ni Bening Batuigas</author>
<date>
<month>January</month>
<day>28</day>
<year>2004</year>
</date>
<body>HAYAGAN na itong political war nina Bulacan Gov. Josefina dela Cruz at Agrarian Reform Sec. Roberto Pagdanganan. Sa kanyang Ulat sa Bayan kasi noong Huwebes, ibinulgar ni dela Cruz sa kanyang constituents na si Pagdanganan ang nasa likod ng sunud-sunod na negatibong balita ukol sa kanya na naglalabasan sa radyo at diyaryo nitong nakaraang mga araw. Ibinulgar pa ni dela Cruz na may banta sa kanyang buhay at ang nautusang tigukin siya ay nasa poder niya sa ngayon matapos ikanta sa kanya ang maitim na balakin ng mga kalaban niya sa pulitika. Imbes na sagutin umano ni Pagdanganan ang isyu tulad ng P35 milyon pay sa kanyang mga consultants sa DAR, P30 million na ginastos sa pagpagawa ng DAR gymnasium at ang P38 billion na maaring gamitin sa kampanya ng kanyang anak na si Raymond at ang sari-saring land conversion sa ngayon ng DAR, eh ang pagyurak sa pagkatao niya ang pinagkaabalahan nitong si Pagdanganan. He! he! he! Dapat magsalamin muna itong si Sec. Pagdanganan bago bumatikos ng kapwa niya, di ba mga suki? Pati pala kay Presidente Arroyo ay sinisiraan nitong si Pagdanganan si Gov. dela Cruz. Ang isang isyu na ibinato ni Pagdanganan laban kay dela Cruz ay sumusuporta ito sa kandidatura ni FPJ na ayon sa huli ay kathang isip lamang. Mabuti na lang at may linya rin itong si dela Cruz kay GMA kayat maaga siyang nakapagpaliwanag. Si dela Cruz at ang kanyang runningmate na si Vice Gov. Aurelio Plamenco ay tatakbo sa kani-kanilang third and last terms sa ilalim ng administration party Lakas-CMD sa darating na May elections. Talagang may gustong palabasin itong si Pagdanganan dahil pinatakbo rin niya ang kanyang anak na si Raymond sa kampo rin ng Lakas-CMD. He!he!he! Huhusgahan ng mga Bulakenyo itong si Raymond sa darating na elections. Sa isyu naman na ibinato ng kampo ni Pagdanganan tulad ng pagbili ng mga behikulo sa auto shop na pag-aari ng kanyang pamilya, ang special education fund at ang paggamit ng ibat ibang passport sa kanyang foreign travels, may kasagutan diyan si dela Cruz. Ayon kay dela Cruz matagal na niyang binawi ang puhunan niya sa auto firm at katunayan nagsampa na siya ng libel doon sa nagsabing sa kanilang pamilya pa ang naturang negosyo. Ang Land Bank of the Philippines naman ay nagpalabas ng ruling na ang paggamit ng Bulacans Special Education Fund sa P215 million loan para pondohan ang pagpagawa ng school buildings sa probinsiya ay legal at aboveboard. Sa paggamit naman ng tatlong passports, nilinaw ito ng Department of Foreign Affairs (DFA) base sa section 7 paragraph C ng Republic Act 8239 na nagsasaad na ang government employees at mga miyembro ng kanyang pamilya ay maaaring humawak ng ibat ibang passport para sa pag-travel at bilang diplomatic passport sa biyahe sa abroad mapa-negosyo man o diplomatic ang motibo. Sa katunayan nai-junk ng DILG ang complaint na naisampa laban kay dela Cruz ukol sa passport issue. Hayan, get nyo ang paliwanag ni Gov. de la Cruz, mga suki? Ayon kay de la Cruz, dapat rin sigurong sagutin ni Pagdanganan ang isyu ukol sa taguri sa kanya ng mga farmers na Father of Land Conversion.</body>
<link>http://www.philstar.com/Article.aspx?articleId=236777&amp;publicationSubCategoryId=94</link>
</article>
<article>
<title>Walang pang-tuition, magloan sa Pag-IBIG</title>
<author>HINDI PA TAPOS ANG LABAN Ni Dear Sec. Mike Defensor</author>
<date>
<month>January</month>
<day>28</day>
<year>2004</year>
</date>
<body>Matagal na akong miyembro ng Pag-IBIG Overseas Program o POP kung tawagin. Wala akong permanenteng trabaho dito sa ibang bansa, palipat-lipat ng trabaho kaya wala akong buwanang maaring ipadala sa aking mga mahal sa buhay diyan sa Maynila. Dahilan sa malapit na naman ang bayaran ng tuition fee ng aking mga anak na nag-aaral ng kolehiyo, maaari po ba akong mag-avail ng multi-purpose loan? Mayroon po ba ring ganitong programa sa isang miyembro ng POP? Maari rin ba akong magbayad ng POP payments ko on-line sa pamamagitan ng aking credit card? RONA ng Hong Kong Ang mga miyembro ng Pag-IBIG at POP ay maaring mag-avail ng multi-purpose loan. Ang layon ng multi-purpose loan ay upang mabigyan ng pinansyal na tulong ang ating mga nangangailangang miyembro. Ito ay tulong medikal, edukasyunal, pagkakaroon ng maliit na pangkabuhayan, pagpapaayos ng bahay, pagbili ng appliance o furniture at iba pang pangangailangan. Kinakailangan lamang na ang nasabing miyembro ay nakapagbayad na ng 24 na kontribusyon at aktibong miyembro o patuloy na nagbibigay ng kanyang buwanang kontribusyon. Ito ay babayaran ng dalawang taon o 24 na buwanang amortisasyon. Maaari kayong magbayad sa pamamagitan ng inyong credit card on-line o sa internet. Pumunta lamang po kayo sa forexworld.com. Sa ilalim ng Services ay ang Pag-ibig payments. I-type lamang ang inyong credit card at personal na impormasyon. Sa karagdagang detalye, maaari ninyong bisitahin ang www.pag-ibig-fund.com o www.pagibigoverseas.com</body>
<link>http://www.philstar.com/Article.aspx?articleId=236780&amp;publicationSubCategoryId=94</link>
</article>
<article>
<title>'BAD NEWS' sa 80 nakakulong na mga DH sa Riyadh !</title>
<author>BAHALA SI TULFO Ni Ben Tulfo</author>
<date>
<month>January</month>
<day>28</day>
<year>2004</year>
</date>
<body>WALANG katiyakan kung ano ang magiging kapalaran ng ating mga Domestic Helpers (DH) na kasalukuyang mga nakakulong pa rin sa detention cell ng Saudi Social Welfare Administration (SSWA) sa Riyadh. Ito ang &amp;quot;masamang balita&amp;quot; sa akin ng ating Labor Attache na si Manuel Roldan matapos ko siyang makausap sa cellphone, mula sa Riyadh, kahapon ng hapon. Subalit tiniyak nitong nagtalaga na siya ng isang tauhan na tututok sa mga kababayan nating mga DH na nakaditine sa mga detention cell ng SSWA. Inamin din ni Roldan na hindi ito ginawa ng mga taong pinalitan niya sa puwesto. Tulad ng pamangkin ni dating Senadora Santanina Rasul at yung mga nauna pang mga INUTIL at BATUGANG Labor Attache. Ang kasalanan nitong si Rasul, hindi niya ito ginawa nung siyay nasa puwesto pa. Malas lang niya aksidenteng nadiskubre ko ang bagay na to base sa sumbong ng mga nagmamakaawang OFW na tumawag sa akin. Nagawa nilang ipaabot sa akin ang kanilang &amp;quot;kalbaryo&amp;quot; gamit ang puslit na cellphone sa loob mismo ng kanilang detention cell sa SSWA nung nakaraang Huwebes ng umaga. Alam ni Rasul ang bagay na to. Ayon sa mga nagdurusang DH buti pa ang driver ni Rasul nagawa nitong dumalaw sa kanila. Samantalang si Rasul walang ginawa kundi magpalaki ng kanyang kung anu-ano. (alam nyo na yun) May sariling prosesong sinusunod daw ang SSWA, ayon kay Roldan. Naniniwala akong hanggat hindi masigasig na pakialaman ito ng ating pamahalaan, iisipin ng mga &amp;quot;mababantot&amp;quot; na Arabo, wala tayong malasakit sa kalagayan ng ating mga DH na nakakulong sa SSWA. Ang masahol dito, walang pakialam ang SSWA. Kahit pakitang-tao man lang na ipaalam sa ating Embahada ang kalagayan ng mga kababayan nating DH, hindi daw ito trabaho ng SSWA, dagdag pa ni Roldan. Hindi ako magiging tapat sa aking sarili kung hindi ko sasabihin ang katotohanan.&amp;quot;Bad news&amp;quot; para sa mga kamag-anak ng mga nakakulong na DH.Aabutin pa raw ng mahabang panahon na makukulong sa detention cell ng SSWA ang mga DH natin, ito ang ibinalita ni Roldan sa akin. Nauna pang magbigay ng ulat si Roldan sa akin kaysa dun sa kanyang amo na si Foreign Affairs Undersecretary Jose Brillantes. Hanggang kasalukuyan ay naghihintay pa rin ang tanggapan ni Brillantes kung anong ibibigay na balita ng kanilang &amp;quot;magaling&amp;quot; na Embahada sa Riyadh. Panawagan ko sa lahat ng mga OFW natin na makakabasa ng kolum na to partikular na yung nasa Gitnang-Silangan, ipadala ang inyong &amp;quot;e-mail&amp;quot; sa akin, bahalasitulfo@hotmail.com. Kung meron kayong nalalamang paghihirap at pagdurusa ng ating mga kababayan dahil sa pagiging INUTIL, BATUGAN at KATANGAHAN ng ating Embahada maging ang ating Overseas Workers Welfare Administration (OWWA) diyan sa Riyadh, ipagbigay-alam agad sa akin! Patuloy na tututukan ng aming investigative team sa TV, Radyo at diyaryo ang kasong ito. Hangad naming makatulong. Karangalan naming hambalusin at agad pakilusin ang ating gobyerno. (Itutuloy)</body>
<link>http://www.philstar.com/Article.aspx?articleId=236789&amp;publicationSubCategoryId=94</link>
</article>
<article>
<title>Ang talinghaga ng manghahasik</title>
<author>ALAY - DANGAL Ni Fr. Jose C.Blanco, s.j.</author>
<date>
<month>January</month>
<day>28</day>
<year>2004</year>
</date>
<body>Kung paanong lumalago ang binhing itinanim ay nakasalalay sa pinagtamnan nito. Ito ay malinaw na isinalarawan sa talinghagang ating pagninilayan ngayon. Narito ang talinghaga ayon sa pagkakasalaysay ni Marko (Mk. 4:1-20). Muling nagturo si Jesus sa tabi ng Lawa ng Galilea. Pinagkalipumpunan siya ng napakaraming tao, kayat lumulan siya sa isang bangkang nasa tubig at doon naupo. Ang karamihan namay nasa dalampasigan, nasa gilid na ng tubig. At silay tinuruan niya ng maraming bagay sa pamamagitan ng talinghaga.Ganito ang sabi niya: Pakinggan ninyo ito! May isang magsasaka na lumabas upang maghasik. Sa kanyang paghahasik ay may binhing nalaglag sa daan. Dumating ang mga ibon at tinuka ang mga iyon. May binhi namang nalaglag sa kabatuhan. Agad sumibol ang mga iyon, sapagkat manipis lamang ang lupa doon; ngunit nang tumindi ang sikat ng araw, nalanta at natuyo ang mga binhing tumubo, palibhasay walang gaanong ugat. May binhi namang nalaglag sa dawagan; lumago ang mga dawag at ininis ang mga binhing tumubo kaya hindi makapamunga. At may binhing nalaglag sa matabang lupa, at itoy tumubo, lumago, at nag-uhay na mainam  may uhay na tigtatatlumpu, tig-aanimnapu, at tigsasandaan ang butil. Sinabi pa ni Jesus, Ang may pandinig ay makinig. Nang nag-iisa na si Jesus, ang ilang nakarinig sa kanya ay lumapit na kasama ng Labindalawa, at hiniling na ipaliwanag ang talinghaga. Sinabi niya, Sa inyoy ipinagkaloob na malaman ang lihim tungkol sa paghahari ng Diyos; ngunit sa iba, ang lahat ng bagay ay itinuturo sa pamamagitan ng talinghaga. Kaya ngat Tumingin man sila nang tumingin ay hindi sila makakita. At makinig man nang makinig ay hindi makaunawa. Kung gayon, marahil silay magbabalik-loob sa Diyos at patatawarin naman siya; Pagkatapos, tinanong sila ni Jesus,Hindi pa ba ninyo nauunawaan ang talinghagang ito? Paano ninyo mauunawaan ang ibang talinghaga? Ang inihahasik ay Salita ng Diyos. Ito ang mga nasa daan, na nahasikan ng Salita: Pagkatapos nilang mapakinggan ito, pagdakay dumating si Satanas, at inaalis ang Salitang napahasik sa kanilang puso. Ang ibay tulad naman ng mga napahasik sa batuhan. Pagkarinig nila ng Salita, itoy agad nilang tinatanggap na may galak. Ngunit hindi naman ito tumitimo sa kanilang puso, kayat hindi sila nananatili. Pagdating ng kahirapan o pag-uusig dahil sa Salita, agad silang nanlalamig. Ang ibay tulad ng napahasik sa dawagan. Dininig nga nila ang Salita, ngunit silay naging abala sa mga bagay ukol sa mundong ito, naging maibigin sa mga kayamanan, at mapaghangad sa iba pang mga bagay, anupat ang Salitay nawalan na ng puwang sa kanilang mga puso kayat hindi sila nakapamunga. Ngunit ang ibay tulad sa binhing napahasik sa matabang lupa: pinakikinggan nila at tinatanggap ang Salita, at silay nagsisipamunga  may tigtatatlumpu, may tig-aanimnapu, at may tigsasandaan. Ang kapalaran ng binhi o butil ay naaayon sa lugar na kinalalagyan nito. Kung itoy nalaglag sa daanan, madali itong matuka ng mga ibon. Kung itoy nahulog sa mabatong lugar, ang anumang sumibol dito ay madaling nanunuyo. Ang binhi na lumagpak sa dawagan o matinik na lugar ay walang pagkakataong mabuhay. Huminto nang sandali. Ang Salita ng Diyos ay naitanim sa inyong puso. Ito bay lumago sa inyo? Nadinig ninyo ang Salita ng Diyos, subalit ang mga suliranin at alalahanin sa buhay ay pumipigil na lumago ang Salita sa inyo. Natanggap ninyo ang Salita ng Diyos, subalit wala kayong panahon na pagnilayan ito. Nasasayang lamang ito. Hindi kayo nabibigyang-sustansiya. Hindi. Maglaan kayo ng panahon na makinig sa Salita ng Diyos. Hilingin sa Espiritu Santo na bigyang-liwanag kayo. Maglaan kayo ng panahon upang makapanahimik.Makapanalangin. Ang Salita ng Diyos ay espiritu at buhay. Buksan ang inyong puso sa Salita ng Diyos.</body>
<link>http://www.philstar.com/Article.aspx?articleId=236797&amp;publicationSubCategoryId=94</link>
</article>
<article>
<title>Sayang lang ang electioneering charge ni Tatad kay GMA</title>
<author>HALA BIRA! Ni Danny Macabuhay</author>
<date>
<month>January</month>
<day>29</day>
<year>2004</year>
</date>
<body>MAAARING masayang lamang ang oras at pera kung matutuloy ang paghahain ng electioneering charge ni dating senador Francisco Tatad kay President Gloria Macapagal-Arroyo. Hinihingi ni Tatad na i-disqualify ng Comelec si GMA sapagkat ginagamit nito ang salapi, mga tauhan at makinarya ng gobyerno sa pagkakampanya. Itinanggi ng mga tauhan ni GMA ang paratang na ito ni Tatad. Sinabi ni Deputy Presidential Spokesman Ricardo Saludo na matagal nang pinagbawalan ng Palasyo ang paggamit ng pera, sasakyan at anumang pasilidad ng pamahalaan kasama na ang hindi paggamit ng radyo at telebisyong pag-aari ng pamahalaan. Bago pa man lumabas ang paratang ni Tatad, matagal nang inakusahan ni GMA sa paglabag sa pinag-uutos ng Comelec tungkol sa maagang pangangampanya na dapat sana ay sa Pebrero 10 pa magsisimula. Sinagot naman ito ng Palasyo na ang paglilibot ni GMA sa ibat ibang lugar ng Pilipinas at pagbibigay nito ng sari-saring tulong sa mamamayan ay hindi mamumulitika kundi bahagi ng katungkulan ni GMA bilang presidente. Ano ang palagay nyo? Mahahatulan kaya sa ipinaparatang si GMA? Siyempre naman, hindi. Alam naman ni Tatad na walang mangyayari kung isulong niya ang pagsasakdal. Kung tutuusin, lahat naman ng mga kumakandidato sa pagka-presidente o ang lumalabag sa maagang pangangampanya. Mayroon pa nga silang mga ads, press releases at mga pakulo na maliwanag namang pagsusulong sa kanilang kandidatura. Kaya, kalokohan lamang ang mga batas tungkol sa electioneering at pagbabawal sa maagang pangangampanya sapagkat hindi naman ito sinusunod. Walang lakas ng loob upang ipatupad ang naturang batas. Ito ang isa sa mga dahilan kung bakit mahirap na tumuwid ang maayos na takbo ng ating bansa. May mga batas subalit hindi naman ipinapatupad.</body>
<link>http://www.philstar.com/Article.aspx?articleId=236909&amp;publicationSubCategoryId=94</link>
</article>
<article>
<title>Isyu sa pag-aari ng duplex house</title>
<author>IKAW AT ANG BATAS Ni Atty. Jose C. Sison</author>
<date>
<month>January</month>
<day>29</day>
<year>2004</year>
</date>
<body>ANG mag-asawang Romy at Cora ay nagmamay-ari ng isang 228 square meters na lote at nakatayo roon ang two-storey duplex house. Labing-isa ang kanilang anak. Taong 1974 nang manirahan sa Amerika ang mag-asawa at pinatira nila sa tig-isang unit ang mga anak na sina Ding at Bert nang walang upa. Taong 1992 nang mamatay si Romy, si Cora at ang 11 anak ay nagsagawa ng extrajudicial settlement. Base sa kasunduan, ipinaubaya na ng mga anak ang kanilang mamanahin sa apat na lote na pag-aari ng kanilang mga magulang kasama na ang lote at duplex pabor kay Cora, simbolo ng kanilang paggalang at pagmamahal sa ina. Taong 1993, nanirahan sina Ding at Bert sa Amerika. Iniwan ni Ding ang dalawa nitong anak na sina Mon at Riza sa kanyang unit. Di kalaunan ay ipinagbili ni Cora ang lote at duplex kay Bert at pagkatapos ay nalipat ang titulo sa pangalan nito. Samantala, ang anak ni Bert na si Lina ay ginawa niyang attorney in fact kung saan hiniling nito kina Mon at Riza na lumagda sa kontrata ng paupa mula April hanggang June 1999. Tumanggi sina Mon at Riza na magbayad at lisanin ang lugar. Kaya sa ngalan ni Bert, sinampahan sila ni Lisa ng kasong unlawful detainer sa Metropolitan Trial Court (MTC). Bilang depensa, kinuwestiyon nina Mon at Riza ang titulo ni Bert sa lote at duplex. Huwad daw ang pagbili rito at walang halagang binayaran. Iginiit nila na sila ay aktwal na namumusesyon na rito at ka-may-ari rin dahil kinatawan sila ng kanilang amang si Ding. Wala rin daw hurisdiksyon ang MTC sa kasong unlawful detainer dahil iginit ni Bert ang isyung pag-aari. Tama ba si Mon at Riza? Mali. Sa kasong ito, nang ipaubaya na ng mga anak ang pag-aari sa lote at duplex sa inang si Cora, nagkaroon ito ng malayang karapatan na ipagbili ito kahit kanino. Kaya sa pamamagitan ng kontrata ng bilihan, may bisa ang paglipat ng titulo nito sa pangalan ni Bert bilang bagong may-ari. Naging ilegal na ang pagtira nina Mon at Riza nang tumanggi silang umalis sa lugar at nang hindi sila nagbayad ng upa. Samantala, ang isyu sa pag-aari ay maaaring isaalang-alang ng MTC upang madesisyunan ang isyu ng pamumusesyon sa nasabing ari-arian. Kaya, may hurisdiksyon ang Korte at sina Mon at Riza ay dapat na umalis sa unit, bayaran ang renta kada buwan hanggang lisanin nila ito at attorneys fees na P10,000. (Rivera vs. Rivera G.R. 154203, July 8, 2003)</body>
<link>http://www.philstar.com/Article.aspx?articleId=236912&amp;publicationSubCategoryId=94</link>
</article>
<article>
<title>Blow by blow account sa puslit na chicken sa Batangas Port (Part 2)</title>
<author>ORA MISMO Ni Butch M. Quejada</author>
<date>
<month>January</month>
<day>29</day>
<year>2004</year>
</date>
<body>MIYERKULES (January 21), inaabangan na pala ng mga taga-Department of Agriculture ang isang unidentified vessel na may dalang epektos at ibabagsak sa isang lugar sa Port of Batangas. Matindi kasi ang tsuwawa ng taga-DA. Kaya maaga pa lang, ready na sila sa operation puslitan. Alam nilang walang import permit ito kaya man to man ang guarding sa impormasyon ng tsuwawa. Pati mga taga-Customs ay tinitiktikan ng grupo. Mga cellphones ang gamit nila para sa monitoring operation. Ika nga, nagastusan pa ang mga pobre. Maaga pa lang ay hawak ng DA ang isang mensahe hinggil sa mga numero ng reefer vans at bilang nito na isasalya sa pampang. Alam na nilang chicken meat ang laman ng mga vans kaya properly coordinated ang grupo sa isang Major de Leon ng Anti-Smuggling and Intelligence and Investigation Center (ASIIC) para ipagbigay-alam na bandang 2:30 ang daong ng MV Brinkness ang barkong may lulan ng dressed chicken. Positive ang shipments dahil sa impormasyon ng tsuwawa kaya naman matindi ang monitoring nila. Ang problema ay natakot ang mga ito na baka buhay nila ang kapalit sa mga manok na huhulihin nila. Wala kasing Major de Leon na dumating nang ipuslit sa puerto ang mga reefer vans. Ika nga, pakaang-kaang! Sa madaling salita, namuti ang mga mata nila sa kahihintay ng saklolo. Siyempre hindi puwedeng magpa-bright-bright ang mga taga-DA para gumitna sa dadaanan ng mga reefer vans. Baka sila ang gawing litsong manok. May mga pangalang isinisigaw sa puslitan blues ito ang inaabangan ng mga kuwago ng ORA MISMO. Pero positive operator pala si Egay Lanzones dahil ito ang nagpakalat ng pera para maipuslit ang illegal shipments. Dapat ito ang trabahuhin nang todo ng intelligence community. Masyado nang maraming binukulan si Egay Lanzones pati kabayo ng may kabayo ay kinabayo nito. Sa lifestyle check tiyak bagsak ito dahil ang kinita nito ay galing lahat sa pangungurakot. &amp;quot;Kapos ang Chief Kuwago ng espasyo kaya sa susunod na issue tatalakayin natin ulit ang operation sa Port of Batangas,&amp;quot; anang kuwagong SPO-10 sa Crame. &amp;quot;Maraming sabit dito na nakinabang ng malaking pera.&amp;quot; &amp;quot;Sige sa susunod na kolum, kamote.&amp;quot;</body>
<link>http://www.philstar.com/Article.aspx?articleId=236918&amp;publicationSubCategoryId=94</link>
</article>
<article>
<title>EDITORYAL - BIR at Customs: Iisa ang kulay ng balahibo</title>
<author></author>
<date>
<month>January</month>
<day>30</day>
<year>2004</year>
</date>
<body>NANG likhain ni President Arroyo ang Presidential Anti-Graft Commission (PAGC) noong mga huling buwan ng 2002, marami ang natuwa sapagkat magkakaroon na rin ng katapat ang mga corrupt sa pamahalaan. Tiyak na mapaparusahan na rin ang mga &amp;quot;buwayang&amp;quot; lumalamon sa pera ng bayan. Ang nag-udyok kay Mrs. Arroyo na likhain ang PAGC ay nang mismong ang mga dayuhang negosyante na ang umangal sa malalang corruption sa mga ahensiya ng pamahalaan. Ang sentimiyento ng mga negosyanteng dayuhan ay ipinaabot nila kay dating US Ambassador Francis Ricciardone. Sobrang talamak ang katiwalian at nagbanta rin ang mga dayuhan na aalisin ang kanilang negosyo sa bansa kapag hindi ito nasolusyunan. Naitatag nga sa isang iglap ang PAGC na ang naging pinuno ay si Comm. Dario Rama. Kasunod sa pagkakasilang sa PAGC ay lumutang na ang &amp;quot;lifestyle check&amp;quot;. Aalamin ang mga estilo ng pamumuhay ng mga taong gobyerno. Sa &amp;quot;lifestyle check&amp;quot; ay kasamang isasailalim ang presidente, vice president at ang lahat ng mga Cabinet members at kanilang undersecretaries, mga chairman ng ibat ibang ahensiya ng pamahalaan. Lumabas na pinakamaraming dapat imbestigahang opisyal ay sa Bureau of Customs at Bureau of Internal Revenue. Sa unang bigwas ng PAGC, maraming opisyal ng Customs at BIR ang tinamaan. Nalantad ang mga hindi maipaliwanag na yaman ng mga opisyal at karaniwang empleado ng dalawang tanggapan. Sa Customs, kahit na ang mensahero na sumasahod lamang nang mahigit P6,000 ay may dalawang sasakyan. Sa BIR, ang isang tax collector na wala pang P10,000 ang suweldo ay nagmamay-ari ng mga paupahang apartment, malawak na bukirin, may mansion at may mga mamahaling sasakyan. Nagpapaligsahan ang dalawang tanggapan. Habang ibinabando ng gobyerno ang kanilang matinding kampanya laban sa corruption, patuloy naman ang mga &amp;quot;buwaya&amp;quot; sa dalawang tanggapan sa paglamon sa pera ng bayan. May mga nalambat nga ang PGAC subalit &amp;quot;maliit na buwaya&amp;quot; lamang at ang &amp;quot;malalaki&amp;quot; ay patuloy na gumagala. Kung talagang seryoso ang gobyerno na mawalis ang mga buwayang nagpapahirap sa kaban ng bayan, sampolan sila sa pamamagitan ng pagbitay. Kung ang mga kidnappers, drug traffickers, rapists ay may katapat na mabigat na parusa, ganito rin ang gawin sa mga corrupt. Baka sakaling umunlad ang bansa kung silay mawawala.</body>
<link>http://www.philstar.com/Article.aspx?articleId=237011&amp;publicationSubCategoryId=94</link>
</article>
<article>
<title>Mag-ingat sa surveys</title>
<author>SAPOL Ni Jarius Bondoc</author>
<date>
<month>January</month>
<day>30</day>
<year>2004</year>
</date>
<body>TULAD nung dating eleksiyon, kaliwat kanang lalabas ang anu-anong surveys. Malimit mapapabalita ang Social Weather Station at Pulse Asia. Heto ang alituntunin sa tamang pagbasa, payo ng Makati Business Club: Rule 1: Alamin kung sino ang gumawa. Hindi lahat ng pollsters ay maka-agham. Ang ibay padaskul-daskol lang. Siguruhin kung matino. Rule 2: Alamin kung sino ang sponsor. Kadalasay third party ang nagpapa-survey-media outfits o political consultants. Sila, at hindi ang pollsters, ang nagpapalista ng mga kandidato. Rule 3: Ituring itong litrato ng opinyon ng isang panahon. Maaring magbago ang mga pananaw. Kaya buwanan kung magpa-survey sa pambansang kampanya. Mas malimit kung papalapit na ang halalan. Rule 4: Suriin ang sampling. Ang matinong survey, may tinatawag na stratified, random sampling. Bahala na kung sino ang matanong, pero base sa klase (AB o mayayaman, C o middle class, DE o mahihirap) at sa rehiyon (Luzon, Visayas, Mindanao, Metro Manila). Kung pang-halalan, dapat edad-18 pataas at rehistradong botante lang ang kasali. Kadalasan, 1,000-1,200 katao ang ini-interview nang harapan ng SWS o Pulse Asia. Rule 5: Alamin ang margin of error. Kadalasan sa SWS o Pulse Asia ay plus/minus 3. Ibig sabihin, patas lang kung hindi nagkalayo nang tatlong bilang. Kung si Kandidato Juan ay 20% at si Kandidato Jose ay 18%, tabla pa rin sila. Bihira ito makita ng media. Rule 6: Siguraduhing totoo ang binabasang survey. Naglalabas kasi ng pekeng resulta ng mga lehitimong survey ang manlolokong kandidato. Tapos, kinakagat agad ng media. Biktima ang SWS at Pulse Asia nitong nakaraang dalawang buwan. Rule 7: Alamin kung ano ang tinanong. Basta binabalita na lang ang resulta, pero hindi pinapansin kung ano ang question. Magkaiba ang &amp;quot;Sino ang iboboto mo?&amp;quot; sa &amp;quot;Sino ang palagay mong mananalo?&amp;quot; May mga botanteng nagpapadala na lang basta sa survey. Binoboto kung sino ang lumilitaw na sikat. Parang sabong, tumataya sa llamado. Teka nga muna, sa libu-libong surveys at na-survey, natanong ka na ba?</body>
<link>http://www.philstar.com/Article.aspx?articleId=237012&amp;publicationSubCategoryId=94</link>
</article>
<article>
<title>Hindi maawat ang prostitution (Huling bahagi)</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>January</month>
<day>30</day>
<year>2004</year>
</date>
<body>KAHIRAPAN at walang makuhang trabaho ang dahilan ng halos lahat sa mga pumalaot sa tinaguriang worlds oldest profession Nag-stow away si Lilian dahil sobrang malupit ang kanyang madrasta. Nagpalabuy-laboy siya hanggang sa may makialang bugaw na nagdala sa kanya sa sex trade. Dating macho dancer si Mark pero nag-full time call boy siya dahil mas malaki ang kita. Pinakamaliit na takehome pay niya sa magdamag ay P1,500. Mga bading at matrona ang parokyano ni Mark. Si Leonard naman ay estudyante sa araw at call boy sa gabi. Sabi niya ay hihinto siya sa pagko-callboy kapag nakatapos siya sa kolehiyo. Si Sharon, ang baklang dati ay beautician sa parlor ay mas enjoy sa pagiging pick-up bading sa Welcome Rotonda. Sabi ni Sharon, never siyang na-zero sa magdamag na pamamasada. Nagbibigay siya ng presyo sa kanyang serbisyo. Kung masturbation ay humihingi siya ng P300 to P200 at iba pang presyo niya sa oral at anal sex. Ang bakla namang si Maurice aka Maui ay umeekstra sa TV at pelikula. Babaing-babae ang dating niya. Marami siyang naloloko dahil walang adams apple at babaing-babae ang boses. Mabenta siya sa mga Hapones at Taiwanese. Isang hindi makakalimutang karanasan ng baklang si Enrico aka Rica (paborito niya si Rica Peralejo) ay nang maka-pick-up siya ng isang sadista. Nang malamang hindi siya babae ay bugbog-sarado ang inabot niya. Matagal ding hindi pumasada si Enrico este Rica pala. Inamin ng mga prostitutes na na-interview ng BANTAY KAPWA na alam nila ang pinsala ng STD (sexually transmitted diseases) lalo na ang AIDS. Natatakot at nangingilabot sila pero helpless sila. Nababagansiya sila pero nakakapag-piyansa, namamahinga sandali tapos ay balik uli sa kanilang hanap-buhay.</body>
<link>http://www.philstar.com/Article.aspx?articleId=237035&amp;publicationSubCategoryId=94</link>
</article>
<article>
<title>Kapabayaan ng kapitan ng barko</title>
<author>IKAW AT ANG BATAS Ni Atty. Jose C. Sison</author>
<date>
<month>January</month>
<day>31</day>
<year>2004</year>
</date>
<body>SI Captain Diego ay na-empleyo sa Barkong M/V Express, pag-aari ng DTL, isang shipping firm. Hatinggabi ng Octobre 20, 1994, habang nakadaong sa Navotas Fish Port ang M/V Express, nakatanggap si Captain Diego ng balita mula sa radio head operator sa Japan kung saan isang malakas na bagyo ang tatama sa Maynila sa nalalapit na walong oras. Hindi ito pinan-sin ni Capt. Diego. Kinaumagahan, napansin niyang maaliwalas ang langit kaya hindi pa rin niya idinaong ang barko sa North Harbor. Mayamaya pa bandang alas-otso ng umaga napansin niya na nagdilim na ang langit kaya agad siyang nagpasya na idaong na ito sa North Harbor. Subalit huli na ang lahat dahil punong-puno na ang lugar. Bandang alas-diyes ng umaga, nang lumaki na ang alon ng 10 feet, saka lamang nagsimulang ilipat ang barko sa Vitas. Upang maiwasan ang Napocor Power barge na may 4 miles pa ang layo, inutusan niya ang kanyang crew na bilisan ang takbo ng barko kaya naiwasan nitong mabangga. Subalit nang patakbuhin muli ang barko, bumangga naman ito sa isang pader na nagresulta ng P456,198.24 na halaga ng pinsala. Hiniling ng C&amp;amp;A Construction, ang nagtayo ng pader para sa National Housing Authority sa DTL ang bayad sa pinsalang natamo dahli sa kapabayaan ni Capt. Diego. Tumanggi ang DTL kaya sinampahan ito ng kaso ng C&amp;amp;A. Bilang depensa ng DTL, ang aksidente raw ay sanhi ng isang kalamidad kaya hindi raw ito dapat managot. Dagdag pa ng DTL, hindi naman iginiit ng C&amp;amp;A sa reklamo nito na nagkaroon sila ng kapabayaan sa pagpili at pamamahala sa mga empleyado nito. At dahil lisensiyado si Capt. Diego, tanging siya lamang daw dapat na sisihin at managot sa nangyaring aksidente. Tama ba ang DTL? Mali po. Sa kasong ito, nagkaroon ng kakulangan sa pag-iingat si Capt. Diego. Nagkulang siya sa paghahanda laban sa nagbabadyang kalamidad na sana ay kanyang naiwasan. May pananagutan din ang DTL bilang employer ni Capt. Diego. Hindi sapat ang depensa nitong lisensyado at magaling ang kapitan ng barko. Kinakailangan din ang sapat na pamamahala sa mga empleyado na sumunod sa mg alituntunin para sa ligtas na paglayag sa dagat. Samantala, sapat ang ginawang pagbanggit ng C&amp;amp;A na nagkaroon ng kapabayaan ang DTL at si Capt. Diego kaya nagkaroon ng aksidente. Kaya ang DTL ay magbabayad sa C&amp;amp;A ng P456,198.27 plus 6% na interes kada taon mula nang isampa ang reklamo hanggang magbaba ng desisyon ang korte at 12% kada taon mula sa pinal na desisyon hanggang kumpletong mabayaran ang obligasyon (Delsan Transport Lines Inc. vs. C&amp;amp;A Construction Inc. G.R. 156034, October 1, 2003).</body>
<link>http://www.philstar.com/Article.aspx?articleId=237152&amp;publicationSubCategoryId=94</link>
</article>
<article>
<title>Terminal 3,sagot sa hassle sa lumang airport</title>
<author>ORA MISMO Ni Butch M. Quejada</author>
<date>
<month>January</month>
<day>31</day>
<year>2004</year>
</date>
<body>HINDI biro ang hassle na nararanasan ng mga international departing passengers sa NAIA Terminal 1 at 2 dahil sa ipinatutupad na heightened alert status para masiguro ang kaligtasan ng mga pasaherong sasakay ng airplanes. Ang NAIA Terminal 3, ang sagot para maibsan ang init ng ulo ng mga departing passengers. Malaki, maluwag at maaliwalas bukod pa sa mga hi-tech ang equipments na gagamitin dito ay makakasiguro na hindi magsisiksikan ang mga umaalis na pasahero sa pagpasok sa paliparan. Maging sa pag-check-in sa mga airline counters at clearing sa immigration. Sa ngayon ay humihingi ng despensa ang pamunuan ng Manila International Airport Authority sa mga departing passengers dahil sa grabeng kabuwisitang nararanasan nila. Pero may mga pasahero namang natutuwa sa ipinatutupad na security measures dahil safe sila sa biyahe. Ang mga departing passengers papuntang ibang bansa ay dapat magpunta sa airport 4 hours prior sa kanilang departure para hindi sila gaanong maabala. Matindi kasi ang pila katulad ng traffic na nararanasan ng mga drivers sa EDSA. Ang lahat naman ng vehicles na papasok sa airport ay may rigid inspection sa mga security bago pumasok sa mga parking area ng paliparan. Ang inspection ay hindi lang sa mga sasakyan kundi maging sa mga taong nakasakay dito. Lahat ng mga hand-carried items at mga metallic substances kabilang ang paghubad sa mga suot nilang sapatos ay ini-x-ray kasi sa final security check. Ito ang isang dahilan kung bakit matindi at humahaba ang pilahan sa mga nabanggit na terminals papunta sa mga gates na sasakyan nilang eroplano. Ang nagpapatupad kasi nito ay ang mga Kano na kasapi ng Transportation Security Administration sa ilalim ng US Homeland Security para na rin ito sa kapakanan ng mga pasaherong sasakay ng airplane. Ang pagpapatupad ng ganitong sistema ay hindi lang sa Pinas kundi maging sa US of A o sa mga airport sa buong mundo ay ginagawa rin. Sana mabuksan na pala ang Terminal 3 sa lalong madaling panahon para naman hindi ma-hassle ang mga pasahero, anang kuwagong sepulturero. Sana nga! sagot ng kuwagong maninisid ng tahong. Tatagal pa kaya ang implementation ng security? tanong ng kuwagong maninikbak ng tibak. Dapat nga huwag na itong alisin para matiyak ang kaligtasan ng mga airline passengers sabi ng kuwagong SPO-10 sa Crame. Ganoon ba! Bakit sa New York airport, nalusutan ang mga security personnel ng isang babaeng pasahero nakasakay kasi ito ng eroplano na may dalang baril at kutsilyo sabi ng kuwagong Kotong cop. Diyan wala tayong pakialam dahil hindi naman NAIA iyon.&amp;quot; Ganoon ba! Ano ngayon ang dapat nating gawin? Pumunta dapat ang mga pasahero sa airport ng mas maaga ng 4 hours prior ng departure. Sige gagawin namin ang advice mo, kamote!</body>
<link>http://www.philstar.com/Article.aspx?articleId=237158&amp;publicationSubCategoryId=94</link>
</article>
</data>