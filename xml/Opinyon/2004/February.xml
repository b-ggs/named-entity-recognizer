<?xml version="1.0" encoding="ISO-8859-1" ?>
<data>
<article>
<title>EDITORYAL - Gawing prayoridad ang edukasyon</title>
<author></author>
<date>
<month>February</month>
<day>01</day>
<year>2004</year>
</date>
<body>KUNG noon ay nangunguna ang mga estudyanteng Pinoy sa katalinuhan laban sa mga katabing bansa sa Asia, ngayon ay hindi na. Sa mga paligsahan ay nangangamote o mas tamang sabihin na &amp;quot;nangangalabasa&amp;quot; na sila. May problema kung gayon sa sistema ng edukasyon kaya napag-iiwanan ang mga estudyanteng Pinoy. At nararapat lamang na ang problemang ito ay gawing prayoridad ng manunungkulang presidente ng Pilipinas sa May 10 elections. Kung hindi mapapabuti o mabibigyan ng sapat na atensiyon ang education sector, tiyak na lalo pang mangangalabasa ang mga estudyante. Dapat lamang na malaki ang maging share ng education sector sa 2004 proposed national budget. Kung may malaking alokasyon, magagawa na ang mga pagbabago o reporma na magiging daan para mapahusay ang edukasyon. Mag-hire ng mga mahuhusay na guro, magtayo ng mga paaralan, bumili ng maraming libro at mga computers. Gawing prayoridad ang pagkakaloob ng may kalidad na edukasyon nang mapag-iwanan mga estudyanteng Pinoy. Nakatatakot malaman na pahina nang pahina ang mga estudyante lalo na sa public schools. Ayon sa report, 90 porsiyento ng mga estudyante sa public high school ang maaaring bumagsak sa taong ito at ulitin ang kanilang grado sa susunod na school year. Isa sa mga itinuturong dahilan ay ang implementasyon ng bagong grading system. Mula sa dating passing grade na 50 percent ay magiging 75 percent na ito. Kung magkakaganito tiyak na magsisiksikan ang mga estudyante at wala nang classroom para sa kanila. Lalala pa ang problema. Ang bagong grading system ay isa sa mga problemang dapat resolbahin ng Department of Education. Kung maraming babagsak na estudyante ngayong taong ito, kakahiya na naman. May proposed P864.8-biilion budget para sa 2004 at sabi ni President Gloria Macapagal-Arroyo, hindi nagbabago ang pasya niya na ang education ang pinaka-malaking tatanggap ng share. Mahigit na P100 bilyon ang nakalaan para sa education at hindi na raw ito magbabago, sabi ng presidente. May malaking problema sa edukasyon na nagiging dahilan kung bakit may mga estudyanteng salat sa kaalaman. Kahit nang hindi pa ini-implement ang bagong grading system, marami na ang mahihinang estudyante. At ngayong malaki ang nakalaang budget para sa edukasyon, hindi naman sana sa &amp;quot;bulsa ng mga buwaya&amp;quot;mapunta ang nakalaang pera. Mahuhusay na teachers, school na kumpleto sa pasilidad, may kalidad na libro, computers -- mga nararapat para di-mangalabasa ang mga estudyante.</body>
<link>http://www.philstar.com/Article.aspx?articleId=237258&amp;publicationSubCategoryId=94</link>
</article>
<article>
<title>Natatanging urban poor housing groups pinarangalan</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>February</month>
<day>01</day>
<year>2004</year>
</date>
<body>ISA sa mga nangungunang programa sa pabahay na ipinapatupad at popular sa mga maralitang tagalungsod ay ang Community Mortgage Program (CMP) ng National Home Mortgage and Finance Corporation. Sa programang ito, ang mga pamilyang nakatira sa mga pribadong lupain ay nabibigyan ng pagkakataong magmay-ari sa lupang kanilang tinitirahan. Ang tagumpay ng programang ito ay dahil na rin sa kooperasyon at pakikipagtulungan ng NHMFC at ang mga urban poor housing groups. Sa nakaraang &amp;quot;Kabalikat sa Pabahay Awards,&amp;quot; kinilala ang kontribusyon at suporta ng mga grupong ito sa kanilang natatanging kontribusyon sa CMP at sa kabuuang pagpapatupad ng programa sa pabahay. Para sa outstanding community associations, pinarangalan ang Garcia Heights Credit Cooperative ng Bajada, Davao City (national winner); Villa Alfonso HOA ng Bambang, Pasig (Luzon winner); Lahing-lahing Neighborhood Assoc. ng Mabolo, Cebu (Visayas winner); at Suraya HOA-Phase 1 ng Buhangin District, Davao City (Mindanao winner). Para naman sa kategorya ng outstanding CMP originator (for NGO) ang kinilala ay ang Foundation for Development Alternatives (Luzon); Assumption Parish of Davao Socio-Economic Development Foundation (Mindanao) at ang Pagtambayayong-A Foundation for Mutual Aid ng Cebu (Visayas). Ang mga lokal na pamahalaan ng Lungsod ng Marikina, Antipolo, Pasig, Cebu at Bacolod ay kinilala bilang outstanding CMP originators. Samantala, binigyan ng special citations ang provincial government ng Rizal at Quezon City at Las Pi&amp;ntilde;as City sa kanilang pagsuporta at partisipasyon sa implementasyon ng CMP. Umaasa kami sa patuloy na pakikipagtulungan at suporta ng mga urban poor housing groups sa implementasyon ng mga programa sa pabahay.</body>
<link>http://www.philstar.com/Article.aspx?articleId=237279&amp;publicationSubCategoryId=94</link>
</article>
<article>
<title>Hindi pag-aari ng mga Kristiyano ang Diyos</title>
<author>ALAY-DANGAL Ni Fr. Jose C. Blanco, S.J.</author>
<date>
<month>February</month>
<day>01</day>
<year>2004</year>
</date>
<body>SA Ebanghelyo ngayong araw na ito, ipinakikita sa atin ni Lukas kung paano pinilit si Jesus ng mga taga-Nazaret na gumawa rin ng mga himala para sa kanila, gaya nang paghihimala ni Jesus sa Capernaum. Basahin ang Lukas 4:21-30). Sinabi niya sa kanila: &amp;quot;Natupad ngayon ang bahaging ito ng Kasulatan samantalang nakikinig kayo.&amp;quot; Pinuri siya ng lahat, at namangha sila sa kanyang napakahusay na pananalita. &amp;quot;Hindi ba ito ang anak ni Jose?&amp;quot; tanong nila. Kaya sinabi ni Jesus, &amp;quot;Walang pagsalang babanggitin ninyo sa akin ang kawikaang ito: &amp;quot;Doktor, gamutin mo ang iyong sarili!&amp;quot; Sasabihin din ninyo sa akin, &amp;quot;Gawin mo naman sa iyong sariling bayan ang mga nabalitaan naming ginawa mo sa Capernaum.&amp;quot; At nagpatuloy ng pagsasalita si Jesus, &amp;quot;Tandaan ninyo: Walang propetang kinikilala sa kanyang sariling bayan. Ngunit sinasabi ko sa inyo: Maraming babaing balo sa Israel noong kapanahunan ni Elias nang hindi umulan sa loob ng tatlong taot kalahati at magkaroon ng matinding taggutom sa buong lupain. Subalit hindi sa kaninuman sa kanila pinapunta si Elias kundi sa isang babaing balo sa Sarepta, sa lupain ng Sidon. Sa dinami-dami ng mga ketongin sa Israel noong kapanahunan ni Eliseo, walang pinagaling isa man sa kanila; si Naaman pang taga-Siria ang pinagaling.&amp;quot; Galit na galit ang lahat ng nasa sinagoga nang marinig ito. Tumindig sila, at ipinagtabuyan siyang palabas, sa taluktok ng burol na kinatatayuan ng bayan, upang ibulid sa bangin. Ngunit dumaan siya sa kalagitnaan nila at umalis. Naniniwala ang mga taga-Nazaret na si Jesus, dahilan sa siyay mula sa kanilang bayan, ay para sa kanila. Inaasahan nila na maghihimala rin siya para sa kanila. Na kanilang pag-aari si Jesus. Siya ay Mesias para sa kanila. At hindi para sa iba. Dapat tayong mag-ingat sa paraan ng ating pagtanggap at paggamit kay Jesus. Si Jesus bilang Diyos ay hindi para sa atin lamang na mga Kristiyano. Siyay naparito upang iligtas ang lahat ng tao. Si Jesus ay Tagapagligtas at Panginoon ng lahat.</body>
<link>http://www.philstar.com/Article.aspx?articleId=237287&amp;publicationSubCategoryId=94</link>
</article>
<article>
<title>EDITORYAL - H'wag kalimutan ang masa na patuloy na umaasa</title>
<author></author>
<date>
<month>February</month>
<day>02</day>
<year>2004</year>
</date>
<body>SA February 10, 2004, hindi na dapat magtaka ang taumbayan kung makita ang mga Cabinet member ni President Gloria Macapagal-Arroyo na nangangampanya para sa kanyang kandidatura. Hindi na dapat magtaka kung makita si Health Sec. Manuel Dayrit na ikinakampanya si Mrs. Arroyo gayong may banta sa pananalasa ng &amp;quot;bird flu&amp;quot; virus, SARS, at iba pa. Hindi na dapat magtaka kung makita si DILG Sec. Jose Lina na ikinakampanya si Mrs. Arroyo kahit na may problema sa jueteng at drug trafficking at si Social Welfare Sec. Dinky Soliman kahit na maraming sinalanta ng kalamidad, sunog at iba pang sanhi ng kahirapan. Wala namang masama kung ikampanya ng Cabinet member ang presidente. Hindi ito labag sa batas sapagkat pinapayagan ang mga Cabinet member na makihalo sa political activities gaya ng pagkampanya sa kandidato sa panahon ng election, ito ang sinabi ni Labor Sec. Patricia Sto. Tomas. Ang reaksyon ay kasunod sa lumabas na report na inaatasan umano ng Malacanang ang lahat ng Cabinet members para ikampanya si Mrs. Arroyo. Inaatasan daw na makilahok ang lahat ng tauhan sa political activities ng presidente. Hindi naman itinanggi ni Sto. Tomas na nagkaroon nga ng Cabinet meeting noong January 7 ng taong kasalukuyan na may kaugnayan sa pangangampanya ng presidente pero wala umanong memorandum tungkol dito. Gayunman, walang lalabaging batas dito kung sakalit atasan nga ng presidente ang kanyang mga Cabinet secretaries at iba pang tauhan. Pero ang gagawing pangangampanya ng kanyang Gabinete ay malaki ang epekto sa taumbayang naghihintay ng tulong. Kung magiging abala ang isang Cabinet member sa kandidatura ni Mrs. Arroyo paano na ang tungkulin niya sa taumbayan. Sa pagpupumilit niyang ikampanya ang presidente, isasa-isantabi niya ang para sa taumbayan. Kahit hindi labag sa batas ang pagtulong ng isang Cabinet member sa presidente hindi ito dapat ikatwiran sapagkat ang masasakripisyo ay ang kapakanan ng taumbayan. Dapat din namang malaman na kanino ba umaasa ng boto ang isang kandidato kundi sa taumbayan na rin. Dapat na prayoridad ang mamamayan lalo pa ang mahihirap. Lalo pa sa panahong ito na maraming problema at sagad na sa hirap ang buhay. Patuloy sa pagbaba ang halaga ng piso, walang tigil sa pagtaas ang presyo ng gasoline, LPG, mga bilihin at nakaamba na ang pagtataas ng pamasahe. Ang taumbayan ay umaasa ng tulong sa pamahalaan at hindi dapat kaligtaan dahil lamang sa nalalapit na halalan. Kahit na hindi labag sa batas ang pagtulong sa kampanya, dapat din namang isipin kung may magsasakripisyo sa hakbang na ito.</body>
<link>http://www.philstar.com/Article.aspx?articleId=237381&amp;publicationSubCategoryId=94</link>
</article>
<article>
<title>Pagbabalik sa mano-manong bilangan, ilegal</title>
<author>AKSYON NGAYON Ni Al G. Pedroche</author>
<date>
<month>February</month>
<day>02</day>
<year>2004</year>
</date>
<body>SA hangarin nating maiprisinta ang lahat ng anggulo sa isyu ng computerized elections, gusto kong itampok ngayon ang pahayag ng ating kaibigang si Ike Se&amp;ntilde;eres, dating director-general ng national computer center (NCC) at ngayoy chairman ng Makati City Information and Communications Technology Council. Aniya, &amp;quot;walang legal basis ang pagbabalik sa manual counting ng COMELEC. Naging mainit na usapan ang pagbabalik sa mano-manong bilangan matapos ideklara ng Korte Suprema na &amp;quot;tiwali&amp;quot; ang pinasok na kontrata ng COMELEC sa computerization ng eleksyon. Maaalalang sinalungat natin sa kolum na ito ang partial computerization dahil si COMELEC Chair Ben Abalos na rin ang umamin na 30 porsyento lamang ng halalan ang puwedeng i-computerize. Hindi pa sapat ang mga equipment para sa full automation ng darating na halalan sa Mayo. Pero binigyang diin ni Se&amp;ntilde;eres na ang Automation Law o RA 8436 ay isa nang &amp;quot;ganap na batas&amp;quot;. Dahil dito, ang batas ay kailanggang maipatupad. Nang bumoto ang Supreme Court laban sa kontratang pinasok ng COMELEC sa isang pribadong grupo, obserbasyon ng ilan na tila nilabag ng SC (nang hindi nalalaman) ang batas sa automation. Nilaktawan diumano ng SC ang karakter ng COMELEC bilang isang independiyenteng lupon. Pinanghimasukan daw ng Korte ang COMELEC at &amp;quot;kinapon&amp;quot; ang batas sa automation na dapat maipatupad. At kung babanggitin ang legal opinions nina Justice Tinga at Chief Justice Davide, wala silang sinasabing nagkaroon ng anomalya sa kontratang pinasok ng COMELEC. Sa katunayan, nagpaalala pa nga si Tinga na ang tungkulin lamang ng SC ay &amp;quot;resolbahin&amp;quot; ang legal na usapin. Iiling-iling ang ilang observers. Ano raw ba ang tunay na dahilan ng kontrobersyang ito? talaga bang may kapalpakan ang implementasyon ng automa- tion law o isa lamang itong &amp;quot;pamumulitika&amp;quot; komo papalapit na ang eleksyon?</body>
<link>http://www.philstar.com/Article.aspx?articleId=237391&amp;publicationSubCategoryId=94</link>
</article>
<article>
<title>Sexy actress nagde-deliver ng panandaliang aliw</title>
<author>BALITANG SPECIAL Ni Deo Macalma</author>
<date>
<month>February</month>
<day>03</day>
<year>2004</year>
</date>
<body>ALAM nyo bang nagde-deliver na ngayon ng panandaliang aliw ang isang sexy actress? Ayon sa aking bubuwit, happy birthday muna kay Maj. Gen. Cris Balaoing, Ret. Gen. Jimmy Barbers, Ms. Boots Anson Roa, Fae Marquez, Sis Grace Mariano at ang kambal na si Rogelio at Rolando Coloma ng Pinili, Ilocos Norte. Congratulations naman sa mga bagong officers ng KBP-Metro Manila Chapter sina Rey Langit-Chairman; Boots Anson Roa-VP for Television; Deo Macalma-VP for Radio at ang mga Members of the Board ay sina Manny Luzon, Cynthia Ragasa, Art de Guzman, Butch Gonzales, Angelo Palmones at Engr. Ed Tan. * * * Alam nyo bang dahil sa kahirapan ay nagbebenta na ng short time na aliw ang isang sexy actress? Ayon sa aking bubuwit, tag-gutom na ngayon si Sexy actress sapagkat siya ay wala nang pelikula. Madalang na ngayon ang kanyang mga show at higit na nagpabigat sa sitwasyon ni Sexy actress, siya ay meron nang isang baby. Hindi siya binibigyan ng sustento ng naka-asembol sa kanya. * * * Ayon sa aking bubuwit, noong nakaraang buwan, araw ng Sabado night, dakong alas-9:30 p.m., si Actress ay nagtungo sa Asia Wealth Tower sa Leveriza St., Pasay City. Kasama niya ang isang bading. Ito raw ang kanyang talent coordinator kuno, In short, bugaw. Magkano naman kaya ang talent fee ni Sexy actress? Si Sexy actress ay medyo chubby dahil nanganak na pero maganda at sexy pa rin. Siya ay nakasuot ng maong jeans na hapit na hapit sa kanyang legs. At nakasuot din siya ng sweater na kulay dirty white. Magkano ba ang talent fee mo Day? * * * Ayon sa aking bubuwit, ang actress ay iniwan ng bading sa lobby ng condominium. Si bading ay umakyat sa kanilang kliyente sa 29th floor at pagkatapos ng sampung minutos ay bumaba. Nag-usap sila ni Sexy actress. Umakyat sa 29th floor ng condo si Sexy actress at umalis na ang bading. Ayon sa aking bubuwit, bumaba ng pasado 3:00 a.m. si Sexy actress. Ayon sa aking bubuwit, ang sexy actress na nagde-deliver na ngayon ng panandaliang aliw ay walang iba kundi si Morena ito pero makinis ang kanyang balat. Siya ay walang iba kundi si Sexy actress Miss V.V.</body>
<link>http://www.philstar.com/Article.aspx?articleId=237511&amp;publicationSubCategoryId=94</link>
</article>
<article>
<title>Kilala niyo kaya si Elena Sabado? (2)</title>
<author>SAPOL Ni Jarius Bondoc</author>
<date>
<month>February</month>
<day>03</day>
<year>2004</year>
</date>
<body>KARUMAL-DUMAL na pinatay si overseas Filipino worker Elena Sabado sa Espanya. Ginahasa at sinaksak ng 14 na beses. Pinatigil ang imbestigasyon ng pulis-Malaga sa amo na pinaghihinalaang drug lord. Nanlumo si Joe Robles, Cebuano na pulis-California. Pinutol niya ang bakasyon. Tinungo ang embahada sa Madrid, 10 oras sa bus. Laking gulat niya nang sabihang hindi alam ng opisyales ang krimen. Binalaan pa siyang huwag makialam. Hindi naman daw siya Pilipino kundi Amerikano. Kung magalit ang mga Kastila, masisira ang plano ng libu-libo pang OFW na nais magtrabaho sa Espanya. Umuwing balisa si Joe sa San Francisco. Nakita niya kung paano mabuhay ang mga kalahi sa ibang bansa. Nung 1993 pa ito nangyari. Makalipas ang dalawang taon, bibitayin naman si Flor Contemplacion sa Singapore. Umakda si Joe ng awit tungkol kay Elena: Labing-apat na saksak / ang sa dibdib ay tinanggap / Ni Elena Sabado, isang alila / na sa Espanya ay nangarap; Pagluha niya at pagdaing / di pansin ng gumahasa / Masarap buhay sa Espanya / kung hindi ka Pilipina; Elena Sabado... / ito ba ang araw mo? / Ikaw na numerot pangalan lamang / sa mercado ng utusan; May ilang nakaalam / sa marahas mong pagpanaw / Ni walang makapiyok / wariy ilag bawat galaw; Di napansin ng gobyerno / walang alam ang consulado / Walang paki ang Malagenyo / problema mo, problema mo; Turing sa yo Bagong Bayani / ng iyong bayan at kalahi / Ngunit ngayon ikay inapi / bakit sila pipit bingi? Naglakas-loob mangarap / pamilya moy sadyang mahal / Ngunit patay kang uuwi / sa kahon ng balikbayan; Ilan pa ang tulad mo / sa daang-libong naghihirap / Ilan kaya ang nakarinig... / Labing-apat na saksak. Kung kilala niyo si Elena o kamag-anak niya, itawag kay Joe Robles sa (+1-415) 694-6475, o kayay lumiham sa jariusbondoc@workmail.com.</body>
<link>http://www.philstar.com/Article.aspx?articleId=237518&amp;publicationSubCategoryId=94</link>
</article>
<article>
<title>Sino ang dapat managot? Paging LTFRB</title>
<author>ORA MISMO Ni Butch M. Quejada</author>
<date>
<month>February</month>
<day>03</day>
<year>2004</year>
</date>
<body>HUMIHINGI ng despensa ang mga kuwago ng ORA MISMO sa pamilya ng mga nasawi at nasugatan na mga pasahero sa South Luzon Expressway noong Enero 7, 2004 ng madaling-araw. Ngayon lang natanggap ng mga kuwago ng ORA MISMO, ang sulat na ipinadala sa atin. Ang isyu, may anim katao ang nasawi sa naganap na aksidente sa SLEX noong Enero 7, ng madaling araw. Mahigit sa 20 passengers ang nasugatan nang biglang tumawid sa ibang linya ang Barney Auto Lines na may plakang DXB-775 at may body number 55685. Ang Barney bus ay galing sa Guinyangan, Quezon papuntang Alabang nang ito ay maaksidente at padausdos na sumadsad papunta sa ibang linya at aksidenteng nabangga pa ang isang trak na may plakang UIZ-885. Kaya naman anim ang namatay na pasahero at sandamakmak ang nasugatan. Sa impormasyon natin ang Barney Bus ay may linyang Guinayangan, Quezon &amp;nbsp;Batangas City pero nasa pagitan ng Laguna at Metro Manila nang mangyari ang malagim na aksidente. Ika nga, out of route. Sino ang dapat managot dito? Anong ahensiya ng gobyerno ang dapat magpatupad ng batas sa mga ganitong situwasyon? Marami ng nangyaring kahalintulad ng mga ganitong aksidente ang hindi man lang naaksyunan ng pamahalaan. Hustisya ang hiningi ng mga pamilya ng na-aksidente. Ito ang nilalaman ng sulat na natanggap ng mga kuwago ng ORA MISMO. Siguro si LTFRB chairman Elena Bautista ang dapat gumawa ng hakbang para maimbestigahan ang kasong ito. May mga tsuwawa ang mga kuwago ng ORA MISMO, na kaya raw malakas ang loob ng may-ari ng Barney Auto Lines na bumiyahe ng out of line route ay dahil sa kababayan at kamag-anak umano ni DOTC Secretary Leandro Mendoza ang owner nito. Sa palagay ng mga kuwago ng ORA MISMO ay hindi ilalagay sa alanganin ni Larry Boy ang kanyang daliri para sa ganitong kalokohan? May nagbulong pa sa mga kuwago ng ORA MISMO, na marami raw nagmamay-ari ng Barney at pare-pareho ang kulay na ginagamit? One color scheme for one operator ang dapat, anang kuwagong maninisip ng tahong. Dapat sa nasabing aksidente ay may managot, sabi ng kuwagong SPO-10 sa Crame. Aabatan natin ang imbestigasyon hinggil dito, patawang sabi ng kuwagong Kotong cop. Iyan ang aabangan natin, kamote.</body>
<link>http://www.philstar.com/Article.aspx?articleId=237532&amp;publicationSubCategoryId=94</link>
</article>
<article>
<title>Pork barrel</title>
<author>PANAGINIP LANG Ni Nixon T. Kua</author>
<date>
<month>February</month>
<day>03</day>
<year>2004</year>
</date>
<body>NAG-AAWAY ngayon ang mga miyembro ng&amp;nbsp; Senado at Kongreso tungkol sa kung aling budget ang gagamitin &amp;nbsp;sa taong ito.&amp;nbsp; Pinagtatalunan kung ang 2004 budget ba ang ipapasa o uulitin na lang ang 2003. Ang gusto ng Kongreso sa pamumuno ni Speaker Jose de Venecia ay ulitin ang 2003 budget dahil mas makakatipid daw ang bayan.&amp;nbsp;&amp;nbsp; Ang nais naman ng Senado ay ipasa ang 2004 budget upang hindi raw magamit sa pamumulitika ang national budget. Pag-reenacted ang budget ay mahigit isang daang bilyong piso na para sa capital outlay ang maaari raw magamit sa pangangampanya ng administrasyon ni Madam Senyora Donya Gloria. Ang capital outlay kasi sa budget ng 2003 ay nagamit na sa proyekto kaya kung muling gagamitin ang nasabing budget ay maaari nang ilipat sa ibang proyekto at ang magdedesisyon nito ay walang iba kung hindi si Madam Senyora Donya Gloria. Ayaw aminin ito ng mga Lakas congressmen at sinabi pa ng ilan na ang dahilan daw bakit pinagpipilitan ang 2004 budget ay upang protektahan ang kanilang pork barrel na nagkakahalaga ng P200 milyon bawat isa. Hindi nagustuhan ni Sen. Joker Arroyo ang paratang ng mga dating kasamahan sa kongreso kaya ganti niyang sabi ay nais lang ng mga kongresista ang 2003 budget dahil malaki ang kanilang pork barrel nung nakaraang taon. Ang hindi pa inamin ng magkabilang panig ay paano pa ang mga insertions na ginagawa rin ng dalawang kapulungan sa budget lalo na sa bicameral meeting.&amp;nbsp;&amp;nbsp; Ang insertions ay mga proyekto ng ibat ibang ahensiya, karamihan ay Department of&amp;nbsp; Public Works and Highway, Education, Agriculture, Health&amp;nbsp; at iba pa.&amp;nbsp;&amp;nbsp; Komo mga mambabatas ang magsisingit ng budget, sila ang masusunod kung saan at anong proyekto ang pag gagamitan nito. Isa pang paraan nila ay ang dagdag-bawas, gaya ba ng eleksiyon pero sa paraang ito sila ang mag-aalis ng budget sa isang opisina at ililipat sa isa pang ahensiya.&amp;nbsp;&amp;nbsp; Sila ang may gawa kaya sila rin ang masusunod kung saan gagamitin at anong proyekto. Iisa ang pinag-aawayan nilang lahat, pork barrel sa ibat ibang anyo, kasama na nga riyan yung countrywide development fund, insertions, bawas dagdag at iba pang mga bagong style nga pero bulok na hindi pa natin nadidiskubre. Ang total na halaga nito ay umaabot sa kung ilang bilyon, kaya siyempre ang porsiyentuhan dito ay daang milyon din kung pag-usapan.&amp;nbsp; Iba-iba ang porsiyento o SOP kung tawagin nila ang bumabalik sa kamay ng mga mambabatas.&amp;nbsp; Merong pumapayag na sa 10% pero may mga ganid diyan na umaabot sa 50% porsiyento ang lagayan. Kung mga kalye, kasama na ang farm to market road, tulay, basketball court, waiting shed at infrastructure project kadalasan ay 10% to 15%.&amp;nbsp; Kung libro o gamot ay payat ang 30% at minsan nagiging ghost delivery.&amp;nbsp;&amp;nbsp; Sa madaling salita ang ninakaw sa kabang bayan ay buo at wala man lang binalik. Pero bago ako makalimot, ang sinasabi nating porsiyento ay sa mga mambabatas lang, hindi pa riyan kasali ang kita ng kontratista at siyempre parte ng ibang opisyal ng gobyerno na siyang implementor&amp;nbsp; ng budget at ilang tiwaling opisyal ng Department of Budget and Management na&amp;nbsp; siyang magre-release&amp;nbsp; ng pondo. Sa madaling salita, kurakot mula sa itaas hanggang ibaba.&amp;nbsp; All the way down at everybody happy, hindi&amp;nbsp; nga lang kasali ang may-ari ng&amp;nbsp; pera, ang&amp;nbsp; sambayanan. Sa laki ng kitaan talagang pag-aawayan nila yan at mahirap magkasundo ang dalawang&amp;nbsp; kapulungan ng kongreso.&amp;nbsp; Pero bagamat lagi na itong natatalakay,&amp;nbsp; bakit&amp;nbsp; nga ba may pork barrel sila.&amp;nbsp;&amp;nbsp;&amp;nbsp; Hindi ba mambabatas sila? &amp;nbsp;Bakit hindi alisin ang pork barrel o&amp;nbsp; di kayay hamunin sila na tanggihan nila ito. So far iisa lang ang nagsoli ng pork barrel sa ikalawang taon, si Sen. Panfilo &amp;quot;Ping&amp;quot; Lacson,&amp;nbsp; bakit hindi gayahin ng iba pang senador at kongresista.&amp;nbsp; Pilitin kaya natin,&amp;nbsp; gawin nating isyu yan etong halalan na ito. sabihan natin sila na dapat magconcentrate sila sa paggawa ng batas hindi kalye, gamot, libro o ano pang pagkakakitahan. Kayo, palagay nyo, dapat ba manatili ang pork barrel? Meron bang pangungurakot at sino? Text lang ng inyong kasagutan sa 09272654341.&amp;nbsp;&amp;nbsp; * * * Itong si health sec.&amp;nbsp; Dayrit kumain pa ng fried chicken e mcdo nman yta yon.&amp;nbsp; Ang kainin nla ung snabat n smuggled chcken at pumunta siya s mga poultry farm pra mapaniwala nya mga tao.&amp;nbsp; mlamanng hndi nya magagawa takot din e. 09173939376; Kya 2mataas ang dolyar kc un nakaupo nting pangulo nangagaw lang pwesto kurakot pa kaya mahina ekonomiya natin. 09208923745; Electn time na, hrap n nman mga guro! Sna man dagdagan nila bayad, kc nagkakasakit s puyat cla! Aakusahan p ng nandya. 0-09273682656;&amp;nbsp;Grbe c jose pidal lhtt ng klasenng pandarambong nsa knya nn, pati chicken knya dn. Untouchable tlg sya. 09189177246; Mga pulitiko dko nlalahat but ms marami ang ttngap ng datung galing ky lucper ky pidal punnta cya impyerno sm lucper. 85297105344; Sna wag mgcc ang bb2 kay mr pooe dhil puro salvage anng aabutiin ng mga reporter pag sya ang nnlo. 09187881444; Weteng dto mismo sa loob ccamp bicutan. 09204877794;&amp;nbsp;Hndi mtgil jueteng dhl c ebdane mtindi annng kpit ky mnang glo sunud sunuran cia. 09272805206:&amp;nbsp; Sbi n Gloria strong republic, bka wrong republic puro mli dsisyon niya. 09195933138; Mdam Gloria, kung ang malaking poster mo sa lansangan pinera mo na lang at ibinigay mo sa mga kababayan natin na nangangailangan ng tulong.&amp;nbsp; Do mas mainam sana. 09275221099; Kung mlyon ang usapin, sure ako kahit s fpj pa tanggap din. 09197622197. Fpj d ka mananalo d2 sa bicol! D ka pa nga presidente nakita na ang tunay mong kulay. 09206252004; Dpat sa magnanakaw na public officials shoot to kill. 09166682125;&amp;nbsp; Isang parang nang pagsakop s isang bansa ay sirain kbttaan pagasa ng bayan.&amp;nbsp; Dpat btayin mga chinse drug lord kso lgi abswelto dhil teknikalidad paano n bansa ntin. 09193814677; Totoo p ang sbi nyo gnagawa ng paraan na mwala ang mlakas n klaban n Gloria. 09207969175; Huwag kayong magpasalamat kay gma wala pa naman siya nagawa sa proyekto sa pilipinas. 09206062423. * * * Para sa ano mang reaksyon, mag-e-mail lang sa nixonkua@yahoo.com o kayay magtext sa&amp;nbsp;09272654341. Mapapakinggan&amp;nbsp; nyo rin ang inyong lingkod sa DZEC 1062 mula 4:30 hanggang 6:00 ng hapon tuwing Lunes at Miyerkules.</body>
<link>http://www.philstar.com/Article.aspx?articleId=237535&amp;publicationSubCategoryId=94</link>
</article>
<article>
<title>EDITORYAL - Nasaan na ang mga manok at buwaya</title>
<author></author>
<date>
<month>February</month>
<day>04</day>
<year>2004</year>
</date>
<body>DALAWANG linggo na ang nakalilipas mula nang misteryosong mailabas sa Batangas City Port ang 19 na container vans na may lamang manok. At kataka-takang tahimik na agad ang isyu. Wala nang naririnig tungkol dito. Nasaan na ang manok at mga buwaya? Isang linggo pa at tiyak nang lalo pang matatakpan kapag nagsimula nang mangampanya ang mga pulitiko. Ang isyu sa mga kawatan na nagpapahirap sa ekonomiya ay ganap nang malilimutan. Limang container vans pa lamang ang nare-recover at wala nang laman ang mga ito. Ang 14 na container vans ay hindi na malaman kung saan naroon. Nasaan na ang mga manok? Wala na kahit tilaok. E ang mga buwaya? Mas lalong wala nang mabalitaan tungkol sa kanila. Hindi na malaman kung may ginagawa pang hakbang ang Bureau of Customs para mabitag ang mga &amp;quot;malalaking buwaya&amp;quot;. Mayroon nang nahuli ang Customs sa pamumuno ni Commissioner Antonio Bernardo pero &amp;quot;maliliit na buwaya&amp;quot; lamang. Wala ang mga &amp;quot;malalaking buwaya&amp;quot; na malakas lumamon. Ang pamamayagpag ng mga &amp;quot;buwaya&amp;quot; sa Customs ay matagal na. Nangunguna ang Customs sa mga pinaka-tiwaling ahensiya ng pamahalaan. Kapag binanggit ang Customs, iisa na agad ang maglalaro sa isipan ng bawat isa, at iyan ay ang &amp;quot;corruption&amp;quot;. Laging nakaungos ang Customs sa BIR at DPWH kung corruption ang pag-uusapan. At kitang-kita ang ebidensiya na kahit na mensahero roon ay may mamahaling kotse at ang Customs collector ay may mga paupahang bahay, may mansion na sa garahe ay may dalawang kotse o mahigit pa. Dahil sa mga corrupt na opisyal sa Customs kaya naging malakas ang loob ng mga smugglers. Dahil din sa kalambutan ng batas at sa ningas-kugong kampanya laban sa mga corrupt, kaya dumami ang mga buwaya sa Customs. Ngayon ay hindi lamang manok, bigas, sibuyas, kotse, motorbike, ang ini-smuggle kundi pati na rin illegal drugs. At kahit paulit-ulit bantaan ang mga corrupt, hindi sila natatakot . Ang 19 na container vans na may lamang manok ay una nang inirekomenda ng Department of Agriculture na huwag ilalabas sa Batangas port sapagkat hinihinalang may &amp;quot;bird flu&amp;quot; virus. Nagulat ang mga ahente ng DA nang malamang nailabas na pala ang mga container vans. Sinabi ni Customs Commissioner Bernardo na mananagot ang mga opisyal na kasangkot sa smuggling. Harinawang hindi bulaklak lamang ng dila ni Bernardo ang sinabi. Matutuwa ang taumbayan kung may mga opisyal, empleado ng Customs na maitatapon sa kulungan o kayay mabibitay dahil sa katiwalian.</body>
<link>http://www.philstar.com/Article.aspx?articleId=237614&amp;publicationSubCategoryId=94</link>
</article>
<article>
<title>Mickey Mouse na ang Piso!</title>
<author>AKSYON NGAYON Ni Al G. Pedroche</author>
<date>
<month>February</month>
<day>05</day>
<year>2004</year>
</date>
<body>HUWAG mag-alala at temporary lang o pansamantala ang pagbaba ng piso. Iyan lagi ang linya ng gobyerno sa tuwing babagsak ang halaga ng ating salapi kumpara sa US dollar. Nun pa mang bumagsak sa singkuwenta pesos ang halaga ng piso laban sa dollar, iyan na ang sinasabi ng gobyerno bilang pakonsuwelo de bobo sa tao. Dont worry, this is but temporary. Kayo galit? Sinungaling ba ang gobyerno? Huwag kayong magalit at nagsasabi lang ng totoo ang gobyerno. Talaga namang pansamantala lang ah? Mahigit na sa singkuwentay seis pesos ang halaga ng isang dolyar at iyan ay hindi naman magtatagal. Temporary lang iyan. Naniniwala ako sa ating gobyerno. Bakit? Pustahan tayo bukas-makalawa hindi na P56 iyan kundi P60 na o higit pa. Oh di ba? Temporary lang iyan! At kapag hindi pa nagbago ang kondisyon ng bansa at nagpatuloy ang mga bangayang pulitikal sa susunod na mga panahon, maghanda na kayo ng isang bayong na pera tuwing kayoy magsi-shopping. Our currency will be worth only the paper it is printed on. What a pity! Sino ang dapat sisihin sa pagbagsak ng ating piso? Sobrang pulitika ang dahilan. Ang mga balitang kudeta at siraan ng mga politiko ang nangungunang dahilan. Nawawalan ng tiwala ang mga negosyante sa katatagan ng ekonomiya kaya nagaalsa-balutan na sa ibang bansa tangay ang kanilang dolyares. Pati yung mga nagtatrabaho sa ibang bansa ay ayaw nang magpadala ng kanilang dolyar sa Pilipinas dahil takot sa situwasyon dito. Nakalulungkot isipin na habang tumataas ang halaga ng salapi ng ibang bansa sa Asya, tayo naman sa Pilipinas ay nagdurusa sa pagbagsak ng ating piso. Bilang resulta, natural na tumaas din ang presyo ng mga bilihin kaya ang kawawa ay ang mga mararalitang Pilipino. Yung mga politiko? Kesehoda! Kapag tuluyang bumagsak ng ekonomiya ng Pilipinas, lilipad lamang iyan sa ibang bansa na kinaroroonan ng kanilang limpak-limpak na yaman.</body>
<link>http://www.philstar.com/Article.aspx?articleId=237749&amp;publicationSubCategoryId=94</link>
</article>
<article>
<title>Reyna ng pyramiding scam,buhay reyna sa Makati City Jail</title>
<author>BALITANG SPECIAL Ni Deo Macalma</author>
<date>
<month>February</month>
<day>05</day>
<year>2004</year>
</date>
<body>ALAM nyo bang buhay reyna pala sa bilangguan ang reyna ng pyramiding scam? Ayon sa aking bubwit, 96 days na lang, eleksyon na. Happy birthday muna kay dating Solicitor General Frank Chavez at Mayor Randolph Ting ng Tuguegarao City. * * * Alam nyo bang buhay reyna ngayon sa Makati City Jail ang pangunahing suspect sa pyramiding scam? Ayon sa aking bubuwit, kaya naman pala buhay reyna ang nasabing suspect sapagkat siya ay protektado ng jail warden. Ang jail warden ang sinasabing siyota umano at protektor ngayon ng pyramiding queen. Maniniwala ba kayo na maporma pa rin at panay ang paganda ng nasabing reyna ng pyramiding habang nasa kulungan? Mukhang meron siyang beauty parlor sa loob ng city jail. Siya ay parating naka-postura at suot ang mga naglalakihang mga alahas. Ayon sa aking bubuwit, parang hindi preso ang pyramiding queen sapagkat sunod lahat ang kanyang mga luho. Kahit nasa kulungan ay parang lalo pa siyang gumanda at sumeksi. Kung me asim siya noong humarap sa imbestigasyon ng Senado lalo pang dumami ang kanyang asim ngayon. Kasi, siyota pala siya ngayon ng medyo bata pa at guwapong jail warden. Hanep, saan kaya sila nagla-love making. Sa loob ng kulungan, sa opisina ni jail warden o lumalabas at nagche-check-in sa hotel? * * * Ayon sa aking bubuwit, kahit sa loob ng kulungan ay puwede naman palang mag-date doon si pyramiding queen at si jail warden. Puwedeng mag-session doon ng carnal knowledge kasi may sariling kuwarto at may sarili pang comfort room ang selda ng binansagang Reyna ng Pyramiding Scam. Sabagay, ganyan yata ang nangyayari sa bilangguan, kapag nakulong ang isang babae lalo na kapag may hitsura. Kapit sa patalim, pumapatol sila sa mga jail guard at lalo na sa jail warden para sa kanilang proteksyon sa loob. Ayon sa aking bubuwit, ang reyna ng pyramiding scam na buhay reyna naman sa loob ng bilangguan ay si Miss Rose Baladjay. Teka, nasaan kaya ang mister niya? At ang siyota nitong jail warden ay walang iba kundi si Siya ay si Supt. B. as in Batang City Jail.</body>
<link>http://www.philstar.com/Article.aspx?articleId=237752&amp;publicationSubCategoryId=94</link>
</article>
<article>
<title>GMA vs FPJ</title>
<author>HALA BIRA! Ni Danny Macabuhay</author>
<date>
<month>February</month>
<day>05</day>
<year>2004</year>
</date>
<body>MUKHANG sina President Gloria Macapagal-Arroyo at Fernando Poe Jr. ang mga nangunguna sa bakbakan. Panlaban ni GMA ang kanyang karanasan at kaalaman. Nakasandal naman si FPJ sa kanyang popularidad at suporta ng masa. Ang dating topnotcher sa listahan na si dating senador Raul Roco ay pumapangatlo na lamang. Si Sen. Ping Lacson ay nasa dati pa rin niyang kinalalagyan. Si Eddie Villanueva at Eddie Gil ay nagpapakita ng kani-kanilang gilas. Hindi dapat pagtakhan kung bakit bumabandera sina GMA at FPJ. Bilang presidente ng bansa, si GMA ay natural lamang na maging laman ng mga balita sapagkat siya lamang ang may natatanging makinarya na maipaabot sa pamamagitan ng media ang kanyang mensahe sa taumbayan. Ang popularidad naman ni FPJ ay hindi mapapantayan. Lahat ng kanyang kilos ay sinusubaybayan. Inaantabayanan ang kanyang tipid na tipid na pananalita. Laman ng mga balita si FPJ sanhi ng kontrobersyal na disqualification case laban sa kanya. Ayon sa mga political analysts, maaaring sina GMA at FPJ ang talagang maglalaban. May mga humuhula naman na magsasama ng puwersa sina Raul Roco, Ping Lacson, Eddie Villanueva at Eddie Gil. Lalo pang titindi ang labanan kapag nagsimula na ang kampanyahan. Unti-unti na nating makikita ang pagbabago ng tunay na katayuan at kapasidad ng mga kandidato kapag nagbuhos na ang mga ito ng kanilang milyun-milyon at bilyun-bilyong piso. Kapag ganito ang nangyari, magtataka pa ba tayong mga mamamayan kung saan patutungo ang bansa sa mga susunod na panahon?</body>
<link>http://www.philstar.com/Article.aspx?articleId=237762&amp;publicationSubCategoryId=94</link>
</article>
<article>
<title>Nambabato ng putik,sira rin</title>
<author>SAPOL Ni Jarius Bondoc</author>
<date>
<month>February</month>
<day>06</day>
<year>2004</year>
</date>
<body>PORMAL na simula sa Lunes ng kampanya ng presidente, bise, senador at kongresista. Asahang mas titindi ang banatan ng magkakalaban. Kung wala pang kampanya ay batuhan na ng putik, ngayon ay kasama na pati graba at buhangin. Lalakas ang batikos na kesyo palpak si GMA, walang pinag-aralan si FPJ, nanggugulpi ng asawa si Roco. Kesyo magnanakaw si ganito at lasenggo si ganyan. Babaero, adik, bobolahat ng masasakit na pang-uri, lilitaw. Pinakamatinding patatamaan si GMA. Hindi lang ito dahil mas maraming kandidatong oposisyon, kundi mas madaling ihambing ang sarili sa administrasyon. Yan ang kapalaran ni GMA; bihira magkaroon ng sitwasyong kakandidato ang nakaupong Presidente na nagmana lang ng puwesto sa isang nag-resign. Kaya asahang marami pa ang tutulad sa dating propagandista ni Marcos na, para lang sumikat, aakusa kay GMA ng kesyo paggamit ng pondong gobyerno sa kampanya. Isipin sana ng mga may balak manira na nakakasira ito sa sarili. Napatunayan ito sa Jose Pidal expos&amp;eacute; ni Ping Lacson. Pinalabas niyang binulsa ni Mike Arroyo ang mga donasyong pangkampanya ni GMA para bise nung 1998. Ang pakay niya ay palabasing mangungurakot si GMA. Pero hindi naman niya ito napatunayan; ni hindi niya naipakitang krimen ang pagtabi ng sobrang donasyon, dahil perang pribado. Dumikit nga kay Arroyo ang bansag na Pidal, pero lumitaw din ang ugaling pulis-patola ni Lacson na mahilig magparatang nang walang katibayan. Dahil sa Pidal expos&amp;eacute;, bumagsak ang survey ratings ni GMA nung Agosto. Pero lumagapak din si Lacson. Hangga ngayon, nasa buntot siya ng lahat ng surveys. Sa ibang bansa iniiwasan ang batuhan ng putik sa kampanya. Kasi subok nang nakakasira sa naninira. Nabubuo sa negative campaigning ang opinyong pabor at kontra sa naninira. Kung nais ng kandidato na patuloy na madagdagan ang suporta ng publiko imbes na mabawasan, ilahad lang ang kabutihan tungkol sa sarili. Mas malamang siya manalo.</body>
<link>http://www.philstar.com/Article.aspx?articleId=237869&amp;publicationSubCategoryId=94</link>
</article>
<article>
<title>Si SPO2 Tom Sacueza at ang misis niyang si Aling Remy</title>
<author>BANAT NI BATUIGAS Ni Bening Batuigas</author>
<date>
<month>February</month>
<day>06</day>
<year>2004</year>
</date>
<body>MAY lumalaking racehorse bookies operator sa Maynila sa katauhan ni Remy Sacueza na nakabase sa Pandacan. May mahigit 50 butas na si Aling Remy sa Pandacan San Andres at Paco na kung hindi masasawata ng ating kapulisan ay maaaring maungusan niya sa hinaharap ang bookies king ng Maynila na si Oscar Simbulan alyas Boy Abang. Pero may ugali na hindi maganda si Aling Remy na kung hindi niya babaguhin ay maaring maging dahilan para bumagsak ang negosyo niya. Si Aling Remy kasi ay mahilig magmura ng pulis, lalo na ang mga taong collector, na umoorbit sa bahay niya kayat marami na rin ang naaasar sa kanya. Pati mga personnel niya ay hindi nakaligtas sa maanghang na bunganga nitong si Aling Remy, anang Manilas Finest na nakausap ko, he-he-he! Tiyak may kalalagyan si Aling Remy sa mga kapulisan natin. Kaya pala malakas ang loob ni Aling Remy na magmura sa kapulisan natin pati ang mga empleyado niya eh nakasandal siya sa asawa niyang si SPO2 Tom Sacueza, na isa sa mga malaking bookies operator sa Maynila. Itong si SPO2 Sacueza ay naka-assign sa opisina ni Supt. Abad Osit sa Logistics o D4 ng WPD. O hayan, mga suki, alam nyo na kung bakit patuloy na namamayagpag si SPO2 Sacueza dahil kinakalong siya ni Osit. Ang tiyak lang nyan eh 15-10 itong si Sacueza kayat halos hindi makita sa opisina niya. Sino kaya ang pumipirma sa attendance sheet ni Sacueza? Pakiesplika mo nga Supt. Osit Sir, he-he-he! Tiyak me milagro dito sa papel ni Sacueza. Noong una ay patulong-tulong lang sa asawa niya si Aling Remy hanggang matuto siyang magpatakbo ng bookies nga. Pero nitong mga huling araw, para makamenos sa gastos, ang ginawa ni Aling Remy ay siya na mismo ang umaktong kabo sa ilang butas ng asawa niya kayat marami sa mga kabo ang nawalan ng trabaho. Dumirekta na rin si Aling Remy sa mga may-ari ng bahay, dinagdagan ang bayad nila at presto siya na ang financier, siya na rin ang umaaktong kabo. Kaya imbes na mapunta sa iba ang kita, doon na sa bulsa ni Aling Remy naibato ang ekstrang barya. Ang ibig kung sabihin, kung masaya si Aling Remy sa ngayon, marami ring nakapaligid sa kanya ang malungkot. Get nyo mga suki? At kapag hindi pa pinakialaman ni SPO2 Sacueza ang problemang ito, tiyak maraming delubyo ang aabutin nila kapag kaliwat kanan na ang sumbong ng mga nagugutom na personnel sa kapulisan natin pati rin sa mga kasamahan natin sa hanapbuhay. Kung sabagay, mahirap hulihin ang mga puwesto ni Aling Remy dahil karamihan sa kanila eh tawag-ruta ang operation, he-he-he! Mautak si Aling Remy pero hanggang saan ang buenas niya? Kaya naman tahimik sa ngayon ang negosyo ni Aling Remy ay dahil rin dito kay SPO4 Tom Bio na kung tawagin sa WPD ay Mr. 3-in-1. Si Bio kasi ang nangongolekta ng intelihensiya kay Aling Remy sa Station 6, opisina ni DILG Sec. Joey Lina at NCRPO chief Dir. Ricardo de Leon. Si Bio rin ang operator ng sugal na color game sa Quiapo. Abangan!</body>
<link>http://www.philstar.com/Article.aspx?articleId=237872&amp;publicationSubCategoryId=94</link>
</article>
<article>
<title>Hawak ang kanilang 'yagbols' ng mga sindikato ng LPG !</title>
<author>BAHALA SI TULFO Ni Ben Tulfo</author>
<date>
<month>February</month>
<day>06</day>
<year>2004</year>
</date>
<body>MILYUN-MILYONG piso ang kinikita ng mga sindikatong bumilbili at nagbebenta ng mga nakaw na krudo at langis. Sa kanilang lengguwahe ito ang tinatawag na &amp;quot;paihi.&amp;quot; Ang malalaking sindikato ng paihi ay may kani-kanilang terminal sa kamaynilaan at sa mga probinsiya. Kung may sindikato sa paihi, may organisadong sindikato naman sa &amp;quot;pasingaw.&amp;quot; Ang pasingaw ay isang uri ng PAGNANAKAW sa pamamagitan ng pagbebenta ng Liquefied Petroleum Gas (LPG) ng mga kawatang tsuper at pahinante ng mga haulers ng malalaking oil companies tulad ng PETRON, SHELL, TOTAL GAS at iba pa. Mas organisado ang mga sindikatong nasa likod ng &amp;quot;pasingaw.&amp;quot; May kani-kanilang refilling station sa Metro Manila maging sa probinsiya. Nagagamit nila ang kanilang lehitimong planta bilang &amp;quot;front&amp;quot; upang maisagawa ang pandaraya at pamemeke sa kanilang ibinibentang LPG. Nakalulungkot sabihin na ang mga malalaking nabanggit na mga kompanya, &amp;quot;bahag ang kani-kanilang buntot&amp;quot; sa sindikato ng pasingaw at paihi. Alam nila na ninanakawan na sila nang harap-harapan. Hindi ako nagsusulat ng walang basehan. Napatunayan ng &amp;quot;BITAG&amp;quot;, ang aming investigative team sa TV, nung tinawagan namin ang mga nabanggit na kompanya upang kunan sila ng pahayag. Hinggil ito sa planta ng CATT GAS sa Mindanao Avenue, Quezon City, na ni-raid ng mga operatiba ng Criminal Investigation and Detection Group (CIDG) kasama ang &amp;quot;BITAG&amp;quot; nitong nakaraang Biyernes matapos makakuha ng &amp;quot;search warrant&amp;quot; sa Manila Regional Trial Court. Sa nasabing raid, nakuha ang daan-daang LPG cylinder tanks ng GASUL, SHELLANE, TOTAL GAS. Hindi awtorisado ang refilling station ng CATT GAS ng mga nabanggit na kompanya kaya dinala ng mga operatiba ng CIDG sa Kampo Krame upang magamit bilang mga ebidensiya sa Korte. Inamin sa akin ng mga opisyal ng mga nabanggit na kompanya, (di ko na sila papangalanan) na malaki ang kanilang takot sa mga sindikato na baka buweltahan daw sila kapag nagbigay ng pahayag. Hindi ko sila masisisi at may dahilan silang matakot. Isang opisyal ng PETRON, pinaslang ng sindikato ng paihi at pasingaw nung nakaraang taon. Kaya ayaw daw nilang magbigay ng anumang pahayag sa harap ng aming TV camera. Naaawa ako sa kanila. Maihahalintulad ko sila sa isang babaeng HINALAY at NILAPASTANGAN. Mas minabuting manahimik na lang at ibaon sa limot habang nakikita niyang ang humalay sa kanya pagala-gala lang. Kaya naman namamayagpag ang mga sindikatong to sa kanilang illegal na gawain dahil kaya nilang isa-isang pagpipisa-pisain ang mga &amp;quot;betlog&amp;quot; ng mga opisyales sa pamunuan ng mga nabanggit na major players. Tsk, tsk, tsk! Kayong mga misis ng tahanan kuwidaw kayo sa inyong mga kusina. Kaunting ingat lang sa pagbibili ng inyong mga LPG sa kusina. Huwag bumili basta-basta na hindi ninyo nalalaman kung saan ang pinanggalingan ng mga LPG cylinders na yan. O ngayon, nakakasiguro na ba kayo na ligtas ang inyong mga LPG at sumailalim sa tamang &amp;quot;quality assurance &amp;quot; ng mga lehitimong mga dealers ng mga kompanyang nabanggit? Panoorin ngayon Sabado sa &amp;quot;BITAG&amp;quot; sa IBC-13, alas-7:00 hanggang alas-7:30 ng gabi. * * * Para sa inyong reaksiyon, reklamo at sumbong I-text sa aming Hotline (0918) 9346417 o tumawag sa telepono 932-5310 / 932-8919. At manood tuwing Sabado 7:00-8:00 P.M. sa IBC-13, &amp;quot;BITAG&amp;quot;.</body>
<link>http://www.philstar.com/Article.aspx?articleId=237881&amp;publicationSubCategoryId=94</link>
</article>
<article>
<title>Magtipid sa tubig</title>
<author>BANTAY KAPWA ni cielito &amp;quot;Mahal&amp;quot;Del mundo</author>
<date>
<month>February</month>
<day>06</day>
<year>2004</year>
</date>
<body>Ang tubig ay buhay. Napakahalaga ng tubig sa pang-araw-araw na pamumuhay. Sa ngayon ay nadarama ang Krisis sa tubig. Patuloy ang pagbaba ng water level ng Angat Dam. Nagbawas na ng limang porsiyento at pinangangambahan na aabot sa 20 porsiyento kapag hindi umulan o bumagyo. Sa Metro Manila araw-araw ay 80 libong kababayan ang sinusuplayan ng tubig  tig-40 libo ang Maynilad at Manila Water. Ayon sa mga spokesman Jess Matubis ng Maynilad at Joel Lacsamana ng Manila Water, dapat na magkaisa ang lahat sa pagtitipid ng tubig. Ang dalawang water concessioners ay nagpalabas ng mga tips sa water conservation kabilang na ang pagkukumpuni ng mga sirang tubo na sanhi ng pagtagas ng tubig. Napag-alaman na marami pa ring tubo ang lampas na ng 100 taon sa kalumaan at itoy dapat nang palitan. Maraming water leakage sa kalye ang dapat na ayusin. Dapat ding tigilan na ang mga illegal water connections at bigyan-diin ang pangangalaga ng kalikasan gaya ng paghihigpit sa mga subdivision developers na pati ang mga bukal at sapa na mga water sources ay tinatabunan ng lupa. Dapat ding iwasang mag-shower dahil maraming tubig ang naaaksaya. Gumamit na lang ng timba at tabo sa paliligo. Sa mga naghihilamos, nagsisipilyo at nag-aahit dapat na sarahan ang gripo at huwag pabayaang dumaloy ang tubig at dapat ding matutong mag-recycle gaya ng tubig-panlaba na puwedeng gamiting pambaldiyo ng bahay, pam-flush sa kubeta at pandilig sa mga halaman.</body>
<link>http://www.philstar.com/Article.aspx?articleId=237884&amp;publicationSubCategoryId=94</link>
</article>
<article>
<title>Ang kamatayan ni Juan Bautista</title>
<author>ALAY - DANGAL Ni Fr. Jose C. Blanco, S.J.</author>
<date>
<month>February</month>
<day>06</day>
<year>2004</year>
</date>
<body>SI Juan Bautista ang naghanda ng daraanan ni Jesus. Siya ay namatay sa mga kamay ni Herodes. Basahin ang Mk. 6:14-29. Nakarating kay Haring Herodes ang balita tungkol kay Jesus, sapagkat bantog na bantog na ang panga-lan nito. &amp;quot;Muling nabuhay si Juan na pinapugutan ko,&amp;quot; sabi niya. Si Herodes ang nagpahuli, nagpagapos at nagpabilanggo kay Juan dahil kay Herodias. Ang babaing itoy asawa ni Felipe na kapatid ni Herodes ngunit kinakasama niya. Laging sinasabi sa kanya ni Juan, &amp;quot;Hindi matuwid na kunin ninyo ang asawa ng inyong kapatid.&amp;quot; Kayat si Herodias ay nagkimkim ng galit kay Juan. Hinangad niyang ipapatay ito, ngunit hindi niya nagawa, sapagkat natatakot si Herodes kay Juan. Alam niyang itoy taong matuwid at banal, kaya ipinagsasanggalang niya. Gustung-gusto niyang makinig kay Juan, bagamat labis siyang nababagabag sa mga sinasabi nito. Sa wakas ay nagkaroon ng pagkakataon si Herodias nang anyayahan ni Herodes sa kanyang kaarawan ang kanyang mga kagawad, mga pinuno ng hukbo, at ang mga pangunahing mamamayan ng Galilea. Pumasok ang anak na babae ni Herodias at nagsayaw. Labis na nasiyahan si Herodes at ang mga panauhin, kaya sinabi niya sa dalaga, &amp;quot;Hingin mo sa akin ang anumang ibig mo at ibibigay ko sa iyo.&amp;quot; Lumabas ang dalaga at tinanong ang kanyang ina, &amp;quot;Ano ang hihingin ko?&amp;quot; &amp;quot;Ang ulo ni Juan Bautista,&amp;quot; sagot ng ina. Dali-daling nagbalik ang dalaga sa kinaroroonan ni Herodes. &amp;quot;Ibigay ninyo sa akin ang ulo ni Juan Bautista,&amp;quot; sabi niya. Nalungkot si Herodes, ngunit dahil sa kanyang pangako, hindi niya matanggihan ang dalaga. Kaagad niyang iniutos sa isang bantay na pugutan ng ulo si Juan. Inilagay ang ulo sa isang pinggan at ibinigay sa dalaga. Inihanda ni Juan ang kanyang sarili sa pamamagitan ng isang simpleng pamumuhay sa disyerto. Si Jesus ay naglagi rin sa disyerto na kung saan siya ay tinukso ng demonyo. Si Juan ay nanindigan sa kanyang mga prinsipyo.</body>
<link>http://www.philstar.com/Article.aspx?articleId=237888&amp;publicationSubCategoryId=94</link>
</article>
<article>
<title>&amp;quot;Ideological prostitute&amp;quot;</title>
<author>CALVENTO FILES Ni Tony Calvento</author>
<date>
<month>February</month>
<day>06</day>
<year>2004</year>
</date>
<body>Nandyan ka na naman, Brigadier General Victor Corpus, nagkakalat ng iyong kamandag at lagim. Hindi ko alam kung ano ang &amp;quot;hold&amp;quot; mo kay President Gloria Macapagal Arroyo At hindi ka mahinto nito. Tinanggal ka na sa Pagka-Intelligence Chief, Subalit hindi pa lumalamig ang kape, itinalaga ka sa ibang posisyon. Sa rank mo bilang Brigadier General dapat alam mo ang ibig sabihin ng salitang &amp;quot;An officer and a gentleman.&amp;quot; Yes, you might be an officer, but you are not a &amp;quot;gentleman.&amp;quot; Mantakin niyo, mga mambabasa ng &amp;quot;CALVENTO FILES&amp;quot; tawagin si Sen. Loren Legarda ng Political Prostitute. Anong klase yan? Ang ginawang paglipat ni Sen. Legarda sa oposisyon ay isang &amp;quot;career move&amp;quot; na hindi dapat isisi sa kanya. Masama bang mag-ambisyon? Kung si PGMA nga, dating nasa administrasyon ni dating Pangulong Joseph Estrada, ng siyay manalo bilang Bise Presidente, biglang kumalas dahil meron na palang naka-ambang Impeachment Case laban sa kanya. Eh di, sa lohika ng iyong isip, (kung meron ka nga nito, dahil pati si Ador Mawanay ay napalusutan ka nung Intel Chief ka) si PGMA din pala ay isang Political Prostitute? Idinagdag pa nitong antigong Heneral na ito ang katagang &amp;quot;Arent all they, Political Prostitutes? Yan ang tawag niya sa mga taong lumilipat ng partido. General Corpus, merong mga katagang tanggap ng mga tao at ng lipunan upang isalarawan ang isang taong palipat-lipat ng political party. POLITICAL BUTTERFLY. Para sa iyong kaalaman. Para naman hindi magaspang ang iyong lenguahe dahil Heneral ka! Si Sen. Legarda ba ay nagpalipat-lipat ng ibang partido o kumalas lamang siya sa partido ni PGMA kaya nanggagalaiti ka? Ang sipsip mo naman. Dapat dumistansya sa iyo si PGMA dahil baka tamaan pa siya ng madumi mong laway na galing sa iyong bibig. Babae pa ang iniinsulto mo. Bakit hindi kayang disiplinahin itong si General Corpus at ipaalala sa kanya na ang mga sundalo at pulis ay hindi dapat maki-alam sa Partisan Politics. Hindi mo ba alam yan? Nag-react si Fernando Poe, Jr., si Da King, sinita si Corpus na huwag awayin ang babae. Mas lalo lamang dumami ang pogi points ni Da King ng ipakita niya na tagapagtanggol siya ng mga naaapi, lalung-lalo na ng babae. Kung ang pakay mo General Corpus ay hilahin si Loren na pababa sa mga katagang binansag mo sa kanya, hindi rin makikinabang si PGMA dahil hindi naman kayang dalhin ni Noli De Castro ang pagkapanalo ni PGMA. Napatunayan natin na ang botanteng Pilipino ay hindi bumoboto ng tandem o magkapareha. Kung malakas si De Castro, hindi ibig sabihin iboboto nila si PGMA. Kilalang malapit ka kay PGMA. Kilalang tauhan ka niya. Ang anumang gawin mo o sabihin mo ay hindi mo maiiwasan maiugnay kay PGMA. Baka pagbintangan pa si PGMA na siya ang nag-utos sa iyo na sabihin yun. Mag-apologize si General Corpus? Never niyang gagawin yun. Kapalpakan nga niya kay Ador Mawanay, kahit inamin niya na nagkamali siya, hindi siya nag-apologize. Paano yan General Corpus? Ang bata mong si Ador, iniugnay din si Noli De Castro sa pamimili ng mga cellphones mula sa kanya. Kay Noli De Castro, hindi ka ba dapat mag-apologize? Kung si Sen. Legarda ay isang Political Prostitute, ano ngayon ang tawag mo sa iyong sarili? Tumiwalag ka sa Philippine Military Academy na may dalang mga baril at bala at sumapi sa New Peoples Army? Matapos ang ilang taon, bumalik kang muli sa military at naibalik sa iyo ang military rank mo. Hindi ba tugma lamang na tawagin kang &amp;quot;IDEOLOGICAL PROSTITUTE?&amp;quot; Ano sa palagay nyo, mga nagbabasa ng column na ito. PAKI-TEXT NYO LANG SA 09179904918. MAARI DIN KAYONG TUMAWAG SA 7788442. MAARI DIN KAYONG MAG-EMAIL SA (small caps) tocal13@yahoo.com/ BUKAS SA PROGRAMA NI RAMON TULFO, &amp;quot;ANG ISUMBONG MO KAY TULFO&amp;quot; panoorin nyo ang tungkol sa mag-asawang mangkukulam(?) na dahil daw sa kanila namatay ang isang lalake. Maganda po ang episode na ito. 6 to 7 p.m. sa channel 9. Huwag niyong kaligtaan dahil punong-puno po at maaksyon ang programang ito. Lahat po ng ipinalalabas dito ay documented at bukod sa makabuluhan, makatotohanan pa.</body>
<link>http://www.philstar.com/Article.aspx?articleId=237893&amp;publicationSubCategoryId=94</link>
</article>
<article>
<title>EDITORYAL - Sotto brusque</title>
<author></author>
<date>
<month>February</month>
<day>07</day>
<year>2004</year>
</date>
<body>SINUSUPORTAHAN ni Sen. Vicente &amp;quot;Tito&amp;quot; Sotto III ang kandidatura ni action king Fernando Poe Jr. Mula nang magdeklara ng kandidatura si Da King noong nakaraang Disyembre 2003, naging laman na siya ng mga diyaryo, particular ang mga tabloids. Si Da King na may 40 taon nang nasa showbusiness ay naging laman ng mga diyaryo. Ang mga pelikula ni Da King, na karamihang ang tema ay tungkol sa kaapihan ng mga maliliit o ng masa ay naipabatid ng mga tabloids. Karamihan sa mga tumatangkilik ng pelikula ni Da King ay nagsisipagbasa rin ng tabloids. Ang mga tabloids ang nagdadala kay Da King patungo sa liblib na barangay. Kamakalawa, sinabi ni Sen. Sotto na ang mga tabloids ay pang-&amp;quot;porno&amp;quot; lang. Ibig sabihin ni Sotto, ang laman ng mga tabloids ay malalaswa o ang tema ay tungkol sa kamunduhan o sex. Mukhang nagkamali ng pananaw si Senator Sotto at nagkaroon kaagad ng madaliang paghahatol sa lahat ng tabloids. Kung pang-porno ang laman ng mga tabloids ibig ba niyang sabihin malaswa rin si Da King. Naging mabilis si Senator Sotto sa pagsasalita at hindi na yata nag-isip bago nagbitaw ng salita. Hindi na tinimbang ang sasabihin. Ang pagkabanas ni Sotto ay nagsimula nang ang mga Senate reporters (kinabibilangan ng mga tabloid, broadsheets at TV reporters) ay hiningan ng reaksiyon sa naglabasang isyu kay Da King tungkol sa pagkakaroon nito ng anak kay Ana Marin, isang dating starlet. Pero sa halip na magbigay ng reaksiyon ang senador, nilait nito ang mga tabloid reporters at ayaw makipag-usap sa mga ito. Sa mga broadsheets at TV reporters lang gustong magbigay ng reaksiyon ang senador. Minaliit nito ang mga tabloids. Nagulat ang mga tabloid reporters sa ginawang panlalait ni Sotto. Hindi nila akalain na ganoon pala ang tingin ng senador sa mga &amp;quot;maliliit na diyaryo&amp;quot;. Hindi dapat nilahat ni Senator Sotto ang mga tabloid. Dapat ay nag-ingat siya sa pagsasalita sapagkat gaya ng aming sinabi sa unang paragraph ng editorial na ito, ang mga tabloid ang isa sa naging behikulo ni Da King para tangkilikin ang kanyang pelikula. Kung walang nabasang tabloid hindi magiging ganap ang pagkaunawa ng masa sa kanilang iniidolo. Bago pa man ipalabas ang mga pelikula ni Da King, inaanunsiyo muna ang mga ito sa tabloids, ibabalita ng movie writers, maraming press releases at kung anu-ano pa. At nakalimutan siguro ni Senator Sotto na ang karamihan din sa mga naghalal sa kanya sa Senado ay ang masa na nagsisipagbasa ng tabloid. Dapat ay naging maingat siya sa pagsasalita at hindi nilahat ang mga tabloids sa pagsasabing pang-&amp;quot;porno&amp;quot; lang. Hindi namin matatanggap ang pananaw mo, Your Honor.</body>
<link>http://www.philstar.com/Article.aspx?articleId=237985&amp;publicationSubCategoryId=94</link>
</article>
<article>
<title>PIO ni Kate Gordon walang ethics</title>
<author>AKSYON NGAYON Ni Al G. Pedroche</author>
<date>
<month>February</month>
<day>07</day>
<year>2004</year>
</date>
<body>SI Jeff Tombado ay reporter natin sa Olongapo. Idinemanda ng libelo ng isa sa mga tauhan ni Mayor Kate Gordon dahil sa isang artikulong naisulat niya sa ating pahayagan. Tungkol ito sa isang opisyal ni Mayora na nagtaboy daw sa isang bumbero ng SBMA habang nag-aapula ng sunog. Lets not deal on the cases merit. Pero kasumpa-sumpa ang paraan ng pag-aresto kay Jeff. Nung Pebrero 2, alas-singko medya ng hapon at papakagat na ang dilim, bigla na lamang inaresto ng Pulis Olongapo si Jeff habang naglalakad sa kahabaan ng Magsaysay Avenue. Walang warrant of arrest. Pagdating lamang sa presinto 2 na pinamumunuan ni Sr. Insp. Prudencio Thalla, binuksan ng arresting officer na si PO3 Teofilo Fami ang kanyang drawer at inilabas ang warrant. Dapat kung aaresto kay bitbit mo na ang mandamyento. Pero may kasamang panlalansi ang diskarte. Inaya si Jeff sa presinto for questioning kuno. Nun palay aarestuhin. May Memorandum of Agreement (MOA) ang National Press Club of the Philippines (NPC) at ang PNP. Pirmado ng PNP Chief at ng Secretary of Local Governments. Hindi puwedeng arestuhin ang sino mang media practitioner na nahaharap sa kasong libelo hanggat walang koordinasyon sa NPC. Layunin ng MOA na ipinakikitang iginagalang ng gobyerno ang kalayaan ng pamamahayag. Pero na bale-wala ito. Kulong si Jeff nang magdamag. &amp;quot;Hindi alam&amp;quot; ng mga ignoramus na pulis ang tungkol sa MOA. Hindi alam o sinadyang huwag malaman? Nakalaya si Jeff nang maglagak ng piyansang P10 libo sa sala ni Olongapo City RTC Judge Ramon Caguioa ng Branch 74. Salamat din sa tulong ng Philippine Star reporter na si Bebot Sison na bagamat huliy nakapagpakita ng kopya ng MOA sa mga ignoramus. Kinausap ako ng isang kaibigan. Tinawagan daw siya ni Mike Pusing na Information Officer ni Mayora. Idinaldal na si Jeff ay may &amp;quot;illegal&amp;quot; na ginagawa kaya siya idinemanda. Unethical yata iyan Mr. Pusing. Dapat ako ang tinawagan mo sa iyong reklamo. Bakit naman idinaldal mo pa sa kabaro kong taga ibang diyaryo? Butit kaibigan ko siya. Hindi ko kinukonsinti ang ano mang anomalya pero patunayan muna ninyo ang akusasyon, or else Ill consider you as merely sour-graping. Samantala, patakaran ng kompanyang ito na suportahan at tulungan ang aming mga mamamahayag na naaasunto sa pagtupad ng kanilang tungkulin.</body>
<link>http://www.philstar.com/Article.aspx?articleId=237995&amp;publicationSubCategoryId=94</link>
</article>
<article>
<title>Isyung anak sa labas, pakulo ba mismo ng kampo ni FPJ?</title>
<author>HALA BIRA! Ni Danny Macabuhay</author>
<date>
<month>February</month>
<day>07</day>
<year>2004</year>
</date>
<body>KAHIT na saan ka bumaling, walang pinag-uusapan kundi ang pagkakaroon ng anak sa labas ni Fernando Poe, Jr. Laman ito ng lahat ng tabloids at headlines ng mga respetadong broadsheet newspapers. Naging paksa ito ng mga news at mga talk shows at tinalakay ng mga pinagpipitaganang kolumnista at mga komentarista sa radyo at telebisyon. Hindi rin nakaligtas ang bagay na ito na maging bahagi ng sermon ng mga pari sa kanilang mga misa. Mahigpit na naging sentro ng balita ang anak na ito ni FPJ sa starlet na si Ann Marin na nagsimula bilang tsismis muna subalit biglang naging malaking balita ng tanungin at aminin ni Da King na totoo ngang mayroon siyang naging anak sa artistang naging kapareha niya sa ilang pelikula habang kasal na siya kay Susan Roces. Magmula noon ay hindi na naampat ang usap-usapan tungkol dito sa akala mo ay wala nang pinakamahalagang dapat na talakayin sa bansa kundi ang pribadong buhay na ito ni FPJ. Nagturuan na kung sinu-sino ang may kagagawan sa pagpapalabas ng tsismis na ito na naging balita ng bayan.&amp;quot; Sinasabi ng kampo ni FPJ na ito ay isang paraan ng paninira sa kandidatura ng kanilang manok kung kayat may suspetsa sila na ang nasa likod nito ay ang mga kalaban ni Da King upang diumano ay pabagsakin ito. Nang dahil dito, lahat ng mga mata at mga daliri ay nakauon sa kung sino talaga ang nais na tumimbog sa magandang imahen ng action King. Nagpahayag ang mga tauhan ni Pangulong Gloria Macapagal-Arroyo na hindi maaaring magsagawa ng isang napakamababang paraan ng paninira sa kanyang mga kalaban sa pulitika. Isa pa, anila, hindi magiging kapakinabangan para kay GMA kung mawawala si FPJ bilang isang kandidatong kalaban niya. Itinanggi rin ni Raul Roco na siya ang may kagagawan ng paninira kay FPJ. Ganito rin ang naging reaksyon galing kay Eddie Villanueva na nakilalang may mataas na moralidad at integridad. Ang natitirang pinaghihinalaan na maaaring may pakinabang kung masisira o hindi na magiging kandidato na si FPJ ay si Ping Lacson dahil sa halos iisa ang pinanggagalingan ng kani-lang suporta. Subalit mariing pinabulaanan nina Lacson na galing sa kanila ang paninira kay Da King. Kung ganoon, sino ang nagpasimula ng balitang ito? Sa klase ng pulitika dito sa atin, malay natin, baka nga mismong kampo ni FPJ ang nagpakulo nito upang ito ang parating pag-usapan at makakuha ng simpatiya. Tingnan ninyo ang nangyayari. Naipakilala pa niya na hindi siya isang baog. Macho at bidang-bida pa ang dating. Ayyy, ang Pinoy nga naman, ang daling magoyo!</body>
<link>http://www.philstar.com/Article.aspx?articleId=237999&amp;publicationSubCategoryId=94</link>
</article>
<article>
<title>Bombay versus tsekma, and he winner is...</title>
<author>ORA MSIMO Ni Butch M. Quejada</author>
<date>
<month>February</month>
<day>07</day>
<year>2004</year>
</date>
<body>BOMBAY ang komokontrol ngayon ng cellphones sa Metro-Manila partikular sa Greenhills shopping center kaya ang suma tutal sa nangyaring paligsahan nga-Ingalan ang grupo ng mga tsekwa. Binagsak kasi ni Raj, ang cellphone king sa Metro-Manila ang presyo ng mga ibinibenta niyang cell. Kaya naman natutuwa ang ilang cellphone retailer lalot sa Greenhills dahil mura ang kuha nila ng telepono kay Raj. Ika nga, kahit singko sentimos ang tubo ok kay Raj. Iba kasing klaseng negosyante ang bombay sanay sa 5-6. Grabe kasing magpatubo daw ngayon ang mga tsekwa parang ayaw ibenta ang kanilang produkto. Ika nga, sobrang magpatubo. Kaya hindi na sila gaanong kinukunan ng epektos dahil sa laki ng tubo at interest sa re-discounting. Sabi ng ilang tsekwa hindi daw nagbabayad ng buwis para sa gobyerno si Raj. Ika nga, palusot ang kanyang mga cellphones kaya puwede niyang ibagsak ang presyo. Puhunan lang sa abroad ang importante kay Raj at pagdating ng shipments sa Pinas ay kaunting barya lang daw sa mga kamoteng taga-Customs ang padulas. Nababalitang idinadaan daw muna ni Raj ang kanyang mga epektos sa Subic bago dinadala sa ilang bodega sa NAIA? Matindi daw ang kapit ni Raj sa ilang bugok na opisyal ng bureau dahil ok daw magbigay ng padulas. Lagapak pala ang mga tsekwa sa bombay pagdating sa negosyo ng cellphones, anang kuwagong lineman. Kontento kasi sila sa kaunting barya, sabi ng kuwagong banker. Tama naman ang grupo ni Raj para naman hindi gaanong mabigatan ang mga buyer na gustong bumili ng telepono, natatawang sabi ng kuwagong Kotong cop. Pero malaki ang problema ni Raj, anang kuwagong SPO-10 sa Crame. Ano? Economic saboteur pala ito. Dyan malilintikan siya. Sana nga, kamote.</body>
<link>http://www.philstar.com/Article.aspx?articleId=238007&amp;publicationSubCategoryId=94</link>
</article>
<article>
<title>Pagpigil sa pagbulusok ng piso nakasalalay kay GMA</title>
<author>PANAGINIP LANG Ni Nixon T. Kua</author>
<date>
<month>February</month>
<day>07</day>
<year>2004</year>
</date>
<body>Nitong nakaraang ilang araw ay hindi na napigilan ang pagbulusok ng piso laban sa dolyar.&amp;nbsp; Kung dati ay hindi ito lumalagpas ng 56 nitong nakaraang ilang araw ay humataw na ito at nanganganib pang pumalo ng 57.&amp;nbsp; Kahit si Romulo Neri, isa sa mga bataan ni Madam Senyora Donya Gloria ay umaming tataas pa ang piso kontra dolyar.&amp;nbsp; Dagdag pang problema nito ay mas malaki ang ginagastos ng gobyerno kesa&amp;nbsp; sa koleksiyon kaya lalong babagsak ang piso.&amp;nbsp; Ito ho yung budget deficit na tinatawag natin.&amp;nbsp; Ang Malakanyang naman na hindi maamin na kasalanan nila ang nangyayari dahil sa kapalpakan ng ekonomiya ay tinuturo ang lahat ng tao at bagay upang magpalusot. &amp;nbsp; Hirit agad ni Madam Senyora Donya Gloria na sobrang pamumulitika raw ang dahilan kung bakit nawawalan ng tiwala ang mga negosyante at dayuhang investors sa ating bansa.&amp;nbsp; Pinagbintangan rin nila ang oposisyon kasama na si Fernando Poe Jr., Panfilo Lacson at ang mga kandidato nila sa pagka Senador sa pagbagsak ng piso laban sa dolyar.&amp;nbsp; Sinisisi rin nila ang mga miyembro ng media dahil puro masamang balita raw ang binabalita at sobra raw ang pamumuna sa mga pagkakamali nila.&amp;nbsp; Bakit hindi nila isipin na kung matino sila di walang pupunahin ang media na siya nang naging sumbungan ng sambayanan at hindi ang gobyernong wala na silang tiwala.&amp;nbsp; Nginuso rin ng Malakanyang ang mga sundalong miyembro ng Kawal dahil bakit raw nila nilabas ang kanilang hinaing sa publiko.&amp;nbsp; Para namang pakikinggan nila ang mga batang opisyal kung magbubuhos ng hinaing.&amp;nbsp; Hindi ba yan ang dahilan kaya napilitang mag Oakwood ang mga opisyal ng MAGDALO. Sa ginawa raw ng grupong Kawal ay bumagsak ang piso laban sa dolyar.&amp;nbsp; Patunay lang yan na ang tingin ng mga dayuhan at pati na mga local na negosyante rito sa atin na isa tayong banana republic.&amp;nbsp; Walang katiwatiwala ang mga dayuuhan, hindi sa mga Pinoy na alam nilang magagaling, matiisin at maabilidad kung hindi sa gobyerno at administrasyon ni Madam Senyora Donya Gloria.&amp;nbsp; Paano naman sila magtitiwala, alam ng lahat, puwera ang Malakanyang na ampaw ang ating ekonomiya.&amp;nbsp; Nagkalat pa ang krimen at karamihan pang kasangkot ay opisyal ng ka Pulisan.&amp;nbsp; Hindi pa nakontento diyan ang mga taga administrasyon, gawin pa nilang baka ang mga negosyante at gatasan nila ng gatasan.&amp;nbsp; Nadidismaya tuloy ang mga investors at negosyante, lalayas at pupunta sa ibang bansa kung saan ilalagak nila ang kanilang puhunan kung saan nakakatiyak sila na hindi sila hihingian o di kayay mabibiktima ng krimen.&amp;nbsp; Pero may panahon pa, hindi pa huli ang lahat.&amp;nbsp;&amp;nbsp; Ang tanging solusyon ay nasa kamay ni Madam Senyora Donya Gloria.&amp;nbsp; Bakit hindi niya panindigan ang nauna niyang salita nuong Disyembre 2002 sa Baguio kung saan sinabi niyang di na siya tatakbo at aayusin na lang ang bansa. Tiyaka babalik ang tiwala ng negosyante dahil magkakaroon ng stability at kahit kulay pulitika ay maaaring magbago.&amp;nbsp; Mas malaki rin ang posibilidad na hindi rin tumuloy ang ibang tumatakbong Pangulo dahil maghihilom ang sugat ng EDSA 2 at EDSA 3.&amp;nbsp; Yan, Madam President ay kung mananaig ang sinasabi niyong pagmamahal sa bayan at hindi sa sariling interest at pride.&amp;nbsp; May panahon pa po at marami ang umaasa na gagawin nyo ang sakripisyong ito. Text lang kung naniniwala kayo sa ating solusyon na umatras ang Pangulong Gloria at ayusin na lang ang bansa sa natitirang ilang buwan niyang panunungkulan.&amp;nbsp; Text lang sa 09272654341.&amp;nbsp; * * * Tama c sen. panfilo lacson dpat alisin na ang pork barrel dhil yan ang ugat ng katiwalian 09185739009.&amp;nbsp; pork o beef barrel? Pag natuloy budget reenact 2003, beef barrel o long barrel funds ang lalabas dahil mas maha, pagaagawa mga ganid na politico  09207154124. Pinagmalaki pa ng opposition na may anak sa labas si fpj. Anong klaseng moralidad meron sila  09186506289.&amp;nbsp; pno tyo unlad, sobra pulitika  09167275037.&amp;nbsp; dpat lging pgusapan c jose pdal pra mlaman ng msa kung gaano kacorrupt ang gobyerno ntin sa ksalukuyan  09196569793.&amp;nbsp; GMA anong cnabi mong umasa sa bayang asenso! E lubog n nga ating byan.&amp;nbsp;  09205552132.&amp;nbsp; jose pidal lhat ng kyamanan ng pinas nsa iyo na. pag sobra ang pera sa demonyo na, kya makakarma ka pagdating ng takdang araw. Pra sa yo mtakot k s karma  09163947990.&amp;nbsp; Gloria at jose pidal at buong pmilya niyo, kbayo at manok at ulam niyoo lagi.&amp;nbsp; Kami tuyo, itlog at sardines lang araw araw.&amp;nbsp;&amp;nbsp; Maawa naman kayo mga ganid kayo  09212791069.&amp;nbsp; Ilan p kya ktulad ni lacson?&amp;nbsp; Gus2 ko prinsipyo nya, yan ang may k maging lider, may disiplina  09198803348.&amp;nbsp;&amp;nbsp; ang sbi ni gma dpat bumaba na si erap kasi daw tumaas ang dolyar, e ngayon masyado ng tumaas kya dpat baba na din sya  09195073600.&amp;nbsp; Mbuti p c pidal mrami pera khit di cya trabaho wla problem.&amp;nbsp; Smantalang kaming mga ofw nagpapaalila sa dyuhan pra mkaahon sa hrap, srap ng buhay niyo mdam at jose pidal  09176624232.&amp;nbsp; Kala b ntin mgaling na ekonomista c Gloria? Nsaan ba ang galing kuno nya? Puro lang pahirap sa taong bayan, umpisa ng umupo siya lalong hirap.&amp;nbsp;  09163766099.&amp;nbsp; Para sa anumang reaksyon, sumulat lang sa nixonkua @yahoo.com o kayay magtext sa&amp;nbsp; 09272654341. Mapapakinggan&amp;nbsp; niyo rin po ang inyong lingkod sa DZEC 1062 mula 4:30 hanggang 6:00 ng hapon mula Lunes hanggang Huwebes.</body>
<link>http://www.philstar.com/Article.aspx?articleId=238013&amp;publicationSubCategoryId=94</link>
</article>
<article>
<title>EDITORYAL - Pera,baril at mga maton sa election</title>
<author></author>
<date>
<month>February</month>
<day>08</day>
<year>2004</year>
</date>
<body>SINABI ng mga election officials na mayroon nang 500 hot spots sa buong bansa at karamihan dito ay nasa Mindanao. At habang palapit nang palapit ang election sa May 10 may posibilidad na madagdagan pa ang mga lugar na magiging magulo o madugo kapag nagsimula na ang kampanya sa Martes (February 10). May mga nagsasabi na ang darating na halalan ang pinaka-marumi sa kasaysayan. Hindi na nakapagtataka yan sapagkat karaniwan na lamang ang problema sa pera, baril at maton kapag sumasapit ang election. Kikilos ang tatlong ito para makakuha ng boto. Dahil sa pinangangambahang madugo at maruming election may katwiran lamang ang mga public school teachers na humingi ng karagdagang benepisyo sa pamahalaan. Nangangailangan sila ng karagdagang seguridad at mataas na allowance. Iba na nga naman kung nakahanda para hindi maulit ang mga malalagim na trahedya habang nagbabantay sila sa election. Sa mga nakaraang election karaniwan na lamang na may napapatay na guro dahil sa pagprotekta nila sa mga balota. Aagawin ang ballot box at kapag hindi ibinigay, bang! Ngayong balik sa manu-manong bilangan, ang papel na gagampanan ng mga teachers para sa malinis at maayos na election ay lubhang kailangan. Nagsisimula na ang pagbabatuhan ng putik at inaasahang lulubha pa habang papalapit nang papalapit ang election. At tiyak din na mayroon nang mabibiktima ng karumihan ng election. Sa pagkakataong dapat namang magkaroon ng pagkakaisa ang mga Pinoy para makamit ang mga malinis at mahusay na election. Maraming bagay na magagawa upang kahit paanoy magkaroon ng katuparan ang hiling na malinis na election. Halimbawa rito ay ang pagre-report sa mga lalabag sa gun ban, pagmamatyag sa mga taong bumibili ng boto o sa mga taong nananakot na masama ang mangyayari kapag hindi nila ibinoto ang iniindersong kandidato. Labanan ang mga masasama ngayong election. Hindi sila nababagay sa bansang ito. Nararapat tandaan na ang bawat Pilipino na nagmamahal sa bansa ay gagawin ang kanyang papel para lamang magkaroon ng maayos at malinis na election. Maraming magagawa ang isang nagmamahal na Pilipino.</body>
<link>http://www.philstar.com/Article.aspx?articleId=238123&amp;publicationSubCategoryId=94</link>
</article>
<article>
<title>Melon:Mayaman sa Vitamin C at nagpapasigla ng kidney</title>
<author>WHAT'S UP DOC? Ni Dr. Tranquilino Elica&amp;ntilde;o Jr.</author>
<date>
<month>February</month>
<day>08</day>
<year>2004</year>
</date>
<body>NGAYONG palapit nang palapit ang summer, mapapansin na parami nang parami ang itinitindang melon sa palengke at nagkalat na rin sa mga bangketa. Ang kagandahan sa prutas na ito ay hindi naman gaanong mahal ang presyo at kahit ang karaniwang mamamayan ay maaaring makabili. Parang prutas na rin ng masa na nakikipagsabayan ng sarap sa mangga, pakwan at bayabas na pawang mayaman sa Vitamin C. Bukod sa Vitamin C na idinudulot ng melon, mahusay din itong source ng betacarotene. Ang betacarotene ay sangkap na lumalaban sa pagkakaroon ng cancer. Mababa rin sa calories ang melon. Mayroon itong 19 hanggang 31 calories per 100 grams depende sa uri ng melon. Ang mataas na content ng melon ay nagpapasigla sa kidney at nakapagtatrabaho nang mahusay. Maraming uri ng melon na maaaring pagpilian. Isa sa mga pinaka-mahusay at pinaka-nutritious na uri ng melon ay ang tinatawag na cantalope melon. Ang kulay orange na laman nito ay napaka-sarap at sagana sa Vitamin C at betacarotene. Pero hindi lahat ng melon ay may ganitong katangian. Ang melon na light-yellow ang kulay o yung green-fresh color ay walang gaanong Vitamin C at ganoon din ng betacarotene. Ipinapayo na piliing mabuti kung bibili ng melon. * * * Sa mga may katanungan kay Dr. Elica&amp;ntilde;o, maaari po kayong sumulat sa ganitong address: WHATS UP DOC? Dr. Tranquilino Elica&amp;ntilde;o Jr. Pilipino Star NGAYON 202 R. Oca cor. Railroad St. Port Area, Manila</body>
<link>http://www.philstar.com/Article.aspx?articleId=238127&amp;publicationSubCategoryId=94</link>
</article>
<article>
<title>Walang nakukulong sa utang pero...</title>
<author>SERGIOSOHAN Ni Sergio A.F. Apostol</author>
<date>
<month>February</month>
<day>08</day>
<year>2004</year>
</date>
<body>I am writing not only on my behalf but also that of my officemates. Marami na po sa aming credit cardholders ng isang sikat at international credit card company. Sa totoo lang po, very attractive talaga ang promos ng credit card na ito kaya kami nag-decide na kumuha nito. Ang problema po, napakataas ng interes nila at hindi sila nagbibigay ng palugit. Three days before due date pa lang, tinatawagan na kami ng mga credit card agents nila para i-check kung nagbayad na kami. Ang masama pa nun, nakaka-antagonize ang mga credit card agents nila dahil parati kang sinisindak. Meron din pong ilan sa amin na hindi na makabayad sa credit card company na to dahil nga nagkapatong-patong na ang interes at hidden charges nila. Lalo pang nananakot at namamahiya ang mga ahente nila dahil tuwing tumatawag sila sa office para hanapin ang mga di nakabayad, kahit sinong makausap sa amin ay inaaway nila, as if we have anything to do with their inability to pay the concerned persons outstanding balance. Nakakainis po talaga.Tinatakot pa nila ang mga di makabayad na makukulong daw sila kung di sila magbayad. Totoo ba pong makukulong ka kung di ka makabayad ng utang sa credit card? PATRICIA SISON ng Cainta, Rizal Aba, hindi. Of course, ang utang ay dapat bayaran pero ayon sa Section 20 of Article 3 of the Philippine Constitution: No person shall be imprisoned for debt or non-payment of a poll tax. This means that a person who owes another person money cannot be imprisoned simply because the borrower cannot pay his debt to the lender. Hindi maaaring ikulong ang isang tao kung hindi ito makabayad ng utang. Ngunit maaring magsampa ang credit company ng civil case for collection upang makulekta nila ang utang at karampatang interes mula sa borrower. Kung hindi nyo kayang kontrolin ang paggamit ng credit card at bayaran ang utang nyo, wag na lang kayong kumuha nito. Hindi nga kayo makukulong pero makakasuhan pa rin kayo upang pagbayarin ng inyong pagkakautang. Para naman sa mga credit card agents dyan, dont antagonize your clients. Be nice to them at baka sipagin pa silang bayaran kayo. Lalo lang silang tatamaring magbayad kung maiinis sila sa inyo. Dont forget the value of having good customer relations.</body>
<link>http://www.philstar.com/Article.aspx?articleId=238138&amp;publicationSubCategoryId=94</link>
</article>
<article>
<title>Ang pagiging alagad</title>
<author>ALAY - DANGAL Ni Fr. Jose C.Blanco, S.J.</author>
<date>
<month>February</month>
<day>08</day>
<year>2004</year>
</date>
<body>SI Pedro ay isang mangingisda subalit ginawa siya ni Jesus na isang mamalakaya hindi ng isda, kundi ng tao (Lk. 5:1-11). Minsay nakatayo si Jesus sa baybayin ng Lawa ng Genesaret. Pinagkalipumpunan siya ng napakaraming tao na ibig makarinig ng salita ng Diyos. May nakita siyang dalawang bangka sa baybayin; nakalunsad na ang mga mangingisda at naghuhugas ng kanilang mga lambat. Lumulan siya sa isa sa mga bangka at hiniling kay Simon na may-ari nito, na ilayo nang kaunti sa tabi. Naupo siya sa bangka at nangaral sa mga tao. Pagkatapos niyang magsalita ay sinabi kay Simon, &amp;quot;Pumalaot kayo at ihulog ang mga lambat upang manghuli.&amp;quot; Sumagot si Simon, &amp;quot;Guro, magdamag po kaming nagpagod at wala kaming nahuli! Ngunit dahil sa inyong sinabi, ihuhulog ko ang mga lambat.&amp;quot; Gayon nga ang ginawa nila at sa dami ng kanilang huli ay halos magkansisira ang kanilang mga lambat. Kaya kinawayan nila ang kanilang mga kasamahang nasa ibang bangka upang patulong, at lumapit ang mga ito. Napuno ang dalawang bangka na halos malubog. Nang makita iyon ni Simon Pedro, siyay nagpatirapa sa paanan ni Jesus at nagsabi, &amp;quot;Lumayo po kayo sa akin, Panginoon, sapagkat akoy isang makasalanan.&amp;quot; Nanggilalas siya at ang lahat ng kanyang mga kasama dahil sa dami ng kanilang huli; gayon din sina Santiago at Juan, mga anak ni Zebedeo, na mga kasosyo ni Simon. Sinabi ni Jesus kay Simon, &amp;quot;Huwag kang matakot. Mula ngayoy mamamalakaya ka na ng mga tao.&amp;quot; Nang maidaong na nila ang kanilang mga bangka, iniwan nila ang lahat at sumunod kay Jesus.&amp;quot; Tanggap ni Pedro na wala siyang nahuling anumang isda nang buong magdamag. Subalit dahil pinagsabihan siya ni Jesus na ihulog ang kanilang mga lambat sa dakong itinuro niya, si Pedro ay nakahuli ng napakaraming isda. Nalaman ni Pedro na si Jesus ay makapangya-rihan. Siya ang Panginoon. Pagnilayan ang Ebanghelyong ito at magkaroon nawa kayo ng marubdob na pagnanais na ilapit ang mga tao kay Jesus. Kailangan kayo ni Jesus.</body>
<link>http://www.philstar.com/Article.aspx?articleId=238141&amp;publicationSubCategoryId=94</link>
</article>
<article>
<title>Luzon,nangunguna sa CMP</title>
<author>HINDI PA TAPOS ANG LABAN Ni Sec.Mike Defensor</author>
<date>
<month>February</month>
<day>08</day>
<year>2004</year>
</date>
<body>DAHIL na rin sa dami ng mga maralitang tagalungsod, ang mga rehiyon sa Luzon ang nangunguna sa tulong pinansiyal sa ilalim ng Community Mortage Program (CMP) umabot sa P3.5 B o 81.7% ng kabuuang naipautang sa 15 taon ng CMP ang pumunta sa ibat ibang lugar at proyekto ng CMP. Sa kabuuang halaga, pinakamarami ang napunta sa National Capital Region (NCR) na umabot sa humigit P2B 0 46.7% ng kabuuan. Sumunod ang Region IV, kung saan P875.8M halaga ang naipahiram para sa mga proyekto o 20.2% at ang Region III na may P396.4B o 9% ng kabuuan. Ang natitirang P798.7B o 18.3% ay napunta sa Mindanao at Visayas. Sa kabuuan, may 138,871 na mga pamilya ang natulungan ng CMP upang magkaroon ng kaseguruhan sa lupa at paninirahan. Sa bilang na ito, 52,645 na mga pamilyang-benepisyaryo ang nakatira sa Luzon, samantala 52,392 naman ang nasa NCR. Mula noong nilunsad ang CMP ng National Home Mortgage Finance Corporation, may 1,104 proyekto na ang naipatupad, 536 dito ang nasa NCR, 281 sa Luzon, 169 sa Mindanao at 118 naman sa Visayas. Patuloy po ang pagsisikap ng pamahalaan upang mas maraming pamilya pa ang makinabang sa proyektong ito at mabigyan ng kaseguruhan sa lupa at paninirahan.</body>
<link>http://www.philstar.com/Article.aspx?articleId=238150&amp;publicationSubCategoryId=94</link>
</article>
<article>
<title>Huwag matakot sa NPA</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>February</month>
<day>08</day>
<year>2004</year>
</date>
<body>ANG permit to campaign fee ng New Peoples Army (NPA) ay hindi dapat suportahan. Sinumang kandidato ay kakasuhan ng treason of pagtataksil sa bayan kapag mahuli at mapatunayang nagbayad sila para mangampanya sa umanoy mga lugar na kontrolado ng NPA. Tahasang sinabi ni NPA spokesman Gregorio Ka Roger Rosal na ang mga kandidatong hindi magbibigay sa kanila ng permit to campaign fee ay malalagay sa panganib at hindi makaaasa ng suporta ng mga botante sa mga sinasabing teritoryo ng mga rebelde. Mismong si Presidente Gloria M. Arroyo ang nagpahayag na huwag pakinggan at hindi dapat mabahala sa pananakot ng grupo ni Ka Roger. Ayon kay GMA ang banta ay political Blackmail at hindi dapat na patulan. Sa panig naman nina Ka Roger, ipinabatid nila na ayaw nilang makipag-ugnayan sa pangulo at mga ka-alyado nito. Ipinarating nila Ka Roger ang imbitasyon na makipagtalakayan sa mga presidentiables na sina Raul Roco, Eddie Villanueva at Fernando Poe, Jr. Ayon sa ilang impormante maraming kandidato kabilang na ang ilang kapartido ni GMA ang nagbayad na sa mga rebelde para matiwasay na makapangampanya sa mga hot spots na nasa listahan ng Comelec kaugnay ng halalan sa Mayo 10.</body>
<link>http://www.philstar.com/Article.aspx?articleId=238153&amp;publicationSubCategoryId=94</link>
</article>
<article>
<title>EDITORYAL - DPWH(ache)</title>
<author></author>
<date>
<month>February</month>
<day>09</day>
<year>2004</year>
</date>
<body>PINUPROBLEMA ng gobyerno ang budget deficit, kakulangan sa pananalapi na maitutustos sa mga pagawaing bayan, walang sapat na pondo para sa mga proyektong mag-aangat sa mahihirap at iba pang kakulangan o kakapusan. Pero habang namumuroblema ang gobyerno at ang mahihirap ang pinagpapasan ng kung anu-anong tax para makalikom ng pondo o maipampuno sa kakulangang pampananalapi, ang Department of Public Works and Highways (DPWH) naman ay masyadong naging maluwag sa kanilang mga empleado at opisyal. Habang maraming taxpayers ang naghihigpit ng sinturon dahil kinuha na ng gobyerno ang malaking porsiyento sa kanilang kinikita, sobra-sobra naman ang ibinayad ng DPWH sa kanilang empleado at opisyal bilang honoraria. Yes, bukod sa suweldo na tinatanggap ng empleadot opisyal sa nasabing tanggapan, mayroon pa silang tinatanggap na honoraria bilang pagtupad sa anilay ibang tungkulin. Noong 2002, gumastos ang DPWH ng P100 million para sa honoraria ng mga empleado mula pinakamababang posisyon hanggang sa mga undersecretaries. Ang ibinayad na honoraria ay doble sa kanilang kinikita. Halimbawa, ang isang empleado ay sumusuweldo ng P10,000 isang buwan, naging P20,000 ang kanyang tinanggap na honoraria. Mai-imagine kung ang isang undersecretaries ay sumasahod ng P50,000, e di P100,000 ang kanyang honoraria. Paano kung mahigit P50,000 ang suweldo? Nitong nakaraang taon, ayon pa rin sa report, gumastos muli ang DPWH ng P100 million para sa honoraria. Kaya malinaw na P200 milyon ang gastos ng DPWH sa mga taong 2002-03. At maaaring ngayong 2004 panibagong P100 milyon na naman ang magiging honorarium. Maliban na lamang kung magkaroon ng mahusay at hindi corrupt na secretary ang DPWH sa pagpasok ng panibagong administrasyon. Kung ang magiging secretary ay isip-kurakot din, baka madoble pa ang magiging honorarium. Malinaw na ang pagbibigay ng sobra-sobrang honoraria ay paglabag na sa circular na ipinalabas ng Department of Budget and Management (DBM) noong 1995. Nakasaad sa circular na hindi dapat lalampas sa 50 percent ng gross annual income ng empleado at opisyal ang magiging honoraria. Pero grabe nga ang nangyayari sapagkat doble pa ng sahod na natatanggap ang honoraria. Grabe na to! Mahirap ang naghihikahos, naghihigpit ng sinturon, marami ang lumalaban ng parehas para kumita, pero sa DPWH ay may kumikita ng sobra-sobra. At sino ba ang nakaaalam kung ang pagganap nila ng sinasabing ibang trabaho ay nakikinabang ang taumbayan. Kung ang mismong secretary ng DPWH ay walang alam sa nangyayari sa kanyang bakuran, ano pa ang taumbayan?</body>
<link>http://www.philstar.com/Article.aspx?articleId=238256&amp;publicationSubCategoryId=94</link>
</article>
<article>
<title>Hinagpis ng taga-Sibuyan Island</title>
<author>AKSYON NGAYON Ni Al G. Pedroche</author>
<date>
<month>February</month>
<day>09</day>
<year>2004</year>
</date>
<body>SANAY makaabot sa kaalaman ni Presidente Arroyo ito. Hinihiling ng mga taga-San Fernando, Romblon na magpadala ng mga tauhan ang Department of Public Works and Highways (DPWH) sa Sibuyan upang tingnan at aksyonan ang kalunus-lunos na kalagayan ng kalsada sa naturang isla. Sabi nga ni Ramon Gutierrez, dating chief of staff ni Cong. Perpetuo Ylagan ng Romblon &amp;quot;malubak pa kaysa mukha ng buwan ang lansangan at ang dinadaanan ng mga pobreng sasakyan ay malalaking tipak ng bato na sing-kinis ng ulo ng taong kalbo.&amp;quot; Dalawang ulit na diumanong dumalaw si President Arroyo sa Sibuyan Island pero hindi napansin ang lubak-lubak na daan. Ayon kay Gutierrez, sinadya ni dating Cong. at Gob. Budoy Madrona na iiwas ang Pangulo para huwag makita ang karumal-dumal na lansangan. Aba, kapag nakita nga naman ang daan tiyak na magpupuyos sa galit ang Pangulo. Saan napunta ang alokasyong pondo para sa pagsasaayos ng daan! Idinulog sa ating kolum ni Mr. Gutierrez ang problema. Aniya, araw-araw siyang dumaraan sa naturang daan at halos magkabali-bali ang buto niya dahil sa kaldag ng sasakyan dulot ng mga mala-buwang craters. Tinuran ni Mr. Gutierrez ang 17 kilometrong bahagi ng road network ng Sibuyan mula San Fernando tungong Bgy. Mabini na aniyay daig pa ang kalbaryo sa mga motoristang nagsisidaan doon. Iminumungkahi sa Pangulo ni Gutierrez na ibalik ang field office ng DPWH doon at magpadala ng mga heavy equipment para makumpuni agad ang kalsada. Sayang. Isa pa naman sa mga potential tourist spot ng bansa ang Sibuyan Island. Hindi naman daw nagkukulang sa pondo ang isla pero saang bulsa kaya ito nasu-shoot?</body>
<link>http://www.philstar.com/Article.aspx?articleId=238266&amp;publicationSubCategoryId=94</link>
</article>
<article>
<title>Pera magdidikta sa mananalo</title>
<author>SAPOL Ni Jarius Bondoc</author>
<date>
<month>February</month>
<day>09</day>
<year>2004</year>
</date>
<body>ANG sistema natin ay Jeffersonian democracy. Inadhika ni Thomas Jefferson, ikatlong presidente ng US, na &amp;quot;lahat ng tao ay may karapatang bumoto.&amp;quot; Pero mabilis niyang dinagdag na &amp;quot;lahat ng botante ay may tungkuling magbasa ng diyaryo.&amp;quot; Sinasabing ang masa ang nagdedesisyon kung sino ang magiging Presidente; ang middle class ang nagdedesisyon kung mananatili ang Presidente sa puwesto. Angal ng mga umanoy nag-iisip na botante, 35% ng electorate ay mangmang, nahuhumali sa celebrity, at nagbebenta ng balota. Ito raw ang mga sumuporta kay Erap, at kumakampanya kay FPJ. Kung gayoy 65% ang maituturing na matalinong botante. Dangan nga lang ay sobra silang tanga para magkaisa at itaguyod ang kapakanan ng mas nakararami. Hayan at nag-aalala sila na baka manalo si FPJ. Mauulit na naman daw ang nangyari nung panahon ni Erap: Kawalan ng direksiyon, puro raket ng mga crony. Kaya nangangarap na magsanib na sana ng puwersa sina GMA at Roco. Kung pagbabatayan daw ang huling SWS survey, makaka-46% ang pinagsamang rating nila, kumpara sa 36% ni FPJ. Yun nga lang, nagtuturuan sina GMA at Roco kung sino dapat ang umatras. Kesyo si GMA raw ang magbigay, kasi naunang nangampanya si Roco. Kesyo si Roco raw dapat, kasi ni hindi makabuo ng tiket. Sa huli, pera ang magdidikta kung sino ang aatras at mananalo sa halalan. Pahabaan ng pisi. Kailangan daw ng P2 bilyon para manalo. Mahigit kalahati nyon ay magagasta sa kampanya eroplano, polyetos, palabas. Ang matira ay para masigurong mabibilang ang boto. Hihirang ng anim na watcherdalawa bawat shift sa 230,000 polling precincts at canvassing sa 1,500 kapitolyo at munisipyo. Ayon sa mga eksperto, di lalampas sa isang dosenang malalaking negosyante lang ang inaasahang pumondo sa mga kandidatong pagka-presidente. Lumalaro sila. Nagbubuhos sila ng pera batay sa kung sino ang nangunguna sa surveys tatlong linggo bago araw ng halalan.</body>
<link>http://www.philstar.com/Article.aspx?articleId=238271&amp;publicationSubCategoryId=94</link>
</article>
<article>
<title>Mga INUTIL at PATAY-GUTOM na mga kawani ng embahada natin sa Riyadh</title>
<author>BAHALA SI TULFO Ni Ben Tulfo</author>
<date>
<month>February</month>
<day>09</day>
<year>2004</year>
</date>
<body>MARAMING mga public service program sa TV na sadyang nilikha para pagsilbihan ang mga pamilya ng Overseas Filipino Workers (OFW) natin. Ang mga programang itoy mapapanood sa cable channel o di naman kaya sa mga libreng channel sa TV na mapapanood nationwide. Ilan sa mga programang to ay ginagamit lamang pampapogi. Makikita sa kanilang mga usapin puro positibo at mga magagandang ulat sa kabila ng sangkaterbang problema ang mga OFW natin partikular sa Riyadh, Saudi Arabia. Akala siguro ng mga programang to, tanga yung kanilang mga manonood. Kung tutuusin ang tumangkilik ng kanilang programa ay mga kaanak at pamilya ng mga OFW na naiwan sa ating bansa. Sa halip na sila ang dapat na takbuhan at sumbungan ng mga pamilya ng OFW, matapos maipaabot ng mismong OFW na domestic helper (DH) ang agarang saklolong kinakailangan mula sa Riyadh, iba ang nilalapitan. Hindi kasi napag-uusapan sa kanilang programa ang mga pagdurusa, paghihirap at mapapait na karanasan ng mga OFW natin na sinapit ang kalupitan ng kanilang mga Arabung amo. Alam ng mga OFW natin sa Riyadh, walang magagawa ang mga TV programs na to laban sa ilang mga TANGA, INUTIL at BATUGANG kawani ng Philippine Embassy at Overseas Workers &amp;amp; Welfare Administration (OWWA) natin sa nasabing bansa, na dapat frontline pagdating sa saklolo ng mga OFWs natin. Isa ang kolum na to ang pinagsusumbungan ng mga OFW domestic helper na nakauwi na sa ating bansa. Kabilang sila sa mga matagal ng nakakulong sa detention cell sa Saudi Social Welfare Administration (SSWA) dahil sa pagwawalang-bahala ng mga case officer natin mula sa embahada. Bumisita ang isa sa kanila sa aking tanggapan upang iparating ang kanilang sumbong. Estilo ng kolum kong ito, pangalanan ang aking target. Itong nagngangalang AMIE CALDERON, isang labor attache na hawak ay mga rape cases, hindi raw ini-entertain ang mga kawawang lumalapit sa kanyang tanggapan kapag walang pasalubong. Kulang na lang sabihin sa akin ng DH na patay-gutom ang mahilig sa lamon na si Calderon. Maghihintay ka ng matagal depende kapag itoy sinipag bago i-entertain dahil wala kang dalang pasalubong. Mensahe ko sa ating Labor Attache na si Manuel Roldan, bantayan mo ang ilan sa mga hinayupak na tao mo diyan sa embahada. Mabilis pa daw sa alas-kuwatro ang mga ito pagdating sa solicitation. Garapalan humihingi ng abuloy&amp;nbsp;pang-party sa mga lumalapit na OFW natin sa Embahada. Tandaan, hindi aasta ang mga patay-gutom na kawaning ito, kung hindi nila ito nakita sa kanilang mga dating amo. May karugtong. * * * Para sa inyong mga reaksyon, sumbong at reklamo type BITAG COMPLAINTS  (message) at i-send sa 2333 (Globe/TouchMobile) o 334 (Smart/TalknText). O di naman kaya sa aming hotline #(0918) 9346417 o tumawag sa mga numero 932-53-10 at 932-8919. Makinig sa DZME 1530 kHZ, Lunes hanggang Biyernes, 9:00-10:00 ng umaga. Panoorin ang &amp;quot;BITAG&amp;quot; tuwing Sabado, 7:00-8:00 p.m. sa ABC-5.</body>
<link>http://www.philstar.com/Article.aspx?articleId=238279&amp;publicationSubCategoryId=94</link>
</article>
<article>
<title>&amp;quot;Gen. Corpus - Nag-iisa ka lang!&amp;quot;</title>
<author>CALVENTO FILES Ni Tony Calvento</author>
<date>
<month>February</month>
<day>09</day>
<year>2004</year>
</date>
<body>NUNG BIYERNES, NAGLATHALA AKO NG ARTIKULO ANG PAMAGAT AY &amp;quot;IDEOLOGICAL PROSTITUTE.&amp;quot; ITO AY NAKA SENTRO KAY BRIG. GEN VICTOR CORPUS NG ARMED FORCES OF THE PHILIPPINES. NAGDASAAN PO ANG MGA REAKSYON AT MENSAHE. LUMALABAS NA WALANG KAKAMPI SI CORPUS SA BANSAG NIYA KAY SEN. LOREN LEGARDA NA &amp;quot;POLITICAL PROSTITUTE.&amp;quot; BASAHIN NATIN ANG KANIYANG MGA COMMENTS. KANILA PO ITO, HINDI SA AKIN. Gen. Corpus! D kna ba nahiya sa ginagawa mo? O kht na konting kahihiyan din para sa mga angkan mo? U r &amp;quot;certified ideological prostitute&amp;quot;. D k nababagay sa pwesto m!  09275512187 C Victor Corpus and tunay na salot ng bansa!  09274149329 Gen. Corpus d n dapat patulan ang mga sinasabi. Top Rookie  09274705322 Gud morning. Alam ninyo sipsip talaga yng Corpus bkt kaya nagkaroon ng katungkulan tong c Corpus? Dapat ang tirahin nya kapwa lalake hindi babae baka bading ka?  09212169481 Anong klaseng official ng AFP itong si Corpus, lhat ng kapalpakan ay ginawa pero tumaas pa ang ranggo.  09183538583 Gen. Corpus ang babae minamahal yan d inaaway, masahol ka pa sa bakla. Mag-concentrate ka nalang sa trabaho mo at makakatulong ka pa sa kapwa mo.  09163947990 C Corpus NPA pa rin yan. Kya bumalik sa AFP pra guluhn ang Gobyerno. Db nila halata un?  09204721889 Labis po akong nahi2wagaan kay Gen. Corpus, alam nating kung anong klaseng tao yan, dating naglilingkod sa CCP NPA kaya layunin nito ay guluhin nito ang mga tao.  09194869494 D ko gusto ang cnabi ni Corpus dapati sipain bka cra ng ulo dhl isip NPA p rin.  09174252481 Corpus maluwag na ciguro ang 2rnilyo ng utak nya kaya kung ano2 ang lumalabas sa bibig  09177119899 Tama po kaya, masyadong madaldal c Corpus, talo pa ang babae!  09204157897 General! Gulo na nga pulitiko halo ka pa! Kapal talaga nya.  09198456229 Bkt di pa alisin sa gobyerno si Corpus, wla nman nagagawang matino, dahil paninira lang ang alam nya  09194289330 Isa po ako sa masugid na mambabasa ng Calvento Files about Corpus, nakakahiya ang taas pa naman ng ranggo mo.  09206190301 Dapat ihanay sya sa magigiting na Heneral ng AFP isa syang &amp;quot;General Prostitue&amp;quot;  09183574072 Corpus, its easy to pinpoint that hes putting himself on the map. Nagpapapansin. Pati babae hindi papatawarin! Ikaw ang totoong may sayad na! Pls wag m ng sirain ang iba kc ikaw sira na samin.  09193190075 Pnggulo lng c Corpus sa gobyerno. Ume-extra lng! Hndi ba sau tinuro ng magulang mo, think b4 speaking? Mahiya k nman po taas po ng ranggo nyo. Imbis na gumawa, dumadada. - 09272962475 Tama kyo sa mga sinabi nyo kay G. CORPUS Sana manalo si LOREN malaman ko lng kung sya pulutin.  09163121984 Gen Victor Corpus &amp;quot;SIR&amp;quot; mas msahol ka pa sa POLITICAL PROSTITUE na twag mo kay Sen. Legarda ikw ay isang Oportunista na nattgo sa lkod ng uniform RSV Mindanao  09198099438 Tma lng po n twging IDEOLOGICAL PROSTITUE si Gen. Corpus. Msyado siyang maingay parang hindi nya alam ang salitang &amp;quot;SECRECY &amp;amp; MARINGERE&amp;quot; ng military. Sa gnagawa nya dndamay lng nya ang MILITARies. Wg cya mkialam spulitika dhil di cya pulitika, isa syang Sundalo.  09196228921 Dpat bansag sa kanya hunyangong balimbing.  09163848437 Corpus pang-gulo lang sa administrasyong arroyo.  09162248811 Sino kaya ang taksil sa dalawa, si Corpus na nagtakas ng mga ARMAS at talagang lumaban sa pamahalaan O si Senator Loren na nakiusap para mapalaya ang bihag ng makakaliwa. Nakapagtataka ang AFP at Commander in Chief para ibalik na at itaas pa ang ranggo ng Corpus na ito, tsk. tsk. tsk.  09183538585 Bakit ba bigla bigla na lang sumulpot yang brig.gen.Victor corpus, pakitanong nga lang ho sa kanya kung ano b tlga partisipasyon nya sa kampo ni pgma at bkit nasab nyang political prostitue at ambisyosa si sen.legarda. d ba nya alam na mas ambisyosa ang amo nya.  09192514842 NARITO NAMAN ANG NAG-EMAIL SA (small caps) tocal13@yahoo.com/ Ang tao na naniniwala kay Victor Corpus, ay kagaya din nya na walang paninindigan. Dapat huwag pansinin ang mga kagaya nya, mga salot lang yan sa lipunan. Lalo lamang ginugulo ang isipan ng mga tao, kagaya ng magulo nyang pagkatao. zaludee@yahoo.com MARAMING SALAMAT SA PAGTANGKILIK NIYO NG ATING COLUMN. PASENSYA NA KAYO KUNG HINDI MAILAGAY ANG LAHAT NG INYONG MGA PINADALANG MENSAHE. PARA SA ANUMANG COMMENTS O REACTIONS, MAARI KAYONG MAG-TEXT SA 09179904918. MAARI DIN KAYONG TUMAWAG SA &amp;quot;CALVENTO FILES&amp;quot; 7788442. MAARI DIN KAYONG MAG-EMAIL SA tocal 13@yahoo.com/</body>
<link>http://www.philstar.com/Article.aspx?articleId=238284&amp;publicationSubCategoryId=94</link>
</article>
<article>
<title>Bakit maraming galit kay Roilo Golez</title>
<author>BANAT NI BATUIGAS Ni Bening Batuigas</author>
<date>
<month>February</month>
<day>09</day>
<year>2004</year>
</date>
<body>MAY sakit palang amnesia si dating National Security Adviser Roilo Golez kayat nagbabanta ang taga-2nd district ng Para&amp;ntilde;aque City na huhusgahan siya sa darating na May elections. Kahit may basbas pa umano siya ni dating Pangulong Fidel V. Ramos, hindi magiging hadlang ito para pakainin nila ng alikabok si Golez. Naging representante nila sa Kongreso si Golez noong araw kayat tandang-tanda ng mga botante ang mga binitiwang pangako nito na ang lahat ay nabaon sa limot. Simula nang magtaksil&amp;quot; sa kanila si Golez, isinumpa na ng mga botante na hindi na silang muli paloloko sa kanya o sinuman sa mga alipores niya. Kaya ang battlecry sa ngayon ng taga-2nd District ng Para&amp;ntilde;aque ay Go-less, Get lost. He-he-he! Sobra talaga ang galit ng mga botante kay Golez, no mga suki? Para hindi mawalan ng saysay ang boto nila kay Golez, minabuti na lamang ng mga botante na ituon ang kanilang pansin sa kalaban nito na si Para&amp;ntilde;aque Mayor Joey Tsong Marquez. Milya-milya ang layo ni Tsong kay Golez pagdating sa public service, anang isang botante na nakausap natin. Hindi tulad ni Golez na kulang na lang pitasin ang buwan at bituin sa langit para ibigay sa botante habang nasa itaas pa siya ng entablado. Pero kapag nanalo na, nababaon lahat sa limot ang mga pangako nya kaya tinawag siyang may amnesia, he-he-he! Baka pati plataporma niya ay makalimutan nitong si Go-less, di ba mga suki? Kung sabagay, ni minsan naman ay hindi pa binigo ng taga-Para&amp;ntilde;aque si Tsong na naka-tatlong termino na bilang mayor. Nang humirit si Tsong ng Isa pa noong 1998 elections eh oks-na-oks ito sa taga-Para&amp;ntilde;aque. At nang kulitin niya ang mga botante ng Isa na lang noong nakaraang elections ay pinagbigyan pa rin siya. Always winner si Tsong sa Para&amp;ntilde;aque at kahit sampung Go-less man ay hindi makuha na siyay tumbahin, anang nakausap natin. Nakita kasi nila ang uri ng serbisyo ni Tsong kaya hindi sila nagsawa sa pagsuporta dito. Owww! Ayon sa mga botante, hindi totoo na super-bagyo si Golez kay GMA dahil sa last minute eh binitiwan din siya. Di ba nangarap ring maging senador si Golez pero dahil tail-ender siya sa mga survey eh hindi siya isinali sa senate slot ng administration. Naburyong din umano si GMA sa kanya dahil marami siyang semplang sa trabaho niya bilang national security adviser. Si Golez din daw ay mahilig pumuwesto sa likod ni GMA para makuhaan ng TV o photographers ng diyaryo para may libreng propaganda. Pero may insidente raw na minsan ay binitbit ng PSG si Golez dahil inagawan pa niya ng puwesto si First Gentleman Mike Arroyo sa isang gathering sa Malaca&amp;ntilde;ang. Ang tulad ba ni Go-less ang dapat kumatawan sa 2nd District ng Para&amp;ntilde;aque?</body>
<link>http://www.philstar.com/Article.aspx?articleId=238286&amp;publicationSubCategoryId=94</link>
</article>
<article>
<title>EDITORYAL - Amoy bagwis ng pandaraya</title>
<author></author>
<date>
<month>February</month>
<day>10</day>
<year>2004</year>
</date>
<body>KAHIT natuloy ang balak na automation project ng Commission on Election (Comelec) ay hindi rin pala sagot para maiwasan ang dayaan. Kahit nakatikim na ng katiting na computerization (nasubukan kahit paano sa registration at validation) may mga nakalusot pa ring &amp;quot;mandadaya&amp;quot;. Hindi rin siguradong magiging malinis ang 2004 election kahit na nga natuloy ang computerization. Paano pa kung buong bansa na ang isasailalim sa computerization, e di marami rin ang lulusot para mandaya. Mabuti na ngang naibasura muna ang balak na computerization. Sa Comelec na rin nanggaling na may 500,000 botante ang nagparehistro ng doble. Karamihan umano sa mga nagdobleng rehistro ay mula sa Metro Manila at Autonomous Region in Muslim Mindanao. Kung ganyan karami sa Metro Manila at sa ARMM, gaano pa karami sa maraming bahagi ng bansa. Nakababahala ang ganitong pahayag ng Comelec. Isang palatandaan na magiging marumi ang darating na eleksiyon. Sabagay, kailan ba nagkaroon ng malinis at maayos na election sa bansang ito. Bawat election ay nababahiran ng dayaan at bumabaha ng dugo. Ngayong araw na ito ay simula na ng kampanya para sa kakandidato para sa presidente at bise presidente. Mai-imagine na rin kung gaano karaming putik ang titilamsik sa damit ng mga magkakalaban. Numero unong problema ng Comelec ay kung paano mapipigilan ang mga flying voters. Tuwing election ay nagliliparan ang mga bayarang botante at walang magawa ang Comelec dito. Sa kasaysayan ng Comelec, wala pang mga commissioner na nakagawa ng paraan para magkaroon ng isang malinis na election. Kung mapapansin, kapag malapit na ang election ay makikita ang pagkapal ng mga tao sa squatters area. Saan nanggaling ang mga ito? Ngayoy pakapal nang pakapal pa at natural namang hindi makapagsagawa ng demolition ang mga awtoridad sapagkat kakailanganin ang boto ng mga nasa squatters area. Sa dami ng mga squatters dito sa Metro Manila, malaki ang mawawala kung silay dudurugin. Ang ganitong kalakaran ay nangyayari na noon pa. At hindi na nakapagtataka kung maraming pulitiko ang mismong humahawak na sa mga squatters at pinuprotektahan ang mga ito. Isang masamang gawain na nagdudulot para lalo lamang dumami ang mga squatters. Habang parami sila nang parami, lalong lumalaki ang problema ng Comelec sa dami ng flying voters. Baka hindi nga lang doble nagrehistro kundi baka triple pa.</body>
<link>http://www.philstar.com/Article.aspx?articleId=238385&amp;publicationSubCategoryId=94</link>
</article>
<article>
<title>Pagbubukod ng Estado at Simbahan</title>
<author>SAPOL Ni Jarius Bondoc</author>
<date>
<month>February</month>
<day>10</day>
<year>2004</year>
</date>
<body>PINAYAGAN na ng Comelec si Bro. Eddie Villanueva na kumandidato pagka-Presidente. Pero may mga nagsasabi pa ring labag ito sa Saligang Batas, lalo na sa probisyon sa pagbubukod ng Simbahan at Estado. Dala ito ng di pag-unawa sa kasaysayan. Iginiit ng mga maka-demokrasya ang pagbubukod para pigilan ang pagtatayo ng gobyerno ng sariling relihiyon. Nung unang panahon kasi, ipinilit ng halos lahat ng hari sa Uropa ang Katolisismo. May basbas ng Papa sa Vatican ang kanilang pagkakaluklok. (Kakaiba nga ang mga Moors ng Morocco na sumakop sa Espanya pero hinayaan ang malayang pananampalataya. Di naglaon, inaway ni King Henry VIII ng England ang Papa dahil ayaw siyang pahintulutang idiborsiyo ang asawa. (Pang-apat na sanang kasal yon; pinatay niya ang dalawang unang asawa.) Nagtayo si Henry ng sariling bersiyon ng Kristiyanismo. Dinala ito ng British sa Amerika. Nakabangga nila roon ang mga Irish at kapwa British na sumanib sa nais na relihiyon. Nang mag-rebolusyon ang Amerika, isinakatuparan sa kanilang Konstitusyon ang pagbubukod ng Simbahan at Estado. At dahil sa karanasan ng mga Pilipino sa ilalim ng prayleng Kastila, isinama rin ang pagbubukod sa Commonwealth Constitution. Hindi pinagbabawal ng Saligang Batas na maupo sa puwestong gobyerno ang mga taga-Simbahan. Katunayan nga, isa sa commissioners si Fr. Joaquin Bernas, SJ, na umakda ng 1987 Constitution. Naupo si Bro. Andrew Gonzales bilang education secretary nung panahon ni Erap. Ang ipinagbabawal ng Saligang Batas ay ang paggamit ng puwesto upang isulong ang iisang relihiyon. Sa ibat ibang bansa kamakailan, tulad ng Norway at Fiji, nagugulo ang mga mamamayan sa sobrang kamunduhan at kabuktutan. Nagbitiw ang mga lider ng ibat-ibang simbahan para kumandidato pagka-prime minister o presidente. Paniwala nila, halaw sa Bibliya, pagpapalain ang bansang maka-Diyos. Ito ang kuwento sa 2 Chronicles 34-35, kung saan naging tagsagana sa Israel nang maupo ang matinong Haring Josiah.</body>
<link>http://www.philstar.com/Article.aspx?articleId=238390&amp;publicationSubCategoryId=94</link>
</article>
<article>
<title>Mga project ng congresswman,ibinibigay lahat sa kanyang boyfriend na contractor</title>
<author>BALITANG SPECIAL Ni Deo Macalma</author>
<date>
<month>February</month>
<day>10</day>
<year>2004</year>
</date>
<body>ALAM nyo bang galit ngayon ang mga contractor sa kanilang congresswoman dahil ang lahat ng mga project ay ibinibigay sa kanyang boyfriend? Ayon sa aking bubuwit, 91 days na lang at eleksiyon na. Happy birthday muna kay Prof. Fred Lobo ng University of the East; Bro. Atty. Tony Paguirigan ng Ilagan, Isabela; Rey Nadar, Menchie Orlina ng Western Union at Denise Lourdes Papa ng New Jersey, USA. * * * Alam nyo bang lahat ng mga proyekto ng isang congresswoman sa kanyang distrito ay ibinibigay sa kanyang boyfriend na contractor? Ayon sa aking bubuwit, ang iba namang contractors ay nagtatampo ngayon sa congresswoman dahil hindi man lamang ikinakalat ang biyaya. Ang ikinalulungkot pa ng mga local contractors, ang nakikinabang nang husto sa pork barrel ng congresswoman ang foreign contractor na boyfriend ng congresswoman. Iba na talaga ang may pinagsamahan. Ayon sa aking bubuwit, walang patawad ang magsiyotang congresswoman at contractor sapagkat maski malalaki at maliliit na project ay kinokopo nila. Sabi ng mga contractor sa kanilang distrito, kahit man lang sana maliliit na proyekto ay ambunan naman sila. Kaso nga lang, maski pinakamaliit na kontrata ay ibinibigay ng congresswoman sa kanyang boyfriend. Ayon pa sa aking bubuwit, maski mga mayor ay galit na rin kay Congresswoman dahil nawala na rin yung SOP na natatanggap nila mula sa mga contractor. Naku, totoo naman kaya itong report ng mga contractor na substandard ang mga materyales na ginagamit ng boyfriend ni Congresswoman? * * * Ayon sa aking bubuwit, ang congresswoman na may siyotang foreigner na nakikinabang ngayon sa kanyang pork barrel ay walang iba kundi si Nagtataka nga ang marami kay Congresswoman sapagkat napakayaman nila pero parang masiba ito sa mga kontrata. Ang foreign contractor na siyota ni Congresswoman ay isang Singaporean. Itago mo na lang siya sa pangalang Mr. M. as in Martial. At ang siyota nitong congresswoman ay walang iba kundi si dati siyang misis ng isang basketball coach sa PBA. Kakandidato sanang senador sa ilalim ng oposisyon subalit biglang umatras baka raw dayain sa eleksiyon. Anak siya ng kilalang pamilya mula sa Luzon. Siya ay si Congresswoman I as in Inamorata.</body>
<link>http://www.philstar.com/Article.aspx?articleId=238402&amp;publicationSubCategoryId=94</link>
</article>
<article>
<title>Kaso ng machine operator</title>
<author>IKAW AT ANG BATAS Ni Atty. Jose C. Sison</author>
<date>
<month>February</month>
<day>10</day>
<year>2004</year>
</date>
<body>SI Manny ay isang machine operator sa AM industries Inc. (AM). Makaraan ang labindalawang taong serbisyo sa AM, minsan ay nagsumite siya ng emergency leave of absence sanhi ng pagkaka-ospital ng kanyang anak dala ng sakit na acute gastroenteritis. Nang bumalik siya sa trabaho makalipas ang tatlong araw, agad siyang nakatanggap ng 30 day suspension notice. Ayon sa abiso ng pagsuspinde sa kanya, si Manny daw ay lumabag sa alituntunin ng kompanya dala ng pagsisinungaling na nakakapinsala sa negosyo at ang hindi niya pakikipagtulungan sa kanyang katrabaho at hindi pagsunod sa nakakataas sa kanya. Kaya, nagsampa ng reklamo si Manny ng illegal suspension laban sa AM at sa may-ari nitong si Mr. Moreno sa regional arbitration branch ng NLRC. Samantala nang matapos ang 30 araw ng pagsususpinde kay Manny, sinulatan ng AM si Manny upang muli itong mag-report sa trabaho. Subalit tumanggi si Manny kaya muling pinadalhan siya ng AM ng abiso na nagbibigay sa kanya ng Manny kaya muling pinadalhan siya ng AM ng abiso na nagbibigay sa kanya ng limang araw upang magpaliwanag kung bakit hindi dapat siya matanggal nang abandonahin niya ang kanyang trabaho. Sa panig naman ni Manny, hindi na raw siya dapat sumagot pa dahil nakabinbin ang isyu ng ilegal na pagsususpinde sa labor arbiter kaya hindi siya nakakapasok sa trabaho. Dahil hindi naging sapat ang paliwanag na ito ni Manny, inabisuhan siya ng AM at pagkatapos ay tinanggal sa serbisyo. Kaya pinalitan ni Manny ang kanyang reklamo mula sa illegal suspension sa illegal dismissal. Subalit dinismis ng labor arbiter ang reklamong illegal dismissal ni Manny. Sa apila sa NLRC, pinaboran siya ng NLRC at iniutos nito ang kanyang reinstatement, without loss of seniority at backwages ng tatlong taon. Subalit sa apila sa Court of Appeals, kinumpirma nito ang desisyon ng labor arbiter. Ayon sa CA, balido ang pagkakatanggal sa serbisyo ni Manny. Ang hindi raw nito pagsunod sa utos ng AM na bumalik sa trabaho matapos ang 30 araw ng pagsuspinde ay isang paglabag sa kautusan ng kompanya. Bukod pa rito, ang pagpapalit ni Manny ng reklamong illegal dismissal mula sa illegal suspension ay hindi nakapagpabago ng pag-abandona niya sa trabaho. Tama ba ang CA? Mali. Ang pagsampa ng reklamong illegal dismissal ni Manny ay nangangahulugang gusto pa niyang ipagpatuloy ang serbisyo sa AM. Hindi naman napatunayan ng AM na may intensiyon si Manny na abandonahin ang trabaho nito. Kaya si Manny ay ilegal na natanggal sa serbisyo. Dapat na ibigay sa kanya ang benepisyo at backwages mula nang siya ay matanggal hanggang siya ay maibalik sa serbisyo. Subalit, dahil nagkalamat na ang relasyon sa pagitan ng AM at ni Manny, nararapat na gawaran na lamang si Manny ng separation pay katumbas ng isang buwan kada taon ng serbisyo sa halip na bumalik sa serbisyo. (Samarca vs. Arc-Men industries, G.R. No. 146118 October 9, 2003).</body>
<link>http://www.philstar.com/Article.aspx?articleId=238404&amp;publicationSubCategoryId=94</link>
</article>
<article>
<title>Sisihin ang mga mambabatas</title>
<author>ORA MISMO Ni Butch M. Quejada</author>
<date>
<month>February</month>
<day>10</day>
<year>2004</year>
</date>
<body>BAD trip ang bayan sa grabeng init ng isyu sa dayaan bolahan kaliwat kanan ang batikos sa ating kapulisan lalo na kay PNP bossing Jun Ebdane. Duda kasi ang Noypi sa kredibilidad ni Ebdane at mga pigoy dahil hindi masugpo ang talamak na jueteng sa buong kapuluan. Kung ang records ng pulisya ang ating sasalsalin este mali sisilipin pala tungkol sa isyu ng dayaan bolahan kumbinsido ang mga kuwago ng ORA MISMO, sa kanilang campaign kung ang pag-uusapan lamang ay ang hulihan ng mga kabo, kubradores o personeros. Pero kung titingnan natin ang mala-kabuting dami ng bilang ng mga kabo, kolektor at gambling lords, wari ng mga kuwago ng ORA MISMO, kulang pa ang kampanya ng PNP! Ang dahilan, walang magawa ang mga pigoy kahit na araw-arawin, oras-orasin ang hulihan sa mga personeros ng dayaan bolahan dahil matulin pa sa alas-kuwatro silang nakakalabas sa presinto. Kahit na anong klaseng baligtad mapa-69 man echetera, ang gawin ng mga pigoy hanggang napakaliit ng penalty sa mga mahuhuling mga personeros ng jueteng tiyak balik ito sa dating sistema ang mangobra o magpataya. Million of pesos ang pinag-uusapang kubransa o kita kada-araw ng may pasugal ng dayaan bolahan pero magkano ang piansa kapag nahuli sila ng PNP. Wala pang P1,000.00! Kaya, kayang-kaya ng mga gambling lords tapatan ang multa kahit na daan personeros pa ang mahuli. Sabi nga, chicken sa kanila ito kahit na may birds flu! Ika nga, gakulangot lang ang Fiansa este mali piansa pala. Para sa mga kuwago ng ORA MISMO, walang dapat sisihin ang mga Noypi kundi ang mga mambabatas. Masyadong mahina ang parusa. Kayang-kaya ng mga gambling lords na butasin ang batas kaya dapat baguhin ang law. Sabi nga, kamay na bakal at mabigat na parusa ang dapat. Silang mga mambabatas na nagpapakasarap sa circus sa Senado at Kongreso ang dapat tanungin ng Noypi kung bakit hanggang ngayon ay walang konkretong batas na lalatigo sa sinumang gambling lords o mga alipores nito. Hanggang walang nagkaka-interes na baguhin ang Presidential Decree 1602, kilalang batas na Anti-Illegal Gambling Law, tiyak ng mga kuwago ng ORA MISMO, na patuloy lamang malalagay sa balad ng alanganin ang kredibilidad ng kahit na sinumang mamuno sa PNP. Bakit nga ba gustong-gusto natin ang dayaan bolahan kahit na dinadaya tayo ng mga kamote? tanong ng kuwagong magbu-bookies sa karera. Malaki kasi ang panalo kapag tumama ka sagot ng kuwagong Kotong cop. May nananalo naman ba? tanong ng kuwagong hitad sa kabaret. Iyong mga bagong upo tiyak ang panalo. Panahon na para iayos ang batas anang kuwagong SPO-10 sa Crame. Sino ang mag-uumpisa nito? Iyan ang itanong mo sa mga tumatakbong kandidato, kamote. Hindi sa akin, lagapot.</body>
<link>http://www.philstar.com/Article.aspx?articleId=238414&amp;publicationSubCategoryId=94</link>
</article>
<article>
<title>Takot ba ang Supreme Court kay FPJ?</title>
<author>HALA BIRA! Ni Danny Macabuhay</author>
<date>
<month>February</month>
<day>10</day>
<year>2004</year>
</date>
<body>TAKOT diumano ang Commission on Elections na manggulo ang kampo at mga taga-suporta ni Fernando Poe, Jr. kung kayat dalawang beses na ibinasura ng Comelec ang kasong disqualification laban dito. Nang unang idinulog ng magkapatid na Victorino at Andresito Fornier ang pagpapatigil sa kandidatura ni FPJ, nagdesisyon ang First Division ng Comelec na walang base upang pigilin ang aktor sa kanyang pagtakbo. Hindi pa rin nawalan ng pag-asa ang mga nais na magpatalsik kay FPJ. Nagharap silang muli ng kaso sa Comelec na dapat ay huwag nang payagang kumandidato si FPJ sapagkat may mga bago silang ebidensiyang magpapatibay na hindi ito qualified tumakbo bilang pangulo. Idinidiin ng mga ito na peke lamang ang mga hinahawakang dokumento ni FPJ. Subalit, pareho rin sa desisyon ng First Division ang naging hatol ng Commission en banc. Hindi rin sila pinayagang ilaglag si FPJ. Dahil dito, may haka-haka ang ilang sektor na ang ginawa ng Comelec ay isang paraan ng paghuhugas ng kamay. Ayaw nilang sila ang sisihin kung sakali mang magkagulo at mag-aklas ang mga taga-suporta ni FPJ. Anyway, alam ng mga commissioners ng Comele na puwede namang ipasa na lamang sa Korte Suprema ang kaso. Ganito na nga ang magiging hakbang ng magkapatid na Fornier at ng iba pang nais na magpatalsik kay FPJ. Babaling sila sa Supreme Court upang dito nila ihain ang naturang disqualification case. Mapapatunayan ba ng SC na sila ang tunay na Court of Last Resort? Hindi maganda ang ipinamalas ng Comelec sapagkat para bagang nadala sila sa pananakot ng kampo ni FPJ. Bakit, may basehan ba upang manakot ng kaguluhan ang panig ng action king? Kung legal naman ang lahat, hindi ba sila susunod? Sa isang demokrasya, Konstitusyon ang pinagbabatayan. Batas ang dapat na manaig at hindi mga butas nito. Higit pa rin sa marami sa ating mga mamamayan ang naniniwala sa pananaig ng katarungan dito sa ating bansa.</body>
<link>http://www.philstar.com/Article.aspx?articleId=238416&amp;publicationSubCategoryId=94</link>
</article>
<article>
<title>Kanya-kanyang surveys</title>
<author>PANAGINIP LANG Ni Nixon T. Kua</author>
<date>
<month>February</month>
<day>10</day>
<year>2004</year>
</date>
<body>KABI-KABILA ang mga surveys nitong nakaraang ilang araw.&amp;nbsp; May mga surveys na gawa ng mga independiyenteng survey company daw, meron namang mga hindi scientific at base sa mga text messages o telephone calls sa media.&amp;nbsp; Meron pa diyan na mock election sa mga eskuwelahan na pati mga high school na hindi pa naman botante ay sinasali. Napakarami niyan at marami pang darating, karamihan lang nga ay kinomisyon o binayaran ng ibat ibang grupo na pribado raw o kaya ay mga non-government organization.&amp;nbsp; Ang mga grupong nagpapasurvey ay iisa dahilan, sikaping alamin ang tungkol sa isang produkto, kasama na riyan ang mga pulitiko, at&amp;nbsp; pagkatapos ay gamitin ayon sa pansariling interest. Meron naman diyan ay gagawa o di kaya ay magmamanipula ng mga resulta ng mga survey upang palabasin na umaangat ang produkto nila. Iisa ang malinaw, lahat ng yan ay para sa pansariling interest at ni hindi natin matiyak kung gaano ka accurate ang mga resulta nila, lalo na mga survey firm at kung tama ba ang ginagawa nila. Lubos kasi ang pagtataka natin kasi hanggang sa araw na ito ay wala pa akong nakausap na kamag-anak, kaibigan, kapitbahay, ka-opisina o kahit kakilala na na-survey na. Ganoon din ang tanong ko sa ibang mga kakilala at pati na sa mga nakikinig sa atin sa radio pero wala talagang ni isang na tanong na ng mga nagsusurvey na kompanya. Meron lang talaga ay ang media na sinasapubliko pa pero inaamin naman naming na hindi scientific ang sistemang ito.&amp;nbsp; Lubos tayong nagtataka kaya tayo mismo sinubukan natin ang gumawa ng sariling survey, kasama na riyan ang pagtatanong tungkol sa kung na-survey na ba sila kahit noong nakaraang ilang eleksyon, kung sino ang boboto nila bilang Pangulo at kung anu-ano pang tanong na naisipang itanong. Hindi tayo nagulat sa tanong kung na survey na sila ni minsan, walang nakaranas nito maliban raw sa mga ibang customer o kilala na nagtatanong gaya natin. Pagdating naman sa katanungan kung sino ang iboboto nila, doon tayo nabigla, malayo ang resulta ng mga surveys sa mga natanong natin.&amp;nbsp; Ibang iba pero hindi na natin ilalabas dahil hindi naman tayo scientific at maaaring ang random sampling natin ay mali. Tiyak nga lang natin, totoo ang ginawa nating pagtatanong at hindi natin iniimpluwensiya kung sino ang dapat nilang piliing kandidato.&amp;nbsp; Parehas din ang tanong natin dahil kasing simple ito ng sino ang iboboto mo sa darating na halalan sa Mayo tsaka natin ibibigay ang mga pangalan ng mga kandidato. Pero siyempre, pag nakipagtalo tayo sa mga gumagawa ng survey o tawagin na nating nag-iiimbento ng survey ay sasabihin nilang hindi scientific ang ating sistema at mali tayo. Siguro nga sila ang tama, kasi ilang eleksiyon na ang nakaraan ay pulos mali sila.&amp;nbsp; Yung mga sinasabi nilang matatalo ang siyang nananalo at kung survey ang pagbabasehan ay hindi na senador yung mga kandidatong talo raw.&amp;nbsp; He-he-he! Kaya heto ang maipapayo ko, tandaan natin, ang mga gumagawa niyan ay tao rin at hindi nila maikakaila na binabayaran sila upang mag-survey.&amp;nbsp; Komo binayaran sila, hindi kaya nila imanipula ang resulta upang pumabor sa kandidato nila.&amp;nbsp; Isa pa, paano kung kamag-anak nila o kaibigan ang kandidato, hindi ba papaboran nila? Huwag kayong padala sa mga yan dahil gusto rin nilang bumoto kayo ayon sa kung sino ang lamang at hindi sa kung sino ang gusto nyo. Kayo nga kaibigan ang humusga, mga survey firm ang husgahan natin.&amp;nbsp; Naniniwala ba kayo sa kanila?&amp;nbsp; Isa pa, natanong na ba kayo nila ni minsan? Huwag nyong isasama kung sino ang gusto nyo, pagpaliban natin yan sa ibang araw.&amp;nbsp;&amp;nbsp; Text lang ng kasagutan sa 09272654341.&amp;nbsp; * * * Marami pa rin ang nagpapadala ng text na nagtatanong kung totoo ba yung mga text messages na nanalo sila ng kung ilang milyon pero kailangan nila magpadala ng prepaid card number sa numero ng taong nagpadala sa kanila ng mensahe. Inuulit ko, kalokohan ho yan at isang uri yan ng panloloko.&amp;nbsp; Wala hong ganuong contest o raffle man, isa itong uri ng racket at huwag nyo na hong pansinin.&amp;nbsp; Mga mapagsamantala ho ang mga gumagawa niyan.&amp;nbsp;&amp;nbsp; * * * Atras na Gloria, ayusin ang dpat ayusin sa nla2bing&amp;nbsp; panu2ngkulan sa praang yan mkkpag iwan k p ng mgandang alaala at halimbawa. 09198803348; Pra maging normal ang lahat kailangang umatras c gma pra mharap nya ng todo ang klagayan ng ating bansa. Kung 2nay cya sa srili nya. 09102434926; Gma pres wlang isang slita. Bkt d nya 2prin ang ipnhyag nya not to run 4 pres.&amp;nbsp; Ayw nmin s knya. 85297105344;&amp;nbsp; Tma wag ng kmanddto c gma. &amp;nbsp;Pgbgyan yng iba ika nga gud lleader s a gud follower.&amp;nbsp; Sya dhilan kya craan ng craan. 09272106513; Kng tlgang gus2 nyang maayos ang gobyerno d2 s pilipinas bkit nkkipg gitgitan pa cya sa pagkapangulo dpat magbitiw na cya kung gus2 nya ng kapayapaan. 09196554001; Kya kumanddto uli s pgma ay dhil ky jose pidal kng matalo mkukulong pidal. 09195912294; Dpat lng n hwag n cyang 2makbo kc wl nmn cyang mgandang ngw s bayan puro p cute lng. 09183478717; Si fpj ang nagpataas ng dolyar. Pagdeclare niya na tatakbo, tumaas agad and dollar. Wala kasing tiwala sa kanya ang mga negosyante. Si Gloria ang gusto nila. 09186506289; Gloria economist kuno, ngnt hlaga ng petrolyo at dlyar s piso mtaas p syo! 09208060758. * * * Para sa ano mang reaksyon, mag-e-mail lang sa nixonkua@yahoo.com o kayay magtext sa&amp;nbsp;09272654341. Mapapakinggan&amp;nbsp; nyo rin ang inyong lingkod sa DZEC 1062 mula 4:30 hanggang 6:00 ng hapon tuwing Lunes at Miyerkules.</body>
<link>http://www.philstar.com/Article.aspx?articleId=238419&amp;publicationSubCategoryId=94</link>
</article>
<article>
<title>EDITORYAL - Dapat nang magpakita ng pangil ang Comelec</title>
<author></author>
<date>
<month>February</month>
<day>11</day>
<year>2004</year>
</date>
<body>NARARAPAT nang magpakita ng pangil ang Commission on Elections (Comelec) sa mga sutil na kandidato. Ipakitang sila ang pinaka-makapangyarihan ngayon kaya nararapat lamang na ang mga lalabag sa itinatadhana ng Omnibus Election code ay makatikim na ng kagat. Isang paraan din para naman mabawasan ang idinulot sa kanilang kahihiyan ng pumalpak na computerization program. Pero umubra kaya ang tapang ng Comelec sa mga sutil? Kaya kayang ilabas ang pangil? Kahapon ay nagsimula na ang campaign period para sa mga national candidate, Magtatagal ang kampanya sa loob ng 90-araw. Pero unang araw pa lamang ng kampanya ay mayroon nang lumalabag sa mga kandidato at kanilang supporters sa paglalagay ng kanilang campaign materials. Nababalewala na ang ipinag-uutos ng Comelec sa tamang lugar na paglalagyan ng kanilang posters o mga banners at streamers. Ayon sa Comelec may mga poster areas para sa mga kandidato. Ito ay ang mga plaza, mini parks, basketball courts, public markets, barangay hall, at bakanteng lote. Maaari ring maglagay ng posters sa mga pribadong building pero kailangan munang humingi ng permiso sa may-ari ang kandidato. Ayon kay Abalos, nakaalerto ang Comelec at naka-deputized ang Metro Manila Development Authority (MMDA) at Philippine National Police (PNP) para arestuhin ang lalabag sa pagkakabit ng posters. Sinabi ni Abalos na maski ang karaniwang mamamayan ay maaaring gumawa ng pag-aresto sa mga lalabag gayunman sinabi ng Comelec chairman na makabubuti kung kukunan na lamang ng retrato ang mga lalabag at saka sasampahan ng kaso. Pero taliwas ang sinabi ng Comelec na alerto sila sa mga lalabag. Unang araw pa lamang ng kampanya ay mayroon nang mga sutil na supporters ng kandidato na naglalagay ng posters sa mga hindi dapat lagyang lugar. Nasaan ang mga naka-deputized na tauhan ng MMDA at PNP at may mga nakalulusot? Sa haba ng panahon ng kampanya, ay tiyak na marami pa ang lalabag at magmimistulang Krismas tri na naman ang mga puno, tadtad na posters ang mga pader na pinag-aksyahan ng pera para pinturahan, pati ang mga poste ng Meralco ay mamumutiktik sa dami ng nakadikit na posters. Hindi dapat palampasin ng Comelec ang mga lalabag sa batas. Arestuhin sila at lapatan ng kaukulang parusa. Ipakita ng Comelec ang kanilang pangil sa pagkakataong ito.</body>
<link>http://www.philstar.com/Article.aspx?articleId=238522&amp;publicationSubCategoryId=94</link>
</article>
<article>
<title>Si HUDAS at PONCIO PILATO ng ating Embassy sa Riyadh!</title>
<author>BAHALA SI TULFO Ni Ben Tulfo</author>
<date>
<month>February</month>
<day>11</day>
<year>2004</year>
</date>
<body>KUNG may mga INUTIL at mahihilig LUMAMON na mga kawani sa ating Embahada sa Riyadh, may mga KILABOT at TULISAN na mga tauhan naman sa Bahay-Kalinga ng ating Embahada. Itoy nung termino ng hinayupak na dating Labor Attache na si Jainal T. Rasul, ang pamangkin daw ni dating Senadora Santanina Rasul. Base ang mga ito sa mga sumbong ng mga nakulong na Domestic Helpers (DH), nagpapasalamat dahil silay nakabalik nang buhay sa ating bansa. Galit na galit yung mga pobreng DH, isinusumpa daw nila si Rasul dahil wala daw itong ginawa kundi &amp;quot;magpalaki&amp;quot; lang ng kung anu-ano (alam nyo na yun!) Itong si Rasul, nag-aalaga raw ng mga galamay na &amp;quot;ka-kulay&amp;quot;. Este, katribu pala na halos pareho ang kanilang mga balahibo. Narito ang mga pangalan ng isa sa miyembro ng tribu, BENJIE BANJUNAIT, case officer sa ating Embahada. Ang kasalanan nitong si Banjunait, idolo yata si &amp;quot;Hudas.&amp;quot; Sinamahan yung mga pobreng DH na tumakas sa malupit at nananakit nilang amo na si Princess WATPA. Galing na sila sa Bahay-Kalinga ng ating Embahada, dapat patungong Saudi Social Welfare Administration (SSWA) upang mai-process ang kanilang deportation. Subalit ang ginawa nitong &amp;quot;traydor&amp;quot; na si Banjunait, dinala ang mga DH diretso sa Al-Nisa Malas Jail sa Riyadh, agad daw kumaripas ng takbo yung gago! At yung mga pobreng DH, nakulong ng tatlong buwan, nahalo sa mga babaing kriminal ng nasabing bilangguan. Matapos ang tatlong buwan, nagpakita yung isang miyembro ng kulto ni Rasul, si REY BANDA. Itoy kabalahibo naman ni &amp;quot;Poncio Pilato.&amp;quot; Pinalalabas nitong si Banda siya yung &amp;quot;tagapagligtas&amp;quot; ng mga pobreng DH na nakulong. Ngunit bago niya &amp;quot;niligtas&amp;quot; yung mga DH siniguro niya munang &amp;quot;malinis&amp;quot; ang kanyang mga kamay, ganun din yung kanyang katribung si Bajunait. Kabilang dito ang kanilang malupit na among Prinsesa Watpa, maging ang walang silbing si Rasul. Pinapirma sila ng &amp;quot;waiver&amp;quot;ni Banda nang huwag na silang magdidemanda o magsasampa ng anumang kaso laban sa mga nabanggit na pangalan bago sila tuluyang inilabas sa kulungan. Nakauwi na nga ang siyam na mga pobreng DH sa ating bansa ngunit nakaukit sa kanilang isipan ang malagim na karanasan sa termino ng dating Labor Attache na tinatawag naming KULTO ni Rasul. Nawala na nga yung pinuno ng kulto, subalit narun pa rin, pakalat-kalat lang sa ating Embahada at Bahay-Kalinga sa Riyadh yung mga natitirang miyembro ng kulto. Layunin ng kolum na to ilantad ang kanilang mga pangalan nang sa ganuon tuluyan na lang silang bumalik sa ating bansa at harapin ako sa aking mga naisulat base sa salaysay ng mga lumapit sa akin. (May karugtong) * * * Para sa inyong mga reaksiyon, sumbong at reklamo type BITAG COMPLAINTS (message) at i-send sa 2333 (Globe/TouchMobile) O 334 (Smart/TalknText). O di naman kaya sa aming hotline # (0918) 9346417 o tumawag sa mga numero 932-53-10 at 932-89-19. Makinig sa DZME 1530 Khz, Monday-Friday, 9:00-10:00 A.M.. At panoorin ang programang &amp;quot;BITAG&amp;quot; tuwing Sabado, 7:00-8:00 p.m. sa IBC-13.</body>
<link>http://www.philstar.com/Article.aspx?articleId=238525&amp;publicationSubCategoryId=94</link>
</article>
<article>
<title>Pekeng missions order at gun ban exceptions naglipana</title>
<author>BANAT NI BATUIGAS Ni Bening Batuigas</author>
<date>
<month>February</month>
<day>11</day>
<year>2004</year>
</date>
<body>NAGBABALA ang pulisya ukol sa mga naglilipanang pekeng mission order at gun ban exceptions ng Commission on Elections (Comelec) sa Metro Manila at Southern Luzon. Inalarma ang publiko ni Sr. Supt. Cipriano Querol Jr., hepe ng 4th Regional Criminal Investigation and Detection Group (RCIDG) na nakabase sa Calamba, Laguna matapos maaresto si 2LT. Alberto Domingo na umanoy nasa likod ng raket na ito. Si Domingo, na nagpapakilalang taga-Presidential Task Force for Intelligence sa Malaca&amp;ntilde;ang ay inaresto kamakailan matapos iabot ng complainant na si Rodel Tapia ang P1,000 bilang kabayaran sa blankong mission order at Comelec gun ban exception sa opisina niya sa San Dionisio, Kabihasnan, Para&amp;ntilde;aque City. Nakumpiska kay Domingo ang dalawang kalibre .45 pistols at mga ebidensiya sa raket niya, ani Querol, he-he-he! Swak si Domingo ngayon sa kulungan, di ba mga suki? Ang modus operandi pala ng grupo ni Domingo ay mag-isyu ng mission order ng Presidential Task Force for Intelligence at Comelec gun ban exceptions sa halagang P3,000 pataas. Matapos maarok ang raket ni Domingo ay kaagad nagplano si Querol na arestuhin ito at hindi sila nahirapan dahil tinanggap naman kaagad nito ang marked money ni Tapia. Pero sa totoo lang, hindi naman pumalag si Domingo at kusang sumama sa mga tauhan ni Querol. Ayon kay Querol, kaagad niyang kinausap si Col. Delfin Bangit, ang hepe ng Presidential Security Group (PSG) na nag-isyu ng certification na ang grupo ni Domingo ay bogus. Nagpadala pa si Bangit ng dalawang tauhan sa opisina ni Querol para isailalim ito sa tactical interrogation para mabuwag ang kanyang sindikato na halos dalawang taon ng nagpapahirap ng mga civilian gun holders sa Metro Manila at Southern Luzon. Natuklasan ng mga tauhan ni Bangit na si Domingo pala ay may kakutsaba sa katauhan ni Martin Sanciego na dating nagtatrabaho sa Palasyo. Si Sanciego ang pinaghihinalaang source ng dry seal ng Malaca&amp;ntilde;ang na nakumpiska kay Domingo, ani Querol. Hinahanap sa ngayon si Sanciego. Si Querol ay nakipag-coordinate rin sa Comelec at napatunayan niya na peke ang mga papeles ng gun exemptions na nakumpiska kay Domingo, na pirmado naman ni Commissioner Ralph Lantion na nagretiro na noong nakaraang linggo, he-he-he! Raket nga talaga ito. Si Domingo ay pinasailalim sa examination sa crime laboratory sa Region 4 at positibo siya sa ultra violet powder na ang ibig sabihin ay nahawakan niya ang perang iniabot sa kanya ni Tapia. Kasalukuyan pang inaalam ni Querol kung may kaukulang papeles ang mga baril na nakumpiska sa kanya. Pero ang tiyak ni Querol ay hindi rin active sa serbisyo si Domingo matapos mag-isyu ang Philip- pine Army na wala ito sa kanilang talaan. Kung magaling mambola ng kapwa Pilipino niya si Domingo, kaya rin kaya niyang bolahin ang mga huwes na may hawak ng mga kaso niya?</body>
<link>http://www.philstar.com/Article.aspx?articleId=238535&amp;publicationSubCategoryId=94</link>
</article>
<article>
<title>Gustong mag-housing loan sa Pag-IBIG</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>February</month>
<day>11</day>
<year>2004</year>
</date>
<body>Dear Sec. Mike Defensor, Ako ay isang pangkaraniwang empleyado ng gobyerno at kasalukuyang nangungupahan lamang dito sa Sampaloc, Manila nagbabalak akong mag-housing loan sa Pag-IBIG upang magkaroon ng sariling bahay. May maliit na lupain ang aking mga magulang sa Cavite at balak kong tayuan lamang ng simpleng bahay. Limang taon na akong miyembro ng Pag-IBIG subalit gusto ko sanang malaman, kung sakali pong makakautang po ako ng P500,000. Magkano po ang aking ihuhulog buwan-buwan? Gaano ko katagal itong babayaran? Maaari ko ba itong bayaran sa loob ng 10 o 15 taon? ALICIA P. Kung limang taon ka ng miyembro ng Pag-IBIG, maari ka nang mag-housing loan. Ang housing loan na P500,000 ay papatawan ng interes na 10% kada taon, ito ay mas mababa kumpara sa interes ng maraming banko. Ang halagang ito ay maaaring bayaran sa loob ng 5,10,15,20,25 o 30 taon. Kung gusto mong bayaran ang inyong loan sa loob ng 10 taon, ang buwanang bayad ay abot sa humigit P6,700 subalit ito lamang ay para sa principal na pagkakautang at interes. Tataas pa ito ng bahagya para sa bayad ng fire insurance at Mortgage Redemption Insurance (at kontribusyon ay isasama rin). Kung babayaran naman ang utang na ito sa loob ng 15 taon, ang buwanang amortisasyon ay aabot sa humigit P5,400 para lamang sa principal at interes. Idadagdag din dito ang bayad sa fire insurance, MRI (at dagdag na halaga sa pag-upgrade ng kontribusyon). Para sa mas eksaktong pagkukuwenta at karagdagang impormasyon, maari kayong tumawag sa tanggapan ng Housing Loans Origination ng Pag-IBIG sa 848-8228, 811-41-94. Hinihikayat kitang dumalo sa loan counselling na isinasagawa sa Makati o Ortigas Branch ng Pag-IBIG upang masagot ang iyong mga katanungan.</body>
<link>http://www.philstar.com/Article.aspx?articleId=238538&amp;publicationSubCategoryId=94</link>
</article>
<article>
<title>Ang nagpaparumi sa atin</title>
<author>ALAY-DANGAL Ni Fr. Jose C. Blanco, S.J.</author>
<date>
<month>February</month>
<day>11</day>
<year>2004</year>
</date>
<body>NGAYON ay kapistahan ng Mahal na Birhen ng Lourdes. Ang Lourdes ay lugar sa France kung saan nagpakita si Maria kay Bernadette Subirous. Ang Lourdes ay lugar na nakapagpapagaling. Ang Ebanghelyo sa araw na ito ay tungkol sa kung ano ang nagpaparumi sa isang tao. Narito ang salaysay sa Mk. 7:14-23. Muling pinalapit ni Jesus ang mga tao at sinabi sa kanila, &amp;quot;Makinig kayong lahat, at unawain ang aking sasabihin! Hindi pumapasok sa bibig ng tao ang nakapagpaparumi sa kanya sa mata ng Diyos kundi ang mga nagmumula sa kanya. Ang may pandinig ay makinig.&amp;quot; Iniwan ni Jesus ang mga tao; at nang makapasok na sa bahay, siyay tinanong ng kanyang mga alagad tungkol sa talinghaga. &amp;quot;Kayo man bay wala ring pang-unawa?&amp;quot; tugon ni Jesus. &amp;quot;Hindi ba ninyo alam na hindi nakapagpaparumi sa tao ang kinakain niya, sapagkat hindi naman pumapasok iyon sa kanyang puso, kundi sa tiyan, at pagkatapos ay idinudumi.&amp;quot; Sa pagsasabi nitoy para nang ipinahayag ni Jesus na maaaring kainin ang lahat ng pagkain. Nagpatuloy siya ng pagsasalita: &amp;quot;Ang lumalabas sa tao ang nagpaparumi sa kanya sa mata ng Diyos. Sapagkat sa puso ng tao nagmumula ang masasamang isipang nag-uudyok sa kanya na makiapid, magnakaw, pumatay, mangalunya, mag-imbot, at gumawa ng lahat ng kabuktutan, tulad ng pagdaraya, kahalayan, pagkainggit, paninirang-puri, kapalaluan, at kahangalan. Ang lahat ng itoy nanggagaling sa puso ng tao, at siyang nagpaparumi sa kanya.&amp;quot; Hindi tayo ginagawang marumi ng mga pagkaing ating kinakain. Ang ating mga ginagawang masama  tulad ng pagnanakaw, pagpatay, pangangalunya  ay mga kapasyahang mula sa ating kalooban at ito ang nagpaparumi sa atin. Upang iugnay ito sa kapistahang ating ipinagdiriwang ngayon, hilingin natin sa Mahal na Birhen ng Lourdes na tayoy tulungan niyang mapanatiling malinis ang pusot kaluluwa.</body>
<link>http://www.philstar.com/Article.aspx?articleId=238544&amp;publicationSubCategoryId=94</link>
</article>
<article>
<title>Proteksiyunan ang mga guro ngayong election</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>February</month>
<day>11</day>
<year>2004</year>
</date>
<body>BALIK sa manu-mano ang bilangan ng mga boto sa May 10 election. Dahil nga hindi natuloy ang automated counting kaya serbisyo na naman ng mga guro ang kakailanganin. Sa puntong ito ay muli na namang may nagtatanong kung ano ang mga benepisyo na ibibigay sa mga guro at sigurado bang mapapangalagaan sila at hindi malalagay sa kapahamakan ang buhay nila. Maraming pagkakataon na nalagay sa peligro ang mga titser na siyang tumatayong guardians and watchers sa polling places. Ilan na rin sa kanila ang kinasuhan lalo na ng mga natalong kandidato. Pandaraya, paboritismo, pagkiling sa kandidato at pagtanggap ng lagay o suhol ang kadalasang reklamong isinasampa sa kanila. May mga guro ring napatay sa panahon ng botohan. Ang mga gurong kinasuhan ay nahaharap din sa maraming problema gaya ng pagkabahala sa kalagayan nila at pagkakabalam ng oras nila lalo na sa mga nasa lalawigan na lumuluwas pa sa Maynila para sa imbestigasyon ng kaso nila sa Comelec. Kamakailan ay naghain ng panukala si Sen. Ralph Recto na dagdagan ng bayad ang mga guro na tutulong sa elections. Humihingi ang mga guro ng dagdag na P2,500 bawat araw ang bayad sa kanilang pagtatrabaho sa eleksyon. Ayon kay Recto dapat na dagdagan ang overtime pay ng mga guro at dapat din silang bigyan ng kaukulang police protection.</body>
<link>http://www.philstar.com/Article.aspx?articleId=238548&amp;publicationSubCategoryId=94</link>
</article>
<article>
<title>&amp;quot;Patuloy ang gulo sa LTO-Lucena&amp;quot;</title>
<author>CALVENTO FILES Ni Tony Calvento</author>
<date>
<month>February</month>
<day>11</day>
<year>2004</year>
</date>
<body>NAKATANGGAP MULI AKO NG E-MAIL AT ITO AY NAKA-ADDRESS KAY ANNELI LONTOC, ASEC, NG LAND TRANSPORTATION OFFICE (LTO). BIBIGYAN PO NATIN NG DAAN ANG MGA MAMBABASA NATIN NA NAIS MAGPAABOT NG KANILANG KARAINGAN SA MGA TAO NA NASA GOBIERNO O ANUMANG REKLAMO MERON SILA. BASAHIN PO NATIN ANG LIHAM NI MRS. EXUPERANCIA AGUILAR. January 19, 2004 MS. ANNELI R. LONTOC Assistant Secretary LTO, East Ave. Quezon City Dear Madame: This is with reference to the Memorandum issued by Atty. Lina L. Estrada, Regional Director, dated January 09, 2004, the undersigned approval of the appointment to the plantilla position of the Supervising Transportation Regulation Officer, LTO Lucena District Office and further attesting that the said position is made on a permanent basis by the Civil Service Commission. Upon receipt of the said Memorandum, I, the undersigned was about to immediately comply but was prevented to do so because it was pointed out to me that the order falls under the Election Ban. However, the COMELEC, has confirmed that a request excluding the order from the Election Ban can be made by the immediate superior of the undersigned. In line with this, I would like to seek you most valuable assistance for the Letter of Request to COMELEC to exclude the order from the Election Ban, for implementation and made binding on the said order and memorandum. Further, the COMELEC has been instructed that the Letter of Request must also state the persons name with their respective positions and/or plantilla, their present position holding now, and their supposed to be designated position. Looking forward to your positive and immediate action. Very truly yours, Signed: EXUPERANCIA V. AGUILAR, MBA, MPA Supervising Transportation Regulation Officer Chief of Quezon Licensing Center P.S. Sana ay ibalik kami sa aming plantilla position ng LTO Lucena District Office: 1) Exuperancia V. Aguilar - Supervising Transportation Regulation Officer- Salary Grade - 22 2) Nelly M. Dimatatac - Senior Transportation Regulation Officer, License Division-Salary Grade - 18 3) Ramon M. Mendeja- Supply OffIcer I and plate section, Salary Grade-10 MUKHANG HINDI MATAPOS TAPOS ang gulo dito sa LTO LUCENA. Nanawagan po tayo kay Ms Lina Estrada, Regional Director ng Region 4 ng LTO para mamagitan dito at magbigay ng kanilang panig. Nais ko ring ipabatid kay Ms Estrada na napakarami kong text messages at tawag sa telepono na natanggap na laganap ang mga fixers dyan sa LTO Lucena. Magbayad ka lang daw at hindi na kailangan pa ng DRUG TEST. Dapat maibistigahan ito. Magpapadala kami ng surveillance team kung totoo ngang may ayusan sa Drug Testing dahil karamihan sa ating mga aksidente ay bunga ng mga drivers na gumagamit ng ipinagbabawal na gamot. Mismong si Secretary Joey Lina ang nagsabi na karamihan sa mga gumagamit ng bawal na gamot ay mga drivers ng mga truck kung saan mahahabang biyahe ang kanilang tinatahak upang hindi sila antukin. Maganda ang prinsipyo na kailangan magpa-drug test ang isang driver bago mabigyan ng lisensya. Subalit, kung itoy naaayos at hindi ipinatutupad, bale wala ang lahat ng ito. Buhay na ng tao ang nakataya dito. Ipinapahamak ninyo para sa konting halaga. Buhay pa kayo, sinusunog na ang kaluluwa ninyo sa impierno. PARA SA ANUMANG COMMENTS O REACTIONS, MAARI KAYONG TUMAWAG SA &amp;quot;CALVENTO FILES&amp;quot; 7788442. MAARI DIN KAYONG MAG-TEXT SA 09179904918.</body>
<link>http://www.philstar.com/Article.aspx?articleId=238550&amp;publicationSubCategoryId=94</link>
</article>
<article>
<title>EDITORYAL - Na-drug test kaya lahat ang mga kandidato?</title>
<author></author>
<date>
<month>February</month>
<day>12</day>
<year>2004</year>
</date>
<body>ISA sa pinaka-delikadong maaaring mangyari ay kung may maihalal na drug addict. Nakatatakot na isang nasa impluwensiya ng bawal na gamot ang mamumuno. Anong mangyayari sa bansa? Masama! Walang kasing-sama! Ang ganitong pagkatakot ang naging ugat kung kaya isang resolution ang nilikha ng Commission on Elections (Comelec)  ang Resolution 6486 na nagtatakda para isailalim sa mandatory drug testing ang lahat ng mga kandidato para sa May 10, elections. Nakabatay ang resolution sa Comprehensive Dangerous Drug Act o ang Republic Act 9165. Nakasaad sa resolution na kailangan munang magsumite ang mga kandidato ng resulta ng kanilang drug test. Kung hindi ito magagawa, hindi papayagang makapangampanya ang kandidato. Pero nakapagdududa kung ang mga kandidato sa pagka-presidente, bise presidente at mga senador ay nakapag-submit ng kanilang drug testing certificates. Ayon sa Comelec ang deadline ng pagsa-submit ng drug testing ng kandidato para sa national elections ay February 9, isang araw bago sinimulan ang kampanya. Ang totooy matagal nang nire-required ng Comelec ang mga kandidato na mag-submit na ng kanilang resulta upang hindi magkaroon ng paghahabol sa deadline. Pero marami pa rin ang matigas ang ulong kandidato at sa mismong araw ng deadline nagsubmit ng requirements. Pero ang mas matindi ay nang mismong si Sen. Aquilino Pimentel Jr., isa sa mga kandidato sa Koalisyon ng Nagkakaisang Pilipino (KNP) ay tumangging mag-submit ng requirements. Labag ayon kay Pimentel na isailalim sa drug testing ang kandidato. Sabi pa ni Pimentel, hindi naman daw siya tutol sa pagsugpo ng bawal na droga sa bansa pero ang isailalim sa drug test ang mga kandidato ay labag sa batas. Hindi raw nararapat sundin ang Comelec resolution, ayon kay Pimentel. Masama ito. Walang nakaaalam kung ang mga kandidato para sa national ay nakapag-submit ng drug testing certificates. Pero kung si Pimentel ay tutol dito, tiyak na hindi siya nakasunod sa utos. Paano siya nakapangampanya kamakalawa? Ilan pa sa partido ni President Gloria Macapagal-Arroyo ang hindi nakapag-submit? Ilan pa sa partido ni FPJ? Ang Comelec ay walang ngipin sa mga lumalabag. Hindi kayang ipakipaglaban kung ano ang nakasaad sa batas. Ikalawa pa sa mga nilabag ng mga kandidato ay ang illegal na paglalagay ng kanilang campaign posters. Kahit may mga designated na lugar para pagkabitan ng posters ay hindi pa rin sila sumunod at namutiktik ang mga pader at poste, sa dami ng nakakabit na posters. May sumusunod pa ba sa Comelec?</body>
<link>http://www.philstar.com/Article.aspx?articleId=238635&amp;publicationSubCategoryId=94</link>
</article>
<article>
<title>Bro. Eddie,a statesman in the making - Sen. Salonga</title>
<author>AKSYON NGAYON Ni Al G. Pedroche</author>
<date>
<month>February</month>
<day>12</day>
<year>2004</year>
</date>
<body>KAMAKAILAN, isang grupo ng mga bible believing Christians ang dumalaw kay dating Sen. Jovito Salonga. Kahit matanda at retirado na sa politika, handa pa ring magbigay ng word of wisdom sa mga nangangailangan. Siyay isa sa mga pinagpipitaganang senior statesman sa kasaysayan ng Pilipinas. Nasasalamin sa kanyang buhay ang pagiging tunay na Kristiyano. Tulad ng marami, dismayado si Salonga sa labis na bangayan at siraan ng mga kandidato lalu na yaong mga tumatakbo sa pagka-Pangulo. Ikinuwento sa akin ng kaibigan kong si Sis. Vicky Andrada ang nangyari dahil siya ay kasama sa mga bumisita sa dating Senador. Isang kandidato lang daw ang pinuri ni Salonga at iyan ay si Jesus is Lord Church leader Eddie Villanueva. Pinansin ni Salonga na tanging si Bro. Eddie lamang ang kandidatong hindi naninira sa mga katunggali. Higit sa lahat, walang pangit na isyung maibabato sa kanya. &amp;quot;He is a statesman in the making&amp;quot; ang sabi ni Salonga tungkol kay Bro. Eddie. Isandaang porsyento akong umaayon sa respetadong statesman . Si Bro. Eddie ay ehemplo ng ulirang Kristiyano. Hindi naninira kundi bumubuo. Sa pangangaral niya ng Ebanghelyo, milyon nang mga kaluluwang ligaw ang naimulat niya sa mensahe ng pagliligtas. Habang ang mga katunggali niya sa presidential race ay nakapaglunsad na ng kani-kanilang magagarbong kampanya na tinatampukan ng nationwide motorcade at mga bituin sa pelikula, habang isinusulat ko ang kolum na itoy nakatakda pa lang siyang magdaos ng simpleng rally sa Araneta Coliseum. Walang gimik ang kampanya ni Bro. Eddie. It is plainly based on a platform, which basic is moral recovery . Hanggat hindi naibabangon ang moralidad ng bawat Pilipino sa pamamagitan ng pagbabalik loob sa Diyos, ang bansa ay lalung mababaon sa kapahamakan. Kung walang moralidad, walang public servant ang makapaglilingkod nang tama sa bayan dahil ang paglilingkuran lang niya ay sariling interes. Lalong walang mamamayan na makasusunod sa batas dahil wala silang giya ng Banal na Espiritu. Ngunit kung may pagbabalik-loob sa Diyos, ikaw man ay Kristiyano, Muslim, Budhist at kahit ano pang relihiyon, everything will fall in the right place and this nation will be a nation of righteousness. Ang nais ni Bro. Eddie ay magkaroon ng public awareness na kailangan ang genuine reform na nag-uugat sa puso ng bawat tao. Im sure Bro. Eddie is fit to be the President of all, regardless of religion.</body>
<link>http://www.philstar.com/Article.aspx?articleId=238637&amp;publicationSubCategoryId=94</link>
</article>
<article>
<title>Noon pa GMA si Hagedorn</title>
<author>ORA MISMO Ni Butch M. Quejada</author>
<date>
<month>February</month>
<day>12</day>
<year>2004</year>
</date>
<body>MAHIRAP para kay Puerto Princesa Mayor Edward Hagedorn ang mamangka sa dalawang ilog lalot malaki ang utang na loob niya sa taong tumulong sa kanya noong panahon na nakadapa ito. Matalik na magkaibigan sila ni Fernando Poe Jr., ito kasi ang Hagedorn noong gawin ang true-to-life story ng huli na ipinalabas sa mga sinehan. Sanggang dikit din si Hagedorn at Prez Erap kaya nga halos magpakamatay ito noong pinalalayas na ang huli sa Malaca&amp;ntilde;ang noong kasagsagan ng EDSA 2. Isa si Hagedorn sa the last man standing habang mangiyak-ngiyak na umaalis si Erap sa Palasyo. Dala ni Hagedorn ang kanyang yagba nang mabalitaan niyang naiipit si Erap sa Malaca&amp;ntilde;ang kaya tumakbo siya rito para lumaban patay man o buhay. Ika nga, walang atrasan. Pinilit ni Hagedorn na makapasok sa Malaca&amp;ntilde;ang para suportahan ang kanyang matalik na kaibigan. Pero surrender si Erap at umupo ang bagong hirang na reyna sa trono dyan sa Malaca&amp;ntilde;ang. Sandamakmak ang nalungkot nang mawala si Erap sa Palasyo kasama si Hagedorn noon. Ang pagbaligtad ni Hagedorn Nagkaroon ng recall election sa Puerto Princesa, pukpukang umaatikabo ang bakbakan sa pagka-mayor dito. Sadsad sa gastos si Hagedorn, halos butas na ang kanyang pundilyo sa recall election. Wala na siyang matakbuhan para mahingan ng tulong, halos nagtatago na raw kasi ang kanyang mga kaibigan, takot na mautangan. Ang malungkot, may nakarating kay Hagedorn na balita mula raw sa bibig ni Erap na huwag nang tulungan ito dahil talo naman daw siya sa recall. Nainis si Mayor nang makarating ang balita. May sumaklolo kay Hagedorn  si Mike Arroyo. Nag-usap ang dalawa sa isang sikretong lugar. Sa recall election si Hagedorn ang nanalo. &amp;quot;Matindi pala ang kuwento ni Hagedorn sa mga kuwago ng ORA MISMO,&amp;quot; sabi ng kuwagong haliparot. &amp;quot;Ibang makipagkaibigan si Hagedorn nilalaban niya ng patayan,&amp;quot; anang kuwagong maninipsip ng tahong. &amp;quot;Importante kasi kay Hagedorn ang utang na loob.&amp;quot; &amp;quot;Masusubukan talaga ang isang kaibigan kung nakadapa ka,&amp;quot; sabi ng kuwagong SPO-10 sa Crame. Korek ka dyan kaya kung sino ang tumulong habang nakasadsad ka, siyempre, iyan ang taong hindi mo maaaring kalimutan.&amp;quot; &amp;quot;Hindi ba ang Palawan ay Erap country?&amp;quot; anang kuwagong Kotong cop. &amp;quot;Diyan natin makikita ang resulta kung sino ang pinagkatiwalaan ng mga botante, kamote.&amp;quot;</body>
<link>http://www.philstar.com/Article.aspx?articleId=238649&amp;publicationSubCategoryId=94</link>
</article>
<article>
<title>Hindi binayaran ng overtime pay</title>
<author>IKAW AT ANG BATAS Ni Atty. Jose C. Sison</author>
<date>
<month>February</month>
<day>12</day>
<year>2004</year>
</date>
<body>SI Dina ay sales clerk sa Glass Supply Store na pag-aari ni Kiko sa Olongapo. Bilang sales clerk, trabaho niya ang pagpuputol, pagbebenta at paghahatid ng glass kabilang na ang pagtatala ng kita ng tindahan sa pagtatapos ng buwan. Nakakatanggap siya ng P140 kada araw kung saan noong panahong iyon ay mas mataas sa minimum wage. Nagtatrabaho siya mula 8:30 ng umaga hanggang 6:30 ng gabi nang walang overtime pay, rest day o holiday pay. Isang gabi, sinabi ni Kiko kay Dina na makakauwi lamang ito kapag natapos na nito ang trabaho. Tumanggi si Dina dahil malalim na ang gabi. Ikinagalit ito ni Kiko at nagsagutan ang dalawa. Hanggang binato ni Kiko ng ashtray at ilang notebooks si Dina. Nagulat si Dina at nanginig sa takot lalo na nang sigawan siya ni Kiko ng &amp;quot;ayaw ko nang makita ang pagmumukha mo rito!&amp;quot; Dahil sa nangyari, hindi na muling pumasok si Dina sa trabaho bagkus ay nagsampa siya ng reklamo laban kay Kiko ng illegal dismissal at sa hindi nito pagbabayad sa kanya ng overtime pay at ilan pang benepisyo. Samantala, iginiit ni Kiko na sinabihan lamang niya si Dina na magreport na lamang ito sa tindahan niya sa Maynila subalit tumanggi raw ito. Ang pagtangging ito raw ni Dina ay isang matinding pagsuway sa kautusan sa trabaho. Tungkol naman daw sa overtime pay, labis na raw ang P140 na kinikita ni Dina kada araw kaya nasasaklaw na raw nito ang labis na oras na trabaho nito. Tama ba si Kiko? MALI. Ang pag-atas ni Kiko kay Dina sa Maynila ay makakaapekto ng malaki sa kalagayan ni Dina. Hindi ito makatwiran dahil magreresulta ito ng dagdag na gastusin at pagkakahiwalay ni Dina sa kanyang pamilya sa Olongapo. Kaya ang pagtanggi ni Dina ay makatwiran at hindi isang pagsuway sa kautusan ng kanyang amo. Ang pag-amin naman ni Kiko na si Dina ay nagtatrabaho mula 8:30 ng umaga hanggang 6:30 ng gabi ay sapat nang ebidensya na si Dina ay nararapat lamang na makatanggap ng overtime pay. Tungkol naman sa P140 na suweldo ni Dina, hindi ito nangangahulugan na ang labis nito ang magiging bayad sa overtime ni Dina. At dahil wala namang kasunduan sa puntong ito, kinakailangang maging batayan pa rin ang ipinag-uutos ng ating Labor Code ang pagkakaroon ng malinaw na pagkakaiba ng regular pay sa overtime pay upang maiwasan ang paglabag sa karapatan ng bawat manggagawa (Damasco vs. NLRC &amp;amp; SIA et. Al. G.R. 115755; SIA vs. NLRC and Damasco et al. G.R. 116101 December 4, 2000).</body>
<link>http://www.philstar.com/Article.aspx?articleId=238650&amp;publicationSubCategoryId=94</link>
</article>
<article>
<title>Batas sa eleksyon, masusunod kaya?</title>
<author>HALA BIRA! Ni Danny Macabuhay</author>
<date>
<month>February</month>
<day>12</day>
<year>2004</year>
</date>
<body>NAGPA-BONGGAHAN ang mga presidentiables, vice-presidentiables at ang mga senatoriables noong Martes, ang opisyal na pagsisimula ng pangangampanya. Ang mga kandidatong pang-nasyonal ay pinapayagan ng batas na mangampanya lamang sa loob ng 90 araw. Ang kautusang ito ay isa lamang sa mga isinasaad sa Omnibus Election Code na dapat sundin ng lahat ng mga kumakandidato at ng kanilang mga partido. Ayon din sa nasabing batas, P10 lamang ang dapat na gastusin ng mga kumakandidato sa national office bawat isang botante habang P5 ang ilalaan ng kandidato sa partylist. Ang pang-nasyonal na mga kandidato ay kailangan lamang na makapagpalabas ng 120 minutong TV commercials habang 180 minuto naman sa radyo. Sa political ads, 1/2 page lamang sa tabloid ang dapat na lumabas sa bawat national candidate at 1/4 page sa malalaking pahayagan sa tatlong araw sa loob ng isang linggo. Mayroon ding dapat na sundin ang lahat ng mga kandidato tungkol sa paglalagay ng kanilang mga campaign materials na katulad ng mga posters, billboards at streamers. Hindi na maaaring magdikit ng mga posters at magkabit ng mga streamers kung saan-saan na lamang sapagkat mayroon na ngayong lugar na dapat na paglagyan ng mga ito. Mahigpit ang parusa sa mga sumusuway sa kautusang ito. Ngayong nabanggit na natin ang ilan sa mga pangunahin at mahahalagang bagay na nakasaad sa Omnibus Election Code, tingnan natin kung nasusunod ba naman o may susunod kaya naman sa mga nabanggit nating kautusan. Aba, eh saksi tayong mga mamamayan na matagal nang nagkakampanyahan ang mga kandidatong pang-nasyonal bago pa man sumapit ang Pebrero 10. Di nga ba matagal nang laman sila ng lahat ng pahayagan, radyo at telebisyon? Wala ba kaya silang ginastos sa mga ito? Kalokohang masunod ang P10 gastusin bawat botante. Kung kandidatong pang-nasyonal, delikado kang manalo kapag hindi ka gumastos ng bilyun-bilyong piso. May balita nga na nakalaang maglaspag ang mga pangunahing presidentiables ng P50 bilyon and up. Nakita naman ninyo, umpisa pa lamang ng kampanya, pa-bonggahan na. Bakit hindi na lamang mapunta sa pangangailangan ng sambayanan ang salaping itinatapon sa kagaguhang eleksyon na ito? Siguradong ang kikita na naman sa eleksyong ito ay ang mga sikat na entertainers, mga pulitiko at lider na mukhang pera at ma taong maimpluwensiya na walang prinsipyo. Ang mga mahihirap, barya-barya lamang.</body>
<link>http://www.philstar.com/Article.aspx?articleId=238660&amp;publicationSubCategoryId=94</link>
</article>
<article>
<title>Imported ads ni GMA</title>
<author>PANAGINIP LANG Ni Nixon T. Kua</author>
<date>
<month>February</month>
<day>12</day>
<year>2004</year>
</date>
<body>LABASAN na ang mga political ads at gawa ito ng mga taga-advertising na nagtatagisan ng talino, ideya at ibat ibang concept para sa kani-kanilang kandidato.&amp;nbsp; Malaking halaga rin ang kikitain ng mga diyaryo, radyo at telebisyon sa mga ads na ito. Isang bagay na malaking maitutulong sa kanila dahil sa hirap ng negosyo. Laki rin ng perang kikitain ng mga taga advertising, isang industriyang naghihikahos na rin&amp;nbsp; bunsod nga ng masamang ekonomiya. Bagamat panandalian lang ito, malaking bagay ito hindi lang para sa mga may-ari ng mga advertising firm kung hindi pati na sa kanilang mga tauhan na madalas ay nag-aalala baka kasi magsarado ang kanilang&amp;nbsp; kompanya o di kayay&amp;nbsp; mag retrench&amp;nbsp; dahil nalulugi. Masaya tayo para sa kanila at binabati natin silang lahat, bilib tayo sa mga kagalingan nila.&amp;nbsp; Sila ang mga kababayan natin na hinahangaan pati ng mga dayuhan kaya karamihan sa mga multinational na kompanya ay sa kanila na umaasa. Ang iba sa kanila, kinuha na ng mga dayuhang kompanya at pinakikinabangan ang kanilang talino sa ibang bansa.&amp;nbsp; Subok ang kanilang husay at yan din ang dahilan kaya halos lahat ng kandidatong tumatakbo sa pagka-pangulo hanggang senador ay kumuha ng grupong aayos ng kanilang political ads. Lahat sila ay naniniwala sa talino at galing nga mga taga- advertising natin, maliban kay Senyora Donya Gloria.&amp;nbsp; Kesa kumuha ng kababayan natin, pinatunayan niya na sobra talaga ang kanyang pagkabilib sa mga dayuhan. Sabagay, aral siya sa Georgetown hindi ba?&amp;nbsp; Lagi nga niyang pinagmamalaki na classmate niya si dating US President Bill Clinton. Doon siya nagtapos ng economics at siguro doon din niya natutunan ang tamang paraan ng pag-aayos sa ekonomiya ng bansa. O baka naman dahilan yan ng globalization at free trade na kanyang tinutulak kahit noong senadora pa siya. Kesa kumuha ng Pinoy, ang umaayos sa advertising campaign ni Madam Senyora Donya Gloria ay mga Amerikanong taga- Hollywood pa.&amp;nbsp; Baka mga humawak sa kampanya ni Arnold Schwarzenegger noong tumakbo siya bilang Gobernador ng California. Inamin ito ng mga alipores ni Madam Senyora Donya Gloria pero ayaw nilang aminin magkano ang binabayad dito.&amp;nbsp; Sabi ni K4 campaign spokesperson na si Sec. Mike Defensor ay consultants daw&amp;nbsp; ang mga Amerikanong ito ng local na kompanya.&amp;nbsp; Hindi naman siguro magsisinungaling si Sec. Mike, kaso nga lang tiyak ang ibabayad sa mga Amerikano ay dolyares.&amp;nbsp; Tatanggap ba naman sila ng piso na alam nilang paliit nang&amp;nbsp; paliit ang halaga. Bukod sa dolyares, mataas din ang bayad sa mga consultants na yan dahil pabahay pa yan sila rito, pa kotse, may katulong at kung anu-ano pang ibang perks.&amp;nbsp; Halagang tiyak mataas ng kung ilang ulit kung ikukumpara sa mga ibabayad sa mga local na eksperto natin. Pero hindi na bale yun, total sabi ng mga taga Malaca&amp;ntilde;ang, hindi naman daw galing sa kabang-yaman at galing daw ito sa donasyon ng mga negosyanteng sumusuporta kay Madam Senyora Donya Gloria.&amp;nbsp; Tanong ko lang, ano kaya ang kapalit, kontrata kaya o ibang deal sa gobyerno. Pero napapalayo tayo, bagamat malaking halaga sa katulad natin at maaaring maliit para sa kanila Madam Senyora Donya Gloria at mga alipores, ang masakit sa lahat ay pinakita nila na wala silang tiwala sa kababayan nila. Nakakasama ng loob, masyadong nakakadismaya.&amp;nbsp; Pangulo pa man din pero mas ninais na magtiwala sa iba.&amp;nbsp; Walang bilib sa sariling kakayahan ng mga Pinoy, kahit na alam sa buong mundo ang husay natin, lalo na sa industriya ng advertising kung saan lumalabas ang ating pagiging creative. Ngayon sasabihin ng mga alipores niya na wala raw tayong respeto sa Pangulo, sila ang sumagot, dapat bang respetuhin.&amp;nbsp; Kayo, dapat nyo ba siyang respetuhin, dapat ba siyang paniwalaan. Madam Senyora Donya Gloria, paalala lang, ang respeto inaani at hindi nabibili. Kayo, sabihin niyo sa akin, dapat ba siyang respetuhin at paniwalaan pa? Text lang sa 09272654341. * * * Ndi me nani2wala s srvey pkna lng nla ang lhat ng yan 09197349707; D me naninwala jan s survey n yan. Bkit ilan lng b ang ntnong nila. 09194289330; Hndi akoo naniwala dyan s mga survey na yan ni minsan di pa ako natanong. Pansarili lang yan. 09172737358; Pra sa akin after election ang tunay na survey 47 years n po ako pero kht minsn wla p ako n encounter n indpendnt survey cmpny. 09185954116; Hndi totoo yang survey sa mga kandidato na yan! Tabing daan lang ang office ko, kahit minsan d ko pa naranasan ang ma survey. 09185109351; Hndi po ako nani2wala sa surveys, gawa2 lng nila yan pra pangangat ng popularidad nla.&amp;nbsp; Sa May 10 elections hntayin ntin ang desisyon kng sino tlaga ang nanguna. 09178257884; Hanap buhay lamang yang survey d dpat paniwalaan. 09202958150; Di ako naniniwala sa mga survey firm kasi kung sino ang malaki ang ibinayad siya ang ilalagay na top. 09182718028; * * * Para sa anumang reaksyon, mag-e-mail lang sa nixonkua@yahoo.com o kayay magtext sa&amp;nbsp;09272654341. Mapapakinggan&amp;nbsp; nyo rin ang inyong lingkod sa DZEC 1062 mula 4:30 hanggang 6:00 ng hapon tuwing Lunes at Miyerkules.</body>
<link>http://www.philstar.com/Article.aspx?articleId=238661&amp;publicationSubCategoryId=94</link>
</article>
<article>
<title>EDITORYAL - 'Altanghap'</title>
<author></author>
<date>
<month>February</month>
<day>13</day>
<year>2004</year>
</date>
<body>TATLONG taon na ang nakararaan, sinabi ni President Gloria Macapagal-Arroyo sa tatlong batang taga-Payatas na magkakaroon ng pagkain sa hapag ang bawat Pilipino. Ang tatlong bata ay nagpaanod ng mga bangkang papel sa Pasig River. Nakasulat umano sa mga bangkang papel ang mga hiling nila kay Mrs. Arroyo. Kahilingan ang pagkakaroon ng permanenteng trabaho, pagkain at bahay. Nangyari iyon ilang buwan pa lamang sa puwesto si Mrs. Arroyo makaraang bumagsak ang adminisrasyon ni dating President Joseph Estrada. Pagkain ang isa sa mga pangako ng Arroyo administration noon. Pero marami pa rin hanggang ngayon ang walang pagkain sa hapag ng mga mahihirap na Pilipino. Marami pa rin ang nalilipasan ng gutom. Marami ang nahihirapan sa pagbili ng karampot na bigas at ulam sapagkat mataas ang presyo. Kapag tumaas ang presyo ng mga produktong petrolyo kasunod na agad ang pagtataas ng mga pangunahing bilihin at isa nga roon ang bigas. Ang pangakong pagkain sa bawat hapag ay tila sa panaginip na lamang magkakaroon ng katuparan. At ang problema nito sa pagkain ang nakita ng action king na si Fernando Poe Jr. kung kaya nasabi niyang ang problema ng bansa ngayon ay &amp;quot;almusal, tanghalian at hapunan&amp;quot; o sa pinaikling salita, altanghap. Ayon kay Da King, ang &amp;quot;altanghap&amp;quot; ang pinaka-malaking problema ng mga Pinoy ngayon. Sinabi ito ni Da King sa unang araw ng kanyang kampanya. Binomba ni Da King ang Arroyo administration dahil hindi raw nito iniintindi at ipinagtatanggol ang mga mahihirap. Masyado na raw ang kahirapan. Sabi pa ni Da King &amp;quot;Poverty is the biggest scandal in the country.&amp;quot; May nagtanong daw sa kanyang foreigner kung ano ang pinaka-malaking problema ng Pilipinas ngayon at ang kanya raw isinagot &amp;quot;almusal, tanghalian at hapunan&amp;quot;. Pagkain ang pangako ni Arroyo noon at pagkain din ang kay Da King ngayon. Pagkain daw ang pinakamabigat ng problema ng bansa. Pero para sa amin, hindi ito ang mabigat na problema. Isinisiksik sa isipan ng marami na kung may pagkain, okey na. Walang problema. Pero paano ba magkakaroon ng pagkain ang mga hapag? Magkakaroon lamang ng pagkain sa bawat hapag kung maunlad ang ekonomiya. At magkakaroon lamang ng maunlad na ekonomiya kung durog na ang corruption. Hanggat may corruption sa gobyerno, patuloy ang pagbagsak ng ekonomiya at kung bagsak ang ekonomiya paano magkakaroon ng trabaho. Kung walang trabaho, paano kikita ng pera ang mga Pinoy na ibibili niya ng pagkain. Napaka-simple lamang kung paano magkakaroon ng pagkain sa bawat hapag at makaranas ng altanghap.</body>
<link>http://www.philstar.com/Article.aspx?articleId=238765&amp;publicationSubCategoryId=94</link>
</article>
<article>
<title>Hinahangaan ang masama</title>
<author>SAPOL Ni Jarius Bondoc</author>
<date>
<month>February</month>
<day>13</day>
<year>2004</year>
</date>
<body>AYON sa Social Weather Station, kung ngayon ang araw ng eleksiyon, 36% ng 42 milyong botante ang boboto kay FPJ. At 57% ng maka-FPJ ang di na magbabago ang isip na gawing Presidente si Da King of Philippine movies. Boses ng mga panatiko niya ang agad narinig sa radio surveys matapos aminin ng aktor na nagkaanak siya sa labas ng pag-asawa kay Susan Roces. At nakakamangha ang pananaw nila. Napakahusay na tao raw ni FPJ dahil buong-loob ang pag-amin. Katangian daw yon ng mabuting presidente. At okey lang daw sa isang presidente na may anak sa labas. Nang tanungin ang isang misis kung okey lang ding magka-anak sa labas ang mister, sagot niyay hindi, pero okey kung si FPJ. Sila rin ang mga tinig sa radyo na agad dumepensa kay FPJ nang malantad na high school dropout pala. Okey lang daw na walang pinag-aralan, basta sikat at may magandang loob. Nang tanungin ang isa kung malapit siya sa aktor kayat alam niyang mabait, sabi niya hindi pero napapanood naman daw niya sa pelikula ang kabaitan nito. Nakakabulag talaga ang labis na paghanga sa celebrity. Miski mali ay nagiging tama, miski baluktot ay nagiging tuwid. Kahanga-hanga talaga ang pag-amin ni FPJ sa pakikiapid kay Ana Marin. Pero hindi ibig sabihiy kahanga-hanga ang mismong pakikiapid. Walang kasalanan ang anak na bunga ng bawal na relasyon. Pero labag pa rin sa batas ang concubinage. Ano kaya ang naging pakiramdam ni Susan Roces sa lihim na relasyon? Sa ibang bansa mataas ang pamantayan sa opisyales. Kaya matino ang mga gobyerno nila. Hindi sila nagbubulag-bulagan sa pakikiapid. Alam nila na ang isang opisyal na hindi tapat sa sariling asawa ay hindi rin magiging tapat sa serbisyo. Ganun nasira ang pangarap ni Gary Hart na maging kandidato pagka-presidente ng US. Kaya rin inimbestigahan si Bill Clinton. Kunsabagay, maari ring magbago ang taong nagkasala.</body>
<link>http://www.philstar.com/Article.aspx?articleId=238768&amp;publicationSubCategoryId=94</link>
</article>
<article>
<title>Tanong kay Kabayan puro scripted</title>
<author>BANAT NI BATUIGAS Ni Bening Batuigas</author>
<date>
<month>February</month>
<day>13</day>
<year>2004</year>
</date>
<body>NAGMUKHANG basang sisiw si vice presidentiable Noli de Castro sa isang TV program kamakailan kung saan lumabas ang sabwatan ng Palasyo at ng ABS-CBN para isulong ang kandidatura niya. Kahit pilit na inililigaw ni Kabayad este Kabayan ang mga manonood ukol sa pilit na pag-build up ng Palasyo at ABS-CBN sa kanya, lumitaw rin ang katotohanan sa bandang huli ng programa. Kung sabagay, halata naman kasi ang pagbingi-bingihan at ang pagiging pipi ni Sen. De Castro ukol sa usapin sa Power Purchasing Adjustment (PPA) na matagal nang nagpapahirap sa ating kababayan. Hindi lang sa PPA tahimik si Kabayan, kundi maging sa akusasyon ukol sa pangongotong umano niya ng milyun-milyon sa programa niyang Magandang Gabi Bayan, he-he-he! Sanay na rin si Kabayan sa intriga, di ba mga suki? Doon kasi sa programang Dong Puno Lied este Dong Puno Live pala, marami sa ating kababayan ang nagtanong kay Kabayan ng mga isyu na halata namang scripted. Paano naman kasi, panay soundbites na lamang ng mga Pinoy na pabor kay Kabayan ang ipinalabas at ang mga negatibo naman ay pilit na sinasala. Totoo ba na binantaan ng ABS-CBN bigwig ang reporter na si Doris Bigornia na salaing mabuti ang mga anti-Noli comments dahil kung hindi mawawalan sila ng trabaho? Totoo ba na nag-away si Bigwig at Bigornia matapos ang show? Ayon sa natanggap naging ulat, dalawang provincial livepoints, kabilang na ang Bacolod, na hindi pro-Noli crowd ang ginupit sa programa. Utos daw ito ng itaas,&amp;quot; he-he-he! May bias talaga ang ABS-CBN kay Kabayan, di ba mga suki? Pero hindi bat ang kalaban ni Kabayan, ang kanyang kumare na si Loren Legarda ay produkto rin ng ABS-CBN? Scripted, Scripted. Puro pro-Noli soundbites, yan ang narinig na isinisigaw ng mga nainis na audience sa Mendiola livepoints, ayon pa sa kausap natin. Nahalata kasi ng mga miron na rehearse question lang ng mga pro-Noli crowd ang pinalulusot ng ABS-CBN. Kung sabagay, diskarte na ng ABS-CBN yan kung sino ang susuportahan nila da-hil pareho naman nilang manok ang naglalaban, di ba mga suki? Kaya lang baka mas matimbang sa kanila si Kabayan, eh wala na tayo diyan. Kung sa tingin ng sambayan Kingmaker itong mga Lopez, aba sila na ang maghusga sa darating na May elections. Hindi naman dapat maghinanakit ang kampo ni Legarda dito kay Kabayan dahil marami ring anti-Noli crowd ang nakalusot ka- bilang na dito si Earl Areza Mendez ng EARIST, mga labor leader at mga estudyante ng UP. Ginisa pala nila ng husto si Kabayan na hindi nakapiyok at kung anu-ano na lang ang nasambit. Nasupla rin nila si Kabayan lalo na sa isyu ng kotong sa TV program nito. Doon nakita ng mga manonood ang weakness ni De Castro. Naalala nila tuloy ang isang insidente sa Senado kung saan napaupo sa silya ng di-oras itong si kabayan ng isalang sa interpellation ni Sen. Tito Sotto. Makakayanan pa kayang itumba ni Legarda si Kabayan sa darating na halalan?</body>
<link>http://www.philstar.com/Article.aspx?articleId=238780&amp;publicationSubCategoryId=94</link>
</article>
<article>
<title>Babala sa utak ng 'Paihi': Maaari kang tumakbo,pero di puwedeng magtago!</title>
<author>BAHALA SI TULFO Ni Ben Tulfo</author>
<date>
<month>February</month>
<day>13</day>
<year>2004</year>
</date>
<body>NAIPALABAS namin nung Sabado sa &amp;quot;BITAG&amp;quot; ang aming matagumpay na operasyon laban sa malaking sindikato na nagnanakaw at illegal na nagbebenta ng Liquefied Petroleum Gas (LPG), kung tawagin ay &amp;quot;Pasingaw.&amp;quot; Ito yung sindikato na gumagamit ng lehitimong refilling station ngunit illegal na nagrerefill ng mga puslit at nakaw na LPG. Ngayong Sabado, mapapanood naman kung papaano nahulog sa aming &amp;quot;BITAG&amp;quot; ang mga miyembro ng sindikato na sa kanilang lengguwahe, ito ay &amp;quot;paihi&amp;quot; o &amp;quot;patulo.&amp;quot; Drum-drum na mga krudo ang nabibili ng sindikato mula sa mga dorobong tsuper at pahinante ng malalaking truck sa C-5 road, sa Taguig. Dahil dito, milyun-milyong piso ang kinikita ng organisadong sindikato na to sa likod ng paihi. Lingid ito sa kaalaman ng mga may-ari ng mga truck. Matapos ang ilang linggong pagsasagawa ng surveillance ng &amp;quot;BITAG&amp;quot; sa kahabaan ng C-5 road, nagbunga rin ang aming pagmamatyag. Natunton ng aming grupo ang kanilang pinamumugaran. Nakilala namin si &amp;quot;Nilo&amp;quot;, isa sa pinuno ng sindikato ng paihi. &amp;quot;Big time&amp;quot; daw itong si Nilo kung bumili ng mga nakaw na krudo sa kanyang mga parokyano. Sa pamamagitan ng dalawang undercover ng &amp;quot;BITAG,&amp;quot; nakumbinsi namin ang naturang utak ng sindikato. Itoy matapos magpanggap na magbebenta kami ng mga puslit na krudo. Hulog sa &amp;quot;BITAG&amp;quot; ang hinayupak. Estilo ng &amp;quot;BITAG&amp;quot;, kapag nai-dokumento na namin ang isang kaso, agad namin itong ipinagbibigay-alam sa mga kinauukulan. Mabilis na nakipag-ugnayan ang aming grupo sa tanggapan ng Criminal Investigation and Detection Group (CIDG). Kinagabihan nung Disyembre a-12, ng nakaraang taon, kasama ang grupo ng CIDG, masusing pinag-aralan ang aming isasagawang operasyon laban sa sindikato. Arestado ang ilang tauhan ng sindikato kabilang na ang ilang tsuper at pahinante na nun ay aktong nagsasagawa pa ng paihi. Gayunman, ayon sa mga operatiba ng CIDG, may pagka-&amp;quot;palos&amp;quot; daw itong si Nilo kung kayat nakawala sa kanilang paningin. Mensahe namin sa mga dorobong utak ng sindikato. Maaaring nakaligtas ka sa &amp;quot;BITAG&amp;quot; ng CIDG, subalit hindi makalulusot ang mukha mo, ngayong itoy maipalalabas na sa TV. Tandaan, ganuon lang kadali sa amin pasukin ang inyong balwarte. Laging tandaan, &amp;quot;Maaari kang tumakbo, ngunit hindi ka puwedeng magtago!&amp;quot; Panoorin ngayong Sabado, alas-7:00 ng gabi sa IBC-13, ang kabuuang istorya. * * * Para sa inyong mga reaksiyon, sumbong at reklamo type BITAGCOMPLAINTS-(message) at i-send sa 2333 (Globe/TouchMobile) O 334 (Smart/TalknText). O di naman kaya sa aming hotline # (0918) 9346417 o tumawag sa mga numero 932-53-10 at 932-89-19. Makinig sa DZME 1530 Khz, Monday-Friday, 9:00-10:00 A.M.. At panoorin ang programang &amp;quot;BITAG&amp;quot; tuwing Sabado, 7:00-8:00 p.m. sa IBC-13.</body>
<link>http://www.philstar.com/Article.aspx?articleId=238783&amp;publicationSubCategoryId=94</link>
</article>
<article>
<title>Multi-Purpose Loan ng Pag-IBIG</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>February</month>
<day>13</day>
<year>2004</year>
</date>
<body>SA kaalaman ng maraming miyembro ng Pag-IBIG Fund ay multi-purpose loan (MPL) na puwedeng gamitin ang mga miyembro sa panahon ng pangangailangang pinansiyal. Ang MPL ay maaaring gamitin para sa pagpapaayos ng bahay, pangkabuhayan, medikal, pang-edukasyon o kayay pambili ng mga kagamitang pambahay. Upang makapag-apply sa MPL, kinakailangan ang miyembro ay may 24 buwanang kontribusyon at aktibong naghuhulog sa panahon ng loan application. Ang kuwalipikadong miyembro ay makakautang ng 60 porsiyento ng kanyang kabuuang ipon o tinatawag na Total Accumulated Value sa Pag-IBIG Fund. Ang utang ay papatawan ng interes katumbas ng 10.75% bawat taon. Mababayaran ang utang sa loob ng dalawang taon sa pamamagitan ng salary deduction. Kung sakaling ang miyembrong umutang ay mawalan ng trabaho habang nagbabayad pa lamang ng MPL, maaari siyang magbayad ng diretso sa sangay ng Pag-IBIG kung saan siya ay nag-apply ng MPL. Ang MPL po ay isa lamang sa mga benepisyo ng mga miyembro sa panahon ng pangangailangan sapagkat batid ng Pag-IBIG Fund na may mga pangyayaring hindi inaasahan na biglang dumarating sa buhay ng mga miyembro at sa mga pagkakataong ito ay handang magbigay ng tulong ang Pag-IBIG Fund para sa kanila.</body>
<link>http://www.philstar.com/Article.aspx?articleId=238790&amp;publicationSubCategoryId=94</link>
</article>
<article>
<title>Ang pagpapagaling sa pipi</title>
<author>ALAY - DANGAL Ni Fr. Jose C. Blanco, S.J.</author>
<date>
<month>February</month>
<day>13</day>
<year>2004</year>
</date>
<body>ANG mga sanggol ay natututong magsalita mula sa mga tunog na kanilang naririnig. Kung silay bingi, maaari rin silang maging pipi. Sapagkat hindi sila makarinig ng tinig. Sa araw na ito, sinasabi sa atin ng Ebanghelyo ni Mark na pinagaling ni Jesus ang isang lalaking pipit bingi (Mark 7:31-37). Pagbabalik ni Jesus mula sa lupain ng Tiro, dumaan siya sa Dison, at nagtuloy sa Lawa ng Galilea, matapos tahakin ang lupain ng Decapolis. Dinala sa kanya ang isang lalaking bingi at utal at ipinamanhik nila na ipatong ang kanyang kamay. Inilayo muna siya ni Jesus sa karamihan, at isinuot ang kanyang mga daliri sa mga tainga nito. Pagkatapos, lumura at hinipo ang dila nito. Tumingala si Jesus sa langit at nagbuntong-hininga, at sinabi sa tao, &amp;quot;Effata,&amp;quot; At nakarinig na ito at nawala ang pagkautal. Sinabi ni Jesus sa mga tao na huwag itong ibabalita kaninuman. Ngunit kung kailan sila pinagbabawalan ay lalo naman nila itong ipinamalita. Nanggilalas sila at sinabi, &amp;quot;Anong buti ng lahat ng kanyang ginawa! Nakaririnig na ang bingi, at nakapagsalita nang tuwid ang utal.&amp;quot; Itala natin ang ginawa ni Jesus. Inihiwalay ni Jesus ang lalaki mula sa karamihan ng tao. Sa kanyang paglura, hinipo ni Jesus ang dila ng pipi. Pagkatapos ay inutusan niya ang mga tainga nito na mabuksan. Narinig ng lalaki ang tinig ni Jesus. Pagkatapos, nakapagsalita na siya nang tuwid. Siya ay ganap na pinagaling. Ang mga tao, sa kabila ng babala ni Jesus, ay hindi mapigilan ang kanilang pagkamangha. Ipinahayag nila ang mga mahimalang gawain ni Jesus.</body>
<link>http://www.philstar.com/Article.aspx?articleId=238792&amp;publicationSubCategoryId=94</link>
</article>
<article>
<title>Huwag hayaan magoyo sa Araw ng mga Puso</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>February</month>
<day>13</day>
<year>2004</year>
</date>
<body>FRIDAY the 13th ngayon at bisperas ng Valentines Day. Sa mga mapamahiin, ang mga araw na ito ay mapanganib lalo na sa mga kadalagahang maaaring malinlang sa tamis ng dila ng mga manliligaw na sa dakong huli ay magiging sanhi ng pagdurugo ng kanilang puso. Ang payo ko sa mga kadalagahan, lalo na iyong mga virgin, huwag patangay sa mabulaklak na salita ng kanilang mga nobyo. Isipin ang mangyayari kapag pinagbigyan ang hiling ng boyfriend na magtalik sila sa Araw ng mga Puso. Hindi kaya kapag nasimsim na ang bango ay iiwan sila. Bilang isang ina hindi ako pabor sa tinatawag na pre-marital sex. Sa lalaki ay walang mawawala subalit ang babae ang talunan dahil ang tanging yaman niya at pinakaiingatang puri ay dapat lang ipagkaloob sa lalaking tapat sa kanya at mangyayari lang ito pagkaraang ikasal. Isang anak ng kaibigan ko ang sising-alipin nang pumayag siyang i-motel ng kanyang kasintahan isang Valentines Day. Matapos makuha ng lalaki ang minimithi ay unti-unti niyang nilayuan ang nobya at naghanap ng panibagong mabibiktima. Payo ko sa mga kababaihan, maging maingat at pairalin ang isip kaysa puso. Huwag pumayag na maibiglang liko sa Araw ng mga Puso. Isipin na panandaliang-araw lamang iyon, isang nakaw na sandali na kapag sinamang-palad ay magiging kasawian at huwag kalimutan na ang pagsisisi ay laging nasa huli.</body>
<link>http://www.philstar.com/Article.aspx?articleId=238794&amp;publicationSubCategoryId=94</link>
</article>
<article>
<title>&amp;quot;Rumesponde ba,o pinagtripang lang ?&amp;quot;</title>
<author>CALVENTO FILES Ni Tony Calvento</author>
<date>
<month>February</month>
<day>13</day>
<year>2004</year>
</date>
<body>SI MEI CUNTAPAY, FRESH GRADUATE MULA SA UNIVERSITY OF THE PHILIPPINES, LOS BA&amp;Ntilde;OS, AY PUMASOK BILANG SEGMENT PRODUCER NAMIN SA PROGRAMANG &amp;quot;ISUMBONG MO KAY TULFO.&amp;quot; Si Mei ay nasalang sa isang mabigat na assignment. Ito ay ang pagkapatay ng isang 23 yrs. old na binata na si Nolito Aniel ng Bagong Silang, Caloocan City. Nangyari ito nung October 11, 2003. Ang bumaril sa kanya ay isang Maritime Police na si SP02 Alberto Dumlao, naka-assign sa Pier 8, Maritime Group. Ang kailangan gawin ni Mei ay alamin kung totoo ngang napatay itong binata dahil nanghoholdap siya ng isang sari-sari store sa kanilang lugar sa Bagong Silang, Caloocan. Ito ang dahilan na ibinigay ni SP02 Dumlao kung bakit niya kinailangan barilin at patayin itong si Nolito. Dalawang beses niyang binaril si Nolito. Nung gabi ng trahedya, naglalakad diumano si Nolito, kasama ang kanyang ina at batang kapatid. Papunta sila sa bahay ng kanyang nakatatandang kapatid na babae. Bandang alas onse na ng gabi. Ayon sa salaysay mula sa ilang testigo at pati na rin sa pamilya ng biktima, itong si SP02 Dumlao ay basta na lamang lumutang at tinawag si Nolito. Paglingon nito, binaril si Nolito ng kanyang .45 caliber pistol sa tiyan. Nang bumagsak ito, nilapitan, niluhuran at binaril sa noo. Patay agad ang biktima. Sa report naman ni SP02 Dumlao, rumesponde daw siya dahil tinawag daw siya sa bahay niya, habang siya ay namamahinga na dahil hinoholdap daw ang tindahan sa lugar nila. Pagdating niya, nakita daw nito si Nolito na may hawak na sumpak at napilitan daw itong barilin ni SPO2 Dumlao. Ang unang nalaman ni Mei ay off duty si SP02 Dumlao. Hindi daw ito naka-uniporme at naka-t-shirt lamang na nakikipag-inuman sa may-ari ng tindahan at isa pang lalake. Sa interview kay SP02 Dumlao, pilit niyang sinasabi na nakasuot daw sya ng type B uniform. Itoy isang malaking kasinungalingan, SP02 Dumlao. Off duty ka. Nagpapahinga ka na. Ano ba ang suot ng isang tao na nasa bahay na at nagpapahinga. Hindi ba kadalasan ay pambahay na lang. Iba itong si SP02 Dumlao. Nakasuot pa rin siya ng type B uniform ng Maritime Police. Sobra yata ang pagkapanatiko mo sa trabaho mo. Kung sasabihin naman nitong si SP02 Dumlao na nagbihis muna siya, ilang minuto ang kailangan para isuot ang type B uniform. By that time, wala na ang suspek, kung nanghoholdap nga siya ng sari-sari store. Tinanong ni Mei kung anong kulay ng type B uiform ng Maritime Police. Sabi ni SP02 Dumlao ay &amp;quot;itim.&amp;quot; Tinanong din ng matiyagang researcher namin sa tindero sa sari-sari store kung anong suot ni Dumlao at sinabi nito na naka &amp;quot;blue&amp;quot; na jacket. Alin ba ang totoo. ha, Dumlao? Napansin ni Mei ang body language ni SP02 Dumlao habang kinakausap niya. &amp;quot;Hindi siya komportable. Hindi spontaneous ang kanyang mga sagot. Napansin ko rin nung may itinuturo siya sa papel, nanginginig ang kanyang kamay na may hawak na ballpen,&amp;quot; ayon kay Mei. Ayon sa nakababatang kapatid ni Nolito na si Arjay, pinatay si Nolito &amp;quot;in cold blood.&amp;quot; Makikita mo sa video kung paano walang katinag-tinag na sinalaysay ng bata ang buong pangyayari. Isa pang &amp;quot;inconsistency&amp;quot; sa sinabi ni SP02 Dumlao ay hindi daw niya kilala si Nolito Aniel. Kasinungalingan na naman. Mula nung 9 yrs-old pa lamang itong si Nolito, ginawa ng &amp;quot;errand boy&amp;quot; itong si Nolito ni Dumlao. Sang ayon sa Rules of Engagement, kapag nasa panganib ang buhay ng isang alagad ng batas, meron siyang karapatan na I-neutralize ang suspek. Binaril na niya sa iyan si Nolito at nakahandusay na ito sa lupa. Linapitan pa niya, niluhuran at binaril sa noo. OVERKILL. Makikita sa Medico-Legal report na kinuha ni Mei na may mga &amp;quot;tattooing&amp;quot; sa sugat sa noo ng biktima. Itoy sunog sa paligid ng sugat ng biktima kapag itoy binaril ng malapitan. Napag-alaman pa ni Mei na may masamang ugali itong si SP02 Dumlao. Mahilig siyang manutok ng baril at magpaputok sa kanilang lugar kapag nalalasing. Ang kabuuan ng kwentong ito, mapapanood ninyo sa episode bukas ng &amp;quot;Isumbong mo kay Tulfo,&amp;quot; 6 to 7 p.m. sa RPN 9. Pinatay ba ni SP02 Dumlao si Nolito Aniel &amp;quot;in cold blood&amp;quot; dahil lasing siya? O talaga bang rumesponde lamang siya. PARA SA INYONG COMMENTS O REACTIONS, MAARI KAYONG MAG-TEXT SA 09179904918. MAARI DIN KAYONG TUMAWAG SA &amp;quot;CALVENTO FILES&amp;quot; 7788442.</body>
<link>http://www.philstar.com/Article.aspx?articleId=238795&amp;publicationSubCategoryId=94</link>
</article>
<article>
<title>EDITORYAL - Bantayan ang mga smugglers</title>
<author></author>
<date>
<month>February</month>
<day>14</day>
<year>2004</year>
</date>
<body>KAHIT na nabuking ang tangkang pagpapasok ng tone-toneladang karne ng manok sa bansa may dalawang linggo na ang nakararaan, tiyak na hindi pa rin sila titigil sa pag-iismuggle. Gagawa at gagawa pa rin sila ng paraan para makapagpasok ng kargamento rito sa bansa. Kahit na nagbanta pa ang Bureau of Customs at ang Department of Agriculture, hindi pa rin ito sapat. Madali lang namang tapalan ng pera ang mga corrupt na empleado at opisyal sa Customs. Ngayong nananalasa ang &amp;quot;bird flu&amp;quot; virus, nakatatakot na baka mga infected na manok ang ma-smuggle nila. Kawawa ang mamamayang Pinoy. Hanggang ngayon, ang mga smugglers ng chicken meat na nanggaling sa US at nasabat sa Batangas port ay hindi pa rin malaman kung sino. Isa na namang kaso ng pagpupuslit sa bansa na mababaon na lamang sa limot. Labingsiyam na container vans ang dumating sa Batangas noong January 24 pero natunugan ng Departrment of Agriculture kaya nagkaroon ng hold order. Pero nadismaya ang mga agents ng DA sapagkat nang puntahan nila kinabukasan ay nai-released na ang 19 na containers vans. Hinihinalang may &amp;quot;bird flu&amp;quot; ang mga karneng manok sapagkat idinaan pa ito sa Taiwan. Ang Taiwan ay isa sa mga bansang infected ng &amp;quot;bird flu&amp;quot;. Ang iba pang bansa ay ang Thailand, China, Vietnam, Cambodia, Japan at Laos. Sa pagkakabulilyaso sa puslit na mga manok, siguradong &amp;quot;gaganti&amp;quot; ang mga smugglers para mabawi ang nawala sa kanilang bilyong piso. Tiyak na nanggagalaiti ang mga &amp;quot;dupang&amp;quot; at gagawa ng paraan para makapagpasok muli. Pagagapangin muli ang kanilang pera para tapalan ang bibig ng mga corrupt sa Customs. Ang isang dapat bantayan ngayon ng mga awtoridad, particular ang Department of Agriculture at Bureau of Animal Industry ay ang &amp;quot;southern backdoor&amp;quot; katulad ng Palawan, Mindoro at iba pang isla sa Mindanao. Mula sa Indonesia at Malaysia ay ipupuslit ang mga kargamento patungo sa mga nasabing lugar sa Pilipinas. Kukutsabahin ng mga smugglers ang mga coastguard, pulis, mayor at governor. Tatapalan ng pera at ayos na ang butu-buto. Ganyan ang ginagawang pagpupuslit sa talaksan ng mga shabu mula China. Sa dakong Quezon ibinabagsak at saka lilikumin ng kontak. At hindi bat ang Mayor ng isang bayan sa Quezon  si Ronnie Mitra ay isa sa mga taga-deliver ng shabu gamit pa ang ambulansiya. Bantayan ang mga smugglers! Mas magiging malala pa ngayon sapagkat ang mga pinuno ng bayan ay abala sa kanilang kandidatura. Hindi na nila nahaharap ang mga problemang nagpapahirap sa taumbayan.</body>
<link>http://www.philstar.com/Article.aspx?articleId=238894&amp;publicationSubCategoryId=94</link>
</article>
<article>
<title>Bakit kay Bro. Eddie ?</title>
<author>AKSYON NGAYON Ni Al G. Pedroche</author>
<date>
<month>February</month>
<day>14</day>
<year>2004</year>
</date>
<body>TANONG ng aking kaibigan: &amp;quot;Bakit kay Bro. Eddie Villanueva ka?&amp;quot; Si Bro. Eddie raw ay wala pang napapatunayang abilidad sa pagpapatakbo ng gobyerno. Sagot ko &amp;quot;paano niya mapapatunayan ang kakayahang mamuno ng bansa kung hindi siya bibigyan ng pagkakataon.&amp;quot; Hindi raw ba parang mapanganib na sugal ang pagtaya ko sa isang kandidatong hindi pa subok? Kaya tayo sumusubok sa hindi pa subok gaya ni Bro. Eddie ay sa dahilang nasubukan na natin ang karamihan sa mga kumakandidato ngayon. Gaya nang paulit-ulit kong tinatalakay sa kolum na ito, wala tayong natikman ni katiting na positibong pagbabago. At ang katiwalian ng mga nanunungkulan sa pamahalaan ang siyang laging dahilan kung bakit walang pag-unlad ang bansa. Hindi naman matatawaran ang credential ni Bro. Eddie. Bukod sa pagiging evangelist, siya ay isang political scientist at economist. Tayo ay nasa lipunang ang mga mahirap ay lalung naghihirap samantalang ang mga mayayaman ay lalung nagkakamal ng kayamanan. Sa bansa natin, ang mga maliliit na empleado ay kinakaltasan na ng buwis bago pa man makuha ang kanilang suweldo samantalang ang mga malalaking industrialista ay napapalusutan ang pamahalaan ng bilyun-bilyong pisong buwis.Kung hindi ka pa gagawa ng katiwalian ay hindi ka makatitikim ng ginhawa sa buhay. Di nga ba ang rason ng mga small time drug pushers ay gusto lamang nilang makatawid ng gutom ang pamilya kaya sila nagtitinda ng droga? Naturingan tayong Kristiyanong bansa pero wala ang Diyos sa gitna ng ating buhay. Iyan ang dahilan kung bakit hindi tayo nakatitikim ng tunay na pagpapala ng Diyos. Napapanahong magkaroon ng isang leader na maka-Diyos. Ang plataporma ay nakasandal sa moral recovery. Pagbabago muna ng puso ng bawat tao sa pamamagitan ng pagtanggap sa Diyos bilang giya ng buhay. Kahit ano ka pa, Kristiyano, Muslim, Budhist, Taoist at iba pa, kung ang relihiyon mo ay walang tunay na relasyon sa Diyos, hindi ka makakagawa ng totoong kabutihan. Pangunahing layon ni Bro. Eddie na magkaroon ng relasyon ang bawat Pilipino sa buhay na Diyos. Kung mangyayari iyan, dun pa lang makakagawa ng tama hindi lamang ang mga umuugit sa pamahalaan kundi bawat taong kanilang nasasakupan at pinaglilingkuran.</body>
<link>http://www.philstar.com/Article.aspx?articleId=238896&amp;publicationSubCategoryId=94</link>
</article>
<article>
<title>Sino ang kumita ?</title>
<author>ORA MISMO Ni Butch M. Quejada</author>
<date>
<month>February</month>
<day>14</day>
<year>2004</year>
</date>
<body>SECURITY risk at istorbo sa mga departing passengers ang isang karinderya na inilagay sa gitna ng departure lobby sa NAIA Terminal 1. Pinatalsik na ito noong nakaraang buwan matapos birahin ng mga kuwago ng ORA MISMO dahil delikado ang lokasyon na pinaglagyan ng karinderya. Tiyak may gagong kumita rito kaya pilit itong ibinalik sa dating puwesto. Kung magkano ang naging usapan, iyan ang hindi alam ng mga kuwago ng ORA MISMO. Ang karinderya ay security risk ayon sa mga kasapi ng intelligence community na nagsasagawa ng security evaluation sa NAIA. Ang karinderya ay may dalawang metro lang ang layo sa entrance gate ng departure area may limang metro ang layo sa PNP-ASG x-ray machines papunta sa airline check-in counters. Noong una ay nilagyan ng mga lamesa at upuan ang karinderya pero nang bakbakan ng mga kuwago ng ORA MISMO ang nasabing puwesto ay inalis ito ng pamunuan ng MIAA. Umaangal ang mga departing passengers sa hassle na nararanasan nila pagpasok sa departure area. Hindi biro ang hassle sa airport masahol pa sa tindi ng traffic sa EDSA kaya naman buwisit na buwisit ang mga pasaherong umaalis ngayon sa NAIA. Problema pa ang mga x-ray machines dahil madalas itong magloko. Ang mga pasahero ang priority sa airport dahil kung wala sila hindi kikita ng pera ang gobyerno. Hindi biro ang kinikita ng MIAA sa mga pasahero sa NAIA sa terminal fees lang ay limpak-limpak na ang kita ng management. &amp;quot;Bakit ba inilagay ang karinderya sa sensitive place?&amp;quot; tanong ng kuwagong maniniktik. &amp;quot;Malaki siguro ang goodwill,&amp;quot; sagot ng kuwagong maninisid ng tahong. &amp;quot;Pero nasa delikado ang lokasyon ng karinderya?&amp;quot; &amp;quot;Alam kaya ni DOTC Secretary Leandro Mendoza ito?&amp;quot; tanong ng kuwagong Kotong cop. &amp;quot;Iyan ang hindi natin alam,&amp;quot; sagot ng kuwagong SPO-10 sa Crame.</body>
<link>http://www.philstar.com/Article.aspx?articleId=238908&amp;publicationSubCategoryId=94</link>
</article>
<article>
<title>Biktima ng ilegal recruiter</title>
<author>IKAW AT ANG BATAS Ni Atty. Jose C. Sison</author>
<date>
<month>February</month>
<day>14</day>
<year>2004</year>
</date>
<body>ANIM katao ang nagsampa ng reklamo laban kay Martha. Ayon sa kanilang testimonya, nilapitan at hinimok sila nito na magtrabaho sa ibang bansa. Sinabi raw ni Martha na may kakilala ito sa Maynila na siyang makakatulong sa kanila na makakuha ng trabaho sa Hong Kong sa halagang P45,000 bilang placement fee. Sinamahan pa raw sila ni Martha sa Maynila at pagkatapos doon ay ipinakilala kay Anita, isang recruiter. Personal ding tinanggap ni Martha mula sa kanila ang ibinigay nilang placement fees kung saan ang nag-isyu at nakapirma sa resibo ay si Anita. Pagkatapos nito, nangako sa kanila na makakaalis na sila sa loob ng tatlong buwan. Subalit, taliwas ang nangyari. Hindi nakaalis ang anim patungong Hong Kong. Kaya, hiningi nila ang kanilang naibayad na pera mula kay Martha subalit hindi nito naibigay. At dahil hindi na matunton si Anita, si Martha na lamang ang nakasuhan. Samantala, iginiit pa ni Martha na tinulungan lamang niya ang anim na makakuha ng isang ahensiya na makapagbibigay sa mga ito ng trabaho. Isa raw siyang Samaritano na tumutulong lamang na makahanap ang mga ito ng mas maunlad na buhay. Itinanggi rin niya ang pagtanggap sa placement fees ng mga biktima. Hindi raw siya maaaring mahatulan ng illegal recruitment dahil ang pagpapakilala raw niya sa mga ito sa recruiter ay isa lamang kagandahan ng loob. Tama ba si Martha? MALI. Si Martha ay nagkasala katulad ni Anita. Napatunayan ng prosekusyon sa kasong ito na si Martha ay walang lisensya upang mangalap ng mga tao upang magtrabaho sa ibang bansa. Ang pagpapanggap ni Martha sa mga biktima at pagkatapos ay pagpapakilala nito kay Anita ay isang kolaborasyon ng planong panlilinlang. Positibo ang sabwatan ng dalawa sa panloloko. Kaya si Martha ay nahatulan ng illegal recruitment in a large scale dahil higit pa sa tatlo ang mga naging biktima nito. Nahatulan din siya ng six counts of estafa. (People of the Philippines vs. Meris G.R. No. 117145-50 117447, March 28, 2000)</body>
<link>http://www.philstar.com/Article.aspx?articleId=238910&amp;publicationSubCategoryId=94</link>
</article>
<article>
<title>Huwag nang makipaglokohan sa mga kandidato</title>
<author>HALA BIRA! Ni Danny Macabuhay</author>
<date>
<month>February</month>
<day>14</day>
<year>2004</year>
</date>
<body>NAKAKAHILO ang ginagawa ng mga presidentiables at ang mga ka-tiket nila. Paramihan sila ng mga pinupuntahang lugar upang mangampanya. May nagpupunta doon, may nanggagaling dito, may nagkikris-kros. Hindi nga marahil maiiwasan na magkasalu-salubong ang mga ibat ibang grupo katulad ng nangyari sa campaign motorcade nina GMA at Ping Lacson noong isang araw sa Laguna. Marahil ay nagkukumahog sa pagmamadaling makabisita sa nakakaraming lugar ang mga kandidatong ito sapagkat 90 araw lang sila maaaring mangampanya. Dati-rati ay walang ibinibigay na taning na panahon ang pangangampanya kung kayat hindi masyadong naghahabol ng oras ang mga kandidato. Subalit ano ang napapansin sa mga kampanyahan ngayon? Ang mga kandidato ay nasa sasakyan na pangiti-ngiti at pakaway-kaway sa mga taong nagkakagulong nakahanay sa lansangan na malaman na naroroon dahil binayaran o ang iba naman ay gustong makita nang personal ang kanilang mga paboritong artista. Sa mga rally naman, ano ang ginagawa ng mga kandidato sa entablado? Ayun, nagsasayaw at pakanta-kanta na parang mga taong walang bait. Ang taumbayan naman ay nakikipaglokohan din. Kung kayat mga palpak at mga luko-luko rin ang napipili nilang magsilbi sa bayan. Nakuha ang mga boto nila hindi dahil sa galing, karanasan at reputasyon ng kandidato kundi dahil sa pamamagitan ng pasayaw-sayaw, pakanta-kanta, pagpapatawa at ilang daang pisong lagay sa bulsa ng botante. Sino ngayon ang may kasalanan bakit mga palpak ang mga iniluklok natin sa pamahalaan? Di ba tayo rin? Huwag nang makipaglokohan sa mga kandidato. Huwag nang dumalo sa kanilang mga motorcade at mga rally. Magastos pa ang mga yan. Himukin na lang natin ang mga kandidato na gamitin ang mga pahayagan, radyo at telebisyon sa paglalahad ng kani-kanilang mga plataporma at programa. Dito natin pagbasehan ang pagpili kung sino ang mga ihahalal natin, di po ba?</body>
<link>http://www.philstar.com/Article.aspx?articleId=238918&amp;publicationSubCategoryId=94</link>
</article>
<article>
<title>Mahiwagang budget</title>
<author>PANAGINIP LANG Ni Nixon T. Kua</author>
<date>
<month>February</month>
<day>14</day>
<year>2004</year>
</date>
<body>NOONG nakaraang taon, bago lusubin ng sundalong Amerikano at okupahan ang Iraq ay binulgar ni dating National Electrification Administrator Noel Sanchez ang pag-uutos ni Madam Senyora Donya Gloria na mamigay ng tig-P2.5 milyon sa bawat kongresista upang ipasa ang EPIRA law. Isa sa mga batas na inapura ni Madam Senyora Donya Gloria sa Kongreso at halos kasunod ng pag-aapruba niya ng IMPSA deal kung saan may tumataginting na $20 milyon ang pinamahagi ni dating Kongresista at ngayon ay nakakulong sa United States na si Mark Jimenez. Doon sa halagang $20 milyon, na nagpalipat-lipat na sa ibat ibang banko at nakamasyal na sa buong mundo ay $2 milyon ang sinabi ni Jimenez na napunta kay dating Justice Secretary Hernando &amp;quot;Nani&amp;quot; Perez na ngayon ay tumatakbo bilang gobernador ng Batangas sa partido ni Madam Senyora Donya Gloria. Ayaw lantarang sabihin ni Jimenez kung saan napunta ang natitirang $18 milyon pero yun din ang panahon kung saan panay ang pasyal ni JOSE PIDAL sa Hong Kong at kung saan madalas siyang makita malapit sa Coots Bank, isang ekslusibong banko ng mga Royal Blood ng United Kingdom at mga tunay na mayayaman lang na dayuhan.Natabunan ang isiniwalat ni Ginoong Sanchez, laki siguro ng pasasalamat ni Madam Senyora Donya Gloria sa kanyang amo na si US President George W. Bush sa paglusob sa Iraq. Kasama tayo sa nakalimot sa naturang isyu na bukod sa giyera sa Iraq ay nasundan pa ng ibang isyu gaya ng expose ni Sen. Panfilo &amp;quot;Ping&amp;quot; Lacson na si JOSE PIDAL at si JOSE Miguel Arroyo ay iisang tao at maraming perang dineposito sa ibang bansa, kasama na sa Coots Bank sa Hong Kong.Nabaon ito ng marami pa at laking gulat natin nang matuklasang pinasara na pala ito ni Madam Senyora Donya Gloria at tinanggal ang mahigit 700 empleyado ng naturang ahensya.&amp;nbsp; Kaso nga lang ang hepe nito na dating pari na si Francisco Silva ay pinromote pa at ginawang Presidential Adviser on Rural Electrification.Buong akala&amp;nbsp; natin nagbawas lang ng tao upang pagtakpan ang mga anomalya pero laking gulat natin nang matuklasan na ang naturang ahensiya ay sinama pa pala nila sa nais na budget ng Malaca&amp;ntilde;ang para sa 2004. Hindi rin sinabihan ng Malaca&amp;ntilde;ang ang Kongreso at Senado na sarado na ang naturang ahensiya kaya kahit na hindi pumasa ang budget para sa 2004 at ire-reenact na lang ang 2003 budget ay kasama pa ang pondo nakalaan rito.Magkano ang pondong nakalaan at ngayon ay puwede ng i-realign, mahigit pa sa ilang buwang walang tumama sa lotto.&amp;nbsp; P3.4 bilyon at may savings pang P300 milyon kaya aabot sa GRAND PRIZE na P3.7 bilyon. Ang laki hindi ba? Pero bakit hindi nila pinagtapat ito at itinago pa. Dati-rati ay pinagmamalaki pa ni Madam Senyora Donya Gloria kung ahensiya siyang sinasara gaya ng Public Estate Authority na may sakop sa napaka-eskandalosong Macapidal este Macapagal highway kung saan umakyat ang presyo ng kalye mula P500 milyon hanggang sa P1.2 bilyon.&amp;nbsp; Kalyeng tinawag ni Lacson na pinakamahal na kalye sa buong Universe. Ayon naman kay dating Sen. Juan Ponce Enrile na ating nakapanayam kahapon sa programa natin sa DZEC, maaari ngang ma-realign ang naturang pondo dahil komo reenacted ang&amp;nbsp; budget ay nasa kapangyarihan na ni Madam Senyora Donya Gloria ang magre-align ng pondo, dagdag pa riyan ang paghirang niya kay Silva bilang Adviser na may Cabinet rank at overseer pa rin ng NEA. Malaking halaga ito at dapat sana ay pumasok ang Commission on Audit upang mapatigil ang anumang paggamit sa pera ng naturang ahensiya.&amp;nbsp; Bakit mo gagamitin ang pera samantalang sarado na?&amp;nbsp; Hindi aaminin ng Palasyo pero takot ng karamihan ang MAHIWAGANG BUDGET na ito ay gagamitin sa election.Kayo nga kaibigan, saan kaya mapupunta ang MAHIWAGANG BUDGET?&amp;nbsp; Text lang ng inyong kasagutan sa 09272654341.&amp;nbsp; * * * Mahigit 200 ang nag-text sa atin tungkol sa nakaraan nating kolum sa paggamit ng kampo ni Madam Senyora Donya Gloria ng mga taga Hollywood upang ayusin ang kanyang political ads.&amp;nbsp; Halos lahat ay nadismaya at sinabing nawalan sila ng respeto sa kanya dahil hindi siya bilib sa ating mga kababayan at sa dayuhan pa bumilib.&amp;nbsp; Wala pang sampu, katunayan ay pito lang ang sa inyong lingkod nagalit.&amp;nbsp;Ilalathala natin ang ilan at paumanhin sa hindi mapagbigyan.&amp;nbsp; Maraming salamat muli sa tuloy inyong pagtangkilik na nagpapalakas ng ating loob. * * * Ay bakit ganyan ang Pangulo ntin kktain nlang ng kbbyan ntin pinakinabangan pa ng dayuhan wla plang kwenta si GMA. 09185573457; D dpat irespeto c glorya kc corrupt cya at d tpat sa taumbayan. Nagtpos sa America pero inuna ang pera. 09167270565;Gma umaasa sa boto ng mga pinoy yun pla wlang twala sa mga kbbyan nya wag pniwlaan at wag iboto. 09202867882; Kya cguro d naibigay ang increase s mga rtired n mga sundalo ksi gnamit nya lhat sa campain mterials nya. 09207202510; Gma pnagloloko lang tayo nyan. 09183508587;&amp;nbsp; Pano k magttwala s isang pangulong wlang twala sa msmong kalahi nya? 09185598038;&amp;nbsp; Fpj bgay k lang sa acting tlaga. Pati campaign mo prang nagshooting kya ayaw kang magpainterview sa media dahil walang take 2. 09186506289; Khit konti man lang respetuhin din natin kasi sya ang pres sa bansa natin e sa akin lang.&amp;nbsp; khit hindi ko siya iboboto. 09193216393; Yes she still deserve respect, w/&amp;nbsp; all the hardwork na hindi nakikita ng mga nagbubulag-bulagang masa.&amp;nbsp; We dont mind kung cno p gumawa ng mga posters.&amp;nbsp; At least wl sya motorcade at musical extravaganza. 09182394686.Hndi cya dpat respetuhin, kung gusto nya duon n lang cya amerika tumakbo 2tal hndi nman cya iiwanan ng classmate nya db. 09195536004; Mr kua maawa na kayo kay madam way nyo n po cyang banatan sinusunod lang po niya gus2 ni jose pidal c ping na lang banatan nyo kaci cnusuway si pedal. 09274457219. Gma ala twala s gwang pilipino. Yan b ang taong mag-aahon s atin s khirapan? Malapit na elction. Magisip2 tau. 09202118248; Paano irerespeto at paniniwalaan ang isang taong sinungaling at walang tiwala sa kakayahan ng kapwa Pilipino. 09198212032. * * * Para sa ano mang reaksyon, mag-e-mail lang sa nixonkua@ yahoo.com o kayay magtext sa&amp;nbsp;09272654341. Mapapakinggan&amp;nbsp; nyo rin ang inyong lingkod sa DZEC 1062 mula 4:30 hanggang 6:00 ng hapon tuwing Lunes at Miyerkules.</body>
<link>http://www.philstar.com/Article.aspx?articleId=238920&amp;publicationSubCategoryId=94</link>
</article>
<article>
<title>EDITORYAL - 'Pulis anay'</title>
<author></author>
<date>
<month>February</month>
<day>15</day>
<year>2004</year>
</date>
<body>NANINIWALA kaming may mga mabubuti pang miyembro ng Philippine National Police (PNP) pero natitilamsikan ang kanilang uniporme ng putik na nilikha ng kanilang kasamahan. Nadadamay sila sa baho at nasasama sila sa pagguho. Ang mga pulis na nagpapaguho sa organisasyon ang dapat na durugin. Sila ang mga &amp;quot;pulis anay&amp;quot; na dapat ligisin. Noong Huwebes, naging laman na naman ng mga diyaryo at nabalita sa radyo at TV ang police station sa Novaliches, Quezon City na ginawang beerhouse ng siyam na pulis doon. Hindi sana mabubulgar ang ginawa ng mga pulis kundi sa larawang lumabas sa isang broadsheet na nagsasayaw na kabataang babae sa harapan ng mga pulis. Nagtatanggal ng damit ang babae sa harap ng mga nagtatawanang pulis ng Station 4 na ang nakasasakop ay ang Central Police District. May birthday diumano ang isa sa mga pulis na pawang naka-assign sa Drug Enforcement Unit ng Novaliches Police Station. Umanoy birthday ni PO2 Jose Usero noong January 24 kaya nag-imbita ng mga babae at pinagsayaw sa kanilang harapan. Ayon kay National Capital Region Police Office (NCRPO) spokesman Bart Bustamante, ang mga retrato ay kinuha rin mismo ng mga pulis. May mga retrato pa umano na hinihipo ni PO2 Usero ang suso ng isa sa mga babae. Agad na sinibak ang siyam na pulis. Bukod kay Usero, ang mga sinibak ay sina PO1s Edmund Paculdan, Emeterio Mendoza Jr., Oliver Estrelles at Michael Collado; PO2 Noel Magcalayo at PO3s Isagani Mateo at Jerry Villamar. Kasama rin nilang sinibak ang hepe ng Drug Enforcement Unit na si Supt. Nilo Wong. Sinabi ni NCRPO chief Deputy Director Ricardo de Leon na isasailalim din sa imbestigasyon si Station 4 commander Supt. Benedicto Lopez. Maraming bugok na pulis at ang kawawa ay ang mga kasamahan nilang iniingatang marumihan ang uniporme. Maraming pulis ang nagpipilit ibalik ang tiwala ng mamamayan pero mas marami ang naghuhulog sa kanila sa putikan. Ang iba naman ay mistulang anay na nginangatngat ang kanilang organisasyon. Hindi na kataka-taka na maraming krimeng nagaganap sa kasalukuyan sapagkat ang mga bugok na pulis na katulad ng siyam sa halip na bantayan at proteksiyunan ang mamamayan ay naroon at ginagalit ang kanilang mga ari habang tumutulo ang laway at takam na takam sa hubad na katawan. May katwirang mawala ang tiwala ng taumbayan sa mga pulis sapagkat marami sa kanila ang ganid sa laman. Ang ginawa ng NCRPO na pagsibak sa mga &amp;quot;pulis anay&amp;quot; ay isang magandang hakbang na tatanggapin ng mamamayan. Ganyan ang nararapat sa mga &amp;quot;pulis anay&amp;quot;.</body>
<link>http://www.philstar.com/Article.aspx?articleId=239014&amp;publicationSubCategoryId=94</link>
</article>
<article>
<title>Rent-to-Own Program ng Pag-IBIG</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>February</month>
<day>15</day>
<year>2004</year>
</date>
<body>MARAMI-RAMI na ang pamilyang nakapag-avail ng Rent-to-Own Program ng Pag-IBIG kung saan pinapaupahan ang mga bahay na pag-aari nito sa loob ng limang taon. Sa loob ng panahong ito maaaring bilhin ng nangungupahan ang bahay sa pamamagitan ng pagkuha ng housing loan sa Pag-IBIG Fund. Kung hindi man kinakailangang lisanin ito matapos ang limang taong pangungupahan. Ang programang ito ay bukas sa lahat, miyembro man o hindi ng Pag-IBIG Fund. Kung ang mangungupahan ay hindi pa miyembro, kailangang magparehistro sa Pag-IBIG kung naaprubahan na ang aplikasyon. Ang mga karagdagang kuwalipikasyon upang maging benepisyaryo sa programang ito ay may buwanang kita na hindi bababa sa P4,000 wala pang bahay na pag-aari, walang outstanding housing loan sa anumang ahensiya o banko, pribado man o sa gobyerno, may kapasidad na pumasok sa legal na kasunduan o kontrata at hindi pa nakakakuha ng bahay sa ilalim ng Rent-to-Own program ng Pag-IBIG. Ang Pag-IBIG Fund ay nagpapaskil ng listahan ng mga bahay na maaaring paupahan sa lahat ng opisina nito; sa corporate headquarters at sa mga opisina nito sa National Capital Region at regional offices. Ang listahang ito ay palaging ina-update. Sa ilalim ng Rent-to-Own Program magiging mas magaan ang pagbabayad ng renta sapagkat ang bahay na inuupahan ay maaaring maging pag-aari ng nangungupahan.</body>
<link>http://www.philstar.com/Article.aspx?articleId=239017&amp;publicationSubCategoryId=94</link>
</article>
<article>
<title>'Musical conversation from the Heart'</title>
<author>WHAT'S UP DOC? Ni Dr. Tranquilino Elica&amp;ntilde;o Jr.</author>
<date>
<month>February</month>
<day>15</day>
<year>2004</year>
</date>
<body>ANG Servier Philippines, Inc. sa pamumuno ni Mr. Philipp Molhart ay nararapat na batiin dahil sa tagumpay ng kanilang inisponsor na &amp;quot;Musical Conversation from the Heart&amp;quot; na ginanap sa Shangrila Makati, Hotel kamakailan lang. It was very relaxing and soothing for the doctors. Pagkatapos kumain, pinanood at nakinig naman sila kay Raul Sunico at sa iba pang miyembro ng Philippine Heart Association, na nag-isponsor din sa program. * * * Emphysema Ang emphysema ay isang sakit sa baga na hindi na maaaring gamutin. Ang mga heavy smokers at mga taong nasa lugar na polluted ang hangin ang madalas maging biktima ng sakit na ito. Ipinapayo sa mga smokers na itigil kaagad ang kanilang paninigarilyo para makaiwas sa sakit na ito, o kung hindi maiwasan, siguruhin na ang diet ay mayaman sa antioxidant nutrients. Ang Vitamin C ay mayaman sa antioxidant. Pinapatay ng antioxidant vitamins ang mga free radicals na pumipinsala sa buhay na cells na nagdudulot ng degenerative disorders. Ang mga free radicals bagamat nasa katawan na ay dumadami dahil sa air pollution o sa pagsisigarilyo. Ang emphysema ay umaatake kapag ang maliliit na air sacs sa baga ay namaga at ang walls na nakapaligid dito ay nasisira o nasusugatan. Magiging dahilan ito ng pag-impis ng baga at magkakaroon ng reduction sa oxygen na ina-absorbed. Dahil sa nangyayaring ito mag-eexert ng effort ang lungs para mag-expand na magbibigay naman ng strain sa puso kapag nagbomba ng dugo patungo sa mga baga. Kaya sa kaunting pagkilos gaya ng paglalakad sa kuwarto ay nagdadagdag sa pagtatrabaho ng puso para mag-deliver ng tamang oxygen. In the majority of cases, the added strain eventually leads to heart failure.</body>
<link>http://www.philstar.com/Article.aspx?articleId=239030&amp;publicationSubCategoryId=94</link>
</article>
<article>
<title>Ang tunay na kadakilaan</title>
<author>ALAY - DANGAL Ni Fr. Jose C. Blanco, S.J.</author>
<date>
<month>February</month>
<day>15</day>
<year>2004</year>
</date>
<body>SA Ebanghelyo ngayong araw na ito, ibinibigay sa atin ni Lukas ang mga turo ni Jesus tungkol sa tunay na kadakilaan (Lk. 6:17, 20-26). Bumaba si Jesus, kasama sila, at tumayo sa isang patag na lugar. Naroon ang marami sa kanyang mga alagad at ang napakaraming tao buhat sa Judea at Jerusalem, at sa mga bayan sa baybaying-dagat ng Tiro at Sidon. Pumaroon sila upang makinig sa kanya at mapagaling sa kanilang mga karamdaman. Tumingin si Jesus sa mga alagad, at kanyang sinabi, &amp;quot;Mapalad kayong mga dukha, sapagkat ang Diyos ang maghahari sa inyo! Mapalad kayong mga nagugutom ngayon, sapagkat kayoy bubusugin! Mapalad kayong tumatangis ngayon, sapagkat kayoy magagalak! Mapalad kayo kung dahil sa Anak ng Tao kayoy kinapopootan, ipinagtatabuyan at inaalimura ng mga tao, at pati ang inyong pangalan at kinasusuklaman. Magalak kayo at lumukso sa tuwa kung Itoy mangyari, sapagkat malaki ang inyong gantimpala sa langit  gayon din ang ginawa ng kanilang mga ninuno sa mga propeta. Ngunit sa aba ninyong mayayaman ngayon, sapagkat nagtatamasa na kayo ng kaginhawahan! Sa aba ninyong mga busog ngayon, sapagkat kayoy magugutom! Sa aba ninyong nagsisitawa ngayon, sapagkat kayoy magdadalamhati at magsisitangis! &amp;quot;Sa aba ninyo, kung kayoy pinupuri ng lahat ng tao, sapagkat gayon din ang ginawa ng kanilang mga ninuno sa mga bulaang propeta.&amp;quot; Inaalo ni Jesus ang mga mahihirap. Sinasabi nila sa kanila na silay tunay na dakila. Hindi pinupuri ni Jesus ang kahirapan. Inaasahan niya na ang mga mahihirap ay tunay na sasalalay sa Diyos, ang kanilang Ama. Ni hindi rin kinokondena ni Jesus ang mga mayayaman. Kinokondena niya yung may karangyaan sa buhay ngunit hindi nagbabahagi ng kanilang yaman sa mga naghihikahos. Kung ibinabahagi ng Diyos ang kanyang kayamanan sa mga maykaya, inaasahan niya na sila rin ay mangangalaga ng mga mahihirap. Sa isang banda, ang kahirapan ay nangyayari sapagkat ang mga maralita ay hindi nabibigyan ng pagkakataon na kumita para sa kanilang mga pangangailangan.Hindi sila nabibigyan ng sapat na edukasyon. Wala silang kapital o puhunan. Kayo bay mahirap? May tiwala ba kayo sa Diyos? Kayo bay mayaman? Nagbabahagi ba kayo sa mahihirap ng inyong kasaganaan?</body>
<link>http://www.philstar.com/Article.aspx?articleId=239032&amp;publicationSubCategoryId=94</link>
</article>
<article>
<title>Stress at migraine kayang gamutin ng pakikipag-sex</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>February</month>
<day>15</day>
<year>2004</year>
</date>
<body>PAMPAHABA raw ng buhay ang pakikipagtalik ayon sa medical study ng mga American doktor at itoy nalathala kamakailan lamang sa Time Magazine. Ayon sa pag-aaral ang pagtatalik ay malaking tulong sa pagtibok ng puso at sirkulasyon ng dugo. Ang couple na madalas na mag-love making ay malayong magkaroon ng atake sa puso. Ayon sa mga eksperto ang pagtatalik ay mahusay na paraan ng exercise dahil lahat halos ng cells ng katawan ay gumagalaw. Idinagdag nila na ang mga taong na bypass ay okay pa rin silang mag-sex pero ipinapayo nila na makabubuting sumangguni rin sila sa kanilang mga doktor. Sinasabi sa naturang study na ang pakikipag-sex ay malaking bagay para mawala ang stress. Rekomendado rin ito sa mga may migraine. Bukod sa migraine ay mabisa rin ang pakikipag-sex sa may arthritis. Ayon sa mga American doctors malaking tulong din ang sexual intercourse para ma-prevent ang breast cancer at prostate cancer. Hiningan namin ng opinion ang kaibigan at kasamahang columnist dito sa Pilipino Star NGAYON na si Dr. Tranquilino Elica&amp;ntilde;o Jr. Sinabi ni Dr. Elica&amp;ntilde;o na epektibo ang sex sa puso at sa prostate pero hindi ito konektado sa pag-iwas sa breast cancer na correlated o naayon sa breast feeding. Binigyan diin ni Dr. Elica&amp;ntilde;o ang kahalagahan ng breast feeding at idinugtong niya na talagang walang tatalo sa masustansiyang gatas ng ina sa kalusugan ng sanggol.</body>
<link>http://www.philstar.com/Article.aspx?articleId=239040&amp;publicationSubCategoryId=94</link>
</article>
<article>
<title>EDITORYAL - Citizenship case resolbahin na</title>
<author></author>
<date>
<month>February</month>
<day>16</day>
<year>2004</year>
</date>
<body>MINSAN ay nagbiro si senatoriable Ernesto &amp;quot;Manong&amp;quot; Maceda na kung madi-disqualified si action king Fernando Poe Jr. dahil sa citizenship issue nito ipapalit nila ang asawa nitong si Susan Roces. Kinabukasan, biglang binawi ni Maceda ang ipinahayag. Nagbibiro lamang daw siya. Pero kung titingnan ang nangyayari sa ngayon na mainit na mainit ang tungkol sa citizenship issue ni Da King, magandang option ang naisip ni Maceda sakali ngat ma-disqualified ang kanilang presidential bet. Mas maganda ang naisip ni Maceda kaysa sa banta ng supporters ni Da King na magkakaroon ng EDSA 4 kapag siya na-disqualified. Bago pa nagsimula ang kampanya para sa mga kandidatong pang-national noong February 10, hiniling ni Da King sa Supreme Court na ibasura na ang disqualification case laban sa kanya. Umarangkada naman ang magkapatid na Fornier at humirit ng injuction para hindi makapangampanya si Da King habang dinidinig ang kasi. Pero nagkaroon naman ng kakampi si Da King nang ibasura ng Commission on Election (Comelec) ang petisyon para sa disqualification. Dalawang beses ibinasura ng Comelec ang kaso. Para bang ayaw masangkot ng Comelec sa usaping ito kaya naging madali ang desisyon. Tuloy sa pangangampanya si Da King at sunud-sunod na ang pagbabatuhan ng putik. Unang nagpatutsada si Mrs. Arroyo sa klase ng gobyernong makukuha kung ang isang mamumuno ay walang karanasan. Hindi man nagbanggit ng pangalan, alam nang sa Da King iyon. Sumagot si Da King at sinabing ang problema sa pagkain ng almusal, tanghalian at hapunan ang problema. Napabayaan daw ng Arroyo administration ang mga mahihirap. Nauna pa ang pagsagot sa batikos kaysa ilantad ang mga programa niya para sa bansa. Umiinit na ang kampanya habang walang patid naman ang mga text messages na nagpapahiwatig na magkakaroon nga ng kaguluhan kapag na-disqualified si Da King. At sa hiwatig ang pinagbubuntunan ng sisi kung madi-disqualified ay ang Malaca&amp;ntilde;ang. Sa mga nangyayaring ito, ang kahinahunan ang dapat pairalin. Hindi dapat magpadala sa bugso ng galit. Ang madalian at mahusay na desisyon ng Korte Suprema ang kailangan. Desisyunan na habang nangangampanya pa lamang ang mga kandidato. Kung madi-disqualified si Da King, maaaring gumawa ng paraan ang kanyang kampo at humanap ng kapalit. Mas mahirap na kung kailan saka siya nanalo saka lamang magdedesisyon ang Korte Suprema, tiyak na gulo nga ito. Hindi dapat mangyari ang ganito. Kawawa ang bansa at ang taumbayan mismo.</body>
<link>http://www.philstar.com/Article.aspx?articleId=239138&amp;publicationSubCategoryId=94</link>
</article>
<article>
<title>Bro. Eddie may moral authority</title>
<author>AKSYON NGAYON Ni Al G. Pedroche</author>
<date>
<month>February</month>
<day>16</day>
<year>2004</year>
</date>
<body>IISA lang naman ang krusada ng mga kandidato sa pagka-presidente. Ang pagsugpo sa talamak na korupsyon sa pamahalaan. That is always first on the agenda of &amp;quot;promising&amp;quot; presidential bets. Pero mayroon ba silang moral authority para manguna sa ganyang krusada? Lantad na sa taumbayan ang mga pangit na isyung nakakapit sa bawat presidential bet, matangi kay Bro. Eddie. Kapag nagsalita siya na babakahin niya ang kasamaan, kapanipaniwala. May kredibilidad at autoridad. Napanood ko sa ZOE TV ang talumpati ni Bro. Eddie Villanueva sa kanyang proclamation rally sa Araneta Coliseum kamakailan. Aniyay wala siyang kinatatakutan maliban sa Diyos at kasalanan. At kapag nahalal siyang Pangulo, hindi siya makikipagkompromiso sa katiwalian. Lilinisin niya ang gobyerno sa lahat ng korupsyon. Nakabibilib because Bro. Eddie has moral ascendancy over his political rivals in the presidential race. Inamin niyang hindi magiging madali ang pagbabangon sa lugmok na bansa sapagkat kakailanganin niya ang tulong ng bawat mamamayang Pilipino. At kung tuligsain man niya ang lahat ng kabulukan sa pamahalaan, hindi mo puwedeng sabihin sa kanya na alisin mo muna ang dungis sa sariling mukha. Aniya, kung sadyang may takot ka sa Diyos, wala kang choice kundi suportahan ang kanyang plataporma. At kung hindi ka naniniwala sa Diyos (tulad ng mga komunista), susuportahan mo pa rin siya alang-alang sa pag-ibig sa bayan. At kung di ka naniniwala sa Diyos at sa bayan, alang-alang man lang sa kinabukasan ng iyong mga anak ay susuporta ka sa kanyang plataporma de gobyerno. Very convincing. At tama siya. Maraming mga henyong Pilipino ang naglilingkod sa ibang bansa. Pinapaunlad ang Singapore, Hongkong, Amerika dahil silay disgustado sa talamak na korupsyon sa Pilipinas. Sila aniya ang kukunin niya para katulungin sa pagpapaunlad ng bansa. Mga taong tulad niyay maka-Diyos at may kakayahan. Bayaan na natin ang mga bakbakang pulitikal ng ibang kandidato at pagtuunang pansin natin ang platapormang iniaalok ni Bro. Eddie. Mag-isip-isip tayo mga kababayan kong minamahal para sa kaligtasan ng ating bansa. It may be now or never.</body>
<link>http://www.philstar.com/Article.aspx?articleId=239141&amp;publicationSubCategoryId=94</link>
</article>
<article>
<title>Bawal na asal sa kampanya</title>
<author>SAPOL Ni Jarius Bondoc</author>
<date>
<month>February</month>
<day>16</day>
<year>2004</year>
</date>
<body>PINAAMO nung mahigit 230 supporters ng ibat-ibang kandidato ang mukha nila nang mahuling nagdidikit ng posters sa labas ng Comelec common poster areas. Kesyo hindi raw nila alam na bawal pala ang ginawa nila. Kawawa naman daw sila: sa bayad na P200 kada tao para magdikit, makukulong sila nang hanggang anim na taon at hindi na maaring bumoto at iboto pa. Pero hindi sila dapat paalpasin. Hindi katuwiran ang pagiging ignorante sa batas. Kung papayag tayong ganun, baka ratratin sila ng isang mainitin ang ulo, tapos ipapalusot na hindi niya alam na bawal pala pumatay ng tao. Mas lalong dapat idiin ang mga kandidatong nag-utos sa kanila. Mas lalong walang katuwirang magpalusot ang kandidato na hindi niya alam ang Omnibus Election Code. Hindi dapat siya sumali sa larong hindi niya alam ang rules. Malinaw ang batas. Ang posters ay dapat lang sa common poster areas. Nilahad na ng Comelec regional, provincial, city at district officers kung saan-saan ito: sa barangay halls, sa ilang mataong lugar. Meron din limit sa laki ng posters, para magkasya lahat ng kandidato at partido. Kung di kontento ang kandidato sa espasyo, puwede siyang magtayo ng stand, sariling gastos, sa loob pa rin ng common poster area. Mas bawal mamigay ang kandidato ng campaign materials na may halaga at magagamit sa ibang bagay bukod sa paghikayat bumoto. Halimbawa: kamiseta, jacket, sumbrero, bag, ballpen, payong, at lalo na kung pera. Ang puwede lang ay polyetos o campaign buttons o stickers. Nung unang araw ng kampanya, kitang-kita sa telebisyon ang isang kandidato para senador. Nasa motorcade siya ni FPJ. Mula sa sasakyan niya, namigay siya ng t-shirts at sumbrero. Kung sabagay, ano ang maaasahan mo sa isang nasasakdal sa kasong karumaldumal na plunder, at out on bail lang sa kasalukuyan? Abay ipinahamak pa ang mga kapartido sa lantarang pagsuway sa batas!</body>
<link>http://www.philstar.com/Article.aspx?articleId=239152&amp;publicationSubCategoryId=94</link>
</article>
<article>
<title>Kilalanin si 'Mr. Giba' sa likod ni MR. PALENGKE</title>
<author>BAHALA SI TULFO Ni Ben Tulfo</author>
<date>
<month>February</month>
<day>16</day>
<year>2004</year>
</date>
<body>MAG-IISANG taon na ngayon nung mabulabog ang &amp;quot;industriya ng network marketing. Ang dahilan, nagpalabas ng listahan ang Department of Trade and Industry (DTI) ng mga kumpanyang kanilang pinaghihinalaang pyramiding. Kara-karakang pinangalanan ng DTI ni dating Secretary Mar Roxas ang mga kumpanyang ito. Hindi pa man nakapag-paliwanag ng kanilang mga panig, agad ikinalat sa media. Ang malaking kapalpakan na ginawa ng DTI ay nung magpagamit ito sa Securities and Exchange Commission (SEC). Ipinakalat ang mga listahan sa mga foreign post o mga embahada natin sa ibang bansa. Layunin ng SEC at ng nakipagsabwatang DTI ni Mar Roxas, ang magbigay babala sa mga Overseas Filipino Workers (OFW) natin laban sa mga kumpanyang kanilang sinentensiyahang&amp;nbsp;pyramiding. Uulitin ko lang ang aking naisulat nung mga panahong yon sa kolum kong ito, ESTUPIDO ang aksiyon ng DTI at ng SEC! Nakatuwad ang kanilang mga kukote, sa ginawa nilang trial by publicity marami ang mga nasirang kumpanya. Baliktad ang prinsipyong kanilang ginamit, guilty until proven innocent. Hindi lang nabulabog ang industriya ng network marketing, bumagsak ang kanilang mga sales at ang iba ay hindi na nakabangon, gawa ng KAGAGUHAN ng SEC at DTI ni Mr. Mar Giba Roxas noon. Tandang-tanda ko pa nung mapakinggan ko sa isang pang-umagang radio program ng higanteng network, nagsalita si Mar Roxas, parang siguradong-sigurado siya sa kanilang pinaggagawa. Subalit sa likod ng kanyang pahayag sa nakikita ko ang kanyang pag-aalinlangan. Hindi niya gaano kapado kung anong tunay na nangyayari. Kumbaga, he did his best, out of a screwed up job in the first place. Ang kasalanan nitong si Mar Roxas, nagtiwala ito sa pinaggagawa ng kaniyang mga tauhan. Kapareho niya, hindi alam ang kanilang pinaggagawa. Hindi naintindihan ng mga ito ang industriya ng network marketing. Kumalat na ang balita nung mga panahong yon, naghahanda na raw si Mar Roxas maging vice-president? Mainit sa mata ng DTI at ng SEC ang industriya ng network marketing, maituturing unexplored territory ito para sa kanila. Nahahalintulad ng mga nalilitong pulpol sa SEC at DTI ang network marketing sa mga investment firms. Nung mga panahong yon, dumadami ang mga bilang ng biktima ng investment firms sa kanilang mga pyramiding scheme. Pati yong mga kumpanyang lehitimot legal sa industriya ng network marketing, dinamay nila at hinalo sa mga pseudo investment firms na nasa likod ng pyramiding. Ang masakit para sa mga kumpanyang tinamaan at wala namang kinalaman sa pyramiding tanging ang DTI at ang SEC lamang ang may kapangyarihang mag-aabsuwelto sa mga kumpanyang kanilang sinentensiyahan. Kaya ikaw Mar Roxas, makinig ka! Bakit hindi mo isinama sa iyong pagpapakilala sa publiko, maliban sa iyong pagka-Mr.Palengke ang iyong pagiging Mr. Giba sa mga kumpanyang inyong sinira? May Karugtong</body>
<link>http://www.philstar.com/Article.aspx?articleId=239154&amp;publicationSubCategoryId=94</link>
</article>
<article>
<title>Pagdanganan hindi titiklop sa pressure</title>
<author>BANAT NI BATUIGAS Ni Bening Batuigas</author>
<date>
<month>February</month>
<day>16</day>
<year>2004</year>
</date>
<body>HINDI kukurap si Agrarian Reform Sec. Roberto Obet Pagdanganan sa mga isyu na binabato sa kanya ng mga kalaban niya. Hindi inaalintana ni Pagdanganan ang mga white paper na naglalabasan laban sa kanya dahil si Presidente Arroyo mismo ang nagsasabing nasa tamang landas siya sa vision niyang land reform program na ang mga pangunahing beneficiary ay ang mga maliliit na magsasaka. Sabi ni Pagdanganan, hindi siya titiklop sa pressure ng ilang individuals at itutuloy pa niya ang trabaho ayon sa alituntunin ng DAR nga. Ipinangako niyang susuklian niya ng ibayong trabaho ang tiwalang ibinigay sa kanya ni GMA. With due respect to all concerned, Sec. Pagdanganan is doing good and we would like to confirm that the President has no plan to replace him. Anybody can come out with the white paper, ang mga katagang yan ay namutawi mismo sa bibig ni Press Sec. Ignacio Bunye, he-he-he! Maliwanag itong tinuran ni Bunye na dapat pag-aralan ng mga kritiko ni Obet, di ba mga suki? Noong nakaraang linggo kasi dalawang beses binuwag ng pulisya ang kilos protesta sa harap ng DAR building sa Quezon City kung saan sina Bonifacio Responso at Jun Hermocilla ay inaresto. Natuklasan na sina Responso at Hermocilla ay mga hired goons ng samahang UNORKA o Pambansang Ugnayan ng mga Lokal na nagsasariling Organisasyon na pinamumunuan naman ni Vangie Mendoza. Gusto ng grupo ni Mendoza na patalsikin ni GMA si Obet dahil sa walang pakundangang kasong land conversion hindi lang sa Bulacan kundi maging sa Mindanao. Umabot sa P300,000 na ari-arian ng DAR ang napinsala sa kilos protesta. Iginiit ni Obet na iginagalang niya ang karapatan ng mga magsasaka na magpahayag ng kanilang saloobin, subalit dapat ayon sa umiiral na batas at hindi sa pamamagitan ng dahas. Sa tingin ko hindi mareresolba ang bangayan nina Obet at mga nag-aalburotong magsasaka kapag mainit ang ulo nila, di ba mga suki? Kung sabagay, may katwirang magtampo si Obet sa mga magsasaka dahil sa haba ng bilang ng accomplishments niya sa DAR na maaring hindi lang napagtuunan nila ng pansin. Ilan lang dito ay ang pag-distribute ng 91,631 hectares ng lupain o 91 percent ng SONA commitment ni GMA; ang paglagak ng P217.56 milyon na pondo para sa mga programang sakahan na ang nakinabang ay ang 20,686 farmer beneficiaries; training ng 45,239 magsasaka sa production technology, entrepreneurial skills, at cooperative management; ang pag-implement ng 15 foreign-assisted projects, at pag-facilitate ng pagbuo ng 518 farmers organizations na may kabuuang 45,008 miyembro. Nagawa ni Obet ang lahat ng ito mula Enero hanggang Dis. 15 ng nakaraang taon. O sa ikli ng panahon ay may maraming nagawa pala si Obet. Baka may kulang ka lang sa bakuran mo, Sec. Pagdanganan Sir? Mismo! Di ba mga suki? May duda naman si Obet na itong mga kilos protesta ay may malalim na dahilan, kabilang na dito ang P38 billion na galing sa Marcos ill-gotten wealth. May grupo kaya na gusto lang makisawsaw?</body>
<link>http://www.philstar.com/Article.aspx?articleId=239163&amp;publicationSubCategoryId=94</link>
</article>
<article>
<title>&amp;quot;Guilty si SPO2 Dumlao&amp;quot;</title>
<author>CALVENTO FILES Ni Tony Calvento</author>
<date>
<month>February</month>
<day>16</day>
<year>2004</year>
</date>
<body>NAGLATHALA PO AKO NG ARTIKULO NUNG BIERNES AT GAYA NG DATI, MARAMI ANG NAG-REACT, NAGALIT AT NAG COMMENT. BASE SA KANILANG MGA SINABI, GUILTY SI DUMLAO SA PAGPATAY KAY NOLITO ANIEL, 23, ISANG CONSTRUCTION WORKER NA TAGA BAGONG SILANG, KALOOKAN CITY. UNAHIN PO NATIN ANG MGA NAG EMAIL SA ATIN SA ADDRESS NA NAKIKITA NINYO SA ILALIM NG AKING PANGALAN. NAIS KONG IPA-ALALA, SA INYO PO GALING ANG MGA EMAIL NA ITO. &amp;quot;Base sa nabasa kong artikolo na lumabas nung Friday talagang pinatay nitong pulis na si SPO2 Dumlao si Nolito. Bakit kailangan pang barilin sa ulo kung bagsak na yung tao. Meron bang mangho-holdup na kasama ang nanay at kapatid. Dapat siyang ilethal injection para matuto ang mga abusadong pulis  jenny_14@hotmail.com Tattooing is really a proof that a victim was shot in close range. SPO2 Dumlao used a .F5 Caliber pistol and one shot in the stomach is enough to neutralize the suspect. I do not believe, based on the show I watched last Saturday, his ally by that the boy was staging a hold-up. SPO2 Dumlao should be punished for the crime of murder  ressy_cla @hotmail.com Mula hotline sa trese pa nakikita ko na ang trabaho mo. Maganda naman at bumalik ka sa pagdidirect ng T.V. show. Maganda ang pagkukwento ng mga kaso sa programa ni Mon Tulfo. - carl16@yahoo.com Nabasa ko yung tungkol kay SPO2 Dumlao. Mas kapanipaniwalang pinagtripan niya si Nolito. Pinatay niya na walang kalaban-laban si Nolito. Maraming pulis ang gumagawa niyan. - Ethel_34@yahoo.com Your article last Friday only proves that there are still many abusive police men who use their power against helpless civilians. Bakit hindi sila ilaban sa mga NPA at MILF para Makita ang totoong tapang nila. Benjiek19 @yahoo.com NGAYON NAMAN, PARA SA MGA NAGPADALA NG TEXT MESSAGES. Bitay para kay Dumlao  09174896272 Pinatay nya an bata na walang laban. Dapat mga taong abusado sa kulungan. Dun nya gawin katapangan nya  09175681476 Sa aking nabasa ngayon, 100% sadyang pinatay ni SPO2 Dumlao  09162194631 Si Dumlao ay abusong pulis. Over Kill!  09274915754 Very clear napagtripan makulong sana sya  09164354331 Gud am. Mr. Calvento, nabasa ko ang 2ngkol d2 kay SPO2 Dumlao, dapat sa knya mtanggal sa serbisyo  09202443091 Hoy Dumlao, salot ka ng bansa bagay sayo pdla sa Mindanao  09198177531 Gud am sir Tony, pra kay SPO2 Dumlao, buhay ang pilit mong inutang buhay mo rin dapat ang kabayaran.  09187905444 On my opinion, Guilty talaga c SPO2 Dumlao. Yung mga alibis nya hindi 2mu2gma sa mga info. Na nakalat  09185277461 Base sa nbsa ko ngaun naniniwala akong pinagtripan lang ng pulis na yan si Nolito!  09174771496 Dapat kay Dumlao, ibitin ng patiwarik para mabawasan ang mga abusadong pulis  09207627431 Dapat barilin din sa noo c Dumlao  09204860142 Dapat talagang parusahan si Dumlao, abusadong pulis  09164411621 Napag-tripan ni Dumlao na patayin si Nolito Aniel  09203654762 Dapat di niya binaril ulit, wla syang awa  09103092482 Dapat bitayin si SPO2 Dumlao  09205670524 Dapat kasong murder isampa kay Dumlao, death penalty yan pag napa2nayan, para naman mabawasan mga abusadong pulis  09273066337 Swerte ni SPO2 Dumlao dahil d2 sa cavite pag buhay ang inutang buhay din ang kabayaran, swerte mo dna taga rito  09167770179 Dapat ares2hin na yang mayabang na Dumlao na yan, at tanggalin sa serbisyo maliwanag na pinagtripan ng si Nolito Aniel, dapat dyan mabulok sa bilangguan. Ang pulis suportahn ang mama2yan hindi ang cla pa ang gumagawa ng krimen.  09208660527 Para sa akin pinatay ni SPO2 Dumlao c Nolito dahil may galit cya rito  09274417651 Dapat lng n ikulong at parusahan ang SPO2 Dumlao n yn pra nman mbawasan ang mga tiwaling pulis d2 sa bnsa. Npkabrutal nman nya. - 09162592730 Pinatay dahil pinagtripan maliwanag sa imbestigasyon  09175175084 Btayin ang ganyang police  09165291424 Ako po ay masugid na mambabasa ng dyaryong Star ngayon at ako ay galit sa mga pulis na abusado dapat jan kay SPO2 Dumlao ay balatan ng buhay mga hayup na pulis katulad ni Dumlao  09167314595 dapat patayin ang demonyong SPO2 Dumlao din na yan.  09263339616 Happy triger tlga yang c dumlao lagi nalang nagpapaputok d2 yan  09183325099 Pnatay sya! Dpat bgyan ng leksyon! Ikulong kng knakailangan pra hwag pamarisan!  +85291346780 HINIHIKAYAT KO PO KAYONG MANOOD NG PROGRAMANG &amp;quot;ISUMBONG MO KAY TULFO.&amp;quot; TUWING SABADO, 6 TO 7 SA RPN 9. SA MGA GUSTONG MAG COMMENT MAARI KAYONG MAGTEXT SA 09179904918. MAARI DIN KAYONG TUMAWAG SA &amp;quot;CALVENTO FILES&amp;quot; 7788442.</body>
<link>http://www.philstar.com/Article.aspx?articleId=239164&amp;publicationSubCategoryId=94</link>
</article>
<article>
<title>EDITORIAL - Hustisya sa mga pinatay sa Oriental Mindoro</title>
<author></author>
<date>
<month>February</month>
<day>17</day>
<year>2004</year>
</date>
<body>WALA pang isang taon mula nang i-torture at patayin ang mga human rights activists na si Eddie Gumanoy at Eden Marcellana sa Gloria, Oriental Mindoro, eto na naman ang isa pang karumal-dumal na krimen sa probinsiyang iyon. Dalawang babae ang pinatay nang patraidor. Nakakakilabot na pati babae ngayon ay hindi na iginagalang. Pinagbabaril hanggang sa mapatay si Vice Mayor Jovy Magsino, 34, at aide niyang Leima Fortu, 27, sa Naujan, Oriental Mindoro. Si Magsino ay kandidato sa pagka-mayor sa darating na May 10 elections. Sina Magsino at Fortu ang ika-19 at ika-20 sa mga pinatay na &amp;quot;parang manok&amp;quot; sa Oriental Mindoro. Ang pagpatay kina Magsino at Fortu ay naganap limang oras makaraang magkampanya si President Gloria Macapagal-Arroyo at vice presidentiable Noli de Castro sa Calapan City, Oriental Mindoro. Si De Castro ay taga-Pola, Oriental Mindoro. Dakong alas-diyes ng gabi nang pagbabarilin ng isang lalaking naka-motorsiklo sina Magsino at Fortu habang nakasakay sa isang Revo. Anim na tama ng bala ang natamo ni Magsino, tatlo sa ulo, isa sa batok at tatlo sa likod samantalang si Fortu, isang teacher, ay may dalawang tama sa likod. Walang anumang tumakas ang gunman. Nilamon ng dilim. Walang pulis o military na nakaresponde. Maraming beses na umanong nakatanggap ng pagbabanta sa text si Magsino. Sinabi na hindi na ito aabutin ng February 15. Pinatay siya noong Biyernes, Friday the 13th. Malagim ang naging kamatayan ng dalawang babae at hustisya ang isinisigaw sa pagpatay sa kanila. Ipinag-utos na ni Mrs. Arroyo ang masusing imbestigasyon sa pagpatay. Alamin ang motibo ng pagpatay at kilalanin ang pumatay para mailapat ang hustisya. Pulitika at military ang itinuturong dahilan sa pagkakapatay sa dalawa. Sabi ng grupong Bayan Muna, ang mga sundalong kabilang sa 204th Brigade ang may kagagawan ng pagpatay. Itinanggi naman ito ng military at itinuro ang init ng pulitika sa nasabing lalawigan ang dahilan. Sabi ng military, hindi naman patas na ibintang na lahat sa military ang mga nagaganap na patayan sa Oriental Mindoro. Marami na ang napapatay sa Oriental Mindoro at maaaring madagdagan pa ito kung hindi kikilos ang mga awtoridad. Ang kaso nina Magsino at Fortu ay maaaring matulad sa iba pang karumal-dumal na krimen na hanggang ngayon ay hindi pa nagkakaroon ng hustisya. Ang pag-uutos ni Mrs. Arroyo na magsagawa ng imbestigasyon dito ay hindi sana mabaon sa limot kagaya ng mga pangakong nilumot. Hustisya ang hinihintay ng mga kaanak ng biktima. Dakpin ang killer at ang utak sa pagpatay.</body>
<link>http://www.philstar.com/Article.aspx?articleId=239349&amp;publicationSubCategoryId=94</link>
</article>
<article>
<title>Iwas-pusoy sa isyu</title>
<author>SAPOL ni Jarius Bondoc</author>
<date>
<month>February</month>
<day>17</day>
<year>2004</year>
</date>
<body>MALINAW na ang patakaran ni FPJ: Iwas-pusoy sa mga isyu. Nang una lumabas ang usapin na hindi siya Pilipino nang isilang, nagtago sa press si FPJ. Si Sen. Tito Sotto na &amp;quot;unofficial spokesman&amp;quot; kuno ang nag-iikot sa radyo, at para baluktutin ang isyu na kesyo pagiging makabayan. Minsan lang lumitaw sa press si FPJ para mangakong maglalabas ng pruweba ng pagka-Pilipino sa umanoy marriage contract ng magulang. Pumalpak pa dahil ang kasal ay 13 buwan makalipas siya isilang, at patunay lang sa hinalang ilehitimo siya kaya sumunod sa American citizenship ng ina. Nang umamin siyang nagkaanak sa labas, tatlong beses inusisa ng reporters si FPJ kung totoong may dalawa pa siyang anak sa labas. Tugon lang niya, lalabas din ang katotohanan balang araw, sabay suot ng dark glasses. Pinagsabihan pa ang reporters na huwag gamitin ang masakit na salitang &amp;quot;ilehitimo.&amp;quot; Tapos ang maganda pero nasasaktang misis ang ginawang tagasabi na &amp;quot;huwag kayo magtanong ng mga bagay na pribado at nakalipas na.&amp;quot; Animoy hindi isyu ang pakikiapid sa isang taong humihingi ng boto dahil tapat at sinsero raw siya. Nang manawagan si Senate President Frank Drilon na tanggapin ng kampong FPJ anumang ipasya ng Korte Suprema sa citizenship case, sina kandidatong Ernesto Herrera at Harry Angping ang sumagot. Nais sana ng reporters makuha ang reaction ni FPJ, na nagsabi minsan na nais niya ibalik ang respeto sa gobyerno at batas. Taliwas dito ang sagot ng dalawang sidekick. Pasya raw ng kampo na ituloy ni FPJ ang pagtakbo miski ma-disqualify, dahil ang tao raw ang magpapasya ng batas. Delikado ang paghugas-kamay ni FPJ sa mga isyu. Nanawagan si Drilon sa gitna ng pagbabanta ng FPJ supporters na manggulo kung ma-DQ siya. Ginawa na nila ito noon nung Marso 2001 nang tinatalakay ng Korte ang legalidad ng pagka-presidente ni Gloria Arroyo, nung Mayo 2001 nang lusubin ang Malaca&amp;ntilde;ang, at nitong Enero nang talakayin ng Comelec ang citizenship niya. Kung hindi pigilan ni FPJ ang pagbabanta ng gulo ng mga alipores, kung hindi niya itatwa ang pahayag ni Herrera at Angping na suwayin ang Korte, mapupusoy ang bansa.</body>
<link>http://www.philstar.com/Article.aspx?articleId=239353&amp;publicationSubCategoryId=94</link>
</article>
<article>
<title>Retrato ng aksidente</title>
<author>IKAW AT ANG BATAS ni Atty. Jose Sison</author>
<date>
<month>February</month>
<day>17</day>
<year>2004</year>
</date>
<body>PAUWI ang magkaibigang Vic at Mon galing sa isang party bandang alas-onse ng gabi nang masira ang sinasakyan nilang kotse. Kinailangan ang pagkumpuni rito kaya matiyaga nilang hinintay hanggang natapos ito ng alas-singko ng umaga. Kahit na pagod at puyat ang dalawa ay minaneho pa rin ni Vic ang kotse. Subalit minalas ang dalawa, nabangga nila ang isang pampasaherong bus nang biglang mag-overtake si Vic. Malaki ang sira ng kaliwang bahagi ng kotse samantalang sina Vic at Mon ay lubhang nasugatan. Si Vic ay na-comatose at namatay din makalipas ang limang araw samantalang si Mon ay nabuhay ngunit nabulag ang kaliwang mata. Sanhi nito ay nagsampa ng reklamo ang mga magulang ni Mon at Vic laban sa kompanya ng bus para sa bayad-pinsala. Samantala ay nagsampa naman ng kontra-demanda ang bus laban sa ina ni Vic, ang nakarehistrong may-ari ng sasakyan. Ayon sa kompanya ng bus, si Vic ang may kasalanan. Batay kasi sa nakuhang retrato ng inspektor ng bus isang oras at labinlimang minuto matapos ang aksidente, malinaw na wala sa tamang bahagi ng highway ang kotse nina Vic. Depensa naman ni Mon na ang bus ang kumuha ng kanilang linya kaya nangyari ang banggaan. Gayunpaman, pinaboran ng Korte ang mga retrato kaysa testimonya ni Mon. Kaya, dinismis nito ang dalawang kasong naisampa laban sa kumpanya ng bus. Tama ba ang Korte? TAMA. Ang retrato ay malinaw na nagpakita ng ebidensya sa nangyaring aksidente. Ipinakita nito ang mga posisyon ng bus at ng kotse kung saan napatunayan ang nagkamaling sasakyan. Naging taliwas man ang testimonya ng testigo sa ebidensya ng litrato, binigyan pa rin ng Korte nang mas mabigat na timbang ang mga retrato dahil ipinakita nito ang totoong nangyari (Jose et. Al. vs. Court of Appeals G.R. No. 118441-41 January 18, 2000)</body>
<link>http://www.philstar.com/Article.aspx?articleId=239365&amp;publicationSubCategoryId=94</link>
</article>
<article>
<title>4 na kongresista, nanghipo at nambastos ng mga starlet at models</title>
<author>BALITANG SPECIAL ni Deo Macalma</author>
<date>
<month>February</month>
<day>17</day>
<year>2004</year>
</date>
<body>ALAM nyo bang may lahi palang bastos ang ilang kongresista? Ayon sa aking bubuwit, 84 days na lang at eleksiyon na. Happy birthday muna kay Col. Willy Dulay, Junjun Tolentino, Go Alfalia at Albert Acosta. * * * Alam nyo bang binastos ng ilang kongresista ang ipina-deliver nilang models at starlets sa Discovery Hotel sa Mandaluyong City. Ayon sa aking bubuwit, itong ilang kongresista na akala mo ay kagalang-galang kapag nasa loob ng Kongreso ay lahi pala ng mga bastos at walang modo. Ayon sa aking bubuwit, noong February 11, dakong 9:00 p.m. ay nagpa-deliver ang mga kongresista ng mga magagandang chiching. Ito yung mga chiching na nagmo-model at nag-aartista pero suma-sideline rin sa pagde-deliver ng short time na aliw. Ang limang chiching ay dinala ng kanilang Mama Sang sa mga kongresista na nasa Discovery Hotel sa Mandaluyong City. Ayon sa aking bubuwit, nang dumating ang limang starlets at models sa Discovery Hotel, nahalata na nilang magulo na ang mga kongresista. Ang iba ay lasing na at yung iba naman ay parang may tama. Kung anong tama ang ibig sabihin eh hindi natin matiyak kung tama sa droga. Dinatnan na rin nila ang iba pang chiching na ipinadeliver at pinagpipilian ng mga kongresista. * * * Ayon sa aking bubuwit, nang maka-upo na ang mga chiching, lumalabas na ang pagka-manyakis ng mga kongresista. Andiyan na yung hinihipuan yung mga babae. May nagpipisil ng mga boobs, tinatanong kunwari kung tunay o peke ang kanilang mga bumpers at saka sila nagtatawanan. Mga hinayupak kayong kongresista kayo! Hindi porke nagbebenta ng aliw o pokpok itong mga chiching na ito, igalang nyo naman sila. Kung magkasundo kayo e di mag-carnal knowledge kayo hanggat gusto ninyo, pero huwag nyo naman silang babuyin. Palibhasa lasing at high na itong mga kongresista, ginawang laruan yung mga kababaihan. Mga bastos! Ayon sa aking bubuwit, dahil sa ginawang pambabastos ng mga kongresista nag-walkout ang limang chiching. Hindi nila sukat akalain na ang mga kongresistang napapanood nilang kagalang-galang ay mga bastos at manyakis pala. Sila ay mga bata pang kongresista. Ang dalawa ay kongresistang re-electionists mula sa Mindanao at ang dalawa ay kongresista naman sa Metro Manila. Yung isa ay re-eleksiyunista at yung isa naman ay kandidato sa pagka-City Mayor. Mga bastos!</body>
<link>http://www.philstar.com/Article.aspx?articleId=239367&amp;publicationSubCategoryId=94</link>
</article>
<article>
<title>Magsigising na tayo!</title>
<author>HALA BIRA ni Danny Macabuhay</author>
<date>
<month>February</month>
<day>17</day>
<year>2004</year>
</date>
<body>PINAGPILITANG kunin ng mga beteranong pulitiko si Fernando Poe, Jr. para patakbuhin sa pagka-pangulo dahil siya ay pinakasikat na artista. Di nga ba ang tawag sa kanya ay Da King ng Philippine movies? Kung kayat kahit na high school drop-out lamang at walang karanasan sa pagpapatakbo ng gobyerno ay pilit na isinalya ng grupo nina Ed Angara, Juan Ponce Enrile at Ernie Maceda. Maraming problema ang bansa. Marami ang nagugutom at walang hanapbuhay. Pababa ng pababa ang halaga ng piso. Laganap ang kriminalidad. Bagsak ang ekonomiya. Talamak ang graft and corruption. Ilan lamang ang mga ito sa mga suliranin ng ating bayan na kung hindi mabibigyan ng mabilis na solusyon ay pupulutin ang mga Pilipino sa kangkungan. Marami ang nagtatanong kung bakit si FPJ ang isinabak sa pagka-pangulo nina Angara kahit na alam naman nila na wala itong binatbat. Ang tingin ba nina Angara ay tanga ang mga Pinoy na basta na lamang kakagatin ang itinutulak nilang si FPJ upang sila ang mamayaning makapangyarihan kapag nagoyo nila ang taumbayan sa Mayo 10? Nabenta na ang pakulong ito noong panahon ni Erap. Sino ba ang talagang nagpapaandar noon ng pamahalaan? Di ba sina Angara, Maceda, Enrile, Tatad at ang mga tinatawag nilang midnight Cabinet? Sa umpisa, nabulag nila ang taumbayan sapagkat naipanalo nila si Erap pero hindi nagtagal nagising ang mga Pinoy sa katotohanan. Eto, gusto na naman nina Angara na ulitin ang masaklap na kasaysayan. At susmaryosep! Tingnan nga ninyo ang listahan ng mga kumakandidato sa pagka-senador. Mga bugok na kahit na magtinda ng mani ay hindi uubrang pumasa. Ang kapal naman ng apog ng ilan sa mga ito. Alam ba ng mga ito kung ano ang tungkulin ng isang tunay na senador? Mayroon pa ngang kumakandidato na gustong gawin ang Senado bilang lugar ng isang familiy gathering. Kapag nanalo pa ang mga ito, dapat na nga sigurong buwagin na ang Senado. Mga kababayan, magsigising na tayo!</body>
<link>http://www.philstar.com/Article.aspx?articleId=239376&amp;publicationSubCategoryId=94</link>
</article>
<article>
<title>Gising ang scanning group sa NIAA</title>
<author>ORA MISMO ni Butch M. Quejada</author>
<date>
<month>February</month>
<day>17</day>
<year>2004</year>
</date>
<body>BINABATI ng mga kuwago ng ORA MISMO si Linda C. Limpe ang writer ng The 9 Lives of Luis Chavit Singson. Kabilang sa top 10 bestsellers ng National Bookstore noong Enero ang libro ni Chavit na tumatalakay sa buhay niya at pagbalik ng katahimikan sa Ilocos Sur. Keep up the good work, Linda! * * * Twenty million pesos ang halaga ng mga prohibited drugs ang kinumpiska ng grupo ni Ray Isais, Bureau of Customs Scanning team leader, Venchito Arciaga, M. Castillo at V. Guzman. Daan-daang libo ng valium at mogadon ang natiktikan ng grupo ni Ray nang magduda ang mga ito na may palamang bomba ang shipments ni Nazir Ahmed Javed. Dumating noong Disyembre 18, 2003 ang epektos ni Javed galing Pakistan sakay ng Thai International Airlines flight-TG-620. Binigyan nina Isais ng tamang panahon si Javed para kunin ang kanyang mga epektos at hulihin ito pero walang lumutang na Nazir sa Pair Cargo warehouse. Ibinulong ni Isais kay Col. Joey Yuchongco, bossing nito ang shipments ni Nazir matapos nilang idaan sa x-ray machines ang mga kargamento. Bokya si Nazir porke nabuko ang kanyang kargamento. Misdeclaration ang shipments porke dineklara itong personal effects na dumating sa pair cargo ang epektos. Kaya inatasan ni Yuchongco si Isais na ipaalam kay NAIA Customs Collector Celso Templo ang kanilang nakapa. Inabandona kasi ni Nazir ang kanyang kargamento dahil nakatunog siguro ito na kasama siya sa karsel oras na lumutang siya sa bodega para i-claim ang mga ito. Ang mogadon ay gamit ng mga dupang noong 1969 kaya matandang droga na ito para sa mga adik-adik. Buti na lang at hindi patulug-tulog ang grupo ni Ray sa bodega, anang kuwagong maninisid ng tahong. Simple lang ang grupo pero kayod marino kung magtrabaho, natutuwang sabi ng kuwagong SPO-10 sa Crame. Malalim si Isais matandang tinare na ito sa airport, sabi ng kuwagong haliparot. Ano ang nangyari sa Customs Police sa nasabing bodega? tanong ng kuwagong urot. Kasama rin sila sa humuli. Hindi din pala natutulog si Lt. Reggie Tuazon. Siyempre! Ano ang mangyayari sa mga humuli baka buhay nila ang kapalit? Trabaho lang ang sa kanila pero mas maganda kung ipo-promote sila ni Commissioner Tony Bernardo.&amp;quot; Dyan kamote, sana mag-dilang anghel ka!</body>
<link>http://www.philstar.com/Article.aspx?articleId=239379&amp;publicationSubCategoryId=94</link>
</article>
<article>
<title>EDITORYAL - Hustisya sa ni-rape na Pinay DH</title>
<author></author>
<date>
<month>February</month>
<day>18</day>
<year>2004</year>
</date>
<body>HINDI bat gustong makapaglingkod ng mga kandidato sa taumbayan? Ito ang kanilang madalas sabihin. Lalo na ang mga presidentiables at vice presidentiables. Bukambibig nilang matulungan ang mga inaapi o inaabuso. Matagal nang ganito ang sinabi ni President Gloria Macapagal-Arroyo. Noong kauupo pa lamang niya sa puwesto noong 2001 ay narinig na sa kanya na ang kalagayan ng mga maliliit, mahihirap at inaapi ang bibigyang pansin. Kamakailan, sinabi naman ni presidentiable Fernando Poe Jr. na ang mga maliliit o mahihirap ang naging dahilan kaya siya tumakbo bilang presidente. Nagpunta na raw siya sa kabundukan, sa mga liblib na lugar, at kung saan-saang pang sulok ng bansa at hindi niya matiis ang panawagan kaya siya tumakbo. Maging sina presidentiables Raul Roco at Ping Lacson ay ang mga naaapi rin at naghihirap ang pinupuntirya. Ganyan din naman ang lagi na ring sinasabi ng mga vice presidentiables na sina Noli de Castro at Loren Legarda. Ang kanilang mga mata at puso ay nakatutok din sa kalagayan ng mga naghihikahos, inaapi at inaabuso. Tamang-tama kung ganoon na nangangailangan ng tulong ang isang Pinay maid na ilang ulit ginahasa sa Taiwan. Ipakita ng mga presidentiables at vice presidentiables ang paulit-ulit nilang sinasabi at ibinabando sa bawat sulok ng Pilipinas. Ang Pinay maid na tinawag sa pangalang &amp;quot;Rose&amp;quot; ay ilang ulit umanong ginahasa ng kanyang employer na si Elmer Fung at saka binayaran ng 800,000 New Taiwan dollars katumbas na US$24,150. Si &amp;quot;Rose&amp;quot;, 24, ay ginahasa umano ni Fung noong January 23. Nabulgar ang panggagahasa kay &amp;quot;Rose&amp;quot; dahil sa pagmamalasakit na isinagawa ng isang organisasyon na nagpoprotekta sa mga foreign workers sa Taiwan. Naging kontrobersiya ang kaso sapagkat si Fung ay naging kandidatong vice president noong 2000 elections. Pinabulaanan naman ni Fung ang akusasyon. Sinabi nito na ibig lamang gumanti ng kanyang maid sapagkat lagi itong pinagagalitan dahil sa maling trabaho. Ang ibinigay daw na pera kay &amp;quot;Rose&amp;quot; ay suweldo nito sa loob ng isang taon. Naghihintay ng tulong si &amp;quot;Rose&amp;quot;. Ngayon niya kailangan ang tulong ng mga kandidatong ang bukambibig ay makapaglingkod sa naaapi at naghihikahos. Bukod kay &amp;quot;Rose&amp;quot; marami pa ring kababaihan ang umuuwing &amp;quot;wasak ang dangal&amp;quot; dahil sa pagmamaltrato at pang-aabuso. Ngayon makikita kung taos sa puso sa mga kandidato ang kanilang laging bukambibig na pagtulong sa taumbayan.</body>
<link>http://www.philstar.com/Article.aspx?articleId=239480&amp;publicationSubCategoryId=94</link>
</article>
<article>
<title>Masa na naman ang inudyukan para magkagulo</title>
<author>BANAT NI BATUIGAS Ni Bening Batuigas</author>
<date>
<month>February</month>
<day>18</day>
<year>2004</year>
</date>
<body>NANGINGINIG sa nerbiyos ang masa dahil dito sa pananakot ng kampo ni presidentiable Fernando Poe Jr. na magmamartsa sila kapag nagdesisyon ang Supreme Court na hindi Pinoy ang manok nila. May katwiran na matakot ang masa dahil tiyak sila na naman ang magsisilbing pawn kapag nag-resort sa gulo ang kampo ni FPJ kapag taliwas sa inaasahan nila ang magiging desisyon ng High Court. Tandang-tanda pa ng masa na sila ang ginawang pansalag ng mga may gustong agawin ang gobyerno noong Mayo 1 at iba pang kilos protesta nila. Di ba ang halos lahat ng nasaktan ay ang masa? Nagantimpalaan ba sila? Eh, wala namang pagbabago ang buhay nila noong panahon ni Erap at lalo na kapag nanalo si FPJ, anang masa na nakausap natin. Kung may kumita man, yan ay ang mga lider ng masa na binukulan sila, he-he-he! Mukhang maagang nagising ang mga masa natin. Dapat lang no, di ba mga suki? Ang pagbabanta ng kampo ni FPJ ay naganap nitong mga huling araw matapos umugong na magpapalabas ng 8-5 desisyon ang Mataas na Korte na nagsasaad na hindi siya Pinoy. Maliwanag kasi sa mga dokumento na isinumite mismo ni FPJ sa Commission on Elections (Comelec) na ipinanganak siya ng Agosto 20, 1939, halos isang taon bago magpakasal ang mga magulang niya. Ayon sa batas (Serra vs. Republic, L-4223 12 May 1952) illegimate child si FPJ at dapat ang nationality ng ina niya na si Bessie Kelly ang gagamitin niya. Maliwanag na hindi dapat tumakbo bilang presidente si FPJ dahil hindi nga siya Pinoy, di ba mga suki? Kaya abot langit ang ngitngit ng kampo ni FPJ at nagawa nga nilang magbanta na naman ng kaguluhan. Eh, ang tiyak niyan, hindi naman ang mga artista ang mangunguna sa martsa dahil takot silang masaktan kahit may pera sila. Ang inuudyukan nila ay ang masa na hindi iniisip ang future nila basta lang matugunan ang panawagan ng mayayaman at kumita ng konting salapi para isuporta sa kanilang pamilya. Pero hindi pa ba kayo nadala na hindi rin kayo halos nabayaran noong May 1 riot sa Palasyo, ha mga suki nating masa? Ayon sa mga kausap kong masa, ang mga lider ng kaguluhan noong Mayo 1 na sina Sen. Gringo Honasan at Juan Ponce Enrile ay sa kampo na naman ni FPJ. Di ba itong mag-amo na sina Gringo at Enrile ay palaging sangkot sa kaguluhan lalo na sa pang-aagaw ng poder na gobyerno? Yan ang tanong ng kausap kong masa. Kung sabagay, key players itong sina Gringo at Enrile sa EDSA 1, God Save the Queen at sa May 1 riot nga. Mukhang kapag hindi nila makuha sa demokrasya ang pamunuan ng bansa eh sa santong paspasan eh kakanain nila, dagdag pa nila. Siguro, magugulantang na lang ang kampo ni FPJ kapag kokonti na lang ang susulpot sa panawagan nilang kaguluhan. Sawa na ang masa sa gulo at gusto naman nila ang mapayapang pamumuhay na sa tingin nila ay hindi maibigay sa kanila ng lide-rato ni FPJ nga, he-he-he! Sa puting tabing maaring palaging panalo itong si FPJ pero sa batas natin mukhang may semplang siya!</body>
<link>http://www.philstar.com/Article.aspx?articleId=239483&amp;publicationSubCategoryId=94</link>
</article>
<article>
<title>Proklamasyon para sa mga pampublikong lupain</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>February</month>
<day>18</day>
<year>2004</year>
</date>
<body>ISA sa mga isinusulong ng Housing and Urban Development Coordinating Council (HUDCC) ay ang tinatawag na Proklamasyon upang ang ilang mga public lands na hindi na ginagamit ng ibat ibang ahensiya at sangay ng gobyerno at tinitirhan ng maraming pamilya ay maaaring i-award sa mga nakatira rito. Ang programang ito ay nabubuo sa pakikipag-tulungan sa mga pangunahing sangay ng pamahalaan gaya ng Department of Health (DOH), Department of Environment and Natural Resources (DENR), Department of Public Works and Highways (DPWH) at ang ahensiya na nagmamay-ari ng lupa. Upang ang isang public land ay maproklama, kailangan ng paborableng pag-endorse ng mga nabanggit na ahensiya  ang DOH upang masiguro na ang kondisyon sa lugar na ito ay walang panganib sa kalusugan, ang DENR upang masiguro na angkop ang lugar na tirhan at walang masamang epekto sa kalikasan at kapaligiran kung idedeklara itong housing site, ang DPWH upang matiyak na ang kondisyon ng lupa ay ligtas na tirhan at ang ahensiyang may-ari ng lupa na wala itong tutol sa pag-proklama ng lupa upang gamiting socialized housing site. Ayon sa Urban Development and Development Housing Act, ang ibat ibang lokal na pamahalaan ay inatasang magsagawa ng imbentaryo ng mga lupain. Mula sa imbentaryong ito ng mga lokal na pamahalaan, ang HUDCC katulong ng National Housing Authority, Housing and Land Use Regulatory Board, National Mapping Resource Information Authority at Land Management Bureau ay tutukoy ng mga lupain na maaaring gawing socialized housing or resettlement areas upang lalong dumami pa ang maging benepisyaryo ng programang ito.</body>
<link>http://www.philstar.com/Article.aspx?articleId=239494&amp;publicationSubCategoryId=94</link>
</article>
<article>
<title>Kilalanin si 'Mr. Giba' sa likod ni MR.PALENGKE (2)</title>
<author>BAHALA SI TULFO Ni Ben Tulfo</author>
<date>
<month>February</month>
<day>18</day>
<year>2004</year>
</date>
<body>ANG masakit para sa mga kompanyang tinamaan at wala namang kinalaman sa pyramiding, tanging DTI at ang SEC ang may kapangyarihang &amp;quot;mag-absuwelto&amp;quot; sa mga kompanyang sinentensiyahan. Tahasan kong sasabihin, naging &amp;quot;iresponsable&amp;quot; at &amp;quot;burara&amp;quot; ang ilan sa mga opisyales ng DTI na sumuri sa mga network marketing companies. Ang kanilang paniwala, halos lahat na yata, ay pyramiding. Hindi naging madali sa aming investigative team sa TV, ang &amp;quot;BITAG&amp;quot;, nang lusubin namin ang tanggapan ng DTI nung buwan ng Abril 2003 upang kunan ng kanilang panig sa mga isyung sumusunod; (1) tangkang pangingikil ng isang regional director ng DTI. Humingi ito ng kalahating milyong piso sa isang networking company. Kapalit ay matanggal sa listahan ang kanilang pangalan. Hindi pumayag ang mga opisyales ng naturang kompanya. (2) basehan at pamantayan na ginamit ng DTI laban sa mga kumpanyang kanilang &amp;quot;sinentensiyahang&amp;quot; pyramiding. Hindi humarap sa amin si Secretary Mar Roxas maging ang kanyang Assistant Secretary na si Adrian Cristobal. At sa halip pinasa kami sa kanilang legal department. Kapareho nila &amp;quot;hilung-hilo&amp;quot; sa pagpapaliwanag. Nung tinanong ng aming grupo kung anong kanilang masasabi sa sistemang ginagamit ng AMWAY? Mabilis pa sa alas kuwatro ang kanilang pag-absuwelto. Subalit kapag sinuri ng maigi, wala namang pagkakaiba ang sistema ng pagbebenta ng AMWAY sa mga lehitimot legal na mga networking company na sinentensiyahan ng DTI na pyramiding. Hindi naging madali sa &amp;quot;BITAG&amp;quot; maipalabas ang aming special episode na may pamagat, &amp;quot;ISKAM&amp;quot;. Sa network na kung saan napapanood ang &amp;quot;BITAG&amp;quot; noon, halos dumaan sa butas ng karayom ang aming special episode. Hanggang sa network, siniguro ng mga galamay ni &amp;quot;Mr Giba&amp;quot; na huwag silang lumabas na kahiya-hiya. Nagkamali sila. Pumasa ang aming special episode sa pamantayan ng legal department ng network. Kaya ikaw Mr. Mar &amp;quot;Palengke&amp;quot; Roxas, a.k.a. &amp;quot;Mr. Giba&amp;quot;, kaya mo bang ipikit ang iyong mga mata sa gabi bago ka matulog? Kaya ba ng iyong konsiyensiya na maraming mga networking company na walang kinalaman sa pyramiding, nasira dahil lamang sa kataranduhan at kagaguhan ng ilan sa yung mga tauhan sa DTI? Karangalan mong isama ito sa iyong pagpapakilala kung anong iyong mga nagawa, ngayong tatakbo ka bilang senador. Sagot!</body>
<link>http://www.philstar.com/Article.aspx?articleId=239498&amp;publicationSubCategoryId=94</link>
</article>
<article>
<title>Gabay sa kalusugan (Una sa 2 bahagi)</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>February</month>
<day>18</day>
<year>2004</year>
</date>
<body>SA tatlong dekada ng pagseserbisyong publiko ng inyong Mahal, para sa akin ay malaking tagumpay at biyaya ang natatamo sa pagtulong sa mga mahihirap, maysakit at kapus-palad. Sa tulong ng BANTAY KAPWA ng Pilipino Star NGAYON ay maraming may karamdaman na natulungan sa pamamagitan ng non-invasive medical device na Jade Nano-Cera Mattress. Marami na ang nagpatotoo na malaking gabay para manumbalik ang kanilang kalusugan ang tinaguriang miracle mat gaya ng nangyari kay Lorna Amiscaya, 25, dalaga, taga-Makati City. Hilig ni Lorna na mag-ice skating sa mall. Alam niya na marami ang humahanga at napasasaya niya kapag nag-iiskating siya na parang prima ballerina na nagba-ballet gaya ng bida sa Ice Castle.&amp;quot; Subalit nadisgrasya si Lorna habang nag-iiskating at bumagsak. Dahil doon hirap siyang makatayo at makalakad. Ipinayo ng doktor na operahan si Lorna dahil nadikit ang buto niya sa balakang na nagpapahirap sa kanya. Isang tiyahin sa subscriber ng PSN ang nagpayo na huwag siyang pa-opera at dinala nila si Lorna sa klinika ng leading neuro-surgeon na si Dr. Romeo Orteza na nagpayo na sumailalim si Lorna sa pitong session subalit pang-apat na session pa lang ay gumaling na si Lorna na walang pagsidlan ng tuwa at pasasalamat sa naturang mattress. Nasa stage 2 na ang breast cancer ni Luzviminda Palisok ng Sta. Cruz, Laguna. Pinayuhan siyang magpa-chemoteraphy ng kanyang doctor. Mismong si Luzviminda ang nakabasa sa PSN ng tungkol sa naiibang medical device kaya agad siyang nagtungo sa klinika. Makaraan ang tatlong beses na paghiga sa mattress ay nagpasuri uli siya sa kanyang doktor na nagulat kung bakit lumiit ang mga bukol niya sa kanang suso. Malaking ginhawa ang nadama niya habang patuloy ang kanyang pagpapagamot kay Dr. Orteza. Si Cesar Bustamante, 74, taga-Malabon ay na-stroke at hindi makapagsalita at dalawang taon na nagpa-therapy pero hindi gumaling. Tatlong higa lang sa Jade Nano-Cera Mattress ay nakapagsasalita na ng matuwid at bumuti na ang kondisyon. Sa mga gutong magpagamot sa klinika nina Dr. Orteza, makipag-appointment kayo at tumawag sa 743-8767 at 09179191660.</body>
<link>http://www.philstar.com/Article.aspx?articleId=239505&amp;publicationSubCategoryId=94</link>
</article>
<article>
<title>Bulag na nakakita</title>
<author>ALAY-DANGAL Ni Fr. Jose C. Blanco, S.J.</author>
<date>
<month>February</month>
<day>18</day>
<year>2004</year>
</date>
<body>MAY ilang kuwento sa Ebanghelyo tungkol sa mga bulag na binigyang-paningin ni Jesus. Subalit ang kuwento sa Ebanghelyo ngayon mula kay Mark ay tungkol sa pagpapanumbalik ni Jesus sa paningin ng isang tao nang baha-bahagi (Mk. 8:22-26). Dumating sila sa Betsaida. Dinala kay Jesus ng ilang tao ang isang bulag at hiniling na hipuin ito. Inakay niya ito sa labas ng bayan, niluran sa mga mata at saka ipinatong ang kanyang mga kamay. &amp;quot;May nakikita ka na bang anuman?&amp;quot; tanong niya. Tumingin ang lalaki at ang sabi, &amp;quot;Nakakakita po ako ng mga taong lumalakad, ngunit silay parang punongkahoy.&amp;quot; Muling hinipo ni Jesus ang mga mata ng bulag; itoy tuminging mabuti. Nanumbalik ang kanyang paningin at malinaw na niyang nakikita ang lahat. Sinabi sa kanya ni Jesus, &amp;quot;Umuwi ka na. Huwag ka nang dumaan sa bayan.&amp;quot; Ginamit ni Jesus ang kanyang lura at bahagyang nakakita ang bulag na lalaki. Nakita ng lalaki ang mga tao na animoy mga punongkahoy. Sa ikalawang pagkakataon, inilagay ni Jesus ang kanyang mga kamay sa mga mata ng lalaki. At nooy maliwanag na ito nakakita. Pinagsabihan ni Jesus ang lalaki na huwag bumalik sa kanyang bayan. Ayaw ni Jesus na malaman ng ibang tao ang tungkol sa himala. Napaka-mapagpakumbaba ni Jesus. Hindi niya ipinangangalandakan ang kanyang kapangyarihang magpagaling. Gumagawa siya ng kabutihan at iyon ay sapat na.</body>
<link>http://www.philstar.com/Article.aspx?articleId=239509&amp;publicationSubCategoryId=94</link>
</article>
<article>
<title>&amp;quot;Maagang nagpapahalata yata?&amp;quot;</title>
<author>CALVENTO FILES Ni Tony Calvento</author>
<date>
<month>February</month>
<day>18</day>
<year>2004</year>
</date>
<body>HINDI PA UMIINIT ANG UPUAN NITONG DALAWANG BAGONG TALAGANG COMMISSIONERS NG COMMISSION ON ELECTION (COMELEC) AT NARITO NA, IPINAKIKITA ANG KANILANG TUNAY NA KULAY. Sina Commissioners Virgilio Garcillano at Manuel Barcelona, Jr., ay agad nagbigay ng kanilang mga komento sa Korte Suprema tungkol sa disqualification issue ni Fernando Poe, Jr. Matatandaan natin na itong dalawang commissioners na ito ay pumalit sa mga nagretirong commissioners na sina Luzviminda Tancangco and Ralph Lantion at ang usap-usapan ay dahil daw sa kanilang pagiging malapit kay First Gentleman Mike Arroyo, asawa ni Presidente Gloria Macapagal-Arroyo kaya sila nailagay sa maselang na pwestong yan. Importante ngayon yang pwestong yan dahil sa napipintong eleksyon sa darating na May 10, 2004 elections. Sa kanilang sinumiteng comments sa Korte Suprema, sinabi nung dalawa na hindi Filipino citizen si Fernando Poe, Jr., dahil ng ipanganak ito ay hindi pa kasal ang mga magulang ni Da King na si Allan Fernando Poe at Bessie Kelly, kaya nga &amp;quot;illegitimate child&amp;quot; daw si Da King. Ayon sa batas, diumano, ang citizenship ng ina ni Fernando Poe, Jr., na isang American ang dapat masunod. Ito raw ang dahilan kung bakit hindi kwalipikado si Da King para tumakbo bilang presidente ng ating bayan. Nakasaad sa ating Constitution na mga natural born Filipinos ang maaring tumakbo para sa pinakamataas na halal na posisyon sa ating bayan. Sa ginawa nitong dalawang bagong commissioners na sina Garcillano at Barcelona, sino ngayon ang hihinto sa paniniwala ng publiko na kaya sila inilagay sa posisyong yan ay upang trabahuhin ang pagkaka-disqualify kay Fernando Poe, Jr., na ang tingin ng kampo ni PGMA ang siyang tanging maaring tumalo sa kanya sa darating na eleksyon. &amp;quot;To disqualify Fernando Poe, Jr., at this point in time, from the forthcoming elections will have more serious effects than the refusal of the administration candidates to open the Jose Velarde second envelope during the impeachment trial of deposed president, Joseph Estrada,&amp;quot; Ang masang Pilipino ay kilalang makadehado. Hindi kaya madalas kong sabihin na ito ang naging tema at formula ng mga pelikula ni Da King kung saan, api, api, api, muna tapos lalaban kasama ang taong bayan sa likod niya upang matalo ang lahat ng mga masasama. For arguments sake, sabihin na nating walang kinalaman si First Gentleman Mike Arroyo at PGMA sa mga ikinikilos nitong dalawang bagong commissioners, for delicadeza, dapat bang magbigay agad sila ng ganung klaseng comments sa ating Korte Suprema? Hindi pa ba sapat ang &amp;quot;integrity at indepedence&amp;quot; ng ating pinakamataas na Hukuman upang makapagdesisyon sila ng isang maayos, makatarungan at higit sa lahat pabor para sa mga mamamayang Pilipino? Nabanggit ko na mas mapanganib ang i-disqualify si Fernando Poe, Jr., ngayong darating na eleksyon, kung ikukumpara sa hindi pagbukas ng pangalawang envelope nung Jose Velarde account nung impeachment trial dahil sa &amp;quot;FPJ fever&amp;quot; na tumatama sa ating mga mamamayan. Ang tingin sa kanya nang taong bayan ay ang tagapagligtas sa ating pagkalugmok sa kahirapan. Nung EDSA Tres, nandun ang masa. Naka-abot nga hanggang Mendiola subalit meron isang sangkap na kulang. Ang isang lider. Kapag pinangunahan ng iba ang desisyon ng Korte Suprema, malaking gulo yan. Nagbitiw si Fernando Poe, Jr., na susunod siya sa anumang desisyon ng Korte Suprema at kilalang may isang salita si Da King. &amp;quot;Public Perception&amp;quot; play as a very important role here. Sa tingin ng madla, tinanim ang dalawang bagong commissioners para proteksyonan ang interes ni PGMA upang manalo sa 2004 Presidential Elections. Masama ang timing at masyadong maaga upang ipakita nila ang kanilang opinion at comments tungkol sa isyung ito. Kung sakali nga na magkaroon ng gulo, sino ang makikinabang. &amp;quot;The worst scenario is that a military takeover will happen, there will be no elections and a Military Junta will be set in place.&amp;quot; Ito ba ang gusto nating mangyari. Subalit, kung hahayaan lang natin ang ating Korte Suprema na sila ang magdesisyon sa isyu ng disqualification, maaring maiwasan ang ganitong kaganapan. Pakiusap ko lang sa mga nagmamarunong, huwag na muna kayong mangulo pa. Hayaan natin ang ating Korte Suprema at antayin ang kanilang desisyon. Ano sa palagay ninyo. Maganda ba ang ginawa ng dalawang commissioners na bagong talaga sa COMELEC sa kanilang mga sinumiteng comments? PARA SA ANUMANG COMMENTS O REACTIONS, MAARI KAYONG MAG-TEXT SA 09179904918. MAARI DIN KAYONG TUMAWAG SA &amp;quot;CALVENTO FILES&amp;quot; 7788442.</body>
<link>http://www.philstar.com/Article.aspx?articleId=239511&amp;publicationSubCategoryId=94</link>
</article>
<article>
<title>EDITORYAL - Eh! kasi eleksiyon</title>
<author></author>
<date>
<month>February</month>
<day>19</day>
<year>2004</year>
</date>
<body>SANA laging eleksiyon sa Pilipinas. Kapag malapit na ang eleksiyon maraming nakikitang pagbabago. Lalo pat kung ang kasalukuyang presidente ay kasali sa karera. Ibat iba ang mapapansin ng pagbabago. Talagang kakaiba na hindi nakita noong una. Kahit pa bahagi ng kampanya maganda na rin sa matang makita. Pero ang tanong, bakit ngayon lang na maaari rin namang nagawa noon pa. Hindi na sana naghintay pa kung kailan malapit na ang election. Mapapansin ngayon na ang mga kalye sa Metro Manila ay malinis. Dahil iyan sa mga lalaki at babaing nakasuot ng asul na t-shirt na may nakasulat sa likod: &amp;quot;KALSADA MO ALAGAAN MO, Programang Pangtrabaho ni Pangulong Gloria.&amp;quot; Nakakalat ang mga &amp;quot;TAONG ASUL&amp;quot; sa mga kalye sa buong Metro Manila. Abalang-abala sa paglilinis. Ang bawat sulok ay sinasaliksik at winawalis. Sana noon pa naglabasan ang mga taong ito para nawalis ang basurang nagpapabara sa mga drainage at nagdudulot ng pagbaha. Sana laging eleksiyon. Marami na ang nalalambat na kidnapper. Bawat malalambat ay ipiniprisinta ni anti-kidnappng czar at National Anti-Kidnapping Task Force (NAKTF) chief Angelo Reyes kay Mrs. Arroyo. Kamakalawa, nadakip ang Number 8 sa pinaka-wanted na kidnapper sa bansa. Si Mrs. Arroyo pa ang naglagay ng pulang ekis sa larawan ng nahuling si Teddy Padre. Mula nang i-appoint si Reyes sa NAKTF may limang most wanted na kidnapper na ang nalalambat. Bat ngayon lang? Sana nga laging eleksiyon Ang problema sa illegal drugs ay matagal na. Nagdagsaan ang shabu na galing sa China. May mga kakutsaba pa sa Bureau of Customs para maipuslit ang shabu. Pero hindi masawata ng gobyerno. Noong nakaraang taon, biglang naging maigting ang kampanya sa illegal drugs na nagpatuloy pa hanggang ngayon. Kabi-kabila ang pagsalakay sa mga shabu labs ng mga police at PDEA. May mga inarestong Intsik. Kamakalawa, inilunsad ni Mrs. Arroyo ang Makondroga (Manibela Laban sa Droga) sa Amoranto Stadium sa Quezon City. Ang Makondroga ang magigIng mata at taynga laban sa illegal drugs sa public transport sector. Bakit ngayon lang? Sa tindi ng problema sa droga, nararapat na noon pa nagkaroon ng maigting na kampanya at pagsalakay. Malapit na nga kasi ang eleksiyon... Maraming mahihirap ang may-sakit na halos ay hindi na nakatikim ng gamot bago namatay. Marami ang hindi makapagpagamot dahil sa kamahalan ng ospital at ang iba ay hinihingan pa ng deposito. Ngayon ay may mga binibigay na gamot na may mga card para makapagpagamot. Bakit ngayon lang? Malapit na kasi ang eleksiyon...</body>
<link>http://www.philstar.com/Article.aspx?articleId=239594&amp;publicationSubCategoryId=94</link>
</article>
<article>
<title>Bro. Eddie,bayaan na lang si Eddie Gil</title>
<author>AKSYON NGAYON Ni Al G. Pedroche</author>
<date>
<month>February</month>
<day>19</day>
<year>2004</year>
</date>
<body>UMAAPELA si Bro. Eddie Villanueva sa COMELEC para ma-diskuwalipika ang kapangalan niyang presidential candidate na si Eddie Gil. &amp;quot;Nuisance&amp;quot; daw at magdudulot ng kalituhan sa mga botante. Kapatid, you are a serious presidentiable with a large following and I have been lauding you to high heavens dahil iba ka sa nakararaming kandidato na bangayan dito, bangayan doon. Gusto kong manatili ang ganyang image mo sa mata ng sambayanang Pilipino. Hindi ko sinasabing lesser candidate si Mr. Gil. Pero hindi kayo magka-kategorya. I believe that youre God-anointed at ang iyong plataporma kapag nahalal kang Pangulo ay ang tamang programa para masagip ang bansa sa kapahamakan. Di ba naniniwala tayong mga Kristiyano sa verse of scriptures na &amp;quot;if God is with us, who can be against us?&amp;quot; Kung ipagpapatuloy mo ang protesta laban kay Gil, wala ka nang ipinag-iba sa ibang kandidato lalu pat ikaw ang direktang nananawagan sa diskuwalipikasyon ng iyong kalaban. Sa kaso ni Fernando Poe, Jr. may ibang sektor na umuupak at kung iyay pakulo ng administrasyon, dapat muna itong patunayan beyond reasonable doubt. Bayaan mo na lang si Mr. Gil sa hirit niya sa panguluhan and advice voters who prefer you to write your name in full: Eddie Villanueva para walang kalituhan sa bilangan. Prove to the nation that true Christians are a breed apart from the rest. Sobra na ang siraan ng mga kandidato at totoong naduduwal na ang marami nating kababayan dahil diyan. You Bro. Eddie are the alternative candidate na kakikitaan ng bagong pulitika na ibang-iba sa pulitikang ating nakamulatan. Christians can only pray for your protection as you move about in your campaign trail. Bahala ang Panginoong Diyos para tiyaking ligtas ka sa mga posibleng dayaan sa darating na eleksyon. Just a reminder from a brother in Christ Jesus.</body>
<link>http://www.philstar.com/Article.aspx?articleId=239609&amp;publicationSubCategoryId=94</link>
</article>
<article>
<title>Pagsasalin ng pautang</title>
<author>IKAW AT ANG BATAS Ni Atty. Jose C. Sison</author>
<date>
<month>February</month>
<day>19</day>
<year>2004</year>
</date>
<body>SI Luis, isang building contractor, ay bumili ng mga bakal na gagamiting plataporma mula sa KJS sa halagang P540,425.80. Matapos mabayaran ni Luis ang downpayment na P150,000 at ang dalawang buwang hulog, hindi na nito nakumpleto pa ang natitirang balanse dahil sa pagkalugi ng negosyo. Kaya, inalok niya ang KJS na bayaran ang balanse sa pamamagitan ng utang na masisingil niya sa JR Corp. (JRC), may-ari ng building kung saan siya ang kontratista. Pumayag ang KJS. Noong Oktubre 11, 1990, nagsagawa ang KJS at si Luis ng isang Deed of Assignment kung saan isinasalin ni Luis kay KJS ang pautang nito sa JRC. Ayon sa kasunduan, ang KJS ay binigyan ni Luis ng karapatan na maningil, mangolekta at tumanggap ng pautang sa kanyang pangalan. Ipinaalam din ni Luis na nakatakda nang magbayad sa kanya ang JRC kaya tutulungan niya ang KJS na maisagawa ang paniningil dito. Subalit nang ipatupad ng KJS ang paniningil, hindi kinilala ng JRC ang Deed of Assignment dahil may pagkakautang pa raw si Luis sa kanila. Dahil sa pagkabigong masingil ang pautang, sinampahan ng KJS ng kaso si Luis lalo na at tumanggi itong magbayad. Sinabi ni Luis na wala na siyang obligasyon pa sa KJS nang isalin na nito ang kanyang pautang sa JRC. Tama ba si Luis? MALI. Katulad ng kasunduan sa pagbibili, ang nagbibili katulad ni Luis ay may pananagutan upang umiral at maging legal ang kredito sa panahon ng pagbibili (Artikulo 1628, Kodigo Sibil). Kaya si Luis ay may pananagutan sa lahat ng gugulin at kapinsalaan na nangyari sa KJS. Si Luis ay sumira rin sa kanyang obligasyon sa kasunduan kung saan ginarantiya niya ang KJS sa epektibong pagpapatupad ng paniningil sa kanyang pautang sa JRC. Kaya, kailangang bayaran ni Luis ang KJS sa halagang P335, 462.14 kasama ang 6 percent bilang legal na interes kada taon mula nang ihain ang kaso hanggang sa mabayaran ito. At kapag naibaba na ang pinal na desisyon, 12 percent na ang magiging legal na interes nito. (Lo vs. KJS ECO  Formwork System Phils., Inc. G.R. 149420, October 8, 2003)</body>
<link>http://www.philstar.com/Article.aspx?articleId=239611&amp;publicationSubCategoryId=94</link>
</article>
<article>
<title>Young actress, binayaran ng P15-M ng babaing kandidato</title>
<author>BALITANG SPECIAL Ni Deo Macalma</author>
<date>
<month>February</month>
<day>19</day>
<year>2004</year>
</date>
<body>ALAM nyo bang binayaran ng isang kandidato ang isang young actress ng P15-milyon para iendorso ang kanyang kandidatura? Ayon sa aking bubuwit, 81 days na lang, eleksyon na. Happy birthday muna kay Gabby Cruz ng DZRH, Capt. Cornelio dela Cruz, Mauro Tamondong ng Sta. Barbara, Pangasinan; Felicitas Lapus, Dave dela Cruz ng Romblon at Julie Espinosa ng Santiago City. * * * Alam nyo bang kumita nang malaki ngayong panahon ng eleksyon ang isang sikat na young actress? Ayon sa aking bubuwit, hindi nag-iisa si Actress na kumita at kikita pa ngayong eleksyon. Pati nga mga pahayagan, radyo at telebisyon ay kumikita rin ng limpak-limpak na salapi dahil sa mga paid political advertisements. At pati iba pang mga artista, singers, dancers, at maski mga pipitsuging komedyante ay kumikita rin sa pagsama sa mga political rallies ng mga kandidato. Kailangan sila para aliwin ang mga botanteng binobola ng mga kandidato. * * * Ayon sa aking bubuwit, ilang beses nang kumandidato ang pulitikong ito pero hindi manalu-nalo. Hindi pa kasi masyadong kilala ng masa ang elitistang pulitiko na ito kaya parating talunan. Bukod dito ay wala namang magandang pruweba o credentials para mahalal bilang senador. Payo nga ng mga kasamahan niya, dapat ay kumandidato munang congressman, mayor, konsehal o barangay chairman at huwag naman yung Senador kaagad. Mayaman kasi ang kanyang pamilya kaya akala yata dahil mayaman ay puwede na siyang manalo. Nung unang matalo ay sinabi niyang mananalo na raw siya sa susunod na halalan dahil bibilhin daw niya ang Comelec. Ang yabang! * * * Ayon sa aking bubuwit, ang young actress na binayaran ng P15 milyon upang gumawa sila ng TV commercial ng kandidato ay si Kasama na rin sa package yung endorsement at pagsama sa mga political rallies hanggang matapos ang eleksyon. Ang young actress ay popular sa masa at lalo na sa mga kabataan. Siya ay si actress J.S. At ang pulitikong gumagastos ng limpak-limpak na salapi pero hindi naman nananalo ay si babae. Siya ay si Senatoriable J. as in Jack &amp;amp; Jill.</body>
<link>http://www.philstar.com/Article.aspx?articleId=239620&amp;publicationSubCategoryId=94</link>
</article>
<article>
<title>Ugali ni FPJ pinag-uusapan</title>
<author>HALA BIRA! Ni Danny Macabuhay</author>
<date>
<month>February</month>
<day>19</day>
<year>2004</year>
</date>
<body>BALITA noong isang araw na kamuntik na raw sinuntok ni Fernando Poe Jr. ang isang Reuters photographer nang dahil sa tinamaan ng camera nito ang kamay ng aktor. Kung hindi raw naawat ng mga kasamahan ay baka nakatikim ang photographer ng suntok na karaniwang nakikita natin sa pelikula ni FPJ na dumadapo sa mukha ng mga kontrabida na sina Paquito Diaz at Max Alvarado. Bago pa man nangyari ito, ilang ulit nang nabalita at nasaksihan pa nga sa TV nang mapikon at nainis si FPJ sa mga media reporters. Marami sa mga nakakakilala sa action king na nagsasabi na talagang mabait at hindi masyadong maboka. Subalit ito diumano ay madaling mapikon at mabilis mag-init ang ulo lalo na raw kung marami na ang naiinom. Nang dahil dito, natatakot na tuloy dumikit at mag-interview ang mga reporters kay FPJ. Sabagay, marami ring tao ang kamukha ng ugali ni FPJ. Ngunit ang hindi nga lamang maganda ay kinakikitaan na kaagad siya ng ganitong karakter na ngayong kandidato pa lamang siya. Papaano kung manalo na siya bilang pangulo na itinuturing bilang pinaka-makapangyarihang tao sa ating bansa? Di kaya matakot na iboto siya bilang presidente kapag parati na lamang siyang nababalitang madaling magalit at maikli ang mitsa? Lalong hindi nakakatulong sa imahen ni FPJ ang ginagamit niyang mga pananalita na katulad ng sinabi niya noong isang araw na ang mga kalaban niya ay &amp;quot;baka hindi na sikatan pa ng araw.&amp;quot; Magaspang at hindi magandang mapakinggan ito sa isang nais mamuno ng ating bansa. Nawa ay hindi gamiting ehemplo ito ng kanyang mga tagasunod at mga taga-suporta sapagkat malamang na maging marumi at hindi kanais-nais ang mangyayari sa ating bansa. Kami ay umaasa na matutuhan sana ni FPJ na maging mahinahon at magpakita ng magandang halimbawa sa kanyang mga kasamahan lalot mayroong mga pagbabantang nanggaling sa kampo ng action king na maaaring magkagulo kapag naglabas ng desisyon ang Supreme Court na ma-disqualify si FPJ nang dahil sa citizenship case laban sa kanya. Kung may problema man si FPJ sa ipinag-uutos ng batas tungkol sa kanyang citizenship, kami ay naniniwala na tunay na Pilipino siya sa puso at pag-iisip kung kayat ang susundin niya ay kung ano ang nararapat at makatarungan na makabubuti sa ating bansa.</body>
<link>http://www.philstar.com/Article.aspx?articleId=239623&amp;publicationSubCategoryId=94</link>
</article>
<article>
<title>No plate, no travel</title>
<author>ORA MISMO Ni Butch M. Quejada</author>
<date>
<month>February</month>
<day>19</day>
<year>2004</year>
</date>
<body>MABUTI ang naisip ni NCRPO bossing Ricardo de Leon nang ipatupad nito ang no plate, no travel policy sa mga sasakyang bumabiyahe ng walang plaka. Sabi nga, for security measures ito. Daang sasakyan pala ang nahuli ng mga concerned agencies ng pamahalaan ng bakbakan nila ang mga sasakyang walang mga plaka na nagkalat sa kalye. Dapat lang at huwag sana kaplastikan ang kampanya ng gobyerno. Sa Metro Manila lamang pala ito ipinatutupad sana gawin ito sa buong kapuluan. Napakahirap kasing ma-monitor ang sasakyang walang plaka lalot naka-aksidente ito. Pero bakit mga pribadong sasakyan at pampublikong vehicles lamang ang tinitira. Eh mas matindi ang mga sasakyan ng gobyerno lalot iyong mga ambulansiya, bumbero, mobile patrol, postal vans, motorcycle units ng PNP, mga private cars, jeeps ng ilang mga pulis, etcetera. Ito ang dapat tirahin at ilagay sa impounding area. Tama ba, NCRPO bossing de Leon. Pero may mga nakakalusot pa ring mga vehicles na sinasakyan ng mga pulitikong pulpol kasama ang kanilang mga back-up security na parang mga hari sa daan. Walang mga plaka ang mga sasakyan nito dahil inaalis siguro para hindi mapansin ng riding public na buwisit sa kanilang kayabangan. Nakakatulig ang kanilang mga sirena, hawi rito at hawi roon sa mga sasakyang nakapila sa traffic dahil nagmamadali ang mga gago. Kung minsan ay nakalabas pa nga ang mga barrel ng kanilang mga dalang baril sa bintana ng kanilang mga sasakyan. Matindi ang mga ito kapag dumadaan sa EDSA kahit umuusad na parang mga pagong ang mga sasakyan dito ay wala silang pakialam. Ang alam ng mga kamote ay makarating ng mabilis sa kanilang destinasyon. Parang nabili nila ang EDSA habang dumadaan sila rito. Nakatutulig ang kanilang mga sirena. &amp;quot;Hindi ba mga ambulansiya, police patrol cars, fire trucks, President at Vice President ng bansa, Senate at House Speakers at Chief Justice lamang ang awtorisadong gumamit ng sirena sa kanilang mga sasakyan,&amp;quot; anang kuwagong matador. &amp;quot;Oo nga pala.&amp;quot; &amp;quot;Saludo tayo kay General de Leon, naisip niyang bakbakan ang mga sasakyang walang plaka,&amp;quot; sabi ng kuwagong SPO-10 sa Crame. &amp;quot;Sana hindi gimik lang,&amp;quot; natatawang sabi ng kuwagong pulis na naglalanggas ng galis. &amp;quot;Tuluy-tuloy kaya ang kampanyang ito?&amp;quot; anang kuwagong Kotong cop. &amp;quot;Dapat lang, kamote.&amp;quot;</body>
<link>http://www.philstar.com/Article.aspx?articleId=239630&amp;publicationSubCategoryId=94</link>
</article>
<article>
<title>Isyu ng citizenship ni FPJ (2)</title>
<author>PANAGINIP LANG Ni Nixon T. Kua</author>
<date>
<month>February</month>
<day>19</day>
<year>2004</year>
</date>
<body>GAYA ng pangako natin, eto naman ang karugtong ng column natin noong nakaraang Martes kung saan nilabas natin ang panig noong mga abogadong nag-file ng kaso sa Korte Suprema upang kuwestiyunin kung natural born ba o naturalized Filipino si Fernando Poe Jr. Ang sagot ho ni dating solicitor general Estelito Mendoza, isa sa tumatayong abogado ni FPJ ay sinumite na sa Korte Suprema at ngayong araw nga ay umpisa ang pagdinig sa pamamagitan ng oral argument. Iba ho sa mga argumento ni Mendoza ay kinopya na natin ng buo sa wikang English at ni hindi natin Tinagalog at baka ho magkamali pa tayo sa translation. Nag-imbita rin ang Korte Suprema ng mga kilalang constitutionalist upang magbigay ng kanilang opinion.&amp;nbsp; Tinatawag na &amp;quot;Friends of the Court,&amp;quot; ang mga opinion nila ay inaasahang makapagbibigay ng malaking tulong sa 15 miyembro ng Korte Suprema ukol sa kaso ni FPJ. Ayon kay Mendoza ay kailangan daw ibasura agad ang petition na sinumite ng grupo nila Fornier dahil humarap na sila sa Comelec at nagprisinta ng mga dokumentong peke. Sabi ni Mendoza sa kanyang sagot na isa sa pinakaimportanteng ebidensiya na pinakita ni Fornier sa hangaring i-disqualify si FPJ ay ang marriage contract ni Fernando Poe Sr. (ama ng aktor) sa isang Paulita Gomez, isang dokumentong napatunayang pineke ni Ricardo Manapat na itinalaga ni Madam Senyora Donya Gloria bilang hepe ng National Archives. Kinuwestiyon din ni Mendoza ang karapatan ng Korte Suprema na dinggin ang kaso ni FPJ dahil: &amp;quot;When the Supreme Court exercises its jurisdiction under the above provision (of the Constitution), the Supreme Court en banc constitute itself as the presidential electoral tribunal.&amp;nbsp; At this point, there is no election yet.&amp;nbsp; There are only candidates for president and vice-presidential.&amp;nbsp; Poe is not yet elected as president, whose qualification may be questioned before the SC, over which has jurisdiction on it as spelled out in the Constitution.&amp;quot; Si Ginoong Poe, sa pamamagitan ng kanyang mga abogado ay nagsumite ng naunang 17 pahinang consolidated comment na premature para sa Korte Suprema na hawakan ang kaso.&amp;nbsp; Kinuwestiyon din ni Mendoza ang grupo nina Fornier sa paghahain ng petition dahil ni hindi raw sila kandidato sa pagka-Pangulo, bagamat si dating Education secretary Raul Roco na isang kandidatong tumatakbo rin bilang Pangulo ay nag-file ng petition for intervention. Ayon pa kay Mendoza na &amp;quot;under the explicit terms of the Constitution, the jurisdiction conferred upon the Supreme Court (as the presidential Electoral Tribunal) may only be invoked and exercised after the election and proclamation of the President or vice-President.&amp;quot; &amp;quot;Sec. 4, Art. VII being invoked by petitioners speaks of contests relating to the election, returns and qualifications of the president or vice-president. There is no contest before the elections,&amp;quot; dagdag pa ni Mendoza sa kanyang sagot. &amp;quot;To summarize, the declaration of ineligibility of a candidate may only be sought in an election protest or action for quo warranto filed pursuant to the Omnibus Election Code within ten days after his proclamation,&amp;quot; diin ni Mendoza. Si Ed Araullo naman, isa pang abogado at tagapagsalita ng Pinoy si FPJ movement ay nagsabi naman na ayon sa 1935 konstitution, ang sinumang pinanganak na Pilipino ang Ama ay isang natural born citizen. Sinabi niya na wala sa ating Saligang Batas na nag-lilimit na ang probisyong ito ay nakakasakop lang sa mga lehitimong anak at hindi sa mga anak na hindi kasal ang magulang. Binanggit niya ang kaso ni Jovita Uy at Roberto de Guzman.&amp;nbsp; Si Uy ay pinanganak noong 15 Pebrero, 1951, apat na taon bago ikasal ang kanyang Amang Pilipino at ang kanyang Inang Vietnamese. Inisyuhan siya ng alien certificate of registration na kinansela naman ng Bureau of Immigration nuong 1978 sa dahilang siya ay isang natural born citizen. Ganoon din ang kaso ni De Guzman, pinanganak siya noong 1966 bago kinasal ang kanyang Amang Pilipino at Inang Tsino.&amp;nbsp; Noong 1990, nag-file siya ng petition sa Bureau of Immigration para kanselahin ang kanyang ACR at ito naman ay pinagbigyan dahil natural born citizen siya. &amp;quot;Ordinary citizens who were at one time illegitimate children of a Filipino father and an alien&amp;nbsp; mother have easily obtained rulings favoring their being born citizens.&amp;nbsp; Why should FPJ be singled out for different treatment&amp;quot; tanong ng abogado. Yan mga kaibigan ang ilan sa mga argumento nang panig ni FPJ. Ipagpaumanhin ninyo kung may kulang dahil ang sinumite ho ni Mendoza ay mahigit 100 pahina at binabasa pa natin ng dahan-dahan. Gaya ho ng nasabi ko sa nakaraang column, wala pa ho akong opinion sa bagay na ito dahil ang importante sa inyong lingkod at lagi nating pinaglalabanan, ang masunod ang batas.&amp;nbsp; Naniniwala ho tayo sa pinaglalaban ng mga supporters ni dating Pangulong Joseph Erap Estrada na rule of law.&amp;nbsp; Kung saan ang tama yan ang ating ipaglalaban. Sana ho kayo rin at huwag init ng ulo ang gamitin kung hindi sundin kung ano ang tama. * * * Para sa anumang reaksyon, mag-e-mail lang sa nixonkua@yahoo.com o kayay magtext sa&amp;nbsp;09272654341. Mapapakinggan&amp;nbsp; nyo rin ang inyong lingkod sa DZEC 1062 mula 4:30 hanggang 6:00 ng hapon tuwing Lunes at Miyerkules.</body>
<link>http://www.philstar.com/Article.aspx?articleId=239632&amp;publicationSubCategoryId=94</link>
</article>
<article>
<title>EDITORYAL - Huwag nang ipilit ang automation</title>
<author></author>
<date>
<month>February</month>
<day>20</day>
<year>2004</year>
</date>
<body>IBINASURA na pero gusto pang pulutin. Ganito ang gustong mangyari ng Commission on Elections (Comelec) sa isinukang automation project ng MegaPacific. Supreme Court na ang nagdesisyon pero humihirit pa rin ang Comelec na magamit ang mga saksakan nang mahal na automatic counting machines (ACMs). Ibig bang ibangon ng Comelec ang kanilang nabahirang pangalan? Pilit ipinaglalaban ang isang bagay na tinanggihan na. Ibinasura ng Supreme Court ang contract ng MegaPacific para magsagawa ng automation project sa May 10 elections. Maanomalya ang bidding sa MegaPacific at hindi dumaan sa tamang proseso. Ibinasura ito noong January 13. Ano pa ang gusto ng Comelec? Hindi na nila dapat ipilit pa ang automation at ang dating manu-manong pagbilang na lamang ang pagtuunan ng pansin. Mas maraming magagawang kapaki-pakinabang ang Comelec kaysa pagpilitang gamitin ang may P1.3 bilyong counting machines. Mas mainam na gawin nila ay kung paano mabilis na mababawi ang P800 million na naibayad na nila sa MegaPacific. Mababawi pa ba ito o hindi na? Masyadong masaklap kung hindi na mababawi sapagkat nasayang lamang ang pera ng taumbayan sa isang proyekto na hindi naman pala kaagad-agad mapapakinabangan. Nang tanungin si Comelec chairman Benjamin Abalos kung maibabalik pa ba ang perang iyon, ang sagot niya: &amp;quot;Titingnan natin kung ano ang magandang solusyon diyan&amp;quot; at sa dakong huli ay sinabi &amp;quot;Hindi ko alam kung maibabalik pa nila ang pera&amp;quot; Sa himig ng salita ni Abalos, parang sinabi na niyang hindi maibabalik ang malaking halaga ng pera. Talo na naman kung ganoon ang taumbayan. Nararapat pagpilitan ng Comelec na makuha ang perang naibayad at nang maidagdag para sa mga teachers na aasiste sa May 10 elections. Hindi sapat ang tatanggaping P1,000 allowance ng mga teachers. Sa mga nakalipas na elections. Naging kawawa ang mga teachers sapagkat hindi sila napuproteksiyunan. Karamihan sa kanila ay naharap sa panganib, inaagawan ng balota at pinapatay. Nararapat din namang alamin ni Abalos ang mga lugar na magiging magulo o ang mga &amp;quot;hot spots&amp;quot;. Kabi-kabila na ang mga nangyayaring krimen na may kinalaman sa nalalapit na election. Problema rin naman na dapat asikasuhin ng Comelec ay ang mga paglabag ng mga kandidato sa Omnibus Election Code. Makikita na hindi nasusunod ang mga itinatadhana ng batas tungkol sa pagkakabit ng campaign posters.</body>
<link>http://www.philstar.com/Article.aspx?articleId=239724&amp;publicationSubCategoryId=94</link>
</article>
<article>
<title>Tanungin natin ang kandidato</title>
<author>SAPOL Ni Jarius Bondoc</author>
<date>
<month>February</month>
<day>20</day>
<year>2004</year>
</date>
<body>HINDI na natin makita ang kaibahan ng mga partido. Naghalu-halo na sa administrasyong K4 at oposisyong KNP ang mga trapot artista. Si GMA kumakampanya sa mensahe ng karanasan, pero hindi malinaw kung sa anong isyu. Si FPJ, ni hindi nagsasalita ng isyu. Samantala, ang maliliit na partido ay puro pag-asa ang pangako, pero walang detalye. Dapat palabasin kung ano ang balakin nila sa maiinit ng isyu, at solusyon sa mabibigat na problema. Umakda ang pagbabago@pilipinas ng 20 tanong sa mga kandidato, upang ilahad ang plataporma. Pasagutin natin sila sa unang siyam tungkol sa pangkalahatang direksiyon: (1) Paano mo titiyakin laging may sapat na trabahot kita ang ating mga kababayan? (2) Paano mo gagawing payapa-ligtas sa krimen, ilegal na droga, at armadong karahasan ang ating mga siyudad at kanayunan? (3) Paano mo pangangalagaan at mababalik sa dati nitong kaayusan ang ating kapaligiran para sa susunod na henerasyon? (4) Paano mo titiyakin laging may sapat na pagkain ang bawat isa? (5) Paano mo matutulungan ang bawat Filipino na magkaroon ng angkop na bahay na kaya niyang bayaran? (6) Paano mo bibigyan ang bansa ng isang pamahalaang mabilis tumugon, walang bahid ng eskandalo, at maipagmamalaki sa halip na ikahihiya ng mga Filipino? (7) Paano mo matitiyak na ang mga naglilingkod sa bayan, sibilyan man o nasa hukbo, ay laging totoo, tapat, at mabisang tagataguyod ng kapakanan ng bayan? (8) Paano mo babayaran ang utang na loob mo sa mga tumulong at nagbigay ng salapi sa kampanya mo nang walang kompromiso sa kapakanan ng bayan? (9) Paano mo iinspirahin ang mga Filipino at hihikayating sama-samang magtrabahot magsikap para magtagumpay ang ating bansa? Bawal ang paikut-ikot na sagot. (Itutuloy ang 11 pang tanong)</body>
<link>http://www.philstar.com/Article.aspx?articleId=239726&amp;publicationSubCategoryId=94</link>
</article>
<article>
<title>Nahahalungkat na ang kasingit-singitan ni Kabayan pero nakangiti lang siya</title>
<author>BANAT NI BATUIGAS Ni Bening Batuigas</author>
<date>
<month>February</month>
<day>20</day>
<year>2004</year>
</date>
<body>SANGKATERBANG isyu na ang ibinabato kay vice presidentiable Noli de Castro pero hindi natitinag ang tsansa niya kung ang naglalabasang survey ang paniniwalaan. Pero kung patuloy ang kanyang pananahimik, baka ang akala ng mga masugid niyang tagahanga ay totoo lahat ng mga akusasyon sa kanya. Mula kasi nang pasukin ni Kabayad este Kabayan ang pulitika, eh mukhang nagkagulo na ang buhay niya. Kung mamasdan si Ka Noli sa kanyang programang Magandang Gabi Bayad este Magandang Gabi Bayan pala, eh palaging naka-ngiti siya at walang makapagsabi na marami siyang problema. Pero dito sa pulitika, nahalungkat pati kasingit-singitan ng buhay niya na kung hindi siya magaling magdala ay baka tuluyan na siyang mahilo nga, he-he-he! Ganyan talaga ka-dirty ang politics sa bansa natin, di ba mga suki? Hindi pa nga namamatay ang isyu na binayaran siya ng kampo ni Presidente Arroyo ng P750 milyon para maging running mate niya eh hetot marami na namang tsismis ang nagsusulputan. Nakabuntot sa usaping ito ang P500 milyon juetenggate mula sa Pampanga. Mukhang hindi hihinto itong mga kritiko ni Kabayan hanggang madapa siya sa darating na May elections, di ba mga suki? Ang puntirya naman ng mga kritiko ni Kabayan sa ngayon ay ang kanyang lovelife. Ayon sa kumakalat na balita, itong si Pinoy Valentino natin ay nagbenta ng bahay diyan sa Romarosa matapos ang siyam na buwan na ang naging biktima ay pamangkin mismo ng misis niya. Meron din daw practicumer sa TV patrol na alyas Tess na nagdurusa sa ngayon dahil nagiba ng machong TV host ang kinabukasan niya. Di ba itong si Kabayan ay may anak din sa ibang babae na si Tonton. Eh kung si Tonton ay napabalitang hindi niya sinusuportahan tulad ng tuition at iba pang panggastos, paano na lang itong dalawang babae na nakaugnayan niya? Kung pang-matrikula ay hindi siya makapagbigay eh pang-lampin pa kaya? Yan ang katanungang umiikot sa ngayon sa mga barber shops sa Metro Manila, he-he-he! Dapat lang sigurong ibuka na ni Kabayan ang kanyang bibig sa isyu na ito, di ba mga suki? Kaya dapat magsalita si Kabayan ay dahil sa ibinigay na ehemplo ng kanyang kritiko ang kaso in re-electionist Sen. Rodolfo Biazon. Matapos kasing akusahan ni Presidentiable Raul Roco na tumanggap si Pong ng P30 milyon suhol para umanib sa partido ni GMA, eh nag-alboroto ito at nagbanta pang mag-file ng libel dahil sa tingin niya niyurakan ang pagka- tao niya. Eh, bakit itong si Kabayan sobrang tahimik sa lahat ng naglalabasang isyu sa kanya lalo na sa aspeto ng extortion? Bakit ayaw saklolohan ng partido niya itong si Kabayan sa mga negatibong balita na mabilis kumalat sa kalye? Kung sabagay, sa tatlong taon ni Kabayan sa Senado eh tatlong panukalang batas lang ang kanyang ginawa. Ang nakapagtataka pa, panay ngakngak niya na ibaba ang presyo ng langis pero sa usapin ng PPA tahimik din siya. Totoo ba na 50 percent ang cut mo sa pork barrel mo, Kabayan Sir?</body>
<link>http://www.philstar.com/Article.aspx?articleId=239739&amp;publicationSubCategoryId=94</link>
</article>
<article>
<title>Gabay sa kalusugan (Huling Bahagi)</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>February</month>
<day>20</day>
<year>2004</year>
</date>
<body>NARANASAN na ba ninyo na mahabag sa sarili? Ito ang na-experience ni Olive de Castro, 45, taga Urdaneta, Pangasinan. Sobrang kati ng katawan at hindi malaman kung anong klaseng allergy ang dumapo sa kanya. Pinainom siya ng steroid pero hindi gumaling. Panay ang kamot niya kaya pati ang mister niya ay nandiri sa kanya. Hindi na siya lumalabas ng bahay dahil alam niyang pinagtsitsismisan at nilalayuan siya ng mga kapitbahay. Diabetic si Olive at humina ang kanyang kidney. Isang pinsan niya ang nakabasa sa Pilipino Star NGAYON (PSN) ng tungkol sa Jade Nano-Cera Mattress ang nagdala sa kanya kina Dr. Romeo Orteza. Dalawang session lang ay natuyo ang mga pantal at bumaba ang blood sugar ni Olive. Nabuhayan siya ng loob at nagkaroon ng tiwala sa sarili. Si Joseph Ong, 52, taga-Mandaluyong ay diabetic, high blood at may erectal dysfunction Palagi siyang aburido. Nabasa niya sa PSN ang tungkol sa naiibang paraan ng panggagamot kaya agad siyang komontak sa 7438767 at 0917-9191669, sa klinika nila Dr. Orteza. Sa loob ng limang sessions ay malaking pagbabago ang nadama ni Joseph. ngayon ay madalas na ipagyabang niya sa mga kumpare niya na muling nabuhay si Manoy! Si Felicidad Martinez, 87, ng Valle Verde, Pasig City ay walang ganang kumain, palaging masakit ang ulo at humina ang memorya kaya kahit pangalan ng mga anak at apo niya ay hindi na matandaan. Nang sumailalim siya sa bio-energetic modulation therapy nila Dr. Orteza ay natuwa siya at mga kapamilya niya dahil nakakakain na siya, natutulog ng mahimbing at umunlad ang memorya niya. Matagal nang may altapresyon si retired Major Antonio Sabas, 68, ng Muntinlupa. Tuwing gigising siya ay hindi siya makatayo sa tindi ng sakit ng mga tuhod niya. Maraming doctor na ang tumingin sa kanyang arthritis pero walang nangyari. Maging sa Thailand at Singapore ay nagpagamot siya sa mga herbalists pero hindi siya gumaling. Nagulat siya dahil tatlong higa lang sa miracle mat ay nakatatayo na siya ng matuwid at gumana ang kanyang sandata at maligaya silang nagtatalik na mag-asawa.</body>
<link>http://www.philstar.com/Article.aspx?articleId=239740&amp;publicationSubCategoryId=94</link>
</article>
<article>
<title>Gustong mag-apply sa Pag-IBIG Multi-Purpose Loan</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>February</month>
<day>20</day>
<year>2004</year>
</date>
<body>Dear Sec. Mike Defensor, Nabasa ko ang inyong kolum tungkol sa Multi-Purpose Loan (MPL) ng Pag-IBIG. Tamang-tama ang inyong isinulat sapagkat matagal ko nang gustong ipagawa ang maliit na bahagi ng aming bahay sapagkat sira-sira na ito. Saan ako puwedeng kumuha ng application form at ibang kailangang dokumento? Gaano katagal ang paghihintay sa pag-release ng form?  Maria Santos Maraming salamat sa iyong patuloy na pagtangkilik ng Pilipino Star NGAYON (PSN). Maaari kang kumuha ng MPL application form at checklist ng requirement sa pinakamalapit na Pag-IBIG Branch. Pagkatapos mong mai-submit ang application form at requirements sa iyong Pag-IBIG Branch, ilalagay nila ang petsa sa pag-release ng iyong MPL. Maaari mo itong makuha sa loob ng pitong araw kung walang problema ang iyong mga papeles at record. Padadalhan kita ng MPL brochure para sa karagdagang impormasyon. Sec. Mike Defensor</body>
<link>http://www.philstar.com/Article.aspx?articleId=239749&amp;publicationSubCategoryId=94</link>
</article>
<article>
<title>Hamon ko sa may-ari ng CATT-GAS na si Dante Gutierrez</title>
<author>BAHALA SI TULFO Ni Ben Tulfo</author>
<date>
<month>February</month>
<day>20</day>
<year>2004</year>
</date>
<body>NAKAABOT sa akin ang balita na ipinagkakalat daw nitong GAGONG may-ari ng CATT-Gas sa Mindanao Avenue na humihingi raw ako ng P300,000 sa kanya. Ipinangangalandakan pa raw ng BUGOK na to, kaya raw siya naisulat sa kolum kong ito, dahil di raw niya ako nabayaran. Kung inyong matatandaan, naging laman ng kolum kong ito ang CATT-GAS sa Mindanao Avenue, Quezon City, isang Liquefied Petroleum Gas (LPG) refilling plant na ni-raid ng CIDG kasama ang &amp;quot;BITAG&amp;quot; kamakailan. Ekslusibo, ipinalabas din namin ito sa aming investigative/undercover TV program, ang &amp;quot;BITAG,&amp;quot; Sabado nung Pebrero 7, alas siyete ng gabi sa IBC 13. Maging sa aking radio program, &amp;quot;Imbestigasyon ng BAHALA SI TULFO&amp;quot; sa DZME, tatlong araw na sunud-sunod, pinag-usapan namin ito at walang patid ang aming pagbibigay-babala sa ngalan ng serbisyo publiko, bago ito lumabas sa &amp;quot;BITAG&amp;quot;. Sa TV, pangunahing layunin namin ang pagbigay-babala sa mga manonood at ipinakita namin ang aktuwal na PANDARAYA at PAMEMEKE na nakunan ng aming &amp;quot;concealed camera.&amp;quot; Napasok ng aming undercover ang nasabing planta na pagmamay-ari ni DANTE GUTIERREZ sa tulong ng isang &amp;quot;asset&amp;quot; na tagaloob mismo. Ikaw Dante Gutierrez makinig ka! Hindi kita kilala at ayaw kitang makilala! Hindi ko pa nakikita yang hinayupak na pagmumukha mo! Wala akong pakialam kung sino ka! Wala rin akong interes malaman ang iyong pagkatao! Hindi ako NABIBILI. At hindi ako IPINAGBIBILI noon, ngayon at kahit kailanman. Hindi ka pa nakaka-engkuwentro ng taong kapareho ko, si BEN TULFO! Harap-harapan at sabayan, kaya kitang tapatan. Mataas ang respeto ko sa propesyong ito, huwag na huwag mong &amp;quot;bababuyin! Yang P300,000 pesos mong yan, kahit gawin mong P3 milyon, hindi sa pagmamayabang kaya kong kitain sa malinis at marangal na paraan, bilang may-ari ng isang legal at lehitimong kompanya! Huwag ka sanang mabubuwisit o magalit, yang ipinangangalandakan mong P300,000, tatapatan ko! For the records, tanggapin mo ang aking P300,000. Malinis ang perang ito mula sa aking bank account. Ito ang kondisyon, maituturing hamon ko sa iyo, tumuwad ka lang sa publiko at isasaksak ko sa tumbong mo ang P300,000, iyo na, walang kahirap-hirap. Hindi kita masisisi kung nagagawa mong bilhin ang iba kong mga kasamahan sa propesyon kong ito, na aking ginagalang. Huwag mong gagawin sa akin yung nagagawa mo sa iba. Galit ako sa mga taong sinungaling. Dahil ang sinungaling ay kapatid ng magnanakaw. Ano bang trabaho mo? Kaya sa susunod, siguraduhin mo pag nagbubunganga ka, ibulong na lang nang hindi nahahagip ng aking &amp;quot;radar&amp;quot; yang iyong kayabangan at kasinungalingan. O, ano tinatanggap mo na ba ang hamon ko? * * * Para sa inyong mga reaksiyon, sumbong at reklamo type BITAG COMPLAINTS(message) at i-send sa 2333 (Globe/TouchMobile) O 334 (Smart/TalknText). O di naman kaya sa aming hotline # (0918) 9346417 o tumawag sa mga numero 932-53-10 at 932-89-19. Makinig sa DZME 1530 Khz, Monday-Friday, 9:00-10:00 A.M.. At panoorin ang programang &amp;quot;BITAG&amp;quot; tuwing Sabado, 7:00-8:00 p.m. sa IBC-13.</body>
<link>http://www.philstar.com/Article.aspx?articleId=239751&amp;publicationSubCategoryId=94</link>
</article>
<article>
<title>Ang krus sa ating buhay</title>
<author>ALAY-DANGAL Ni Fr. Jose C. Blanco, S.J.</author>
<date>
<month>February</month>
<day>20</day>
<year>2004</year>
</date>
<body>SAAN MAN tayo naroon o saan man patungo, tayo ay may dinadalang bigat sa ating sarili ang bigat ng krus. Ang Ebanghelyo ngayon ay nagtatanong kung ano ang disposisyon natin tungkol sa krus (Mark 8:34-9:1). Pinalapit ni Jesus ang mga tao, pati ang kanyang mga alagad, at sinabi, &amp;quot;Kung ibig ninumang sumunod sa akin, limutin niya ang ukol sa kanyang sarili, pasanin ang kanyang krus at sumunod sa akin. Ang naghahangad na magligtas ng kanyang buhay ay siyang mawawalan nito; ngunit ang mag-alay ng kanyang buhay alang-alang sa akin at sa Mabuting Balita ay siyang magkakamit niyon. Ano nga ang mapapala ng isang tao, makamtan man niya ang buong daigdig kung ang katumbas naman nitoy ang kanyang buhay? Ano ang maibabayad ng tao para mabalik sa kanya ang kanyang buhay? Kapag ang sinuman ay nahiyang kumilala sa akin at sa aking mga salita sa harapan ng lahing ito na makasalanan at hindi tapat sa Diyos, ikahihiya rin siya ng Anak ng Tao, pagparito niya na taglay ang dakilang kapangyarihan ng kanyang Ama, at kasama ang mga banal na anghel.&amp;quot; Sabi pa ni Jesus sa kanila, &amp;quot;Tandaan ninyo: May ilan sa inyo rito na hindi mamamatay hanggat hindi nila nakikitang naghahari ang Diyos nang may buong kapangyarihan.&amp;quot; Ano ang ibig sabihin ng &amp;quot;limutin ang ukol sa kanyang sarili&amp;quot;? Nais igiit ng sarili ang kanyang sarili. Nais nitong mapuri. Ayaw nitong masaktan. Kung gayon, ang paglimot sa sarili ay hindi humahanap ng pagpupuri ng iba o di-kayay umiwas na hindi masaktan. At ano naman ang krus? Sinasabi ng asawang babae: &amp;quot;Ang aking asawa ay ang aking krus.&amp;quot; Ang isa namay: &amp;quot;Ang aking sakit ay ang aking krus.&amp;quot; Ang harapin ang sariling krus ay kagaya ng paglimot sa sarili. Hindi ang paggiit ng sarili. Ang sumunod kay Jesus sa lahat ng bagay ay ang gawin ang kalooban ng Diyos. Ang ibig sabihin: Ang pasanin ang sariling krus ay ang pagsunod sa kalooban ng Diyos. Inaanyayahan tayo ni Jesus na sundan ang kanyang mga hakbang. Tulad niya, nais niya tayong sumunod sa kalooban ng Ama sa langit.</body>
<link>http://www.philstar.com/Article.aspx?articleId=239753&amp;publicationSubCategoryId=94</link>
</article>
<article>
<title>&amp;quot;Trigger happy na pulis?&amp;quot;</title>
<author>CALVENTO FILES Ni Tony Calvento</author>
<date>
<month>February</month>
<day>20</day>
<year>2004</year>
</date>
<body>SI ROLANDO ONIA, 34 YEARS OLD, ISANG TRICYCLE DRIVER, TAGA SAN MATEO RIZAL AY BINARIL AT NAPATAY SA ISANG NAKTAF CHECKPOINT SA MAY BATASAN HILLS, MALAPIT SA SAN MATEO BRIDGE NUNG JANUARY 16, 2003. Inilapit ang kasong ito sa amin sa programa ni kaibigang Ramon Tulfo, kung saan ako ang director ng programa. Si Rolando ay isang tao na nangaling na sa Philippine Hospital for Mental Health. Maayos na sana siya, subalit isang dagok ang nangyari sa kanyang buhay ng mamatay ang kanyang ama itong kapapasok pa lamang ng bagong taon. Para maibsan ang kanyang lumbay sa pagpanaw ng kanyang ama, si Rolando ay namamasyal ng madaling araw, sakay ng kanyang motorsiklo at dumaraan sa bahay ng kanyang kumpare sa Batasan Hills kung saan siya nakikipagkwentuhan at nagkakape muna bago kumayod at magtrabaho. Nitong January 16, naisipan niyang lumabas ng bahay mga bandang alas sais ng umaga. Ito na ang kahuli-hulihan niyang pagpasyal, dahil pagdating sa Naktaf checkpoint. Binaril siya kung saan tinamaan siya sa may dibdib ng isang pulis na si P01 Frederick Gracilla. Bakit siya binaril? Patay na si Roando at hindi na malalaman ang kanyang panig ng kwento. Tanging ang salaysay lamang ng pulis na si P01 Gracilla ang mapapakinggan. &amp;quot;Dead men tell no tales.&amp;quot; Bagamat may tama na sa dibdib si Rolando, nakuha pa nitong imaneho ang kanyang motorsiklo at pumunta sa tapat ng bahay ng kanyang kumpare na si Juanito Reyes. &amp;quot;Nakarinig ako ng putok kaya lumabas ako ng bahay. Nakita ko si Rolando na parating sa tapat ng bahay naming. kis ang kanyang motor. Tumigil siya at nakita kong duguan siya. Tanging nasabi niya sa akin ay binabaril daw siya ng pulis,&amp;quot; salaysay ni Juanito. Sa di kalayuan, nakita ni Juanito na parating ang isang police motorcycle, big bike na lulan ang dalawang pulis. Marami na ring taong lumapit kay Rolando. Hindi tumuloy ang mga pulis sa motorsiklo at bumuwelta ito at nagbalik sa checkpoint area. Ganun din ang owner jeep na lulan ang ilan pang pulis. Itinakbo si Rolando sa East Avenue Medical Center kung saan siya pumanaw. Bakit binaril si Rolando Onia? Ayaw magbigay ng pahayag si P01 Gracilla, sa payo na rin daw ng kanyang abogado. Sa korte na lang daw sila magkita. Ang kasong ito ay hinawakan ng aming veteran researcher na si Ms Alin Ferrer. Nakakuha si Alin ng Sinumpaang Salaysay ni P01 Gracilla at nakasaad dun na dumating daw itong si Rolando sakay ng kanyang motorsiklo at naghahamon ng away. Sa katunayan daw ay tatlong beses daw silang binangga ni Rolando habang siya ay nakaangkas sa isa pang pulis upang hulihin itong si Rolando. Nakita raw ni P01 Gracilla na parang may binubunot itong si Rolando sa kanyang likuran kaya inunahan nitong bunutin ang kanyang 9mm pistol at binaril si Rolando sa dibdib at pati na rin ang gulong ng motorsiklo ng biktima. Nagawa ito ni P01 Gracilla habang nakasakay siya sa motorsiklo at tumatakbo ito. Patalikod pa niyang binaril si Rolando. Aba, daig pa pala nitong si P01 Gracilla si Lito Lapid sa galing bumaril mula sa kanyang kabayo. Ano ba talaga ang nangyari? Kung tatlong beses silang binangga ng motorsiklo ni Rolando habang nakasakay sila sa kanilang motorsiklo, di sana sumemplang na silang pareho. Ang Naktaf checkpoint ng puntahan ng staff ng programa ay magkabilaan. Maraming pulis ang nakatalaga. May owner jeep pa at mobile unit. Kung gugustuhin lang, kayang mahabol ang motorsiklo ni Rolando dahil pang tricycle lamang ito. Ngunit bakit kinailangan barilin. Uulitin ko, ang galing naman bumaril nitong si P01 Gracilla at sa dibdib ang tama ni Rolando. Lusot-lusutan ang bala. Mahirap tumama ng tao na nakasakay sa motorsiklo lalo na isang moving target ito. Moving target kaya si Rolando? Baka naman nakahinto na ito kaya naging mas madaling barilin ito ni P01 Gracilla at pati ang gulong ng motorsiklo ay natamaan din niya. Ang nipis ng gulong ng motorsiklo. Kaya ni P01 Gracilla na patamaan ito habang tumatakbo silang pareho. Ang mga tricycle drivers sa lugar na yun ang hindi na bago sa mga pulis sa checkpoint ng Naktaf. Sa katunayan, madalas daw silang magdala ng merienda sa mga iyon. Mga tinapay, softdrinks para huwag lamang silang abalahin. Kahit kasi hindi nila trabaho at checkpoint sila, nanghuhuli sila at nagbabaklas ng plaka ng motor ng mga tricycle, Hindi ba nila kilala si Rolando na madalas magdala ng merienda sa kanila. Ano ang totoong nangyari? Abangan ang kabuuan ng storya, bukas, Sabado sa &amp;quot;Isumbong mo kay Tulfo,&amp;quot; 6 to 7 pm sa RPN 9. PARA SA ANUMANG COMMENTS O REACTIONS MAARI KAYONG MAG-TEXT SA 09179904918. MAARI DIN KAYONG TUMAWAG SA 7788442.</body>
<link>http://www.philstar.com/Article.aspx?articleId=239754&amp;publicationSubCategoryId=94</link>
</article>
<article>
<title>EDITORYAL - Hayaang tumakbo para masubukan</title>
<author></author>
<date>
<month>February</month>
<day>21</day>
<year>2004</year>
</date>
<body>MASARAP manalo sa labanang parehas. Masarap kamtin ang tagumpay sa pagpapakasakit at pagpapakahirap. Kapag hindi nasaktan at agad nakuha ang pakay, hindi masarap. No pain, no gain, sabi nga sa Olympic motto. Kailangang masaktan para may makamtan. Malaking isyu ang pagtakbo ni action king at presidential candidate Fernando Poe Jr. Nababalot ng agam-agam ang kanyang mga supporters dahil sa disqualification case na isinampa laban sa kanya. Hindi raw natural-born Pilipino si FPJ. Noong Huwebes ay sinimulan ang oral argument sa Korte Suprema laban sa tatlong petisyon para madiskuwalipika si FPJ. Naging maigting ang sitwasyon, dumagsa ang mga supporters ni FPJ sa gusali ng Supreme Court pero hinarang ng mga pulis. Nagkatulakan, nagkapaluan at binomba na ng tubig. Hindi sila nakalapit sa pinagdarausan ng argumento kaya sa Plaza Miranda na lamang nagtipon. Binatikos ni Susan Roces, asawa ni FPJ ang Korte Suprema. Sana raw iimplement kung ano ang nasa Constitution. Ang taumbayan daw ay nagdedepende sa proteksiyon ng Constitution. Ipinagpilitan ni Roces na ang kanyang asawa ay natural-born Pilipino.. Bago pa man nagkaroon ng oral arguments ay kumalat na ang balitang madidisqualify ng Korte Suprema si FPJ. Kumalat sa mga text messages. Parang ikinokondisyon na ang isip ng mamamayan. Kaya marami ang nag-isip na niluluto ang desisyon. Hindi malayo na maging ganito ang isipin sapagkat si FPJ ang mahigpit na kalaban ni Gloria Macapagal-Arroyo sa pagka-presidente. Mortal silang magkalaban na nagiging dahilan na ngayon ng pagsiklab ng kaguluhan. Bawat kampo sa kontrobersiya ng citizenship issue ni FPJ ay may punto sabihin pang ang nasa likod ay mga mahuhusay na abogado na handang makipagdebate at ipagtanggol ang alam nilang tama. At kahit na matalo ang kampo ni FPJ, hindi rin magkakaroon ng katahimikan at ang isyu sa citizenship ay lagi nang pagdedebatehan kahit na matagal nang natapos ang election. Isa sa mga halimbawa rito ay ang matagal nang pagdedebate sa legitimacy ng Arroyo administration. Ang concern ngayon ng nakararaming Pinoy ay kung kayang i-handle ng administration ang mabigat na sitwasyon sakali at madisqualify si FPJ sa presidential race. Nararapat ding isipin ng administrasyon kung ano ang magiging kahihinatnan sakalit madisqualify si FPJ. Ang boto ba ay malilipat kay Arroyo o sa iba pang standard bearer ng opposition? Kung dahil sa diskuwalipikasyon ni FPJ kaya mananalo si Mrs. Arroyo, hindi siya maka-eexpect na magkakaroon ng kapanatagan sa gagawing pamumuno sa loob ng anim na taon. Isang paraan kung paano makakakamit ng kapanatagan ay kung paano mananalo sa isang parehas at malinis na labanan  kay FPJ.</body>
<link>http://www.philstar.com/Article.aspx?articleId=239838&amp;publicationSubCategoryId=94</link>
</article>
<article>
<title>2-milyon dadalo sa rali ni Bro. Eddie</title>
<author>AKSYON NGAYON Ni Al G. Pedroche</author>
<date>
<month>February</month>
<day>21</day>
<year>2004</year>
</date>
<body>MAGUGULAT ang ibang partido politikal kapag nakita nila sa Linggo ang grand rally sa Rizal Park ng Bangon Pilipinas Party ni presidential candidate Bro. Eddie Villanueva. Take note, 2 milyon katao na sumusuporta kay Bro. Eddie ang magtitipon sa naturang rally na idaraos sa Linggo, Pebrero 22. Bihirang political rally and dinadaluhan ng ganyang karami. Ito ay magiging kakaiba sa mga rally na ginaganap ng ibang partido na kadalasay tinatampukan ng mga bantog na celebrities para makaakit ng attenders. Hindi na kailangang gawin ito ng &amp;quot;Bangon&amp;quot; party sapagkat ang rally ay nakatuon sa makabuluhang plataporma ni Bro. Eddie na ipatutupad sa sandaling siyay mahalal bilang Pangulo. At ang platapormay pinaniniwalaan ng marami kaya silay dadalo sa rally. Kaya hindi katakataka kung bumuhos man ang taumbayan sa Luneta para suportahan, hindi ang persona ni Bro. Eddie kundi ang kanyang itinataguyod na palatuntunang naglalayong hanguin ang bansa sa kahirapan. And this, I have no doubt, he is very capable of doing dahil hindi lamang evangelist si Bro. Eddie kundi isa ring political scientist at economist. Naniniwala ako na ang tinatawag na silent majority (ano man ang relihiyon) ay unti-unting nahahatak ni Bro. Eddie sa kanyang plataporma de gobyerno. Kasi, sa pakikipagkuwentuhan ko sa mga kaibigan at kakilala, nasasabi kong &amp;quot;kay Bro. Eddie na lang ako.&amp;quot; At lahat ng napagsabihan ko na hindi ko na mabilang ay sasagot ng &amp;quot;oo nga. Ako rin.&amp;quot; Iisa ang aming dahilan. Nasubukan na ang karamihan sa mga kumakandidato na kabilang sa tinatawag na old politics at hangga ngayoy terible pa rin ang kondisyon ng ating bansa. Ganap na alas-kuwatro ng hapon ang simula ng rally at kung hindi lang ako abala sa aking gawain sa pagsasara ng diyaryong ito, tiyak na dadalo ako. Sana kung may oras kayoy daluhan natin ang pagtitipong ito if we believe in Bro. Eddies program of government.</body>
<link>http://www.philstar.com/Article.aspx?articleId=239841&amp;publicationSubCategoryId=94</link>
</article>
<article>
<title>Barbero at manikurista sa barber shop</title>
<author>IKAW AT ANG BATAS Ni Atty. Jose C. Sison</author>
<date>
<month>February</month>
<day>21</day>
<year>2004</year>
</date>
<body>SA barber shop ni Enteng ay nagtatrabaho bilang barbero sina Gusting, Carding, Larry, Pete at Sammy pati na ang mga manikuristang sina Flor at Naty. Dala ng mga barbero ang sarili nilang gamit tulad ng gunting, suklay at labaha samantalang dala ang sariling nail cutter, nail polish at nippers ng mga manikurista. Si Flor bukod sa pagiging manikurista ay watcher din ng shop. Lahat sila ay naatasang sumunod sa patakaran ng shop, mag-report araw-araw at manatiling masinop sa trabaho. Samantala, sina Carding, Pete, Larry at Naty ay nakarehistro sa SSS bilang empleyado ni Enteng. Nang mamatay si Enteng, bumuo ng isang korporasyon ang mga anak nito kung saan ang anak na babaeng si Osang ang naging presidente. Pinamahalaan nito ang lahat na ari-arian ng shop. Pinayagan din nito na magpatuloy na magtrabaho sa kanila ang limang barbero at dalawang manikurista. Subalit pagkaraan ng 13 taon, inabisuhan ni Osang ang pito na isasara na ang shop dahil ang gusaling kinatatayuan nito ay naipagbili na sanhi ng pagkalugi nito. Kaya, nagsampa ang grupo nina Gusting laban sa kumpanya ng reklamong illegal dismissal, illegal deduction, separation pay, non-payment of 13th month pay at salary differentials. Itinanggi ni Osang na empleyado nila sina Gusting. Ang pito raw ay mga kasosyo nila sa isang joint venture agreement; na ang pito ay nakakatanggap ng 50 percent to 60 percent sa kita sa mga kustomer; na hindi kinuha ng bagong kumpanya ang pamamahala ng shop kundi naabisuhan nila ang pito na makisosyo ito; na hawak ng pito ang pamamahala sa barber shop; at pinapayagan nila na manatiling bukas ang shop para mabigyan nila ng dagdag pang kita ang kanilang mga kasosyo. At dahil sa pagkalugi, kinailangan nilang ipasara ang shop lalo na at ang gusali ay naibenta na rin. Batayan ang apidabit na ito nina Osang, dinismis ng labor arbiter ang reklamo nina Gusting. Sa apila sa NLRC, kinumpirma nito ang desisyon ng labor arbiter kung saan napatunayang ang pito ay indipendyenteng kontratista at hindi empleyado dahil may sarili itong mga gamit at kahati rin sa kinikita ng kumpanya. Tama ba ang labor arbiter at NLRC? HINDI. Walang dokumentong nagpatunay na magkasosyo nga ang mga partido. Ibinase lamang ng labor arbiter ang desisyon sa apidabit ni Osang. Ang pagkakaroon ng parte ng mga barbero at maniku-rista sa kinikita ng barber shop ay hindi nangangahulugang hindi sila empleyado nito. Samantala, hindi rin tama ang NLRC na sabi-hing sina Gusting ay indipendyenteng kontratista dahil lamang may sarili itong mga kagamitan, kaparte sa kita ng shop at may sariling pamamaraan ng pagtatrabaho. Sa kasong ito, empleyado ng kumpanya ang mga barbero at manikurista dahil may kapangyarihan ito sa pamimili ng empleyado, pagtatanggal sa suweldo at kontrol sa kilos ng mga empleyado nito. Kaya sina Gusting ay dapat na bayaran ng separation pay katumbas sa isang buwan bawat taon ng serbisyo at 13th month pay (Corporal et. al. NLRC et. al. G.R. 129315 October 2, 2000).</body>
<link>http://www.philstar.com/Article.aspx?articleId=239851&amp;publicationSubCategoryId=94</link>
</article>
<article>
<title>Benepisyo ng OWWA sa OPA</title>
<author>ORA MISMO Ni Butch M. Quejada</author>
<date>
<month>February</month>
<day>21</day>
<year>2004</year>
</date>
<body>TUMATAGINTING na P3 million ang tinanggap na pitsa ng mga pamilya ng dalawang nalunod na Overseas Performing Artist sa Japan bilang tulong ng OWWA sa hindi inaasahan na pagkamatay ng dalawang biktima. Sinabi ni OWWA bossing Virgilio Angelo, bagamat nakikiramay siya sa pagkamatay nina Dolly Estrellanes at Jeanebe Bagaforo na kapwa nalunod nang tumaob ang kanilang sinasakyang speed boat sa Kiso River sa Osaka, Japan. Ika nga, life must go on! May kabuuang P1,554.861 (US$27,940) ang ibinigay sa bawat pamilya ng mga nasawi. Sina Jeanebe at Dolly ay kasama sa picnic ng mga empleyado ng Sunpay Productions Co., Ltd. of Japan, nang maganap ang trahedya. Tinanggap ng mga pamilya ng biktima ang pitsa bilang bayad pinsala sa isang simpleng seremonya sa OWWA. Ang P3 million ay personal na binigay ni Sumio Hayashi, ang kanilang Japanese employer. Si Estrellanes, ay dead-on-arrival sa isang ospital, samantalang ang bangkay ni Bagaporo ay hindi na nakita. Dumating ang labi ni Estrellanes sa NAIA, matapos ang ilang buwang pananatili nito sa isang morgue sa Osaka. Kawawa naman ang dalawang biktima anang kuwagong SPO-10 sa Crame. Talagang ganyan ang buhay. Buti na lang at nabigyan ng maayos na libing at pera ang pamilya ng dalawang biktima, sabi ng kuwagong maninisid ng tahong. Basta si Angelo ang nasa OWWA, nakakatiyak ang ating mga bagong bayani na hindi sila mapapabayaan. &amp;quot;Ok ba si Angelo? &amp;quot;Of course, wala naman itong masamang record sa mga inalisan niyang hotraba. Sana diyan na lang sa OWWA si Angelo. Bakit naman? Para lalong maraming matulungan. Sana nga!</body>
<link>http://www.philstar.com/Article.aspx?articleId=239854&amp;publicationSubCategoryId=94</link>
</article>
<article>
<title>Kailangan ni FPJ na magtiwala sa Supreme Court</title>
<author>HALA BIRA! Ni Danny Macabuhay</author>
<date>
<month>February</month>
<day>21</day>
<year>2004</year>
</date>
<body>Hindi ko alam kung bahagi ng estratehiya ng kampo ni Fernando Poe, Jr. ang pagpapalabas ng mga pahayag na maaaring magkagulo kapag dinis-qualify ng Supreme Court ang kandidatura sa pagka-pangulo ni FPJ nang dahil sa ito ay hindi isang natural born Filipino. Sana ay tigilan na nila ang mga ganitong pananalita sapagkat marami sa ating mga kababayan ang nababagabag ang kalooban. Marami ang hindi mapakali noong huwebes nang simula ng Korte Suprema ang pagdinig sa kaso ng citizenship ni Da King habang nagaganap ang magkakahiwalay na rally ng mga tagasuporta ng action king sa ibat ibang lugar ng Maynila kasama na ang isang demonstrations sa harap mismo ng Supreme Court at isa sa makasaysayang Plaza Miranda sa harap ng Quiapo church. Malaking responsibilidad ang nakaatang sa balikat ni FPJ kapag may nangyaring kaguluhan na kagagawan ng kanyang mga tagasuporta. Hindi magiging maganda ito para sa action star sapagkat para bagang hindi niya kayang pasunurin ang kanyang mga tagasuporta sa proseso ng hustisya. Dapat tandaan ni FPJ na kinukuha niya ang tiwala at paniniwala ng nakakarami upang maging pinakamataas na pinuno ng lahat ng mamamayan at hindi lamang ng kanyang grupo. Dapat pagsabihin ni Da King ang kanyang mga tauhan na huwag nang pangunahan ang magiging desisyon ng Korte Suprema. Tigilan na ang satsatan lalo na ang mga salitaang nagpapabaga upang alipustain ang kakayahan ng kataas-taasang hukuman.Tutal naman, magagaling ang mga abogado ni FPJ at naniniwala naman akong preparado ang mga ito sa pagtatanggol sa kaso ng citizenship ng action king. Sa pagkakataong katulad ngayon, hindi makabubuting siraan ang kapangyarihan at kakayahan ng Supreme Court. At lalo ring masama kung aalisin natin dito ang respeto at pagtitiwala. Kapag nawala sa atin ang kahalagahan ng Kataas-taasang Hukuman, saan pa tayo patutungo at sino pa ang ating sasandalan kapag dumating na tayo sa kadulo-duluhan ng kawalan ng katarungan?</body>
<link>http://www.philstar.com/Article.aspx?articleId=239862&amp;publicationSubCategoryId=94</link>
</article>
<article>
<title>Pag-awayin si Ping at FPJ magtagumpay kaya?</title>
<author>PANAGINIP LANG Ni Nixon T. Kua</author>
<date>
<month>February</month>
<day>21</day>
<year>2004</year>
</date>
<body>Kumikilos na naman ang mga alipores ni Madam Senyora Donya Gloria at dito sa bagong plano ay pag-aawayin naman nila si Senador Panfilo &amp;quot;Ping&amp;quot; Lacson at si Fernando Poe Jr.&amp;nbsp; Sa planong ito na sinasakatuparan na nila sa pamamagitan ng mga miyembro ng media na bayaran nila ay palalabasin nila na ang mga taong nasa likod ng diskwalipikasyon ni FPJ ay si Lacson. Ang ipipilit nila ay si Lacson ang makikinabang sa pagka diskwalipika ni Da King dahil siya nga naman ang malamang na magiging kandidato ng nagkaisang oposisyon.&amp;nbsp;&amp;nbsp; Sa kanilang pangangatuwiran ay mukhang tama pero meron silang hindi inaming isang bagay na napaka-importante at yan ay ang kanilang paniniwala na mas madali ng Malakanyang gibain si Lacson sa pamamagitan ng pagbuhay ng mga luma at inimbentong isyu na napatunayan nang walang katotohanan kundi mga kathang-isip ng mga alipores ni Madam Senyora Donya Gloria.&amp;nbsp; Hindi pa kasali riyan yung walang tigil na pag&amp;nbsp; kilos ng mga taga Malakanyang at kanilang mga alagad na gamitin muli ang isyu ng ilang beses ng nadismis na kaso ng Kuratong Baleleng. Binunyag na natin nuon sa isa nating kolum na ang tanging plano nila ay diskwalipikahin si FPJ at pakulong si Lacson.&amp;nbsp; Sa ganuong paraan nga naman ay wala na silang kalaban dahil mawawalan ng kandidato ang oposisyon.&amp;nbsp; Isa pang bagay na bagamat makulit na tayo at ilang beses na nating nasabi ay sino ba itong mga taong naghahain ng kaso laban kay FPJ.&amp;nbsp; Dahil sa mga nagaganap nitong nakaraang ilang araw at kita na natin kung saan patutungo ito ay muli nating ilalathala.&amp;nbsp; Sino ba ang magkapatid na Fornier, hindi ba mga kaeskwela ni JOSE Miguel Arroyo na asawa ni Madam Senyora Donya Gloria.&amp;nbsp;&amp;nbsp; Hindi ba si First Gentleman din ang tinutukoy ni Lacson na tunay na JOSE PIDAL? Hindi rin ba totoo na isa sa magkapatid na Fornier ay dance partner pa ni Madam Senyora Donya Gloria nuong sila ay nag-aaral?&amp;nbsp; Bukod duon, pag pasok na pag pasok ni Madam Senyora Donya Gloria ay kasama agad ang mga Fornier sa mga nag-attend sa isang party na dinaos duon.&amp;nbsp; O hindi ba friend sila.&amp;nbsp; Yung kay Ricardo Manapat naman na nag-doctor ng mga papeles sa National Archives, sino ba ang nag-appoint sa kaniya.&amp;nbsp; tinanggal siya ni dating Pangulong Erap dahil sa katiwalian pero nakabalik lang siya dahil binalik siya ni Madam Senyora Donya Gloria.&amp;nbsp; Sino ngayon ang sinusunod nila? Eh paano itong sina Atty. Jeanette&amp;nbsp; Recson at Atty. Felix Desiderio?&amp;nbsp; Hindi ba si ang dalawang abogadong ito ay malapit sa The FIRM.&amp;nbsp; Para ho sa hindi nakakaalam, ito yung law office na pinamumunuan ni Atty. Pancho Villaraza at ang opisina ay sa LTA bldg.&amp;nbsp; Ito rin ang law office na pinanggalingan&amp;nbsp; ni Presidential Legal Counsel Nonong Cruz at ni Supreme Court Justice Antonio Carpio, na appointee rin ni Madam Senyora Donya Gloria.&amp;nbsp; Ngayon kung kulang pa, paano itong bagong appointees sa Comelec na sina Garcellano at Barcelona.&amp;nbsp; Kauupo lang nilang dalawa, ni hindi pa nila nababasa ang mga papeles ukol sa petisyong diskuwalipikahin&amp;nbsp; si&amp;nbsp; FPJ ay&amp;nbsp; nag-comment na sila at binanatan na nila ang Hari ng Pelikulang Pilipino.&amp;nbsp; Totoo rin ba na isa sa kanila ay nagbigay pa ng contribution sa kay&amp;nbsp; Madam Senyora Donya Gloria nang nangangampanya pa lang ito bilang Bise Presidente.&amp;nbsp; Kasama ang pangalan ni Barcelona sa listahan ng mga nagbigay ng contribution sa JOSE PIDAL account na binulgar ni Lacson.&amp;nbsp; Eh yung daang libong advertisement sa mga pahayagan, kanino ba nanggaling yon.&amp;nbsp; Nagkataon lang ba na ang reservation ng isang opisyal ng Malakanyang ang inatras at ang pinalit ay ang anunsyong laban kay Fpj?&amp;nbsp; Sobra naman ang galing nila sa timing.&amp;nbsp; Bago ko pa makalimutan, bakit si Manapat ay dumalaw sa LTA building nuong kainitan ng pagtatalo sa Comelec.&amp;nbsp; Hindi ho tayo ang may sabi niyan kung hindi ang driver niya.&amp;nbsp; O ano pa ang connection.&amp;nbsp; Maraming marami pa&amp;nbsp; ho.&amp;nbsp; Pero bago natin wakasan ang isyung ito, hindi siguro magtatagumpay ang kampo ni Madam Senyora Donya Gloria na pag awayan ang dalawang kampo dahil alam ni FPJ at ni Ping na ang nagbulgar ng mga katiwalian at masamang plano ni Manapat ay walang iba kung hindi si Rep. Carlos Padilla, nag-iisang kandidato sa pagka senador ni Ping Lacson.&amp;nbsp;&amp;nbsp; Kayo mga kaibigan ang mag husga ngayon, uulitin ko ang tanong, sino ba ang gustong idiskwalipika si Fpj at pag awaying ang oposisyon?&amp;nbsp; Text lang ho ng inyong kasagutan sa 0927-2654341. Para sa ano mang reaksyon, sumulat lang sa nixonkua@yahoo.com o kayay magtext sa&amp;nbsp; 09272654341. Mapapakinggan&amp;nbsp; nyo rin po ang inyong lingkod sa DZEC 1062 mula 4:30 hanggang 6:00 ng hapon mula Lunes hanggang Huwebes.</body>
<link>http://www.philstar.com/Article.aspx?articleId=239865&amp;publicationSubCategoryId=94</link>
</article>
<article>
<title>EDITORYAL - Election laws dapat ipatupad</title>
<author></author>
<date>
<month>February</month>
<day>22</day>
<year>2004</year>
</date>
<body>SA kahabaan ng Quirino Highway sa Novaliches, Quezon City at A. Bonifacio Avenue sa Maynila patungong Balintawak, Quezon City, namumutiktik ang mga pader sa dami ng campaign posters ng mga kandidato. Bukod sa pader, ang mga punongkahoy, poste ng Meralco at iba pang maaaring pagkabitan ng posters ay namumutiktik na rin ngayon. Hindi pa nangangalahati ang kampanya para sa mga kandidato at tiyak na bago pa sumapit ang May 10 elections ay maruming-marumi na ang kapaligiran dahil sa nakakabit na posters. Unti-unting pinapatay ang mga punongkahoy sa pamamagitan ng pagpapako sa katawan nito. Kung anu-ano ang nasa poste ng Meralco na nakakasagabal pa sa mga pedestrians. Nalalaman ba ng mga kandidato na labag sa Omnibus Election Code ang kanilang ginagawa? Kung hindi nila alam ang batas na ito, wala silang karapatang kumandidato. Kung ang simpleng batas ay hindi nila alam, paano sila makapamumuno sa bansa. Nararapat kilatisin ng mga botante ang kandidato sapagkat baka ang mapili ay ang ignorante sa batas. Ayon sa isinasaad ng Omnibus Election Code, mahigpit na ipinagbabawal ang pagkakabit ng mga campaign posters sa pader, punongkahoy, poste, bakod, tulay, streetsigns at mga pribadong pag-aari. May isang common area sa komunidad na paglalagyan ng mga posters, streamers at iba pang campaign materials. Ang mga taong lalabag sa itinatadhana ng batas ay parurusahan. Sa Section 264 ng Omnibus Election Code ang sinumang magkabit ng illegal posters and streamers ay mapaparusahan ng pagkabilanggong hindi kukulangin sa isang taon at hindi hihigit sa anim na taon. Kung ipatutupad pala ng Commission on Elections (Comelec) ang batas na ito, maraming kandidato ang pupulutin sa kulungan. Kabilang sa maaaring makulong ay si Gloria Macapagal-Arroyo, Noli de Castro at ang karamihan sa kanilang miyembro sa K-4. Namumutiktik ang kanilang mga illegal posters. Maaari ring makulong si Fernandor Poe Jr., Loren Legarda at Panfilo Lacson, mga kandidato sa pagka-presidente at bise presidente. Ikatwiran man na hindi sila ang nagkabit ng mga campaign posters, hindi ba nila nabigyan ng babala ang kanilang &amp;quot;tagasunod&amp;quot;. Ang tanong ay kung may ngipin ba ang Comelec na ipatupad ang nasa batas. Duda kami rito. Kung may ngipin dapat noon pa sila naghigpit. Noong nakaraang taon pa namutiktik ang mga streamers ng kandidato sa mga kalsada para bumati ng Merry Christmas, Happy New Year at kahit ang simpleng fiesta. Nasawata ba sila ng Comelec. Hindi! Nararapat nang magpakita ng ngipin ang duwag na Comelec.</body>
<link>http://www.philstar.com/Article.aspx?articleId=239969&amp;publicationSubCategoryId=94</link>
</article>
<article>
<title>Abogado ni Da King desperado na !</title>
<author>BANAT NI BATUIGAS Ni Bening Batuigas</author>
<date>
<month>February</month>
<day>22</day>
<year>2004</year>
</date>
<body>MAS pinairal pa ng mga supporters ni presidentiable Fernando Poe Jr. ang tinatawag na rule of law kaysa sa mga malalapit niyang adviser tulad ni dating Justice Secretary Estelito Mendoza. Kasi nga nitong nakaraang mass actions ng mga supporters ni Poe, sabay sa pagdinig ng Supreme Court ng oral arguments sa disqualification case niya, eh pinairal ng masa ang batas kaysa ang damdamin nila. Nakakatuwa rin kasing isipin na ang masa natin sa ngayon ay nag-iisip na at hindi pinansin ang panggagatong ni Mendoza. Nakakatawa rin si Mendoza, no mga suki? Nag-aral pa siya ng abogasya pagkatapos ay nanawagan lang ng mob rule na ibig sabihin hindi niya kinikilala ang batas natin. Ika nga kung bats ang pag-uusapan, isang legal luminary na si Mendoza pero sa panawagan niyang mag-aklas kung sakaling ma-disqualify si Poe, eh nagmukhang desperado siya. Dapat mag-iba na ng linya si Mendoza kung wala na siyang tiwala sa justice system natin, di ba mga suki? He-he-he! Puwede na rin sigurong magtinda siya ng mani sa Quiapo underpass. Maging si FPJ ay nagbanta rin ng kaguluhan. Yan ba ang lider na dapat iboto natin? Kapag hindi niya makuha ang kanyang kagustuhan ay siya na mismo ang mamumuno ng kaguluhan. Baka mali lang ang advice ni Mendoza dito kay FPJ ah, di ba mga suki? Para sa crash course ni FPJ sa batas, ang Korte Suprema ay kataas-taasang hukuman ng bansa. Ito ang kahuli-hulihang sumbungan ukol sa kaayusan ng batas. Ang mga miyembro nito ay hindi kayang takutin, at gawing sunud-sunuran ng sinuman, maski pa itong sinasabing hari ng pelikulang Pilipino. Sino ba si FPJ para bastusin at yurakan ang Korte Suprema ng bansa? Isipin natin na mas malaking kaguluhan at pagbuwag ng demokrasya ng bansa kapag kinanti ng iilan ang institusyong ito. Ngayon, naintindihan mo na ba ang kahalagahan ng Korte Suprema sa demokrasya natin, Mr. Da King? He-he-he! Mabuti pa ang masa at maagang naintindihan ang batas natin. Bago maging huli ang lahat, nais din nating papurihan ang liderato ni PNP chief Dir. Gen. Hermogenes Ebdane Jr. dahil sa matagumpay niyang napayapa ang rally ng supporters ni Poe noong Huwebes. Kahit may nangyaring dispersal operations, hindi ito nahalintulad sa May 1 riot noon na marami ang nasaktan sa hanay ng masa. Sa liderato rin ni Ebdane nagkaroon ng sunud-sunod na tagumpay ang ating PNP laban sa droga at kidnapping, di ba mga suki? Kaya hindi nag-kamali si Presidente Arroyo na ibigay ang kanyang basbas kay Ebdane tungo sa ikatahimik ng bansa natin. Dapat sigurong isali na rin natin sa papuri si NCRPO chief Dir. Ricardo de Leon, dahil siya ang nasa frontline noong rally. Hayan, para wala ng tampuhan, di ba mga suki? Mabuti pa ang asawa ni Da King na si Susan Roces at mahinahon na kinausap ang mga rallyists para buwagin na ang kanilang hanay at magsiuwi na lang. May punto rito si Roces dahil wala namang ibang masasaktan kundi ang masa kapag nauwi sa gulo ang lahat.</body>
<link>http://www.philstar.com/Article.aspx?articleId=239982&amp;publicationSubCategoryId=94</link>
</article>
<article>
<title>Ang tunay na diwa ng EDSA</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>February</month>
<day>22</day>
<year>2004</year>
</date>
<body>SA darating na Miyerkules ay muli na naman nating ipagdiriwang ang anibersaryo ng EDSA. Sa araw na ito ay muling manunumbalik ang alaala ng makasaysayang araw na nagpatunay sa kapangyarihan ng kolektibo at mapayapang pagkilos upang magkaroon ng reporma at pagbabago sa ating lipunan. Ang tunay na diwa ng EDSA ay hindi lamang ang pagpapatalsik sa isang diktadura at pagtapos sa pagmamalabis ng isang rehimeng tumalikod sa kapakanan ng sambayanan. Ang tunay na diwa ng EDSA ay ang pagsama-sama ng lahat ng Pilipino, mayaman man o mahirap, upang muling magsimula. Ang tunay na diwa ng EDSA ay ang pangingibabaw ng pag-ibig sa bayan at pagmamalasakit sa kapakanan ng bawat Pilipino. Ang tunay na diwa ng EDSA ay ang pakikipaglaban para sa isang pamahalaang tapat sa sambayanan. Marami sa ating mga kabataan ngayon ay maaaring hindi lubusang nakakaintindi sa kahalagahan ng EDSA sa ating kasaysayan at sa mga karanasang napagdaanan ng ating bansa at ng ating lipunan. Ngunit ang araw na ito ay magandang pagkakataon upang magbalik-tanaw sa kasaysayan upang sa gayon ay hindi natin malimutan ang tunay na diwa at aral ng EDSA. Hinangaan ang Pilipino sa pamamaraang ginamit sa EDSA, walang dahas, walang karahasan. Tinularan tayo ng iba nating bansa sa Timog Asya na nagnais ding kumawala sa mga mapaniil na rehimen. Sana ay manatiling buhay sa ating isipan at diwa ang tunay na kahalagahan ng EDSA.</body>
<link>http://www.philstar.com/Article.aspx?articleId=239987&amp;publicationSubCategoryId=94</link>
</article>
<article>
<title>Kumain ng isda at itlog para hindi pulikatin</title>
<author>WHAT'S UP DOC? Ni Dr. Tranquilino Elica&amp;ntilde;o Jr.</author>
<date>
<month>February</month>
<day>22</day>
<year>2004</year>
</date>
<body>NAKARANAS na ba kayong pulikatin (cramp)? Masakit ito lalo na kapag nangyari sa gabi at ikaw ay natutulog. Naglalaban ang mga muscle sa binti. Maraming dahilan kung bakit pinupulikat. Maaaring dahil sa dehydration kung sobra ang pagpapawis dahil sa pag-eehersisyo lalo na kung ang panahon ay masyadong mainit o humid. Kapag ang pulikat ay nangyari pagkatapos ng ehersisyo, ito ay dahilan sa gradual buildup ng lactic acid kaugnay ng muscle activity. Ang pag-inom ng isotonic drink ay makatutulong para mapalitan ang nawalang fluid at salts sa katawan. Para maiwasan ang dehydration, uminom nang maraming tubig bago at pagkatapos ng ehersisyo. Uminom ng 1 liter ng tubig per hour ng inyong pag-eehersisyo. Kung nagkaroon kayo ng cramp, masahehin ang bahaging apektado o i-stretch. Pero pinaka-mahusay pa ring panlaban sa cramp ay ang tamang nutrition. Ang vitamin B2 na matatagpuan sa breakfast cereals, yoghurt, lean meat, ay mahusay sa cramps na sumasalakay sa mga taong diabetic o babaing nagbubuntis. Mahusay sa leg cramps ang mga dairy products, sesame seeds at sardinas. Makatutulong din ang magnesium. Ang pagkain din ng mataas sa Vitamin E ay makatutulong para ma-improve ang poor circulation na nagiging dahilan ng cramp. Ang pagkain ng isda, itlog at pork ay mahusay din sa cramp. * * * Sa mga may katanungan kay Dr. Elica&amp;ntilde;o, sumulat sa address na ito: WHATS UP DOC? Dr. Tranquilino Elica&amp;ntilde;o Jr. Pilipino Star NGAYON 202 Railroad cor. R. Oca Sts., Port Area, Manila</body>
<link>http://www.philstar.com/Article.aspx?articleId=239995&amp;publicationSubCategoryId=94</link>
</article>
<article>
<title>'Kabit ang beneficiary ng mister ko'</title>
<author>SERGIOSOHAN Ni Sergio A. F. Apostol</author>
<date>
<month>February</month>
<day>22</day>
<year>2004</year>
</date>
<body>Naaksidente ang aking asawang si Danny while he was on an official business trip in Taiwan at namatay. Ilang linggo matapos ilibing si Danny ay naalala ko ang insurance niya. Sa aking paghahanap ng kanyang insurance policy ay nadiskubre ko ang isang insurance policy ni Danny na pangalan ng ibang babae ang beneficiary. Siya ang mistress ni Danny. Pinuntahan ko ang address ng babaing nakalagay na beneficiary sa insurance policy ni Danny. Inamin nyang matagal na silang may relasyon ng asawa ko. Galit na galit po ako. Wala po syang karapatang mag-claim ng pera sa insurance na yon. Kaming tunay na pamilya ni Danny ang dapat na makakuha niyon. Tama naman po ako di ba? Mrs. Alice Romero, San Miguel, Manila Tama. Dapat lamang na sa yo mapunta ang insurance benefits bilang tunay na asawa ni Danny. Ito ang ipinag-uutos ng Article 1306 of the New Civil Code, which states that: The contracting parties may establish such stipulations, clauses, terms and conditions they deem convenient, provided they are not contrary to law, morals, good customs, public order or public policy. An insurance is a contract. Now when the insurance provides that the benefits should go to a mistress instead to the legal wife and family, that provision is against public policy and morals of society. It is a public policy not to encourage such illicit relations and against the morals of society to have a relationship with another person outside of the marriage. If the law will allow the insurance benefits to go to the mistress, in effect, the law will reward the mistress for having an illicit relationship with a married man and punishing the legal wife. This is clearly NOT the intention of the law. Moreover, naming a person to be a beneficiary in an insurance is in the nature of a donation because the same arose out of the pure liberality of the insured. Under Article 739 of the New Civil Code, it states that a donation between persons found guilty of concubinage or adultery at the time of the donation is void. In the same article, it states that an action to declare the nullity of such a donation may be brought by the spouse of the donor or the donee and may be proved by a simple preponderance of evidence in the same action. Kahit ang mistress ni Danny man ang ginawa nyang beneficiary, di pa rin ito valid defense. Such a defense will not be sustained in a court of law dahil ito ay di ayon sa public policy and morals. The law cannot give legal effect to a contractual stipulation that rewards a mistress for having an illicit relationship and penalizes the legal wife. Bilang legal na asawa, sa yo dapat ibigay ang insurance benefits, Alice, at hindi sa kabit ni Danny.</body>
<link>http://www.philstar.com/Article.aspx?articleId=239998&amp;publicationSubCategoryId=94</link>
</article>
<article>
<title>Pagmamahal sa kaaway</title>
<author>ALAY - DANGAL Ni Fr. Jose C. Blanco, S.J.</author>
<date>
<month>February</month>
<day>22</day>
<year>2004</year>
</date>
<body>SA ebanghelyo ngayong araw na ito, malinaw na sinasabi sa atin na mahalin natin ang ating mga kaaway. Sino ang ating mga kaaway? Yung mga nakasakit, nanirang-puri at namumuhi sa atin. Basahin ang Lk. 6:27-38. &amp;quot;Ngunit sinasabi ko sa inyo, mga nakikinig: Ibigin ninyo ang inyong mga kaaway, gawan ninyo ng mabuti ang mga napopoot sa inyo, pagpalain ninyo ang mga sumusumpa sa inyo, idalangin ninyo ang mga umaapi sa inyo. Kapag sinampal ka sa isang pisngi, iharap mo rin ang kabila. Kapag inaagaw ang iyong balabal, ibigay mo pati ang iyong baro. Bigyan mo ang bawat nanghihingi sa iyo; at kung may kumuha ng iyong ari-arian ay huwag mo nang bawiin pa ang mga iyon. Gawin ninyo sa iba ang ibig ninyong gawin nila sa inyo. &amp;quot;Kung ang iibigin lamang ninyo ay ang mga umiibig sa inyo, ano pang gantimpala ang inyong hihintayin? Kahit ang mga makasalanan ay umiibig din sa mga umiibig sa kanila. At kung ang gagawan lamang ninyo ng mabuti ang gumagawa sa inyo ng mabuti, ano pang gantimpala ang inyong hihintayin? Kahit ang mga makasalanan ay nagpapahiram din sa mga makasalanan sa pag-asang ang mga itoy makababayad! Sa halip, ibigin ninyo ang inyong mga kaaway, at gawan ninyo sila ng mabuti. Magpahiram kayo, na hindi umaasa ng anumang kabayaran. Sa gayon, malaking gantimpala ang tatamuhin ninyo, at kayoy magiging mga anak ng Kataas-taasan. Sapagkat siyay mabuti sa masasama at sa mga hindi marunong tumanaw ng utang na loob. Maging mahabagin kayo gaya ng inyong Ama.&amp;quot; &amp;quot;Huwag kayong humatol, at hindi kayo hahatulan ng Diyos. Huwag kayong magparusa at hindi kayo parurusahan ng Diyos. Magpatawad kayo sa inyong kapwa, at patatawarin kayo ng Diyos. Magbigay kayo, at bibigyan kayo ng Diyos: Hustong takal, siksik, liglig, at umaapaw pa ang ibibigay sa inyo. &amp;quot;Sapagkat ang takalang ginagamit ninyo sa iba ay siya ring gagamitin ng Diyos sa inyo.&amp;quot; Ang ating kaaway ay mga kapitbahay at mga kakilala. Sila na mga nakagawa sa atin ng mga pagkakamali. Hinihingi sa atin ni Jesus na patawarin sila.</body>
<link>http://www.philstar.com/Article.aspx?articleId=240004&amp;publicationSubCategoryId=94</link>
</article>
<article>
<title>Drug at jueteng lords tuloy ang ligaya</title>
<author>BANTAY KAPWA Ni Cielito &amp;quot;Mahal&amp;quot;Del Mundo</author>
<date>
<month>February</month>
<day>22</day>
<year>2004</year>
</date>
<body>LINGGU-LINGGO ay may nalalansag na shabu laboraories sa Metro Manila at iba pang lugar. Ipinaparada ang mga naaresto at silay naka-televised pa. Matataas na pinuno ng gobyerno ay nakalantad din at itoy pogi points para sa kanila. Kadalasang mga Intsik at Hapon ang sinasabing nagmamantini ng mga laboratoryo na may mga katulong na Pilipino sa pagma-manufacture ng shabu. Pero ang nakapagtataka pawang small time ang nahuhuli at walang bigtime drug lords. Mga sisiw lang ang nadarakip. Patuloy din ang pamamayagpag ng mga jueteng lords. Naireport na maraming mga nagpapa-jueteng sa ibat ibang lugar na nadakip at ilang mayayabang na elemento sa kapulisan ang nag-anunsyo na nalipad na ang mga jueteng operators at maraming lugar na sa Pilipinas ang jueteng-free. Gaya ng mga nasa illegal drug syndicates, mga sisiw lang at walang big time jueteng lords na naaaresto.</body>
<link>http://www.philstar.com/Article.aspx?articleId=240005&amp;publicationSubCategoryId=94</link>
</article>
<article>
<title>Piso lugmuk na lugmuk na lugmuk na</title>
<author>AKSYON NGAYON Ni Al G. Pedroche</author>
<date>
<month>February</month>
<day>23</day>
<year>2004</year>
</date>
<body>ANG sobrang umiiral na pamumulitika sa bansa ay nagpipinta ng masamang imahe ng bansa. Na ang Pilipinas ay politically unstable. Dahil diyay nagsisilayas sa bansa ang mga investors tangay ang kanilang dolyar na puhunan. Nakababahala na ito. Mantakin nyong sa tuwing babagsak ang piso ay laging all time low o pinakamababa sa kasaysayan ng bansa. Narinig kong kinakapanayam sa radyo ang isang cabinet secretary. Hindi ko nakuha ang kanyang pangalan pero natatandaan ko ang kanyang sinabi. Na sa susunod na tatlong buwan ay malamang bumulusok ang halaga ng piso sa pinakamababang halagang P70 sa bawat dolyar. Puro pakonsuwelo de bobo ang naririnig nating reaksyon sa pamahalaan. Na ang situwasyon ay pansamantala. That we are not helpless despite the fall of the peso, etc. Hanggang kailan makakaagwanta ang taumbayan lalu na yung mga mahihirap habang mabilis nawawalan ng halaga ang pisong nasa kanilang kamay? Maaaring magpapasasa yung mga nagtatrabaho sa ibang bansa na ang sinasahod ay dolyar. Kapag ni-remit sa Pilipinas, tiyak mas maraming piso ang kapalit. Pero sa pangkalahatan, ekonomiya ang nasasaktan. Maliliit na mamamayan ang nagdurusa. And watch out for the domino effect. Matagal nang nagde-demand ng taas sa pasahe ang mga nasa sektor ng transportasyon dahil hindi mapigilan ang pagtaas sa halaga ng krudong langis. Parang bulkang sasabog iyan pag nagkataon. And all is because of politics. Ito na yata ang pinakamaalab na lagnat politika na dinanas ng bansa. Unfortunately, hindi puwedeng magtaas lang ng kamay ang pamahalaan at sabihing wala itong magagawa porke itoy bunga ng pamumulitika. Responsibilidad pa rin ng pamahalaan na gumawa ng karampatang aksyon, gaano man karahas para masawata ang pagbagsak ng halaga ng piso.</body>
<link>http://www.philstar.com/Article.aspx?articleId=240091&amp;publicationSubCategoryId=94</link>
</article>
<article>
<title>FPJ, Amerikano sa batas ng US</title>
<author>SAPOL Ni Jarius Bondoc</author>
<date>
<month>February</month>
<day>23</day>
<year>2004</year>
</date>
<body>KOLONYA ng US ang Pilipinas nung 1899-1946. Batas-Amerikano ang umiral. Pati 1935 Constitution at Commonwealth Congress, sumunod lang sa sistemang legal ng Amerika. At ayon sa batas-Kano, natural-born American si Fernando Poe Jr. Sinilang si FPJ sa Amerikanong ina nung Agosto 1939. Kinasal ang magulang niya nung Setyembre 1940. Samakatuwid, anak sa labas siya nung una. Itoy batay mismo sa mga papeles ng prinisenta ni FPJ. Ayon pala sa batas-Kano, &amp;quot;ang anak sa labas ng Amerikanong ina na sinilang nung Mayo 24, 1934 hanggang Enero 13, 1941 ay Amerikano sa kapanganakan, sa ilalim ng 1934 act.&amp;quot; Hindi kinikilala ang natural na ama bilang legal na ama. Ang pagka-Amerikano ng anak ay di mababago ng makalipas na kasal ng mga magulang. Kaya pala ayon sa 1935 Constitution, kinikilalang Pilipino ang may amang citizen ng Pilipinas. Pero may kolatilya. Sa maraming desisyon ng Korte Suprema ng Pilipinas-kung saan merong Kano nung una-mga lehitimong anak lang ng amang citizen ng Pilipinas ang awtomatikong Pilipino. Kung anak sa labas, awtomatiko namang kinukuha ng anak ang citizenship ng ina. Kung Amerikano o Tsino ang ina, ganun din ang bata. Shoot-na-shoot ang batas-Kano sa paratang ng pitong abogado na hindi Pilipino si FPJ nung isilang. Kung naging Pilipino man siya, itoy nung kinasal ang magulang niya makalipas ang 13 buwan. At dahil dito, hindi siya maaring kumandidato bilang presidente. Ayon kasi sa 1987 Constitution, natural-born Pilipino lang ang puwede. Dahil maraming kolonya noon at ngayon ang US, nilinaw sa batas-Kano kung sino ang citizen nila. Sa citizenship law, &amp;quot;ang paninirahan sa Pilipinas makalipas ang Abril 10, 1899 at bago Hulyo 4, 1946 ay maaring gamiting batayan sa pangangailangan ng paninirahan ng Immigration and Naturalization Act sa teritoryo o pag-aari ng Amerika.&amp;quot; Dahil sa probisyong ito, libu-libong Pilipino ang kinilalang US citizen at nabigyan ng American passport. Ayaw nilang maging presidente ng Pilipinas.</body>
<link>http://www.philstar.com/Article.aspx?articleId=240103&amp;publicationSubCategoryId=94</link>
</article>
<article>
<title>'Alipores' ng sindikato napitikan ng aming surveillance camera</title>
<author>BAHALA SI TULFO Ni Ben Tulfo</author>
<date>
<month>February</month>
<day>23</day>
<year>2004</year>
</date>
<body>KAKAMBAL na ng aking nirerespetong propesyon ang panganib. Subalit wala sa aking isipan ang salitang ATRAS at TAKOT. Alam kong sa estilo ng aming investigative/undercover TV program, ang BITAG marami kaming nasasagasaan. Maliban pa sa aking mga naibubunyag sa kolum na to at maging sa aking radio program. Ang malungkot lang, karamihan sa nasasagasaan ay mismong nakapuwesto sa gobyerno at ilan pa, mismong mga alagad ng batas. Pero, tulad ng madalas kong sabihin, tamaan na ang tamaan, masagasaan na ang masagasaan. Dapat kapag may reklamo tiyak may mabibisto. Nitong araw Biyernes, naisulat ko sa kolum na to, ang aking hamon sa GAGONG may-ari ng CATT-GAS sa Mindanao Avenue. Matapos matanggap ko ang balita, humihingi raw ako ng P300,000 sa kanya. Ipinangangalandakan pa raw kasi ng BUGOK na to, kaya raw siya naisulat sa kolum kong ito, dahil di raw niya ako nabayaran. Kung inyong matatandaan, naging laman ng kolum kong ito ang CATT-GAS sa Mindanao Avenue, Quezon City, isang Liquefied Petroleum Gas (LPG) refilling plant na ni-raid ng CIDG kasama ang BITAG kamakailan. Muli kong uulitin ang babala sa HINAYUPAK na may-ari nitong CATT-GAS, harap-harapan at sabayan, kaya kitang tatapatan.&amp;quot; Mensahe ng kolum na to, huwag kang magtatago sa mga lawlaw na karsonselyo ng iyong mga kabalahibo at katribu, na iyong napag-utusan. Nito ring Biyernes ng hapon, a-20 ng Pebrero, napitikan ng aming mga surveillance camera na naka-instula sa aming tanggapan, ang isang AMUYONG na aali-aligid at nagmamatyag sa aming teritoryo. Nung mga sandaling yun, wala pa ako sa aming tanggapan ngunit naitimbre agad ito sa akin ng aking mga alertadong staff. Humigit-kumulang isang oras na raw naka-istambay sa loob ng kanyang kotse na isang Mitsubishi Galant. Nakaparada ito sa tapat ng aming BITAG headquarter. Pagdating ng aming grupo sa aming tanggapan, agad kong nilapitan upang komprontahin ang lalaking nasa kotse. Sa halip na harapin kami, agad nitong pinaharurot ang kanyang sasakyan. Sa ganitong sitwasyon, nakahanda ang aming grupo. Mabilis na hinabol namin ang hinayupak hanggang masukol ito sa loob ng isang pribadong subdibisyon sa Tandang Sora. Humigit-kumulang dalawang kilometro ang layo sa aming tanggapan. Dito nagpakilala ang kabadong sakay ng kotse, isa raw siyang intelligence agent ng pulisya. Inamin nito, meron daw siyang tinitiktikan sa aming teritoryo ngunit hindi naman daw ang BITAG ang kanyang target. Mensahe ng kolum na to sa mga ulupong&amp;nbsp;na alipores ng sindikato, hindi ako ipinanganak kahapon. Bago pa man kayo makahirit, kayo na ang unang mahuhulog sa aming BITAG. Di namin kayo bibigyan ng pagkakataon! O, ano hihirit ka pa?</body>
<link>http://www.philstar.com/Article.aspx?articleId=240104&amp;publicationSubCategoryId=94</link>
</article>
<article>
<title>&amp;quot;Lalong umiinit ang isyu&amp;quot;</title>
<author>CALVENTO FILES Ni Tony Calvento</author>
<date>
<month>February</month>
<day>23</day>
<year>2004</year>
</date>
<body>NAGING MAGANDA ANG OPINYON NA IBINIGAY NG MGA &amp;quot;FRIENDS OF THE COURT&amp;quot; PARA KAY PRESIDENTIAL ASPIRANT NA SI FERNANDO POE, JR., TUNGKOL SA KANYANG CITIZENSHIP NA TINANGGAP NG KORTE SUPREMA. MALIWANAG NA SINABI NILA NA KAPAG ANG TATAY NI FERNANDO POE, JR., AY INACKNOWLEDGE NA ANAK NGA NIYA SI DA KING, NATURAL BORN CITIZEN ITO AY KWALIPIKADONG TUMAKBO BILANG PRESIDENTE SA MAY 10, 2004 ELECTIONS. Magandang antabayanan ang desisyon ng Korte Suprema dahil matapos magkaroon ng mga oral arguments, mga comments na sinumite ng dalawang bagong talagang Commissioners ng COMELEC, ang ating Solicitor General, heto naman ang apat na &amp;quot;friends of the court&amp;quot; na mga pawang matatawag na Constitutional experts&amp;quot; na nagbigay ng taliwas na opinion sa mga pahayag na unang nabasa natin. Sa isang banda, nagpahayag si Senator Panfilo Lacson na handa daw siyang I-adapt si Sen. Loren Legarda, pati na rin ang mga senatorial candidates ng KNP sakaling ma-disqualify si Da King. Bago pa magpahayag ng kandidatura si FPJ sa pagka-presidente, ilang ulit sinabi sa media na mag-uusap sila ni Sen. Ping Lacson. Hindi raw nangyari ito. Hindi kaya sila nag-usap. Hindi kaya may alam si Sen. Ping tungkol sa citizenship ni FPJ? Nagtatanong lang naman. Nakapagtataka, hindi mo mapigilang mag-isip na si Sen. Ping Lacson ay ONE MAN BAND. A solo act performer sa darating na election. Nag-iisa lamang siya. Wala siyang Bise Presidente. Iisa lamang ang senatorial candidate na dala niya, si Rep. Carlos Padilla. Bihira iyan. Wala pa yata akong nadinig na &amp;quot;serious Presidential candidate&amp;quot; na naging ganito ang porma ng kampanya. Solo flight lang siya. Hindi kaya nagka-ayos na si Da King at Sen. Ping nuon pa? Sakaling magkaroon ng problema kay Da King, meron isang Ping Lacson na maaring sumalo ng lahat? Nagtatanong lang naman. Kayo mga kaibigan, hindi ba kayo nahihiwagaan? Anong opinion nyo? &amp;quot;Let me just make it clear, at this point in time, hindi pa rin ako nakakapagdesisyon kung sino ang presidentiable na tatangkilikin ko.&amp;quot; Kailangan talagang pag-isipan ng mabuti ang mga bagay-bagay, dahil nakasalalay ang kinabukasan ng ating bayan, sa susunod na anim na taon, sa taong mananalo sa darating na May 10, 2004 Presidential elections. Hindi ba dapat talagang pag-isipan ito ng mabuti? Sa ibinigay na opinion ng mga &amp;quot;friends of the court&amp;quot; parang mas lalong binigatan ang pasanin ng ating mga Mahistrado sa Korte Suprema. Maganda ang sinabi ni Raul Roco. Hayaan si Fernando Poe, Jr., na tumakbo upang ang taong bayan ang mag-desisyon kung mananalo nga siya. Subalit hindi ganun ka simple. May mga taong nag-kwekwestyon ng kandidatura ni FPJ. Ipinaabot na hangang sa Korte Suprema. Kailangan desisyunan nila ito. Desisyunan ng mas maaga para sa ikabubuti ng lahat. Mas lalong tumatagal ang usapan, mas umiinit ang mga bagay-bagay. Sa isang dako rin, ang kapatid natin sa hanap buhay na si Jay Sonza na tumatakbong senator ay naglabas ng isang komento na binabansagan na ang ginagawa ni Sen. Loren Legarda ay isang Political Masturbation dahil hindi pa raw na-didisqualify si FPJ, nakikipag-usap na raw ito kay Sen. Ping Lacson. Hindi ko yatang mantak isipin na ang isang taong respetado, kagaya ni &amp;quot;partner&amp;quot; Jay sonza ay gagamit ng ganung uri ng pananalita upang ilarawan ang isang babae, at kapatid din naming sa media. Hindi ko rin ini-endorso si Sen. Loren Legarda subalit hindi ko mapigil ang aking sarili na makarinig ng ganitong mga salita, gaya nung unang tinawag ni Brig. Gen. Victor Corpus na si Sen. Loren ay isang &amp;quot;Political Prostitute.&amp;quot; Wala na bang ibang mas katanggap-tanggap na adjective maliban sa &amp;quot;Political Masturbation&amp;quot;, Mr. Sonza? Respetado kang tao, isa na ako dun sa rumerespeto sa iyo. Sa ating mga manunulat, Print o Broadcast Journalist, may mga storyang tinatawag nating ini-SS. Alam kong, alam mo ang ibig sabihin nito. Subalit sa mga taong bayan, bagamat maaring akma ang sinabi mo, kung totoo nga ang paratang kay Sen. Legarda, ang taong bayan ay hindi magugustuhan ito. Sa talino mong iyan, maraming mga katagang nakaimbak sa iyong utak na mas madaling tanggapin ng mamamayan sa paglalarawan mo kay Loren. Itoy obserbasyon ko lamang naman. PARA SA ANUMANG COMMENTS O REACTION, MAARI KAYONG MAG-TEXT SA 09179904918. MAARI DIN KAYONG TUMAWAG SA &amp;quot;CALVENTO FILES&amp;quot; 7788442. *Nais kong pasalamatan ang mga taga TOYOTA ALABANG na sina Precy Ba&amp;ntilde;ez, Joy Catabian, Ramon Lagundito at Joel Salpico para sa inyong tulong.</body>
<link>http://www.philstar.com/Article.aspx?articleId=240113&amp;publicationSubCategoryId=94</link>
</article>
<article>
<title>EDITORYAL - Curfew sa mga kabataan hindi na ipinatutupad</title>
<author></author>
<date>
<month>February</month>
<day>24</day>
<year>2004</year>
</date>
<body>KAPANSIN-PANSIN na ngayon ang pagdami ng mga krimen na ang karamihan sa mga kasangkot ay kabataang wala pang edad 18. Hindi bat may curfew sa Metro Manila para sa mga kabataan? Ano nang nangyari sa batas na nagbabawal sa mga kabataang wala pang 18 na magpakalat-kalat sa kalsada mula alas-diyes ng gabi hanggang alas-kuwatro ng madaling araw? Nagningas-kugon na naman ang mga awtoridad? Subukan ng pinuno sa isang siyudad, halimbaway sa Maynila, na lumabas ng alas-diyes ng gabi at makikita ang mga nagkalat na kabataan, mga edad 9 at 10 na pakalat-kalat pa sa mga kalsada at tila walang pakialam kung sila man ay mapatay, maaksidente, maholdap o kung ma-rape. Sa dakong Luneta, kapansin-pansin ang mga kabataang barka-barkada na namamasyal sa madilim na bahagi ng parke at kapag nakaramdam ng pagod ay magsisiupo sa damuhan. Subukang pumasyal ang pinuno ng Maynila at makikita ang katotohanan. Ano na ang nangyari sa ordinansa? Sa ilalim ng ordinansa na inakda noon pang 2002, ipinatutupad ang curfew sa mga kabataan sa maraming lungsod sa Metro Manila. Ang mga wala pang 18 taong gulang ay mahigpit na pinagbabawalang gumala-gala sa kalye pagsapit ng alas-diyes maliban na lamang kung kasama ang kanyang magulang, o kung siya ay nagtatrabaho. Ang sinumang kabataan na lalabag sa ordinansa ay pagmumultahin o magsasagawa ng community service depende sa iaatas ng Korte. Pero balewala na nga ang ordinansa at halos lahat na ng lungsod dito sa Metro Manila ay hindi na naipatutupad ang curfew para sa minors. Nagmistulang mga hayop na nakawala sa kural ang mga kabataan sapagkat wala nang sumisita sa kanila. Maaari na silang umagahin sa labas. Laganap ang shabu at mga hayok sa laman sa panahong ito. Nag-aabang lamang ang mga hayok sa laman ng kanilang madadagit. Ang mga drug pushers ay lantaran na kung magbenta ng shabu. Hindi na natatakot sapagkat wala namang pulis na nagroronda. Ang kampanya naman ng pamahalaan laban sa droga ay pakitang-tao lamang. Kung kailan may eleksiyon saka lamang nagpapakitang-gilas. Lubhang mapanganib na ang mga holdaper na kapag walang naibigay ang mga bibiktimahin ay pinapatay. Ipatupad ang curfew para maisalba ang mga kabataan sa kapahamakan at pagkapitas ng buhay. Nangangailangan din naman ng kalinga ng mga magulang ang mga kabataan. Higit sa lahat, sila ang dapat na gumabay sa kanilang anak para hindi maligaw ng landas.</body>
<link>http://www.philstar.com/Article.aspx?articleId=240200&amp;publicationSubCategoryId=94</link>
</article>
<article>
<title>Marinig kaya ang panawagan ni Bro. Eddie?</title>
<author>HALABIRA Ni Danny Macabuhay</author>
<date>
<month>February</month>
<day>24</day>
<year>2004</year>
</date>
<body>NAKAKAGIMBAL sa dami ang taong dumalo sa grand rally ng Bangon Pilipinas Movement (BPM) ni Bro. Eddie Villanueva. Mahigit sa dalawang milyon ang dumalo sa rally na ginanap sa Luneta. Si Bro. Eddie ay founder ng Jesus Is Lord Movement. Bukod sa mga miyembro ng Jesus Is Lord, dumalo rin sa pagtitipon ang mga lider at miyembro ng ibat ibang sekta ng reliyon na katulad ng Genesis Church, Christ the King, Hope Church, The Philippines For Jesus Movement, The New Life Church at the Wind of Hope Church. May mga dumalo ring Muslims. Siguro ay hindi hakot ang mga nagsipunta roon at hindi sila binayaran. Sa halip pa nga ay sila pa ang nagkokontribusyon ng P2. Naniniwala ako na taus-puso at hindi sila pinilit na makiisa sa mga panuntunan at sinasabing misyon ni Bro. Eddie na gumigising sa mamamayang Pilipino upang makaalpas sa mga nakagawian nang masasamang kaugalian ng pamumulitika. Alam na nating hindi na tayo makahulagpos sa kinasasadlakang kalagayan dahil na rin sa ating kapabayaan at pagsasawalang-kibo. Pinayagan nating maging alila tayo ng mga pulitiko. Naging sugapa tayo sa tawag ng pulitika na kaagad ipagpapalit ang prinsipyo sa taginting ng salapi. Didinggin kaya ang panawagan ni Bro. Eddie na maparami pa ang kasalukuyang dalawang milyong naniniwala sa kanya sa pamamagitan ng paghihikayat nang walang bayad? Kapag ganito ang nangyari, tapos na ang maliligayang araw ng mga demonyong pulitiko. Ayon kay Bro. Eddie, ang kabutihan ng Diyos ang maghahari sa ating bansa. Halleluya!</body>
<link>http://www.philstar.com/Article.aspx?articleId=240213&amp;publicationSubCategoryId=94</link>
</article>
<article>
<title>Dalawang kongresista,nag-aagawan sa P40-M prok barrel</title>
<author>BALITANG SPECIAL Ni Deo Macalma</author>
<date>
<month>February</month>
<day>24</day>
<year>2004</year>
</date>
<body>Alam nyo bang nag-aagawan sa P40-milyong pork barrel ang dalawang kongresista? Ayon sa aking bubwit, 77 days na lang, eleksiyon na. Happy birthday muna kay Bro. Ruel Manalo, Lory Cabanes, Tony Katigbak ng Philippine Star; Irene Ebron ng DZRH at Dong Suarez ng Romblon. * * * Alam nyo bang nagtalo ang dalawang kongresista sa Metro Manila dahil sa kanilang pork barrel fund. Ayon sa aking bubwit, ang dating kongresista sa Metro Manila ay idineklara kamakailan ng House of Representatives Electoral Tribunal (HRET) na hindi pala nanalo noong nakalipas na eleksyon. Kung kailan naman kasi ilang buwan na lamang ay mag-eeleksiyon na ay saka lamang nagdesisyon ang electoral tribunal. Ang malungkot ang natalong kandidato na nakaupo ngayon ay ayaw umalis sa kanyang posisyon. Kung hindi pa makialam ang liderato ng Kamara ay hindi pa siya aalis sa kanyang opisina sa Batasang Pambansa. * * * Ayon sa aking bubwit, dahil kapit tuko sa puwesto ang natalong kongresista, maniwala ba kayo na isang araw lamang nakaupo sa kongreso ang nanalong kongresista. At nang alamin ng nanalong kongresista kung may natira pang pork barrel ang pinalitang mambabatas, natuklasang meron pa palang hindi naire-release na pork barrel na P40 milyon. Nang tangkain nitong bagong kongresista na kunin ang nasabing pork barrel. Hinarang ng natalong kandidato. Kinausap pa diumano si House Speaker Joe de Venecia na huwag aprubahan ang CDF ng bagong kongresista. Pero dahil mag-eeleksiyon na, nagpumilit ang bagong deklarang nanalong kongresista na makuha ang budget. At dahil siya nga naman ang may karapatan nang kumuha sa CDF na P40-milyon ang talunang congressman ay nakiusap sa nanalong congressman. Ang sabi ay bigyan na lang daw siya ng P10-milyon mula sa P40-milyon at hindi na siya tututol. Hanep, dahil sa CDF ay nag-aaway pa. Kaya tama lang siguro na alisin na ang pork barrel ng mga kongresista ano. * * * Ayon sa aking bubwit, ang nagtalo tungkol sa P40-milyong pisong CDF ay sina... Sila ay parehong taga-Pasig City. Ang naka-upo ng matagal subalit naideklarang natalo pala ay si dating Congressman Henry Lanot. Ang nanalo naman ay si congressman Toti Cari&amp;ntilde;o.</body>
<link>http://www.philstar.com/Article.aspx?articleId=240219&amp;publicationSubCategoryId=94</link>
</article>
<article>
<title>Pampublikong benepisyo</title>
<author>IKAW AT ANG BATAS Ni Atty. Jose C. Sison</author>
<date>
<month>February</month>
<day>24</day>
<year>2004</year>
</date>
<body>SI Naty ay assistant ng RDO na itinalaga sa Revenue District Office No. 34. At dahil ang kanyang amo, ang revenue district officer ay malapit nang magretiro, sumulat ang RDO sa Commissioner ng BIR para imungkahi si Naty sa nasabing posisyon. Gayunman, isang empleyado ang itinalaga ng Commissioner upang palitan ang magreretirong RDO. Sa kabilang banda, nakatanggap si Naty ng Revenue Travel Assignment Order (RTAO) kung saan inilipat siya sa opisina sa Quezon City bilang Asst. Division Chief of the Collective Programs Division. Ang order ay nagtakda rin ng 12 direktor ng mga rehiyon, mga assistant ng RDO at mga asistanteng teknikal. Ang lahat na empleyadong naapektuhan ng order na ito ay sumunod maliban kay Naty. Sa halip na tanggapin ang paghihirang sa kanya, nagsampa siya ng petisyon sa RTC para pigilan ang bagong hinirang na assistant ng RDO 34 na pumalit sa kanya. Ayon kay Naty, ang paglilipat daw sa kanya ng Commissioner base sa nasabing order ay isang makapritso, mapangyamot at mapanghiganti sa isang empleadong umuusisa sa mga aksyon ng Commissioner. Higit pa rito, ang RTAO raw ay isang demosyon dahil ang posisyong itinakda sa kanya ay walang pagtatasa at salungat sa kanyang kakayahan bilang assistant ng RDO. Wala rin siyang kaalaman sa serbisyo ng pagkokolekta. Isa itong paglabag sa Executive Order na nagbabawal ng paglilipat ng mga empleado na magreresulta ng dislokasyon. Tama ba si Naty? MALI. Ang RTAO ay hindi naglalayon na si Naty ay balisahin dahil hindi lamang siya ang naitakda ng nasabing order. Walang demosyon sa ranggo, suweldo, katayuan at responsibilidad ni Naty. May awtoridad ang Commissioner na maglipat at magtakda ng mga empleado ng komisyon kapag kailangan ang kanilang serbisyo. Ang pagtatakda ay may layuning maiwasan ang lubos na pagkakakilanlan at patronasyon sa pagitan ng mga empleado ng BIR at mga nagbabayad ng buwis sa isang lugar. Ang mga programa ng gobyerno ay maaapektuhan kung aayunan ang hindi pagsunod ni Naty dahil sa paniniwalang isa itong demosyon pati na ang opinyon ng mga empleado ng gobyerno. Salungat ito sa prinsipyo na kailangan ang pagtitiwala sa pampublikong tanggapan at hindi para sa personal na benepisyo. Hindi rin napatunayan ni Naty na mayroon siyang ganap na karapatan sa posisyon bilang assistant ng RDO 34. Kaya, kailangan niyang sundin ang bagong posisyon na itinakda sa kanya. (Chato et. al. vs Zenarosa et. al. G.R. No. 120539 October 20, 2000)</body>
<link>http://www.philstar.com/Article.aspx?articleId=240225&amp;publicationSubCategoryId=94</link>
</article>
<article>
<title>Gastos-kampanya tiyak na lalabis</title>
<author>SAPOL Ni Jarius Bondoc</author>
<date>
<month>February</month>
<day>24</day>
<year>2004</year>
</date>
<body>LIMITADO ng batas ang maaring gastusin ng mga kandidato at partido. Itoy para patas ang laban ng mayayaman at mahihirap na kandidato, at malaki o maliit na partido. Mas importante, para hindi nagkukumahog ang kandidato o partidong nanalo na bawiin ang labis na gastos sa ilegal at imoral na paraan, tulad ng pa-jueteng o pagnakaw sa kabang-bayan. Ang legal na gastusin ay para lamang sa pagbiyahe, pagliham, posters, rallies, suweldo ng staff, at iba pang pangkampanya. Bawal mamili ng boto, maghakot at magpakain ng botante, o magbigay ng ano mang bagay na may halaga tulad ng cap, payong, t-shirt, ballpen, towel. Ito lang ang maaring gastusin, ayon sa R.A. 9006:  para presidente o bise, P10 sa bawat botante, o P420 milyon para sa 42 milyong rehistrado;  para sa ibang kandidato ng mga partido, P3 bawat botante;  para sa independent o party list, P5 bawat botante; at  para sa partido o koalisyon, P5 kada botante. Pero tiyak na lalabis ang gastos para presidente miski pagsamahin ang P420 milyon na limitasyon sa kandidato at P210 milyon sa partido niya. Sa poll watchers pa lang, kulang na ang kabuoang P630 milyon. Merong 230,000 polling precincts. Kailangan ng kandidato ang dalawang watcher kada eight-hour shift, o anim na watchers buong araw, kabuoang 1,380,000 watchers. Tatlong araw sila magtatrabaho: isang araw na training, isang eight-hour shift sa Election Day, at isa pang eight-hour shift sa canvassing. Babayaran sila ng P200 kada araw, kabuoang P828 milyon para bantayan pa lang ang botohan at bilangan. Daan-daang milyong piso rin ang gastos sa rallies, posters, polyetos, sample ballots, biyahe, liham, at suweldo ng staff. Kaya nga sinabi nun pang 1992 ni Ernie Maceda, kandidato ngayong senador, na di-bababa sa P2 bilyon ang gastos para presidente. Sabi ni Raul Roco P400 milyon lang ang gagastusin niya. Shoot nga sa limitasyon ng batas, pero para na rin niyang sinabi na hindi na siya aabot sa botohan at bilangan.</body>
<link>http://www.philstar.com/Article.aspx?articleId=240231&amp;publicationSubCategoryId=94</link>
</article>
<article>
<title>Tamang suweldo sa kampanya</title>
<author>PANAGINIP LANG Ni Nixon T.Kua</author>
<date>
<month>February</month>
<day>24</day>
<year>2004</year>
</date>
<body>MAHIGIT isang buwan pa lang ang pangangampanya ng ating mga pambansang lider pero grabe na ang kitaan at panloloko ng kani-kanilang lider sa mga naghihikahos na kumikita nang konti ngayong panahon ng halalan. Bagamat pera ng mga kandidato at kanilang mga mayayamang supporter ang ginagastos, minarapat pa rin nating ibulgar ang ganitong uri ng panloloko sa masa na lagi nilang pinagsasamantalahan. Kaya sa mga masa na ginagawang taga-pagdikit ng posters, pinasasama sa rally basahin nyo ito ng maigi para maintindihan nyo kung paano kayo niyayari at iniisahan ng ilang mga lider ng mga tumatakbo sa halalan. Lilinawin rin natin na ang ganitong uri ng panloloko ay hindi lang exclusibo sa mga kampon ni Madam Senyora Donya Gloria kung hindi pati rin sa iba pang tumatakbo sa Pambansang halalan. Sa mga taga-kabit ng posters, tandaan ninyo ang dapat na binabayad sa inyo isang araw ay P10,000 kada team. Ang isang team ay 10 taga kabit ng posters at ang driver ng jeep o sasakyang ginagamit.&amp;nbsp; Kasama na riyan ang gasolina, pero komo diesel ay hindi naman masyadong mahal. Pero ang tanong natin at lalo na diyan sa mga nagdidikit ng posters, bakit ang nakukuha nyo ay tig-P300 lang kada araw at ang driver ay P2,000 lang kada araw kasama ang crudo.&amp;nbsp; Pag binuo nyo ang halaga, ang total nito ay P5,000 lang. Kanino napupunta ang natitirang P5,000.&amp;nbsp; Sino ang kumita? Tandaan nyo, kahit maliit na halaga lang yan ay bakit tipong inagaw pa sa inyo. Punta naman tayo sa mga taga-tanggal ng posters.&amp;nbsp; Hindi kasali rito ang mga tauhan ng ibat ibang barangay na binabayaran ng taumbayan, inuulit ko taumbayan sa proyekto Kalsada natin, Alagaan natin ni Madam Senyora Donya Gloria. Kada team nito ay may bayad ding malaki, pero komo taga baklas, may dagdag na panganib ay may budget yan na P20,000 kada team.&amp;nbsp; Karamihan diyan ay galing sa kampo ng Special Ops ni Madam Senyora Donya Gloria.&amp;nbsp; Kaso bakit ang bayad diyan ay tig-500 kada tao at P3,000 sa driver at jeep.&amp;nbsp; Pag sinuma niyo, P8,000 lang. Mas lumaki yata ang kupit at kung sa taga-dikit ang kupit ay limang libo, sa mga taga baklas ang ninakaw sa inyo ay P12,000. Pati yang mga taga pag-alaga ng kalsada na pinadadagdagan ang allowances ng tig-P200 ay bukol din. Paano kanyo, simple, tanungin nyo sila kung nakakarating, eh ang bayad sa kanila ay wala pang P200 at ang dagdag na pabuya sa kanila kung lilinisin nila ang mga kalye sa pamamagitan ng pag-alis ng mga posters ng mga kalaban ni Madam Senyora Donya Gloria ay binubulsa ng kung sino.&amp;nbsp; Tapos sasabihin pa sa inyong kay PGMA kayo may utang. Ngayon doon naman tayo sa hinahakot na tao.&amp;nbsp; Iyon bang mga binabayaran upang magpunta sa mga rally, makisigaw, makipalakpak, makitawa, magalit at iba pa.&amp;nbsp; Kasama rin diyan ang mga pinalilinya sa ilalim ng araw at kumaway pagdaan ng mga kandidato. Alam nyo ba kung magkano ang bayad sa kanila? Binibigyan lang yang mga yan ng tig-P200 samantalang ang budget na hinihingi ay kung ilang doble.&amp;nbsp;&amp;nbsp; Ang sistema niyan ay sasabihin ang mga naghahakot kung ilang libong tao ang kailangan sa naturang rally o ano mang pagkilos. Kung ang kailangan ay 10,000 tao, ang gagawin ng naghahakot ay sisingil ng budget na P3,000,000.&amp;nbsp;&amp;nbsp; Tandaan niyo ha, P3 milyon yan ha.&amp;nbsp; Ang mangyayari, kasi sasabihin ng taga-hakot na kailangan niya ang halagang ito para sa P200 kada tao bukod sa bayad sa jeep o bus na gagamitin at pagkain na pack lunch kada kasali. Ngayon, kesa 10,000 ang papupuntahin, hahakot lang ng mga 2,000 o 3,000&amp;nbsp; dahil imposible naman magbilang ang mga nasa itaas.&amp;nbsp; Masaya na kasi yon pag nakitang maraming tao.&amp;nbsp; Yan nga pala ang tinatawag nilang rent a crowd.&amp;nbsp; Yan din ang dahilan bakit sa mga rally kahit magkakalaban ay pare-parehong mukha ang nakikita nyo. Pag tatlong libo ang hinakot ang gagastusin lang ay P900,000 pesos.&amp;nbsp; P200 piso kada tao, budget na P1,000 kada driver at kasama na ang krudo at yan ho ang total na gagastusin lang.&amp;nbsp;&amp;nbsp; Walanghiya rin naman, ang ninakaw ay P2.1 million.&amp;nbsp; Laki ano, galing naman sa kandidato yan, masakit lang niyan e kayo ang binukulan. Kadalasan pa liliitan nila ang bilang nang hakutin sa rally kasi marami namang dalang artista ang mga tumatakbo kaya kusang magpupunta ang mga tao, yon di lobo rin ang kita nila. Ang saya saya nila ano?&amp;nbsp; Kawawa naman kayo, pinagsamantalahan pa rin. Kaya tandaan nyo, kasama na riyan yang mga taga-pag-alaga ng kalye kuno, botohin nyo ang gusto nyo, wala kayong utang na loob kahit kanino sa kanila.&amp;nbsp; Pinagsasamantalahan pa nila kayo. May iba pa ho, pero ilabas natin ibang araw.&amp;nbsp; Kung kayo naman may alam na ganoong sistema, text lang ho sa 09272654341.&amp;nbsp; * * * Marami ho ang sumagot&amp;nbsp; sa ating katanungan kung sino ba ang gustong idiskwalipika si FPJ at pag-awayin ang oposisyon? Ito ho ang ilan sa mga kasagutan at iba pang mga text sa atin.&amp;nbsp; Muli pagpaumanhin at hindi natin kayang pagbigyan ang lahat. Kng gus2 mong mabuhay ng mahabahaba tumigil ka sa katitira kay Gloria kng gus2 mo pang mabuhay. 09193673453; Syempre administration, at ito ay gagawin ng PIDAL Supreme Court.&amp;nbsp; Kawawang PINOY may&amp;nbsp; Korte Suprema na pero tila&amp;nbsp; kontrolado ni&amp;nbsp; JOSE PEDAL. 09183538585; C jose&amp;nbsp; pidal at Gloria ang utak s diskwalipikasyon ni FPJ, cla lng nman ang gahaman sa kapangyarihan at kayamanan.  09212791069; Halata talaga na mga bastos ang mga supporter ni fpj. Mga barumbado katulad ni fpj. Akala mo mas taas pa sila&amp;nbsp; sa supreme court. 09186506289; Simple lang, cno b ang makapaguutos kay manapat at fornier&amp;nbsp; para gawin ang disqualification kay fpj. 09273307564; Pakana lahat ng palasyo yan para wala na silang kalaban? Pero hindi sila magtatagumpay alam na ng taong bayan na kapit tuko sila sa palasyo. 09182250172; Mlacnang at c pidal ang gumugulo sa opposition. 09165005888. * * * Para sa ano mang reaksyon, mag-e-mail lang sa nixonkua@yahoo.com o kayay magtext sa&amp;nbsp;09272654341. Mapapakinggan&amp;nbsp; nyo rin ang inyong lingkod sa DZEC 1062 mula 4:30 hanggang 6:00 ng hapon tuwing Lunes at Miyerkules.</body>
<link>http://www.philstar.com/Article.aspx?articleId=240234&amp;publicationSubCategoryId=94</link>
</article>
<article>
<title>10% kaltas sa mga PNP-VIP escorts</title>
<author>ORA MISMO Ni Butch M. Quejada</author>
<date>
<month>February</month>
<day>24</day>
<year>2004</year>
</date>
<body>ANO kaya ang masasabi ng pamunuan ng PNP sa simpleng corruption sa PSPO? Kung hindi nila alam ang sinasabi ng mga kuwago ng ORA MISMO, dapat basahin nila ito. Sampung porsyentong kaltas ang inaalis daw sa mga PNP-VIP escorts ng dalawang gagong opisyal dyan sa Police Security Protection Office. Nagdududahan at walang tiwala sa isat isa sina Sak-rah at Titinyo dahil nagbubukulan silang dalawa. Nag-uunahan sila sa pitsang ibinibigay ng mga mayayamang negosyante na binibigyan ng protection ng kanilang mga tauhan. Ang PSPO, ay isang division sa PNP na nagtatalaga ng mga pigoy para protektahan ang mga mayayamang taong humihingi ng proteksyon para sa kaligtasan ng kanilang mga sarili o kanilang mga pamilya. In short, para hindi makalawit ng mga kidnappers. VIP-escorts din ang mga pigoy ng PSPO sa mga taong gobyerno tulad ng mga congressmen, senators at iba pang government officials. Pero ligtas sa 10 percent kaltas ang mga pigoy na escorts sa mga opisyal ng gobyerno dahil malaki ang takot ng dalawang nagbubukulan na opisyal kasi baka sumingaw ang kanilang pagkasuwapang sa pitsa at mabuko ang kanilang modus operandi. Kuwento ng mga pigoy sa mga kuwago ng ORA MISMO, noong Christmas party nila ay maraming regalo galing sa mga mayayamang negosyante ang dumating sa kanilang office para i-celebrate ang kaarawan ni Jesus Christ at sangkatutak ang mga pang-raffle prices sa mga pigoy at employees dito. Hindi pa kasama dito ang tsapit na pinadala ng mga mayayamang tsekwa at bigtime businessmen sa dalawang gagong ganid. Banas na banas ang mga pigoy dahil imbes na ipa-raffle ang mga Christmas gift na bigay ng mga millionaire ay iniuwi umano ng gagong opisyal ang pang-Christmas raffle? Ang tindi nito. PNP bossing Jun Ebdane, Sir, take note! Ang kaltas na 10% ay galing sa ibinibigay na allowance ng mga amo nilang binibigyan nila ng VIP protections. Ika nga, pampalubag loob! Hindi kasama rito ang suweldo nila sa PNP! Pero ang nangyayari raw kapag walang ibinibigay na 10 percent ang mga naka-duty sa VIP escorts hold muna ang kanilang pay check sa PNP? &amp;quot;Totoo kaya ang ginagawa ng dalawang bugok na opisyal dyan sa PSPO?&amp;quot; tanong ng kuwagong mangungupit ng pera. &amp;quot;Baka naman gawa-gawa lang ito ng ilang pigoy dahil galit sila sa kanilang mga kamoteng opisyal&amp;quot; anang kuwagong urot. &amp;quot;Ang mabuti ay imbestigahan ang isyung ito para malaman kung totoo o hindi&amp;quot; anang kuwagong SPO-10 sa Crame. &amp;quot;Kapag may usok tiyak may apoy kaya dapat burikiin ito&amp;quot; &amp;quot;Nakakahiya ito?&amp;quot; &amp;quot;Biruin mo pigoy na pini-pigoy pa,&amp;quot; anang kuwagong Kotong cop. &amp;quot;Aabangan ng mga kuwago ng ORA MISMO, ang gagawin imbestigasyon tungkol dito.&amp;quot; &amp;quot;Dapat lang malaman ng publiko ito, kamote.&amp;quot; &amp;quot;Tumpak ka dyan, lagapot&amp;quot;.</body>
<link>http://www.philstar.com/Article.aspx?articleId=240237&amp;publicationSubCategoryId=94</link>
</article>
<article>
<title>EDIORIAL - EDSA Uno: Bigo sa inaasam na pagbabago</title>
<author></author>
<date>
<month>February</month>
<day>25</day>
<year>2004</year>
</date>
<body>LABING-WALONG taon na ang nakararaan mula nang dumagsa sa EDSA ang taumbayan. Nagkapit-bisig at matapang na hinarap ang tangke at mga loyalistang sundalo ni dating President Ferdinand Marcos. Limang araw na nagkaisa at nagkasama-sama ang mamamayan para mapatalsik ang nagmalabis sa tungkuling pinuno. Nakihalo sa karaniwang mamamayan ang mga burgis at elitista. Nasamyo ng mga elitista ang amoy-pawis na mahihirap. Ganoon din naman, nalanghap ng mahihirap ang kabanguhan ng mga nakahiga sa yamang nilalang sa Corinthian Garden at Forbes Park. Limang araw nagkaamuyan ng katayuan sa buhay. Pagkalipas ng labing-walong taon, ang mayaman ay patuloy pa ring naging mayaman at ang mahirap ay patuloy pa rin sa paghihikahos. Ang inaasam na pagbabago sa pagkakapatalsik kay Marcos ay hindi pa rin nararamdaman nang lubusan. Bagsak pa rin ang ekonomiya, dapa ang peso, walang tigil sa pagtaas ang mga bilihin, marami pa rin ang walang sariling bahay at lupa at laganap ang katiwalian. Patuloy pa rin namang umaasa ang mga naging biktima ng diktadurya na ang kabayaran sa kanilang dinanas ay makakamtan. Marami ang nagtataka na sa kabila na pumabor na ang Korte Suprema sa pagkakaloob ng kabayaran sa mga biktima ng human rights, hanggang ngayon ay wala pang nangyayari. Patuloy pa ring pinag-uusapan at walang katiyakan kung kailan mapapasakamay ng mga biktima. Maraming nabigo sa EDSA Uno at karamihan ay ang karaniwang mamamayan. Umasa sila ng pagbabago subalit nauwi lamang sa bangungot ang lahat. Ilang Presidente na ang nanungkulan mula nang mag-EDSA Uno subalit ang inaasam na pagbabago ay hindi maibigay. Lumubha pa sapagkat marami ang nasadlak sa hirap at dusa. Nagkaroon ng EDSA Dos at napatalsik muli ang isang pinuno na naakusahan ng pandarambong at pagsira sa pagtitiwala ng taumbayan. Muling umasa na ang pagpapatalsik ay magbubunga na ng pagbabago sa papalit na pinuno. Pero ikalawang bangungot na naman sapagkat nasadlak pa sa hirap. Sumadsad sa pinaka-mababang halaga ang peso na ang apektado ay ang mahihirap. Talamak pa rin ang katiwalian, laganap ang krimen, droga, at nagputik ang lipunan dahil sa away ng mga pulitiko na lalo pang nagpahirap sa peso. Labing-walong taon na ang nakararaan, pero wala pa ring makitang pagbabago. Ang tanging nabago, ngayoy unti-unti nang nababawasan ang dumadalo sa anibersaryo. Patuloy na nilalangaw sa paglipas ng panahon ang EDSA rebolusyon.</body>
<link>http://www.philstar.com/Article.aspx?articleId=240317&amp;publicationSubCategoryId=94</link>
</article>
<article>
<title>Please lang FPJ, huwag kang sumipot sa debate!</title>
<author>BAHALA SI TULFO ni Erwin Tulfo</author>
<date>
<month>February</month>
<day>25</day>
<year>2004</year>
</date>
<body>WALANG pakialam ang &amp;quot;masang Pilipino&amp;quot; sa mga debate sa telebisyon. Hindi nagtatago si FPJ sa anumang debate, umiiwas lang. Sa ngayon ipaglalaban ng mga handlers ng aming idol, ng &amp;quot;patayan,&amp;quot; makaiwas lang sa debate. Wala silang tiwala sa aming &amp;quot;idol.&amp;quot; Para sa kanila, isang malaking bangungot daw ang debate. Dito sila nagkakamali. Bakit hindi tanungin si FPJ? Maaaring minamaliit ng mga handlers si FPJ, kuwestiyunable daw ang kanyang abilidad kaya iniiwas siya ng mga to. Mabait na tao at sinserong tao si FPJ. Subalit kung pag-uusapan ay karanasan sa pamumuno, alam ng lahat na wala siya nito. Marami ang nagsasabi ang kanyang karanasan ay sa &amp;quot;puting-tabing&amp;quot; lang. Gustong maging presidente ni FPJ, kahit hindi pa siya handa. Dahil siyay isang sinserong tao at mabait. Itoy sapat na. Kahit hindi pa gaano malinaw sa kanya, kung ano ang kanyang gagawin dahil wala pa siyang nakahandang plataporma, ginagawa niya lang ito para sa taumbayan. Ayaw ng kampo ng aming &amp;quot;idol&amp;quot; ng debate sa telebisyon, marahil dito raw siya &amp;quot;mahuhubaran.&amp;quot; Ito ang paniwala ng mga walang tiwalang mga handlers ni FPJ. Masakit man sabihin, &amp;quot;mangangamote&amp;quot; daw ang aming &amp;quot;idol.&amp;quot; Sakaling maisipan man ni FPJ na sumipot sa debate, malaking disgrasya! Kaya pakiusap namin sa aming idol, please lang, huwag ka nang sumipot. Dalhin mo na ang debate kung saan, huwag lang sa telebisyon. . Sa mga handlers ng aming idol, gawin ninyo ang lahat ng magagawa ninyong hadlangan si FPJ sa debate. Dahil ang gusto namin siyay maging pangulo at wala nang tse-tseburetse! Kayong mga handlers ng aming &amp;quot;idol&amp;quot;, huwag kayong magpapaniwala sa sinasabi ng iba. Kesyo, karapatan daw ng taumbayan na makita ang tunay na abilidad ng aming idol sa pamamagitan ng debate kung siyay karapat-dapat na maging pangulo! Kaya pakiusap namin kay FPJ, please lang &amp;quot;idol&amp;quot; huwag kang sumipot sa anumang debate! Sige isnabin mo sila! * * * Para sa inyong mga reaksiyon, sumbong at reklamo type BITAGCOMPLAINTS (message) at i-send sa 2333 (Globe/TouchMobile) O 334 (Smart/TalknText). O di naman kaya sa aming hotline # (0918) 9346417 o tumawag sa mga numero 932-53-10 at 932-89-19. Makinig sa DZME 1530 Khz, Monday-Friday, 9:00-10:00 A.M.. At panoorin ang programang &amp;quot;BITAG&amp;quot; tuwing Sabado, 7:00-8:00 p.m. sa IBC-13.</body>
<link>http://www.philstar.com/Article.aspx?articleId=240333&amp;publicationSubCategoryId=94</link>
</article>
<article>
<title>Kaya kayag tanggapin ni Kabayan ang mga tirada sa kanya?</title>
<author>BANAT NI BATUIGAS ni Bening Batuigas</author>
<date>
<month>February</month>
<day>25</day>
<year>2004</year>
</date>
<body>UNTI-UNTING nahuhubaran si vice presidentiable Noli de Castro habang binibilang na lang ang araw bago sumapit ang May elections. Kasi nga mga suki, kung nagkalat ang plataporma ng mga kandidato mula sa national elections taliwas naman ang nangyayari dito kay Kabayad este Kabayan dahil ang mga baho niya ang naglilitawan. Ang masama niyan, dahan-dahan na na-educate ang masa na ang ilan ay nag-iisip na kung patuloy siyang suportahan tulad ng ginawa nila ng iboto siya bilang senador nga. Hindi naman ganito katindi ang isyung naglalabasan ukol sa tunay na pagkatao ni Kabayan noong nakaraang elections, di ba mga suki? He!-he-he! Ganyan talaga kung mataas na ang pangarap mo, marami ka ring dadaanang pagsubok. Ang problema lang, kaya kayang tanggapin ng dibdib ni De Castro ang below the belt na mga tirada sa kanya, lalo na sa aspetong milyon na extortion? Nitong nagdaang mga araw lang, si Jay Sonza, na kandidato bilang senador sa kampo ni Raul Roco ay nagsalita na. Kinumpirma ni Sonza na si Kabayan ay newsreader lang sa ABS-CBN at wala namang kalatoy-latoy ang trabaho niya. Ang ibig sabihin ni Sonza, binabasa lang ni De Castro ang mga balita na hatid ng mga reporters galing sa kanilang mga beats o assignments. Hindi naman ganyan katikas ang trabaho ng newsreader kaya lang hindi naintindihan ng masa ang nangyayari sa loob ng newsroom. Ang akala kasi nila, gawa ng newsreader ang mga balita na binabasa niya. Hindi no? At sa pagsasalita ni Sonza, na dating may mataas ang katungkulan sa ABS-CBN bago ito lumipat sa ibang istasyon ng TV, ay naghubad ng isa lamang sa mga misteryo sa katawan ni Kabayan. At may saysay o bigat ang ibinulgar ni Sonza dahil may following din siya. At kaya ko rin nasabing palala nang palala ang expose laban kay Kabayan dahil sa ngayon pati asawa niya na si Arlene Fatima Sinsuat De Castro ay isinasama na sa dirty tricks ng mga kalaban niya. Si Arlene, na tinaguri- ang Princess Tarhata sa ABS-CBN, ang may control ng mga programang Magan- dang Gabi Bayad este Magandang Gabi Bayan pala, The Correspondent, Assignment, F, Pipol, Pinay Exposed at Knowledge Power. Ang balitang kumakalat sa kalye sa ngayon, ginagamit daw ng mag-asawang De Castro ang mga nabanggit na shows para sa pangongotong. Ano ba yan? Ang pinakamababa raw na singil sa mga nabiktima nila ay P200,000 per episode? Magsalita ka na Kabayan Sir! Huwag mong payagan na pati ang pangalan ng asawa mo ay madudungisan ng pulitika, di ba mga suki? He-he-he! Mukhang hindi nauubusan ng gasolina ang mga kalaban ni Kabayan ah! Pati ang kaso ni Eldon Maguan, na pinatay dahil sa traffic spat sa San Juan ay nakaladkad din sa extortion racket daw ni Kabayan. At hindi lang iyan? Si re-electionist Sen. Robert Jaworski ay nabanggit din na nabiktima ni Kabayan sa raket niya. Totoo ba na may pinapairal na censorship si Arlene sa Dos at ang ilan sa mga pumalag ay sina Gel Santos Relos, Cathy Yap at Ces Drilon? Maaring ga-bundok ang isyu laban kay Kabayan, pero ang tanong, tuluyan na kaya siyang iiwan ng kanyang followers na kara- mihan ay masa? Bakit tahimik ang kampo niya sa mga isyung naglalabasan?</body>
<link>http://www.philstar.com/Article.aspx?articleId=240335&amp;publicationSubCategoryId=94</link>
</article>
<article>
<title>Pag-Ibig Housing Loan sa mga LGUs</title>
<author>HINID PA TAPOS ANG LABAN ni Sec. Mike Defensor</author>
<date>
<month>February</month>
<day>25</day>
<year>2004</year>
</date>
<body>BILANG bahagi pa rin ng pagsisikap ng administrasyong Arroyo na magpatupad ng disente at maayos na pabahay para sa lahat, ang mga Local Government Units (LGU) o pamahalaang lokal ay maaari ng umutang nang mas malaki mula sa Pag-IBIG o Home Development Mutual Fund para sa kanilang proyektong pabahay sa kanilang mga lugar. Ito ay magandang balita para sa mga LGUs na gustong magpatupad ng proyektong pabahay para sa kanilang mga constituents subalit kulang sa pondo. Naaprubahan ang bagong guidelines para sa Pag-IBIG Fund LGU Housing Program upang matulungan ang mga LGUs na mapabilis ang kanilang pagpapatupad ng mga lokal na programang pabahay. Sa ilalim ng bagong guidelines, ang mga LGUs ay maaaring humiram ng hanggang P100 milyon para sa bawat phase ng proyektong pabahay subalit hindi ito dapat mas hihigit sa 40 percent ng production cost, kung alin man ang mas mababa. Maaari ring magtayo ang mga LGUs ng mga medium rise o high rise buildings kung saan maaari silang humiram hanggang 60 percent ng project cost o hanggang P200 milyon, kung alin man ang mas mababa. Sa ilalim ng dating guidelines, maaari lang humiram ang mga LGUs hanggang P20 milyon. Ang LGU Housing Loan ay maaaring gamitin upang i-develop ang isang residential subdivisions at medium rise housing buildings o upang makapagpapatayo ng housing units na maaaring utangin ng mga Pag-IBIG members. Subalit ang LGU Housing Loan ay hindi maaaring gamitin sa pagbili ng lupa. Ang interes sa bagong guidelines ay 9 percent lamang bawat taon kumpara sa 11-17 percent sa lumang guidelines.</body>
<link>http://www.philstar.com/Article.aspx?articleId=240346&amp;publicationSubCategoryId=94</link>
</article>
<article>
<title>Miyerkules ng Abo</title>
<author>ALAY DANGAL ni Fr. Jose C. Blanco, S.J.</author>
<date>
<month>February</month>
<day>25</day>
<year>2004</year>
</date>
<body>NGAYON ay Miyerkules ng Abo o Ash Wednesday. Sa Misa, ang mga mananampalataya ay tumatanggap ng abo sa kanilang noo. Sinasabi ng pari habang kanyang nilalagyan ng abo ang isang tao: &amp;quot;Alalahanin mo, tao, na ikaw ay alabok at sa alabok ikaw ay babalik.&amp;quot; Sa ebanghelyo ngayon, ipinapaalala sa atin ni Mateo kung paano tayo dapat manalangin at mag-ayuno (Mt. 6:1-6,16-18). &amp;quot;Pag-ingatan ninyo na huwag maging pakitang-tao lamang ang paggawa ninyo ng mabuti. Kapag ganyan ang ginawa ninyo, wala kayong matatamong gantimpala buhat sa inyong Amang nasa langit. &amp;quot;Kaya nga, kapag naglilimos ka, huwag mo nang ipagmakaingay ito, katulad ng ginagawa ng mga mapagpaimbabaw doon sa sinagoga at sa mga lansangan. Ginagawa nila ito upang purihin sila ng mga tao. Sinasabi ko sa inyo: Tinanggap na nila ang kanilang gantimpala. Ngunit kung naglilimos ka, huwag mo nang ipaalam ito kahit na sa iyong pinakamatalik na kaibigan upang malihim ang iyong paglilimos. At gagantihan ka ng iyong Amang nakakikita ng kabutihang ginagawa mo ng lihim. &amp;quot;Kapag nananalangin kayo, huwag kayong tumulad sa mga mapagpaimbabaw. Mahilig silang manalangin nang patayo sa mga sinagoga at panulukang-daan, upang Makita ng mga tao. Sinasabi ko sa inyo: Tinanggap na nila ang kanilang gantimpala. Ngunit kapag mananalangin ka, pumasok ka sa iyong silid at isara mo ang pinto. Saka ka manalangin sa iyong Amang hindi mo nakikita, at gagantihin ka ng iyong Amang nakakikita ng kabutihang ginagawa mo ng lihim. &amp;quot;Kapag nag-aayuno kayo, huwag kayong magmukhang malungkot tulad ng mga mapagpaimbabaw. Hindi sila nag-aayos upang malaman ng mga tao na silay nag-aayuno. Sinasabi ko sa inyo: Tinanggap na nila ang kanilang gantimpala. Kapag ikaw ay nag-aayuno, mag-ayos ka ng buhok at maghilamos upang huwag mapansin ng mga tao na nag-aayuno ka. Ang iyong Amang hindi mo nakikita ang siya lamang makaaalam nito. Siya, na nakakakita ng kabutihang ginagawa mo ng lihim, ang gaganti sa iyo.&amp;quot; Kapag tayoy nagdarasal, huwag nating ipakita ito. Kapag tayoy magsisimba o dadalo sa Misa, hindi tayo nagbibihis nang husto upang magpakitang-gilas sa iba. Kapag tayoy nagdarasal, nananalangin tayo ng lihim. At kapag tayoy nag-aayuno, hindi rin natin dapat ipakita kung gaano tayo kagutom. Ang gutom na ating nararamdaman ay iniuugnay at ipinakikiisa natin sa mga paghihirap ni Jesus para sa kaligtasan ng sangkatauhan. Ang Miyerkules ng Abo ay umpisa ng 40-araw ng Kuwaresma.</body>
<link>http://www.philstar.com/Article.aspx?articleId=240347&amp;publicationSubCategoryId=94</link>
</article>
<article>
<title>Balik-tanaw sa EDSA 1</title>
<author>BANTAY KAPWA ni Cielito &amp;quot;Mahal&amp;quot; Del Mundo</author>
<date>
<month>February</month>
<day>25</day>
<year>2004</year>
</date>
<body>NGAYON ang ika-18 anibersaryo ng EDSA I revolution na nagpabagsak sa rehimen ni yumaong President Ferdinand Marcos. Sa loob ng dalawang dekada ay sumailalim ang sambayanang Pilipino sa Martial Law. Tinaguriang Bagong Lipunan, hangad ni Marcos na manatili sa kapangyarihan sa habang panahon subalit nagkaisa ang mamamayan na buwagin ang kamay na bakal niyang pamamahala. Napatunayan na nasa pagkakaisa ang tagumpay. Mga estudyante, mga manggagawa, mga taong gobyerno, mga ginang ng tahanan at mga relihiyoso ang nagsasagawa ng Peoples Power One na nagpabantog sa Pilipinas sa buong mundo. Muling nanumbalik ang demokrasya at kapayapaan at naluklok bilang presidente si Corazon Aquino, ang biyuda ng martir na si Ninoy Aquino. Labing-walong taon na ang nakalipas at hanggang ngayon ay hindi pa rin naghihilom ang sugat ng mga naging biktima ng martial law. Umaasa sila na mabibigyan ng katarungan ang kaapihan ng mga human rights victims kapag makamtan nila ang bahagi ng sinasabing nakaw na yaman ng mga Marcos. Umaabot sa 658 milyong dolyar ng Marcos ill-gotten wealth na nilagak sa Swiss Bank at ngayon ay nakadeposito sa PNB ang nakatakdang ipamahagi sa mga biktima gayundin sa Agrarian Reform Program. Ang tanong ng BANTAY KAPWA, ang naturang halaga kaya ay makarating sa mga totoong biktima? Hindi kaya mapunta sa wrong hands at gamitin sa maling paraan?</body>
<link>http://www.philstar.com/Article.aspx?articleId=240353&amp;publicationSubCategoryId=94</link>
</article>
<article>
<title>&amp;quot;DOTC Sec. Larry Mendoza para sa iyo ito&amp;quot;</title>
<author>CALVENTO FILES ni Tony Calvento</author>
<date>
<month>February</month>
<day>25</day>
<year>2004</year>
</date>
<body>Nagkaroon ng bidding nung december 4, 2003 para sa mga equipment, mga gas analyzer at opacimeter na nagkakahalaga ng 30-million pesos, na gagamitin ng land transportation office (lto). Public bidding daw ito kaya marami rin ang sumaling mga suppliers. Mahigit sa isang dosenang suppliers ang nagsumite ng mga requirements, quotations para sa kani-kanilang mga equipment sa paniniwala na ayos ang lahat at patas ang laban. Nakatanggap po ang inyong lingkod ng impormasyon mula sa isang reliable source, isang insider na ating pro-protektahan na nadisqualify daw lahat ng mga sumali sa bidding maliban lamang sa isang supplier. Ang Transoverseas Systems na distributor ng Pro-tech Gas Analyzer at Opacimeter. Lahat daw ay hindi naka-meet ng requirement kung saan dapat daw mga original at hindi certified true copies ang kanilang ibinigay. Ang bidding ay dapat pinamahalaan ng Department of Transportation and Communication, DOTC, at ito ang dahilan na tinatawagan ko ng pansin si DOTC Secretary Larry Mendoza, upang aksyonan ito. Ayon na rin sa aking source, may ayusan na nangyari sa bidding na ito. Negotiated na raw itong kontratang ito para paboran ang isang supplier. Gaano katotoo ito, tanong ko sa mga miembro ng Bidding Committee na sina Atty. Flordeliza Reyes, Lydia Malvar, Jon-jon Lagman at ang Chairman na si Arnel Manresa? Hindi pa nga lumalabas ang resolution at binibigyan ng kopya ang mga nagsisumite ng kanilang bid, ginagawa na raw ang resolution (gawa na yata?) at ito ay pabor para sa TransOverseas Systems. Bakit, dahil sa isang technicality lamang. December 11, 2003 ng naganap ang bidding. Habang sinusulat ko itong artikulong ito, February 24, 2004, wala pa ring resolution na ibinibigay sa mga nagsisali sa public bidding na ito (kuno?). Napakababaw ng dahilan kung bakit hindi nakapag-meet ng requirements ang mga ibang bidders. Dapat, Chairman Manresa, nung una pa lamang, sinabi nyo na hindi pwede ang mga certified true copies. Technicality ang lumalabas lang dito at hindi ang merits ng equipment na isina-submit para magsupply ng mga nabanggit ng Gas analyzer at Opacimeter. Sec. Larry Mendoza, malakas ang pang-amoy ng mga nagsisali sa bidding na itoy isang &amp;quot;LUTONG MACAO.&amp;quot; 30-MILLION PESOS worth of equipment ang pinag-uusapan sa pagkakataong ito. Pera ng taong bayan ang gagamitin pambili ng mga ito at hindi naman galing sa bulsa ng mga miembro ng Bidding Committee. In the name of fair play, transparency and public interest, kung totoo nga ang mga ibinigay sa akin ng aking source, sa mga nangyari sa bidding na ito, in your capacity as Secretary of the DOTC, you have the power to declare a failure of bidding for these equipment. Bagamat hindi pa lumalabas ang resolution, kalat na kalat na ang resulta ng bidding. Umaalingasaw ang baho ng isang &amp;quot;negotiated bid&amp;quot; kung totoo nga ito. Ang aking tanggapan ay bukas para sa mga taong involved sa isyung ito. Ang Bidding Committee, ang TransOverseas Systems ay ina-anyayahan kong magbigay ng kanilang sagot sa mga paratang ng aming &amp;quot;very reliable source.&amp;quot; Sukang-suka na si Juan sa mga anomalya na nangyayari sa mga Government Agencies kung saan pera ng mga taxpayers ang ginagamit. Lugmok na ang bayan natin sa kahirapan. Maganda ang mga layunin ng DOTC gaya ng Emission Testing, Drug Testing subalit sa implementasyon sumasabit at nagkakaroon ng milagro. Kung talagang para sa interes ng nakararami ang pinag-uusapan sa Bidding na ito, dapat ikonsidera ni Sec. Larry Mendoza na ipaulit ang bidding at ang lahat ng sumali ay mabigyan ng pagkakataon na makapagbigay ng kanilang requirement. PARA SA ANUMANG COMMENTS O REACTIONS, MAARI KAYONG MAG-TEXT SA 09179904918. MAARI DIN KAYONG TUMAWAG SA &amp;quot;CALVENTO FILES&amp;quot; 7788442. *NGAYONG ARAW NA ITO AY GINUGUNITA KO ANG DEATH ANNIVERSARY NG AKING AMA, SI ERNESTO CALVENTO. SIYA AY YUMAO SA EDAD NA 62-yrs.old. One never forgets the loss of a father. Thank you for everything. Prayers for him will be appreciated.</body>
<link>http://www.philstar.com/Article.aspx?articleId=240354&amp;publicationSubCategoryId=94</link>
</article>
<article>
<title>EDITORYAL - Mag-participate sa debate</title>
<author></author>
<date>
<month>February</month>
<day>26</day>
<year>2004</year>
</date>
<body>LAHAT ng mga gustong mamuno sa isang bansa ay naghahangad na mailantad sa taumbayan ang kanyang mga ninanais, pangarap, inaasam at plano. Sa kagustuhan mailantad ang kanyang mga layunin, bumabayad ang kandidato para sa advertisement niya na ini-air sa radyo, telebisyon at pati sa mga diyaryo. Bukod pa sa mga posters at streamers, at sa paglilibot sa malalayong lugar para ipakita ang sarili sa taumbayan. Gumagasta ang kandidato ng milyon o (baka bilyon) para lamang magkaroon ng sagad-sagarang exposure sa publiko. Ang pagdaraos ng debate para sa mga kandidato sa pagka-presidente sa May 10 elections ay magandang pagkakataon para mailantad ang kanilang mga plataporma. Hindi na nila kailangang magbayad pa sapagkat sila pa mismo ang hinihikayat na sumali sa debate. Ganito ang pinaplano ng Commission on Elections at ng Parish Pastoral Council for Responsible Voting (PPCRV). Isang debate na kanilang iisponsoran ang balak gawin sa April 13 at mapapanood ng live sa telebisyon. Una nang naghamon ang Malaca&amp;ntilde;ang sa apat pang presidential candidate na mag-debate sila para malaman kung sino ang may plataporma sa darating na eleksiyon. Naghamon din naman si presidentiable Raul Roco ng debate. Payag lahat ang mga presidentiable sa hamon. Pero may kondisyon si presidentiable Fernando Poe Jr. na kailangang gawin sa slums area ang debate. Marami ang nagtaas ng kilay kung bakit sa slums pa gagawin, pero kahit na ganoon ang kondisyon, okey lang sa mga kalaban. Pero binawi ni FPJ ang kanyang pagsali sa debate. Una nang sinabi ni FPJ na hindi makatutulong ang debate sa kapakanan ng masa. Wala nang ibang sinabi pa ang kampo ni FPJ. Pero maski ang spokesperson ni FPJ na si Rep. Francis Escudero ay nagpahayag na dapat ay makipag-participate sa debate ang action king. Hindi dapat isnabin ni FPJ ang debate sapagkat dito makikita kung mayroon siyang plano sa bansa. Siya na rin ang nagsabi na kaya niya ninais na tumakbo sa pagka-presidente ay dahil sa kahilingan ng masa. Pero ano ang gagawin niyang paglilingkod? Anong mga paraan ang kanyang ipatutupad upang maibigay sa masa ang kanilang inaasam? Kahit pa sabihin ni FPJ na nakarating na siya sa slums, sa mga kabundukan at sa mga liblib na lugar at nakipag-usap na sa mga mamamayan doon, hindi pa rin iyon sapat. Kailangang malaman ang plano niya. Maaari namang magsalita kahit na anong lengguwahe sa debate. Kung hindi siya mahusay mag-Ingles, sabihin niya sa Filipino na tunay na wika ng masang Pilipino. Natatakot ba siya sa televised na debate? Kung takot, hindi siya nararapat mag-presidente sa bansang ito.</body>
<link>http://www.philstar.com/Article.aspx?articleId=240435&amp;publicationSubCategoryId=94</link>
</article>
<article>
<title>Iba ang karisma ng iniidolong artista</title>
<author>AKSYON NGAYON Ni Al G. Pedroche</author>
<date>
<month>February</month>
<day>26</day>
<year>2004</year>
</date>
<body>PARA sa mga movie fans, hindi importante magaspang man ang ugali ng iniidolong artista. Hindi nababawasan ang paghanga nila rito. Ang anumang marinig nilang kapintasan ng kanilang idol ay &amp;quot;paninira&amp;quot; lang para sa kanila. Ang isinalaysay ng beteranong entertainment editor na si Franklin Cabaluna tungkol sa pagmamaltrato sa kanya noong dekada 60 ng action king na si Fernando Poe, Jr. ay hindi bago. Na siya ay &amp;quot;binugbog&amp;quot; at &amp;quot;inihian&amp;quot; ng aktor dahil sa isang artikulong naisulat na hindi naibigan ng huli. Wala pa man sa guniguni ng mga Pilipino na balang araw ay tatakbo sa pagka-pangulo si FPJ, marami na ang nakaaalam sa pangyayaring ito. Pero hataw talaga ang karisma ni FPJ. Sa Mindanao, ang mga tagahanga niyang Muslim ay binabaril ang telon ng sinehan kapag naaagrabyado sa pelikula ang kanilang iniidolo. Noon pa mang araw ay lantad na ang diumanoy pagiging marahas ni FPJ lalo na kapag senglot. Sa kabila nitoy hindi nabawasan kundi lalo pang lumawak ang lehiyon ng mga tagahanga ni FPJ. Katunayan, may mga nagti-text sa ating feedback section na kumokondena kay Cabaluna. Sinasabing binayaran lang siya ng mga kalaban ni FPJ para manira. Pero binibigyan ko ng benefit of the doubt si Cabaluna porke matagal na ngang napabalita ang kanyang karanasan kay Da King. Kung lumalantad man siya ngayon upang sariwain ang kanyang masaklap na karanasan, ito aniyay sa dahilang gusto niyang malaman ng sambayanan na ang kanilang hinahangaang aktor ay hindi simbait gaya ng kanilang paniniwala. Dapat ay kumupas na ang kanyang pagiging marahas komo mahigit na siya sa 60-anyos. Ngunit batay sa mga naisulat tungkol sa pangangampanya ni FPJ, nabasa natin ang &amp;quot;pag-amba&amp;quot; niyang susuntukin sa isang fotog matapos mabagsakan diumano ng kamera ang braso ng aktor. Natunghayan din ng marami ang diumano&amp;quot;y pagkairita ni FPJ sa kakulitan ng mga nagtatanong na reporters. Kumakandidato sa pinakamatayog na posisyon sa gobyerno si FPJ. Pananagutan ng media na ilahad ang mga obserbasyon tungkol sa sinumang kandidato dahil delikado kung ang mailuluklok na Panguloy marahas at brusko. Paano kung siyay maging Pangulo at ang lahat ng mga babatikos sa kanya ay kanyang bubuweltahan? Itoy panawagan din sa napipintasang kandidato upang baguhin ang kanyang lisyang asal.</body>
<link>http://www.philstar.com/Article.aspx?articleId=240438&amp;publicationSubCategoryId=94</link>
</article>
<article>
<title>PNP, hindi dapat sumasawsaw sa pulitika</title>
<author>ORA MISMO Ni Butch M. Quejada</author>
<date>
<month>February</month>
<day>26</day>
<year>2004</year>
</date>
<body>TOTOO kayang magiging parehas o neutral ang PNP ngayong darating na election? Ika nga, hindi sila kikiling sa kahit na sinong kandidato. Kung ang sagot ay &amp;quot;oo&amp;quot;, napapanahon ang mga binitiwang salita ni retired General Guillermo Domondon, bossing ng Association of Chiefs of Police of the Philippines, na huwag makialam sa pulitika ang mga tulisan este mali kapulisan pala. Si Domondon ay kabilang sa PMA Class 63, ay nagpahayag na dapat maging neutral ang PNP sa eleksyon at huwag magpagamit sa pulitika. Sabi ni Domondon, dapat ilagay sa isipan ng lahat ng puwersa ng mga tulisan, este mali, kapulisan pala ang nakaukit sa 1992 Code of Professional Conduct and Ethical Standards, partikular ang usaping pulitika. Ganito rin ang stand ni PNP bossing RW Jun Ebdane, simula nang ihudyat ang araw ng pangangampanya noong February 10. Binalaan ni Ebdane ang lahat ng PNP maging ito ay mga opisyal o hindi na huwag magpapagamit sa mga pulitiko o makikisali sa pulitika. Sabi nga, mananagot sila! Maging si Erap loyalist Miriam Defensor Santiago ay nananawagan sa buong PNP top brass na maging vigilante sa pagbantay sa kanilang partisanong alagad ng butas, este mali, batas pala. Sabi ni Santiago, walang ibubungang buti sakaling may kilingan ang ating mga alagad ng butas, este mali, batas pala. Kung totoo ang kampanya ni Ebdane na wala silang kikilingan sa eleksyon, natutuwa ang mga kuwago ng ORA MISMO, sa ganitong sitwasyon kaya saludo tayo! &amp;quot;Walang masama kung magpalabas ng direktiba si Ebdane sa kanyang mga tauhan na huwag mamulitika,&amp;quot; anang kuwagong botante. &amp;quot;Mas masama kung magpapagamit ang mga tulisan, este mali, kapulisan pala sa mga pulitikong bugok,&amp;quot; natatawang sabi ng kuwagong hakot basura sa Comelec. &amp;quot;Kaya siguro nagkakawindang-windang ang kapulisan dahil sa sobrang pamumulitika.&amp;quot; &amp;quot;Marami kasing sipsip na gustong ma-promote.&amp;quot; &amp;quot;Kaya pala!&amp;quot; &amp;quot;Ano ngayon ang magandang gawin?&amp;quot; tanong ng kuwagong SPO-10 sa Crame. &amp;quot;69 ang maganda.&amp;quot; &amp;quot;Ano iyon?&amp;quot; &amp;quot;Baligtaran,&amp;quot; sabi ng kuwagong Kotong cop. &amp;quot;Ano ang ibig mong sabihin?&amp;quot; &amp;quot;Hintayin natin ang desisyon ng bayan.&amp;quot; &amp;quot;Korek ka diyan, kamote!&amp;quot;</body>
<link>http://www.philstar.com/Article.aspx?articleId=240449&amp;publicationSubCategoryId=94</link>
</article>
<article>
<title>Maraming pera, pero hirap pa rin ang Pinoy</title>
<author>HALA BIRA! Ni Danny Macabuhay</author>
<date>
<month>February</month>
<day>26</day>
<year>2004</year>
</date>
<body>MALAKING pera na umano ang nagagastos ng mga kandidato mula sa mga presidentiables at mga pang-nasyunal na posisyon hanggang sa mga pang-lokal na tumatakbo. Siguro nga, sapagkat naglabasan na ang mga political advertisements ng mga kandidato sa mga pahayagan, radyo, telebisyon, billboards, streamers at mga posters maliban sa mga ipinamumudmod na leaflets at iba pang mga political materials. Limpak-limpak na pera rin ang maliwanag na ibinubuhos sa mga taong hinahakot ng mga political leaders para mapuno ang itinatanghal nilang mga motorcades at grand rallys. Alam naman natin na bayaran ang karamihan sa mga taong tinatawag nilang mga pala na taga-sigaw at taga-palakpak sa mga pagtitipong nasabi. Siyempre, hindi naman parating libre at walang bayad ang mga artista, entertainers at mga cheerleaders na nagpapasaya at umaakit sa mga botante. Siyempre, malaki rin ang budget na inilalaan para sa mga renta ng mga headquarters, suweldo ng mga tauhan, staff, personnel at mga sasakyang ginagamit ng mga ito maliban sa ginagamit ng mga kandidato sa kanilang pangangampanya kasama na rito ang mga eroplano at helicopters. Marami pang mga bagay na pinagkakagastusan na hindi na natin iisa-isahin pa na katulad ng mga lagay at allowances ng mga field campaigners. Nasisiguro kong daan-daang milyon na kung hindi man bilyun-bilyon na ang nilalaspag ng mga kandidatong pang-nasyonal na katulad ng ilang presidentiables at senatoriables. Balita rin namin na malaking salapi na rin ang ipinakalat para sa mga gobernador, mayors, barangay chairmen at iba pang mga lokal na opisyal. Pero, bakit sa laki ng kumakalat na salapi, hirap pa rin ang ating mga mamamayan? Marami pa rin ang nagugutom at hindi nakikitaan ng paghusay ng pamumuhay? Nasaan ang daan-daang milyon o bilyong pisong lumabas na sa bulsa ng mga kandidato? Bakit pabagsak pa rin nang pabagsak ang halaga ng ating piso laban sa dolyar? Hindi pa rin gumaganda ang ating ekonomiya at talamak pa rin ang kriminalidad sa ating bayan? Baka naman ang hinihintay pa ay ang ilang bilyong piso pang ilalarga ng mga kandidato sa mga susunod na buwan? Tutal, mahigit pang dalawang buwan bago mag-eleksyon. Kawawang Pinoy. Sa dami ng perang kumakalat, hirap pa rin ang buhay.</body>
<link>http://www.philstar.com/Article.aspx?articleId=240460&amp;publicationSubCategoryId=94</link>
</article>
<article>
<title>Pagsasama nang hindi kasal</title>
<author>IKAW AT ANG BATAS Ni Atty. Jose C. Sison</author>
<date>
<month>February</month>
<day>26</day>
<year>2004</year>
</date>
<body>SI Ferdie ay kasal kay Melda subalit nakikisama sa ibang babae, kay Gloria. Sa panahon ng pagsasama ng dalawa, nagkaroon sila ng dalawang anak. Nakapundar din sila ng isang gusali na siyang ginawa nilang pugad ng bawal na relasyon. Pinamahalaan ni Gloria ang gusali at siya na rin ang nangolekta ng upa sa mga apartment ng gusali. Hindi nagtagal ay naghiwalay ang dalawa, dahil inakusahan ni Ferdie si Gloria ng panlalalaki samantalang iginiit naman ni Gloria na pagseselos lamang daw ito ni Ferdie. Ang paghihiwalay ng dalawa ay nauwi sa pagsasampa ng kasong ejectment ni Ferdie at ni Melda laban kay Gloria at sa mga kamag-anak nitong nangungupahan sa apartment. Tanging si Gloria lamang ang sumagot sa reklamo. Ayon sa kanya, wala raw laban sina Ferdie dahil siya ay ka-may-ari sa nasabing gusali. Dito ay ipinakita niya ang isang Kontrata ng Pagbibili kung saan siya ay nakalagda bilang isa sa bumili. Subalit pinaboran ng MTC ang mag-asawang Ferdie at Melda batay sa kontrata ng kasal nito at ng isa pang Kontrata ng Pagbibili. Kaya, inapila ni Gloria ang desisyon ng MTC sa RTC. At sa unang pagkakataon ay inamin niya sa Korte ang bawal na relasyon at pakikisama niya kay Ferdie. Ipinakita rin niya ang dalawang sertipiko ng kapanganakan ng kanilang mga anak. Iginiit din niya na ayon sa Artikulo 144 ng Civil Code, sila ay maituturing na ka-may-ari sa nabiling gusali dahil nagsama sila bilang mag-asawa. Kaya, pinaboran ng RTC si Gloria at ideneklarang ka-may-ari sa nasabing gusali at hindi na maaaring paalisin pa. Tama ba ang RTC? MALI. Ayon sa Court of Appeals at Supreme Court, ang dapat na gamiting basehan ay ang artikulo 148 ng Family Code at hindi artikulo 144 ng Civil Code. Sa kasong ito, sina Gloria at Ferdie ay nagsama bilang mag-asawa nang hindi kasal. Ayon sa Artikulo 148 ng Family Code, kapag ang isang partido tulad ni Ferdie ay kasal na subalit nakisama pa sa ibang babae, sila ni Gloria ay maituturing na ka-may-ari sa gusaling kanilang nabili. Subalit kinakailangan nilang mapatunayan na ang bawat isa sa kanila ay aktwal na tumulong sa pagbili nito. At dahil ang pagsasama lamang nila ni Ferdie ang pinatunayan ni Gloria, siya ay hindi masasabing ka-may-ari sa gusali. Kaya, sina Ferdie at Melda ay may karapatang paalisin si Gloria (Tumlos vs. Spouses Fernandez G.R. # 137650 April 12, 2000).</body>
<link>http://www.philstar.com/Article.aspx?articleId=240462&amp;publicationSubCategoryId=94</link>
</article>
<article>
<title>Brainwashing umpisa na</title>
<author>PANAGINIP LANG Ni Nixon T. Kua</author>
<date>
<month>February</month>
<day>26</day>
<year>2004</year>
</date>
<body>MALINAW na ang ginagawang panlilinlang ng Palasyo ng Malaca&amp;ntilde;ang at ng kanilang mga alipores, kasama na riyan ang mga gumagawa ng mga survey at mga spin doctors na umaareglo sa ilang tiwaling miyembro ng media. Nitong nakaraang ilang araw ay walang tigil ang ilang ahensiya ng gobyerno sa paggawa ng mock elections kung saan pinalabas nila na lamang si Madam Senyora Donya Gloria at higit na pipiliin ng mga kawani ng gobyerno kesa ibang mga kandidatong nais maging Pangulo ng Republika ng Pilipinas. Pagkatapos noon ay panay ang anunsyo ni Sec. Mike Defensor, taga-pagsalita ni Madam Senyora Donya Gloria na malapit na silang manguna sa survey.&amp;nbsp; Nakakapagtaka lang dahil bakit nauna niyang nalaman.&amp;nbsp; Sabagay sila nga pala ang nakatira sa Palasyo sa tabi ng Pasig&amp;nbsp; river kaya madali nga naman nila makuha ang nais nila.&amp;nbsp; Hawak at gamit nila ang resources ng gobyerno bukod sa puwersa ni JOSE PIDAL. Sana nga nakuha nga nila at hindi sila ang gumawa sa survey ng false asia kung tawagin ng ilan natin tagapakinig sa radio.&amp;nbsp; Ganoon din ang survey ng SWS na pinalalabas naman ay malapit ng manguna si Madam Senyora Donya Gloria. Susunod ang ilang tiwaling miyembro naman ng media, kasama na riyan yung mga nabigyan ng mga bagong 4 x 4&amp;nbsp; na mga sasakyan ay magtutrumpeta na talagang lumalamang na nga si Madam at malinaw na sa sikat ng araw ang kanyang panalo. Ano sila hilo?&amp;nbsp;Sabi nga ni Fernando Poe Jr. baka hindi na sila sikatan ng araw.&amp;nbsp;Siyanga naman, sobra kasi silang mga nambobola at baka sila bangungutin sa kanilang pagtulog. Tandaan nyo lang, masama hong ipakain sa inyong mga anak at apo ang bagay na galing sa masama. Bukod sa mga manipuladong survey, momong election at pambobola ng ilang tiwaling media men, tuluy tuloy din ang kanilang panggigipit kina Sen. Ping Lacson at Fernando Poe Jr., ang dalawang natatangi at tunay na kandidato ng oposisyon. Nakikinita ko&amp;nbsp;na ang desisyon ng Korte Suprema sa kaso ni Poe. Kesa husgahan, ang gagawin ng &amp;quot;kataas-taasang&amp;quot; mga hukom ay bibitinin ang lahat at ibabalik kundi sa Comelec e sa lower court ang kaso ukol sa citizenship ni Da King. Sa ganoong paraan, parang may nakabiting kutsilyo sa ulo ng Hari ng pelikulang Pilipino na kanilang ibabagsak na lang bigla kapag malapit na ang araw ng election.&amp;nbsp; Sa ganoong paraan, huli na upang maipaalam pa sa masang Pilipino na maaaksaya lang kung iboboto nila si FPJ at dapat ay ilipat nila kay Sen. Lacson ang kanilang boto. Pero sandali,&amp;nbsp; hindi titigil ang Malaca&amp;ntilde;ang sa ganoong style na bulok. Iipitin din nila si Lacson at katulong pa nila ang ilang nagpapangap na Oposisyon kagaya ni Sen. Edgardo Angara at Sen.&amp;nbsp;Tito Sotto na pipilayan naman ang nagbulgar kay JOSE PIDAL. Sisirain nila ang plano ng oposisyon na magsasanib habang papalapit ang halalan para matiyak na may kandidatong matitira upang lumaban kay Madam Senyora Donya Gloria. Sa tulong ng mga oposisyon kuno at ng Korte Suprema, binawi ang pagkakakilala kay Lacson bilang opisyal na kandidato ng Laban ng Demokratikong Pilipino kaya wala na siyang makukuhang kopya ng certificate of canvass o COC. Layunin ng desisyong ito na puwersahin si Lacson na umatras o di kayay madali nilang madadaya pagdating ng election.&amp;nbsp;&amp;nbsp; Kung umatras si Lacson, ididiskuwalipika na nila si Poe kaya yan wala nang kandidato ang oposisyon at maluwag na ang laban ni Madam&amp;nbsp; Senyora Donya Gloria. Ang isa pang paraan ay pagka-diskuwalipika kay FPJ at bubuhayin ang patay ng kaso ng Kuratong Baleleng para maipakulong si Lacson.&amp;nbsp; Dito sa scenariong ito, wala nang kalaban, ubos ang oposisyon. Kaso isang bagay ang hindi nila inisip, natitiyak natin na kung tuluyan nilang ipilit ang mga panggigipit nila kay Lacson at Poe ay tuluyang mawawalan ng pasensiya ang sambayanan. Sa&amp;nbsp; pagkawala ng pasensiya at paglabas ng galit ng sambayanan, hindi malayong umalma at sumama ang nakakaraming mga sundalo, lalo na ang mga nasa baba at mga batang opisyal&amp;nbsp; upang isalba ang bayan. Kapag ganoon ang nangyari, nakakatakot pero tiyak na dadanak ang dugo at baka pagbayaran pa ng buhay&amp;nbsp; ng mga taga Malaca&amp;ntilde;ang ang kanilang patuloy na panlilinlang sa sambayanan. Walang nais na mangyari&amp;nbsp; ito kaya muli tayong nakikiusap sa mga residente ng Palasyo ng Malaca&amp;ntilde;ang at alipores nila&amp;nbsp; na tigilan nila ang ganitong uri ng panloloko bago tuluyang maubos ang pasensya ng mamamayang Pilipino. Pangulong Gloria Macapagal Arroyo, huwag nyong subukan ang Pilipino. Bagamat kilala sila sa pagiging pasensyoso, huwag nyong sagarin at itulak sila hanggang sa wala na silang mapupuntahan. Mabait ang Pinoy pero masamang magalit at mapuno, dapat alam nyo yan at huwag nyong subukan. Nadarama na naming ang kanilang poot at galit, kailangang mapigilan yan at maawat.&amp;nbsp;&amp;nbsp; Walang mag nanais na makita ang tunay na pagdanak ng dugo sa ating&amp;nbsp; lansangan. Hindi yan kaya linisin ng inyong mga kalsada natin alagaan natin brigade ninyo. Sa inyo naman mga kaibigan, ilabas nyo ang poot at galit sa maayos na paraan. Isa na rito ang kolum ng inyong lingkod na gawin niyong hingahan ng inyong sama ng loob at poot. Huminahon tapos mag-text kayo sa akin kung sino ang gusto nyong maging Pangulo?&amp;nbsp; Sa ganuong paraan, mailalabas nyo ang tunay na nais ninyo. Patutunayan natin na hindi&amp;nbsp; pa umeepekto ang brain washing at mind conditioning nila.&amp;nbsp; Text lang sa 0927-2654341. * * * Para sa anumang reaksyon, mag-e-mail lang sa nixonkua@yahoo.com o kayay magtext sa&amp;nbsp;09272654341. Mapapakinggan&amp;nbsp; nyo rin ang inyong lingkod sa DZEC 1062 mula 4:30 hanggang 6:00 ng hapon tuwing Lunes at Miyerkules.</body>
<link>http://www.philstar.com/Article.aspx?articleId=240465&amp;publicationSubCategoryId=94</link>
</article>
<article>
<title>Eleksiyon sa ibang bansa magulo rin</title>
<author>SAPOL Ni Jarius Bondoc</author>
<date>
<month>February</month>
<day>27</day>
<year>2004</year>
</date>
<body>BUKOD sa Pilipinas, eleksiyon din sa taong ito sa mahigit 12 bansa sa Asia. Tulad ng Pilipinas, hati ang mga ito sa mga kandidato at partido. Halalan din sa US sa Nobyembre. Ngayon pa lang umiinit na ang pagpili sa Democratic candidate na lalaban kay kinamumuhiang Republican na George W. Bush. May matitindi ring bakbakan para presidente o prime minister sa Europa, Africa at South America. Marami nang nasusugatan o napapatay sa mga kampanya. Pinakamalapit marahil sa sitwasyon ng Pilipinas ang nagaganap sa Dominican Republic. Tulad natin, dati itong kolonya ng Espanya at ng US. Sa Mayo rin ang eleksiyon, at humihingi si Presidente Hipolito Mejia ang isa pang termino. Pero galit sa kanya ang taumbayan. Mahigit 40 percent sa kanilay mahirap. Malimit mag-blackout dahil palpak ang mala-Napocor nila. Ang Dominican peso, bumagsak mula 34 tungo 48 sa dollar nitong buwan. Mahal ang pagkain at pamasahe; malaki ang utang panlabas. Si Mejia, mahilig mamulitika. Pati baseball, sinubok gamiting pampasikat. Karamihan ng Dominicans ay Katoliko. Pero matindi ang kurakot sa gobyerno. Mahigit anim ang napatay sa kampanya nitong Pebrero. Kalahati ng isla ng Hispaniola ang Dominican Republic. Kalahati ay Haiti, dating kolonya ng Pransiya. Matagal naghari doon si Francois Duvalier. Pumalit ang anak na Jean-Claude Duvalier nung 1971. Ilang linggo matapos bumagsak si Ferdinand Marcos sa Pilipinas nung 1986, nag-people power revolt din sa Haiti at pinatalsik ang rehimeng Duvalier. Hindi umunlad ang Haiti miski naging malaya at demokratiko. Apat sa bawat limang Haitian ay dukha. Popular na presidente nung una si Jean-Bertrand Aristide, dating paring Hesuwito. Pero dahil laganap pa rin ang kahirapan at pang-aapi, dumami ang disgustado. Lumalakas ang mga armadong rebelde sa Haiti, tulad ng New Peoples Army sa Pilipinas. Nung nakaraang linggo, sinakop ang isang siyudad. Pilipinas kong mahal, di ka nag-iisa sa paghangad ng pagbabago sa paraang eleksiyon. Di ka rin nag-iisa sa gulong dala ng halalan.</body>
<link>http://www.philstar.com/Article.aspx?articleId=240572&amp;publicationSubCategoryId=94</link>
</article>
<article>
<title>May alam si Peewee kung bakit maagang nagbalot si Col. Catalan</title>
<author>BANAT NI BATUIGAS Ni Bening Batuigas</author>
<date>
<month>February</month>
<day>27</day>
<year>2004</year>
</date>
<body>MAY 150,000 na dahilan pala kung bakit maagang nagbalot si Sr. Supt. Oscar Catalan, ang hepe ng pulisya ng Pasay City, at may alam diyan si Mayor Peewee Trinidad. Mukhang hindi pinagbigyan ni Catalan ang kahilingan nitong si Trinidad kayat hayun dinampot siya sa kangkungan. Ayon sa mga kausap nating pulis-Pasay, gustong ibalik ni Peewee sa puwesto itong nasibak na kasamahan nilang si Tomas Chu bilang hepe ng station AID-SOTF subalit nagmatigas itong si Catalan na naging daan para pirmahan ng una ang endorsement para alisin siya bilang hepe nga ng pulisya ng siyudad. At ngayon, si Chu ay naibalik naman sa dating puwesto niya, kaya nakangiti na naman ang mga drug pushers at user sa kaharian ni Peewee, he-he-he! Natutuwa sila dahil masipag manghuli itong si Chua ng tulad nilang pusher at user nga. Kaya pala na-relieve si Catalan hindi dahil mahina siya sa kampanya laban sa droga kundi dahil sa iringan nila ni Trinidad. Una kasing sinibak ni Catalan si Chu dahil sa pagka-release nito sa isang Koreano sa utos naman ni Peewee. Yan ang kumakalat na balita sa ngayon sa Pasay City. At nagbigay daw ang Koreano ng halagang P150,000 para sa kalayaan niya, ayon pa sa balita, pero sinabi naman ng kausap nating pulis na mas malaki pang halaga ang isinuka ng Koreano, he-he-he! Alam kaya ito ni NCRPO chief Dir. Ricardo de Leon? Ito namang bagong upong hepe ng pulisya na si Supt. Rosendo Franco ay abala rin pero hindi para masawata ang droga kundi para lagyan ng laman ang kanyang mga bulsa. Sa pag-upo ni Franco, aba nagsulputan din ang mga pasugalan sa siyudad ni Peewee lalo na ang jueteng na may codename na Bago. Ang lumabas na kumbinasyon sa Bago noong Miyerkules ay 13-21 sa umaga at 26-23 sa hapon. Laganap daw ang jueteng sa Bgys. Maricaban at at Malibay na nasa boundary ng siyudad at ng Para&amp;ntilde;aque City, anang pulis na nakausap natin. At ang ginamit ni Franco ay itong kamag-anak niyang si Insp. Joey Mansilungan at PO1 Lito Ordiales, aniya, he-he-he! Talagang hindi totoo itong ipinagmalaki ni PNP chief Dir. Gen. Hermogenes Ebdane Jr. na sarado na ang jueteng sa bansa. Baka sarado ang mga mata ng kapulisan natin, puwede pa, di ba mga suki? Dito pala sa Pasay City ay parang sugal lang ang turing sa mga drug pushers. Ang ibig kung sabihin mga suki ay may lingguhang intelihensiya rin ang mga drug pushers kung kayat kokonti lang ang naaresto ng mga pulis natin, yan ang sumbong ng mga pulis rin mismo. Kung ang load at SIM card ang pag-uusapan, aba marami sa kapulisan ang humihingi sa mga drug pushers, ang dagdag pa nila. At yan ay nangyari sa liderato ni Peewee nga. Di ba nangako noon si Peewee na iaahon niya sa Sin City itong Pasay? Bakit lalong lumala sa ilalim ng pamumuno niya? Nadagdagan pa ang mga putahan kung ang operation ng siyam ng club sa EDSA complex ang gagawing basehan, anang pulis Pasay. Naging pugad din ang mga ito ng droga. Totoo kaya lahat ng sumbong laban sa yo Mayor Trinidad? Aba kilos na bago maging huli ang lahat!</body>
<link>http://www.philstar.com/Article.aspx?articleId=240580&amp;publicationSubCategoryId=94</link>
</article>
<article>
<title>Pag-aayuno</title>
<author>ALAY-DANGAL Ni Fr. Jose C. Blanco, S.J.</author>
<date>
<month>February</month>
<day>27</day>
<year>2004</year>
</date>
<body>ANG mga tagasunod ni Juan Bautista ay lumapit kay Jesus at nagtanong kung bakit ang kanyang mga alagad ay hindi nag-aayuno. Ang mga Pariseo ay nag-aayuno rin. Paano ito ipinaliwanag ni Jesus sa kanila? Basahin ang Mateo 9:14-15. Lumapit kay Jesus ang mga alagad ni Juan Bautista at ang wika, &amp;quot;Malimit kaming mag-ayuno, gayon din ang mga Pariseo. Bakit po hindi nag-aayuno ang inyong mga alagad?&amp;quot; Sumagot siya, &amp;quot;Maaari bang magdalamhati ang mga panauhin sa kasalan habang kasama nila ang lalaking ikakasal? Kapag wala na siya, saka pa lamang sila mag-aayuno.&amp;quot; Si Jesus ay magpapakahirap sa bandang huli ng kanyang buhay. Kapag namatay, siyay mabubuhay na muli at babalik sa langit. Iyon ang panahon na ang mga alagad ay mag-aayuno. Mag-aayuno sila upang tularan si Jesus. Para sa ating mga sarili sa buong panahon ng Kuwaresma, tayoy nag-aayuno lamang at hindi kumakain ng karne sa panahon ng Miyerkules ng Abo at sa Biyernes Santo. Sa mga Biyernes ng Kuwaresma ay hindi tayo hinihingan na mag-ayuno at hindi kumain ng karne. Kung tayo namay mag-aayuno at hindi kakain ng karne sa mga Biyernes ng Kuwaresma, iyon ay sa sariling kusa at pagpapasya na lamang natin.Tayo ay nag-aayuno bilang pagpapakita ng ating pagmamahal sa ating Panginoon.Tinutularan natin siya, sa ating munting paraan, sa pamamagitan ng pag-aayuno at hindi pagkain ng karne. Maaari rin tayong mag-ayuno sa pamamagitan ng hindi paninigarilyo, hindi panonood ng sine, o sa pagbabawas ng ating panahon sa panonood ng telebisyon.</body>
<link>http://www.philstar.com/Article.aspx?articleId=240589&amp;publicationSubCategoryId=94</link>
</article>
<article>
<title>&amp;quot;Ang manyak na si Bertito Montuya&amp;quot;</title>
<author>CALVENTO FILES Ni Tony Calvento</author>
<date>
<month>February</month>
<day>27</day>
<year>2004</year>
</date>
<body>SI MELODY, LABING TATLONG TAONG GULANG PA LAMANG, WALANG KAMUANG-MUANG SA MUNDO NG SEX, AY WALANG AWANG GINAWANG SUNUD-SUNURAN NG SUSPECT NA SI BERTITO MONTUYA, ISANG JEEPNEY DRIVER MULA SA BINANGONAN, RIZAL. Nakarating ang kaso ni Melody sa aking kaalaman ng lumapit ang kanyang ina sa programang &amp;quot;Isumbong mo kay Tulfo&amp;quot; hosted by Ramon Tulfo, tuwing Sabado, RPN 9 from 6 to 7 ng gabi. Bilang director ng programa ni kaibigang Mon, nagkaroon ako ng pagkakataong marinig ang kanyang pahayag na hinawakan ng researcher na si Alin Ferrer. Ayon kay Melody, nagsimula ang panghahalay sa kanya tatlong taon na ang nakararaan. Sa isang sinumpaang salaysay, dinetalye ni Melody ang mga kababuyan na ginawa ni Bertito Montuya sa kanya. Si Montuya ay kaibigan ng mga magulang ni Melody kayat malaya siyang nakakapasok sa bahay ng pamilya ni Melody at dun na niya pinag-isipan ng masama ang batang ito. Inaabangan ng suspect, ayon kay Melody, sa kanyang eskwelahan at isinasakay sa kanyang jeepney. Dinadala siya sa isang madamong lugar sa Masagana Village, sa Binangon, Rizal. Mga unang lingo ng September 2001 nang mag-umpisa ang pang-aabuso ng suspect sa kanya. Ayon kay Melody, &amp;quot;pagdating po naming sa madamong lugar, &amp;quot;dinaliri niya ang ___ko at _____niya ang dibdib ko. Hinahalikan niya ako sa labi at pagkatapos, ipinasubo niya ang kanyang ___. Matapos nung, ipinasok niya ang kanyang____sa aking _____!&amp;quot; Nagpatuloy ang ganitong kahalayan at dahil sa tinding takot sa suspect, hindi nakuha ni Melody na magsumbong sa kanyang mga magulang. Gaya ng madalas kong sabihin, &amp;quot;walang katotohanang hindi nabubunyag&amp;quot; dumating ang pagkakataon na may nakakita sa suspect sa ginawa niyang pangsasamantala sa biktima. Dalawang bata ang nakakita sa kanya. Tinakot ng suspect ang mga bata at sinampal pa ito. Ang ginawa ng dalawang bata ay nagsumbong sila sa ina ni Melody tungkol sa kanilang nakita. Agad naman umaksyon ang ina ni Melody at inereport sa pulis si Bertito Montuya. Pinasuri nila ang biktima at lumabas sa medico-legal examination na nasa non-virgin state na ang bata sa murang edad nitong 13 yrs. old pa lamang. May nakitang mga healed penetrations sa 6oclock, 9 oclock positions ng vagina ng bata. Kinasuhan si Bertito Montuya. Palibhasa guilty ang manyak na ito, nagtago agad siya. Ilang taon din ang dumaan hanggang may impormanteng lumutang upang magbigay ng impormasyon sa kinaroroonan ng suspect. Nasa Sta. Barbara, Pangasinan daw si Montuya. Agad nagpadala kami ng staff sa lugar kasama ang ina ni Melody at ang impormante at sa sigasig ni Alin Ferrer, kahit lingo nakipag-ugnayan sila sa Sta. Barbara Police Station upang maiserve ang warrant-of-arrest. Kasama ang mga pulis ng Sta. Barbara at ang kanilang hepe na si Sr. Inspector Lenbell Fabia, nahuli ang suspect na si Bertito Montuya. Gaya ng inaasahan, itinatanggi ng suspect ang kaso laban sa kanya. Ayon kay Montuya, dinadala lang daw niya si Melody sa damuhan upang &amp;quot;makipagkwentuhan.&amp;quot; Wala daw siyang ginawa kundi halikan sa pisngi si Melody. ISA PONG NAPAKA-INTERESTING NA KASO ANG INYONG MATUTUNGHAYAN BUKAS SA &amp;quot;ISUMBONG MO KAY TULFO.&amp;quot; 6 to 7 pm sa RPN 9. HUWAG NYONG KALILIMUTAN. PARA SA ANUMANG COMMENTS O REACTIONS, MAARI KAYONG MAGTEXT SA 09179904918. MAARI DIN KAYONG TUMAWAG SA &amp;quot;CALVENTO FILES&amp;quot; 7788442. *Nais ko pong idagdag, na marami pong nagbigay ng impormasyon tungkol sa isinulat kong bidding sa LTO na naka-address kay Secretary Leandro Mendoza. Ang mga impormasyon na kinakalap natin ay ibinigay ng mga taga LTO na rin tungkol sa anomalya sa bidding at may impormasyon na I-lifestyle check natin ang ilang miembro ng bidding committee dahil sa kanilang mga malalaking bahay at ari-arian. Nagpapasalamat po kami sa mga tumawag at asahan ninyo na ipaaabot naming ito kay Sec. Larry Mendoza.</body>
<link>http://www.philstar.com/Article.aspx?articleId=240591&amp;publicationSubCategoryId=94</link>
</article>
<article>
<title>Di dapat matakot si Da King sa debate</title>
<author>HALA BIRA! Ni Danny Macabuhay</author>
<date>
<month>February</month>
<day>28</day>
<year>2004</year>
</date>
<body>MATAGAL-TAGAL na ring pinag-uusapan ang pagtatanghal ng debate sa sasalihan ng mga presidentiables upang maiprisinta ng pormal ang kani-kanilang mga plataporma de gobyerno at mapagtalakayan ang ilang isyu na may kinalaman sa bansa at mamamayan. Napakagandang pagkakataon ito upang sila ay mapakinggan. Subalit hindi maiayos ang debate sapagkat mayroong mga presidentiables na hindi pa masiguro kung sasali sila. Nagpasabi si Raul Roco na handa siyang makibakbakan. Ganoon din si Bro. Eddie Villanueva. Pati ang businessman na si Eddie Gil ay malakas ang loob na makikipagdakdakan. Wala rin daw problema kay Ping Lacson. Ang hindi interesado na makipag-debate ay si Fernando Poe, Jr. Sinabi nitong sayang lang daw ang oras upang magsatsatan at magpagandahan ng pagsasalita. Mahalaga raw para sa kanya ang umaksyon na lamang kung ano ang makakabuti sa bansa at taumbayan. Aniya ay alam na ng mga Pilipino kung ano ang magagawa niya upang umunlad at maiayos ang kalagayan ng bansa. Idinagdag pa ni FPJ na baka hindi sila magkaintindihan sa pakikipag-debate. Hindi naman sasali si President Gloria Macapagal-Arroyo sa debate kung wala si Da King. Bakit kaya iwas-pusoy si FPJ sa debate? Hindi siya dapat matakot kung mas magaling magsalita sa kanya ang mga katunggali at mas maganda ang plataporma. Ang mahalaga ay naroroon siya at ipinapakitang hindi siya natatakot humarap kanino man. Ipakilala niya na hindi lamang popularidad ang panlaban niya.</body>
<link>http://www.philstar.com/Article.aspx?articleId=240693&amp;publicationSubCategoryId=94</link>
</article>
<article>
<title>Kampanya ng Immigration vs human smuggling,terorista !</title>
<author>ORA MISMO Ni Butch M. Quejada</author>
<date>
<month>February</month>
<day>28</day>
<year>2004</year>
</date>
<body>MATINDI ang kampanya ni BI bossing Alipio Fernandez Jr., laban sa mga terorista at human smuggling ayaw kasi nitong malusutan sa kanyang trabaho. Kaya ang BOT project ng bureau ay pinaumpisahan na ni Fernandez para matiktikan ang mga kriminal na pumapasok at umaalis ng Pinas. May P114 million BOT scheme, ang bureau para magpalabas ng tamper proof Alien Certificate of Registration Identification Card na papalit sa dating paper size na ACR. Kayang-kaya kasing pekein ng mga sindikato ang ACR na ginagamit ngayon ng mga aliens. Mga makabagong makina ang gagamitin ng BI ngayon para sa 14 na lugar na pinagsususpetsahan sentro ng human smuggling. Ang mga bagong computers ang gagamitin sa pagbibigay ng bagong ACR-i-Card sa mga lihitimong banyagang pumapasok ng bansa. Tiniyak ni Fernandez, na mahihinto ang operasyon ng mala-kabuteng human smuggling sa Pinas. Madaling ma-detect ng immigration sa kanilang bagong gamit na computers ang gumagamit ng pekeng IDs. May sariling access code ang immigration sa bago nilang computers para mamonitor ang kalokohan ng sindikato. Dahil dito, tiniyak naman ni Fernandez na kikita ang kanyang tanggapan ng P30.5 million sa paggamit nila ng bagong makina. Ilalagay ang mga bagong makina sa BI subports tulad ng Cebu, Subic, Laoag, Davao, Clark, San Fernando, Pampanga, Batangas, Legaspi, Tacloban, Aparri, Zamboanga, Cagayan de Oro, Surigao at Iloilo. Dumaan kaya sa public bidding ang nasabing kontrata? tanong ng kuwagong urot. Tiyak iyon, alam mo naman gobyerno ang BI sagot ng kuwagong SPO-10 sa Crame. Maganda ang proyekto ng immigration mukhang tototohanin nila ang pagsugpo sa human smuggling? Natatawang sabi ng kuwagong Kotong cop. Dapat lang! Paano ang mawawalan ng kita? Iyan ang problema nila, kamote.</body>
<link>http://www.philstar.com/Article.aspx?articleId=240695&amp;publicationSubCategoryId=94</link>
</article>
<article>
<title>Hanggang ngayon hindi pa nababayaran ang mga drug informers</title>
<author>BANAT NI BATUIGAS Ni Bening Batuigas</author>
<date>
<month>February</month>
<day>29</day>
<year>2004</year>
</date>
<body>MAY katwirang magtampo kay Presidente Arroyo ang mga drug informers sa nabuwag na mga shabu laboratory sa bansa dahil sa hindi pa nabayaran hanggang sa ngayon ang pinaghirapan nila. Kung si GMA ay nagyayabang sa accomplishment nila, itong mga drug informers naman at ang kani-kanilang pamilya ay nalulungkot bunga sa pangambang hindi lang sa magutom sila kundi sa takot na balikan sila ng mga drug syndicates na inginuso nila. Kapag hindi papansinin ni GMA ang hinaing nila, aba nagbabanta ang mga drug informers na lumapit sa kampo ni presidentiable Ping Lacson at baka matulungan sila para mapasakamay nila ang reward money na aabot sa P14 milyon ayon sa computation nila. At hanggang hindi pa sila nababayaran, nawalan na rin sila ng ganang ipagpatuloy pa ang pagtuturo sa iba pang shabu laboratory sa bansa, he-he-he! Kaya pala walang malalaking drug haul na nangyari nitong mga huling araw. Sino ang dapat sisihin? Ayon kay Dir. Anselmo Avenido, ang hepe ng Philippine Drug Enforcement Agency (PDEA) kaya nila hindi ini-release ang reward money sa mga drug informers dahil sa patuloy na pag-snub ng mga ito sa kahilingan nilang lumutang sila para patunayan na sila nga ay tunay. Ang ibig kong sabihin, may suspetsa ang PDEA chief na ang mga drug informers ay gawa-gawa lamang ng mga pulis natin para mapasakamay nila ang reward money nga. Ayon pa kay Avenido, may nakalaan na P62.5 milyon na banko para sa reward money kaya lang sinisiguro ng PDEA na sa tamang tao mapupunta ito. Ang hinanakit lang ni Avenido, lumalapit pa sa radyo, tv at diyaryo ang mga claimants, eh lumutang lang sila iri-release na ng PDEA ang milyon nilang reward. O hayan, maliwanag na hindi lang nagkaunawaan ang magkabilang panig, di ba mga suki? Kaya lang ayaw ng mga claimants ng patakaran ni Avenido. Kahit sinisiguro pa sa kanila na hindi mabubunyag ang identity nila kapag lumutang sila, nangangamba ang mga claimants na baka na-infiltrate na ng drug syndicates itong PDEA natin. Iginigiit pa nila na sa ilalim ng Private Eye reward program ang kailangan lang na isumite sa PDEA ay ang Information Report (IRF) at ang code nila at presto makukuha na nila ang reward nila. Wala naman kasi sa charter ng Private Eye na nagsasabing lumutang ang mga drug informers bago ilabas ang pera. Kaya para mapabilis ang pag-release ng reward nila, kinuha ng mga claimants ang serbisyo ni Atty. Rey Bagatsing, he-he-he! Magandang laban ito pero ang kinabukasan ng kampanya ng gobyerno laban sa droga ang nakataya. Sino pa ang sisipagin sa hanay ng ating civilian na makipagtulungan sa kampanya laban sa droga kung ganito ang sistema ng PDEA natin? Kung ang PDEA lang ang aasahan, eh wala pa naman silang nabuwag na shabu laboratory sa halos dalawang taon na nilang existence, di ba mga suki? At kapag pumasok pa si Lacson sa gusot na ito, aba mababahiran na naman ng pulitika ang isyu. Ano ba yan?</body>
<link>http://www.philstar.com/Article.aspx?articleId=240801&amp;publicationSubCategoryId=94</link>
</article>
<article>
<title>Tinukso si Jesus</title>
<author>ALAY - DANGAL Ni Fr.Jose C. Blanco, S.J.</author>
<date>
<month>February</month>
<day>29</day>
<year>2004</year>
</date>
<body>NGAYON ay Unang Linggo ng Kuwaresma. Ang ating Ebanghelyo ay tungkol sa pagtukso ni Satanas kay Jesus. Basahin natin ang ebanghelyo ni Lukas at tingnan natin kung paanong iwinaksi ni Jesus si Satanas (Lk. 4:1-13). Umalis si Jesus sa Jordan, puspos ng Espiritu Santo. Dinala siya ng Espiritu doon sa ilang. At sa loob ng 40 araw ay tinukso ng diyablo. Hindi siya kumain sa buong panahong iyon, kaya gutom na gutom siya. Sinabi sa kanya ng diyablo, &amp;quot;Kung ikaw ang Anak ng Diyos, iutos mo na maging tinapay ang batong ito.&amp;quot; Ngunit sinagot siya ni Jesus, &amp;quot;Nasusulat, Hindi lamang sa tinapay nabubuhay ang tao.&amp;quot; Dinala siya ng diyablo sa isang napakataas na lugar at sa isang saglit ay ipinakita sa kanya ang lahat ng kaharian ng sanlibutan. &amp;quot;Ibibigay ko sa iyo ang lahat ng kapangyarihan at kadakilaan ng mga kahariang ito. Ipinagkaloob ito sa akin at maibibigay ko sa kaninumang ibigin ko. Kaya kung akoy sasambahin mo, magiging iyong lahat ito.&amp;quot; Sumagot si Jesus, &amp;quot;Nasusulat, Ang iyong Diyos at Panginoon ang sasambahin mo, at siya lamang ang iyong paglilingkuran.&amp;quot; Dinala siya ng diyablo sa taluktok ng templo ng Jerusalem, at sinabi sa kanya, &amp;quot;Kung ikaw ang Anak ng Diyos, magpatihulog ka, sapagkat nasusulat, Ipagbibilin niya sa kanyang mga anghel na ingatan ka, at Aalalayan ka nila, upang hindi ka matisod sa bato.&amp;quot; Subalit sinagot siya ni Jesus, &amp;quot;Nasusulat, Huwag mong subukin ang Panginoon mong Diyos!&amp;quot; Pagkatapos siyang tuksuhin ng diyablo sa lahat ng paraan, itoy umalis at naghintay ng ibang pagkakataon. Nagutom si Jesus dahil 40 araw na di niya pagkain. Sinamantala ni Satanas ang pagkakataon upang tuksuhin si Jesus. Gaya nang pagtukso ni Satanas kay Jesus, tayo din ay tinutukso ni Satanas. Tulad ni Jesus, dapat tayong manalangin. Tulad ni Jesus, dapat din nating pahirapan ang ating mga sarili sa paraan ng pag-aayuno. Tulad ni Jesus, dapat tayong magtiwala sa Diyos.</body>
<link>http://www.philstar.com/Article.aspx?articleId=240815&amp;publicationSubCategoryId=94</link>
</article>
<article>
<title>Katanungan sa Multi-Purpose Loan</title>
<author>HINDI PA TAPOS ANG LABAN Ni Sec.Mike Defensor</author>
<date>
<month>February</month>
<day>29</day>
<year>2004</year>
</date>
<body>Dear Sec. Mike Defensor, Ako ay miyembro ng Pag-IBIG Fund at kasalukuyang may binabayarang Pag-IBIG Multi-Purpose Loan (MPL). Nabasa ko sa inyong kolum ang tungkol sa MPL ngunit mayroon sana akong gustong malinawan. Nitong nakaraang buwan ay nakapagbayad na ako ng 15 buwang hulog sa aking MPL. Maaari ko bang i-renew ang aking MPL? Katrina Perez, Pasig City Maaaring i-renew ang MPL matapos mabayaran ang 50 percent ng kabuuang utang sa panahon ng anibersaryo ng inyong loan check. Lahat ng mga outstanding balance, kasama na ang interes, penalty at mga charges (kung mayroon man) ay ibabawas sa bagong MPL loan. Ang MPL ay pansagot ng Pag-IBIG Fund sa mga biglaan at hindi inaasahang pangangailangan ng mga miyembro. Sa mga pagkakataong ito, dadamay ang Pag-IBIG sa pinansiyal na problema ng mga miyembro. Hinihikayat kitang makipag-ugnayan sa iyong Pag-IBIG Branch upang mabilis mo ng maisumite ang mga requirements sa MPL.</body>
<link>http://www.philstar.com/Article.aspx?articleId=240823&amp;publicationSubCategoryId=94</link>
</article>
<article>
<title>Kawalan ng panlasa</title>
<author>WHAT'S UP DOC? Ni Dr. Tranquilino Elica&amp;ntilde;o Jr.</author>
<date>
<month>February</month>
<day>29</day>
<year>2004</year>
</date>
<body>MARAMING dahilan kung bakit nawawalan ng gana o panlasa ang isang tao. Kabilang dito ang travel sickness, pagkakaroon ng sipon, depression at eating the wrong kind of food. Kapag ang kawalan ng panlasa ay tumagal nang isang linggo, makabubuting kumunsulta na sa doktor. Nagkakaroon ng panlasa o appetite dahil sa tinatawag na appestat. Ito yung sensory area ng utak na nagkakalkula at naghahatid ng hormones para ipabatid sa katawan na oras na para kumain. Kapag ang appestat ay nag-malfunction dahil sa unbalanced diet, mahinang kalusugan at hormone unbalanced, maling messages ang maihahatid sa katawan. Ang resulta, kahit na ang isang well-fed person ay makadarama ng labis na pagkagutom o ang iba ay makararanas naman ng kawalan ng panlasa. Kung ang kawalan ng panlasa ay dahil sa isang simpleng disorder gaya ng hangover o indigestion, ang panlasa ay magbabalik kaagad kapag nanumbalik na ang katawan sa dating kondisyon. Kung kumakain ng lot of snacks na nakasisira sa eating pattern, panumbalikin ang panlasa sa pamamagitan ng pagkain ng prutas gaya ng saging. Ang kawalan ng panlasa ay dahil sa kakulangan ng zinc at potassium. Pinahihina nito ang function ng appestat at nare-reduce ang desire para kumain. Ang mga pagkain na mayaman sa zinc ay ang alimasag, talaba, hipon, lean meat at poultry products. Dahilan din ng kawalan ng panlasa ang excessive intake ng Vitamin D, however, this is unlikely to occur unless the vitamin is taken in tablet form. Ang kakulangan naman sa zinc ay nangyayari kapag sobra sa pagkain ng bran, pagtake ng iron supplements o dahil sa pag-inom ng sobrang alak. Zinc reserves are also depleted by physical exercise, stress and the periods of rapid growth during puberty. * * * Sa mga may katanungan kay Dr. Elica&amp;ntilde;o, maaari po kayong sumulat sa ganitong address: WHATS UP DOC? Dr. Tranquilino Elica&amp;ntilde;o Jr. Pilipino Star NGAYON 202 Roberto Oca cor. Railroad Sts. Port Area, Manila</body>
<link>http://www.philstar.com/Article.aspx?articleId=240826&amp;publicationSubCategoryId=94</link>
</article>
</data>