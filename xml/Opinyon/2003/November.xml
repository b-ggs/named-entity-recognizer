<?xml version="1.0" encoding="ISO-8859-1" ?>
<data>
<article>
<title>EDITORYAL - Holdapan at kidnapan</title>
<author></author>
<date>
<month>November</month>
<day>01</day>
<year>2003</year>
</date>
<body>LIMAMPUT APAT na araw na lamang at Pasko na. Pagkatapos ng Araw ng mga Patay na ginugunita ngayon, mas lalo pang bubulusok ang mga araw. At habang papalapit na nang papalapit ang Kapaskuhan, palupit naman nang palupit ang mga holdaper at kidnapper sa kanilang mga biktima. Wala na silang kinatatakutan ngayon. Kamakalaway muling sumalakay ang mga holdaper at sa pagkakataong ito, iba ang kanilang estilo. Susubaybayan nila ang kanilang bibiktimahin, mula sa pagwi-withdraw ng pera sa banko hanggang sa pag-uwi. Ganyan ang ginawa sa mag-asawang negosyante na hinoldap sa gitna ng kalsada habang naipit sa trapik ang sasakyan sa EDSA. Dalawang lalaking naka-motorsiklo ang biglang lumapit sa nakatigil na kotse sa Cubao underpass at nag-announce ng holdap. Nang hindi ibigay ang hinihinging pera, pinaputukan ng isa sa mga holdaper ang mag-asawa. Nabutas ang salamin ng kotse at ang bala ay tumama sa binti ng lalaki. Nakuha ang bag sa babae. Walang pangimi ang mga holdaper na kahit sa gitna ng trapik ay isinasagawa ang panghoholdap. Iisa lamang ang ibig sabihin, kaya nilang takasan ang mga pulis. Ngayong Araw ng mga Patay, maaaring sumalakay muli ang mga holdaper at hindi namin matiyak kung lubos bang mapoprotektahan ng kapulisan ang mamamayan. Ganyan din kabigat ang problema sa kidnapping sa bansa. Habang papalapit ang Pasko, iniulat na lalo pang tumataas ang insidente ng kidnapping. Karamihan sa mga kinikidnap ay mga mayayamang Tsinoy. Ayon sa report tumaas ang kidnapping ngayong taong ito na itinatanggi naman ng Philippine National Police. May 83 kaso na ng kidnapping ang naganap mula January hanggang Setyembre ng taong ito. Nakadagdag sa problema na pati ang ilan sa mga bugok na miyembro ng PNP ay lumilinya na rin sa pangingidnap. Dalawang opisyal ng Criminal Investigation and Detection Group (CIDG) ang sinibak sa puwesto makaraang kidnapin ang dalawang negosyante na kunwariy inaresto pero hiningan ng milyong piso para makalaya. Ang paglala ng kidnapping sa bansa ang naging dahilan kung bakit ibinalik ni President Arroyo si dating Defense Sec. Angelo Reyes at pamunuan ang Anti-Kidnapping Task Force. Ngayoy ang mga pulitikong nasa likod ng kidnapan ang tinututukan ni Reyes. Sanay madurog na ang kidnapping syndicate bago pa sumapit ang 2004 election.</body>
<link>http://www.philstar.com/Article.aspx?articleId=226317&amp;publicationSubCategoryId=94</link>
</article>
<article>
<title>Huwag alisan ng papel ang NAMFREL</title>
<author>AKSYON NGAYON Ni Al G. Pedroche</author>
<date>
<month>November</month>
<day>01</day>
<year>2003</year>
</date>
<body>HINDI na papayagan ng Commission on Elections ang National Movement for Free Elections (NAMFREL) para gumawa ng quick count sa botohan. Ayon kay COMELEC Chair Benjamin Abalos, hindi na kailangan ang quick count porke computerized na ang eleksyon sa 2004. Ang NAMFREL ay isang non-government entity na nagsisilbing tanod ng bayan upang tiyaking walang dayaan sa eleksyon. Gumagawa ito ng sariling pagbibilang. Bagamat unofficial, ito ay may layuning bawasan, kundi man tuluyang pigilan ang pandaraya sa eleksyon. Bakit ito tatanggalan ng mahalagang papel sa pagtatanod sa eleksyon? Inamin ni Chairman Abalos na tatlumpung porsyento pa lang ang computerization ng halalan. Kapos daw sa pondo kung kayat hindi pa nalulubos. Ang 70 porsyento ng halalan ay gagawin pa rin sa nakamulatang paraang mano-mano. Naririyan pa rin ang human intervention na puwedeng gamitin ng mga tiwaling kandidato sa pandaraya. Maganda ang computerization kung ito ay siyento porsyento. Pero habang itoy ginagamitan ng mano-manong bilangan at ang resulta ay ibinabiyahe mula sa mga presinto patungong munisipyo, hindi mawawala ang panganib ng dagdag bawas. Naririyan pa rin ang tsansa ng mga mandarayang kandidato para palitan ang mga ballot boxes. Mula pa noong 1986, nagsilbi nang citizen arm ang NAMFREL para siguruhin na ang bawat boto ng mga mamamayan ay nabibilang. Simbolo na ito ng demokrasya sa ating bansa. Panawagan natin sa COMELEC na huwag namang supilin ang NAMFREL sa pagsasagawa nito ng unofficial count ng mga boto. Wala na nga bang silbi ang unofficial count ng NAMFREL dahil sa computerization na hindi raw ubrang dayain? Papaano naman sa mga lugar na mano-mano pa rin ang bilangan? Diyan puwedeng sumalisi ang mga mandarayang pulitiko, di ba? Kaya please, please, huwag alisan ng importanteng papel sa eleksyon ang NAMFREL.</body>
<link>http://www.philstar.com/Article.aspx?articleId=226326&amp;publicationSubCategoryId=94</link>
</article>
<article>
<title>Pirma sa quitclaim</title>
<author>IKAW AT ANG BATAS Ni Atty. Jose C. Sison</author>
<date>
<month>November</month>
<day>01</day>
<year>2003</year>
</date>
<body>Si Bart ay isang janitor sa isang kumpanya ng carpet at rug. Makalipas ang pitong buwan bilang casual, inilagay siya sa weaving department ng kompanya. Noong taong din yun, naipasa ang Wage orders 4-A at 4 kung saan ang wage increase ay P16 at P4. Hiniling ng unyon sa kumpanya ang across-the-board wage increase. Tumanggi ang kompanya dahil hindi raw sila saklaw ng panukala dahil wala naman sa kanilang empleyado ang tumatanggap ng P145 kada araw. Sa huli ay natuklasan nilang tanging si Bart sa kanilang mga empleyado ang may suweldo ng P145 kada araw. Gumawa ng paraan ang kompanya na tanggalin si Bart sa serbisyo. Kung susunod kasi sila sa panukala, magdudulot ito ng wage distortion kung saan kinakailangang ayusin ang suweldo ng ibang empleyado. Kaya, inabisuhan nila si Bart na kailangan nang magtanggal ng mga manggagawa dahil mahina na ang nagiging produksyon nito. Forced leave with full pay ang itinalaga kay Bart. Naniwala si Bart sa kumpanya kaya malugod niyang tinanggap ang separation pay at kusang-loob na pumirma sa deed of release and quitclaim. Subalit, nagsampa pa rin si Bart at ang unyon ng reklamo laban sa kumpanya. Iginiit nilang hindi legal ang pagtititwalag kay Bart. Umiiwas lamang daw ang kumpanya sa nasabing panukala. Hiniling din ni Bart na ibalik siya sa serbisyo. Depensa ng kompanya ang kusang-loob na pagpirma ni Bart sa deed of release and quitclaim. Natanggap naman daw ni Bart ang kaukulang halaga. Ito raw ay naayon sa batas kaya hindi na maaaring bawiin pa. Tama ba ang kompanya? HINDI po. Batas mang maituturing ang pagpirma ng dalawang partido sa deed of release and quitclaim, maaari pa rin itong bawiin. Sa kasong ito, malinaw na napatunayan ang panlolokong ginawa ng kompanya para lamang maiwasan ang epektong idudulot ng wage order. Dapat ay igawad kay Bart ang nararapat na suweldo nito. Kaya, muling ibinalik sa serbisyo si Bart at natanggap ang kaukulang danyos.</body>
<link>http://www.philstar.com/Article.aspx?articleId=226333&amp;publicationSubCategoryId=94</link>
</article>
<article>
<title>Baguhin ang kaugalian kung Undas</title>
<author>HALA BIRA! Ni Danny Macabuhay</author>
<date>
<month>November</month>
<day>01</day>
<year>2003</year>
</date>
<body>TUWING dumadating ang All Saints Day ninenerbiyos ako hindi dahil natatakot ako sa mga multo. Nasisiguro ko na hindi lamang ako ang may mga karanasan na hindi makakalimutan kapag sumasapit ang Undas. Ang tinutukoy ko ay ang karaniwan nang dinadanas ng bawat isa sa ating may mga nakalibing sa ibat ibang libingan, maging ito ay ang nakagisnan na nating sementeryo o ang modernong memorial park. Kay laking sakripisyo ang karaniwan nang sinusuong ng mga kababayan natin upang makarating lamang sa mga lugar kung saan nakahimlay ang ating mga minamahal sa buhay. Death march ang katumbas sapagkat maglalakad ka ng napakalayo nang dahil sa nagmimistulang parking area na ang mga kalye. Patung-patong na ang mga sasakyan at kahit na ano pa ang gawin mo ay hindi ka na makakakilos pa. Ang problema nito ay matatakot kang iwanan ang sasakyan mo sapagkat baka pagbinalikan mo ay anino na lamang nito ang aabutan mo. Malamang na labas ang dila ng mga kasamahan mo kapag inisa-isang kargahin ang mga gamit na gagamitin mo habang pinagdiriwang ang Undas. Ayun, para kayong lipat-bahay na nagtutulung-tulong ng inyong mga kasamahan ang mesa, mga silya, mga kaldero at mga pagkain. Para makaiwas sa trapik at sa pagdumog ng tao, ang karamihan sa ating mga kababayan ay bisperas pa lamang ay nasa sementeryo na at doon na natutulog. Kaya lang, akala mo ba ay nakaligtas ka na sa iba pang kahirapan? Kahit na sinasabing moderno at kumpleto na ang facilities ng isang memorial park, naku po, kulang pa rin sa pangangailangan ng publiko katulad ng mga toilets at garbage disposals. Malamang ay dapat nang baguhin natin ang kostumbre at ang kaugalian nating ito ng pagdalaw sa ating mga mahal sa buhay tuwing All Saints Day. Ang pagdiriwang na ito ay hindi na nagiging kaaya-aya at ligtas sa ating mga mamamayan. Harapin na nating mga Pilipino ang katotohanan. Nalalagay na sa panganib ang ating kalusugan at ang ating buhay kung itutuloy pa natin ang ganitong mga kaugalian. Happy Halloween!</body>
<link>http://www.philstar.com/Article.aspx?articleId=226339&amp;publicationSubCategoryId=94</link>
</article>
<article>
<title>Batas sa kalye !</title>
<author>PANAGINIP LANG Ni Nixon T. Kua</author>
<date>
<month>November</month>
<day>01</day>
<year>2003</year>
</date>
<body>AYAW tumigil ng mga miyembo ng &amp;quot;evil society&amp;quot; sa ginagawa nilang version&amp;nbsp; ng Peoples Power at tuluy tuloy na ginagawaran ng pressure ang mga batang miyembro ng Kongreso na naglakas loob ng imbestigahan ang bilyong bilyong pisong nawawala galing sa Judiciary Development Fund (JDF). Komo sinabi nilang isang magaling na tao si Chief Justice Davide dapat raw ay maniwala na tayo at wala nang may karapatan pang kumuwestiyon. Hindi rin raw tama ang ginagawa kay Davide dahil mali raw&amp;nbsp; ang proceso at labag raw ito sa ating Saligang Batas. Bakit di nila tingnan ang sarili nila at isipin kung sino ba ang lumabag sa Saligang Batas at nagbago ng sistema kaya lahat ng bagay na pinagtatalunan ngayon ay sa kalye gustong pag-usapan.&amp;nbsp; Ang mga anti Davide ay&amp;nbsp; ganoon din at rally din kabi-kabila. Nag-umpisa ito nang hindi nila matanggap na hindi mabubuksan ang pangalawang envelope noong impeachment trial ni dating Pangulong Estrada.&amp;nbsp; Walk out sila at tumuloy sa EDSA.&amp;nbsp; Hindi natapos ang proseso at alam na natin ang nangyari sa kasaysayan natin.&amp;nbsp; Ano ba&amp;nbsp; ang laman ng second envelope? Walang koneksyon kay Erap. Nasundan ito ng iba pang mga kilos protesta pati gaya nang mag-walk-out ang mga judges para makuha ang kanilang dagdag na sahod at ang&amp;nbsp; Oakwood mutiny ng grupong Magdalo na humihingi ng reporma at nagbulgar ng katiwalian sa AFP. Ganoon din ang mga kawani sa ibat ibang sangay&amp;nbsp; ng gobyerno, driver ng pampublikong sasakyan at susunod sa balita namin ay mga guro at mga kawani ng mga lower courts naman daw. Lahat ng grupong may&amp;nbsp; kakayahan ay dadaanin sa martsa, rally, walkout, mass protest at ang&amp;nbsp; mga institusyong dapat umaaksyon sa mga hinaing o kahilingan nila ay nagiging aksaya.&amp;nbsp; Dapat yata isara na lang natin ang mga korte, senado, kongreso, Malakanyang at iba pang mga upisina. Yan ang masamang simulain na ginawa ng mga naghaharing uri na nilipat ang batas sa lansangan at nagdidikta ng tama o mali sa sambayanan dahil sa maling paniniwala na exclusive sa kanila ang karunungan at moralidad. Di malayong umabot sa panahon na kahit na maliit na pagtatalunan ay dadaanin sa peoples power at ang magiging basehan ng kung sino ang may sala o wala ay sa dami ng taong kasama sa kalye.&amp;nbsp; Sa ganuong paraan wala na tayong kailangang mga abugado at huwes, kailangan&amp;nbsp; na lang&amp;nbsp; natin ang mga taong magaling magbilang. Sabagay masaya siguro yon, parang may eleksyon araw araw kaso nga lang maaasahan bang magbilang ng tama ang Comelec? Kayo mga kaibigan, yan ba ang gusto natin, total breakdown ng rule of law? Mga naghaharing uri&amp;nbsp; at mapagpanggap na guardian ng moralidad ng lipunan yan ba ang gusto niyo?&amp;nbsp; Gumising tayong lahat bago mahuli ang lahat.&amp;nbsp; Kung di natin iniisip ang bawat isa, ang mga anak at apo o magiging apo ang ating isipin. * * * Harapin ni mr davide ang kaso laban sa knya. Kng wlang tnatago sya n kabulokan sa gbyerno.&amp;nbsp; Ipakita ang ebedensya mo para ang nag-akosa sa knya mapahiya na wala palang katotohanan.&amp;nbsp; Yan ang demokrasya na pairalin natin. Hinde rally sa lansangan. 09189306537;&amp;nbsp; Basta ituloy ang pag-impeach pra mlaman ng taong bayan ang ttoo. 09262928197; Kilala nyo constitutional crisis&amp;nbsp; pag kakampi ng mga ilustrado ang&amp;nbsp; naakusahan. 09176310744; Un nasa gobyerno ngaun ang laging tama. Tama nba ngayun ang magnakaw. 09165800805; Impeachment i2loy para mlman ang ka22hanan. 09195922469; Ang nkb2hla ngayon ay iiln tao n&amp;nbsp; lang ang ngh2ri d2 sa pilipinas. 09165649746; Pag panig ka kina GMA mga malilinis ang mga yan at nsa kanila lng panig ang hustisya. Pero kng panig kina prez erap wala k nang hustisya kc mga mang2 dw kmi. 09167116132;&amp;nbsp; Mga kngresista dapat dng&amp;nbsp; transparent san napu2nta mga pork barrel nyo. 09197911687; May&amp;nbsp; ksalan c davide o wala dpat ay litisin 2 aryv @ d truth. 09207966964; Pare2ho lang cla lalo n&amp;nbsp; ang nsa ksapi&amp;nbsp; ng administrasyon. Pg kanila mgaling, mata2lino di nangu2rakot. Eh kya nga cla d&amp;nbsp; hlata sa pangu2rakot kc mata2lino cla. 09272797600. * * * Para sa anumang reaksyon, mag-e-mail lang sa nixonkua@yahoo.com o kayay magtext sa&amp;nbsp;09272-654341. Mapapakinggan nyo rin ang inyong lingkod sa DZEC 1062 mula 4:30 hanggang 6:00 ng hapon tuwing Lunes at Miyerkules.</body>
<link>http://www.philstar.com/Article.aspx?articleId=226344&amp;publicationSubCategoryId=94</link>
</article>
<article>
<title>Brokers at importers,nabulabog sa Customs</title>
<author>ORA MISMO Ni Butch M. Quejada</author>
<date>
<month>November</month>
<day>01</day>
<year>2003</year>
</date>
<body>NAGULANTANG ang mga importador at brokers sa Bureau of Customs nang hindi palabasin ang mga containerized vans sa mga Puerto ng BOC dahil nabuko na hindi pala tama ang binabayarang buwis ng mga kamote rito. Kaya bagsak ang revenue collection! Hayun at nag-iiyakan ang mga gago! Halos lahat ng brokers ay umistambay sa ibat ibang customshouses noong Huwebes at Biyernes ng whole day para alamin ang malaking problemang ibinigay sa kanila ng ilang officials ng Customs sa Central Office. Lahat ay pinagbabayad ng tama sa kanilang mga shipments. Ika nga, additional duties and taxes ang nangyari. Napupunta kasi sa bulsa ng ilang bugok sa customs ang dapat sa gobyerno kaya hayun dapa ang koleksyon. Hindi ito bago sa bureau matagal na itong nangyayari ang para sa gobyerno ay sa bulsa ng mga bugok napupunta. Kaya nga matitindi ang lifestyle ng ilan sa kanila. Tingnan mo ang mga sasakyan imported vehicles, naglalakihan ang mga bahay, nasa US of A nag-aaral ang mga anak at ang mga alahas maluluma ang kadena ng barko sa mga bugok na nagsusuot nito. Noon pa ay undervalue na ang labanan sa bureau kaya nga may for the boys ang mga hunghang dahil kung itatama ang bayad para sa government tiyak nakatiwang-wang sa langit ang mga kurap. Tulad ng mga bugok sa Subic Customshouse, Batangas, POM at MICP. Nagtataka naman ang mga kuwago ng ORA MISMO, kung bakit ngayon lang ginawa ang ganitong sistema sa mga importers/brokers. Kayang-kaya kasing i-drawing ng customs ang kanilang collection? Para itong mga pigoy, nanghihingi ng huli sa kanilang mga kontak. Ibig mong sabihin natataranta ang mga importers/brokers ngayon sa customs? tanong ng kuwagong urot. Oo, kasi bayad sila ng tama sa gobyerno, sagot ng kuwagong Kotong cop. Ok lang naman sa mga brokers/importers ang magbayad ng tama. Ang problema ay kung papayag ang mga bugok sa customs sa sistemang ito na wala silang delihensiya. Noon pa kasi ito nangyayari parang sakit na cancer ito kaya mahirap gamutin. Simple lang iyan, kamote, sibakin mo sa puwesto ang mga katulad nina Egay Lanzones ng Batangas at Lt. Polipoly ng Subic tingnan mo at gaganda ang koleksiyon sa mga ports na ito, anang kuwagong SPO-10 sa Crame. Commissioner Tony Bernardo bakit nga pala hindi mo gawin.</body>
<link>http://www.philstar.com/Article.aspx?articleId=226349&amp;publicationSubCategoryId=94</link>
</article>
<article>
<title>EDITORYAL - Pati inuming tubig delikado na rin</title>
<author></author>
<date>
<month>November</month>
<day>02</day>
<year>2003</year>
</date>
<body>HINDI lamang ang hanging polluted dito sa Metro Manila ang delikado kundi pati na rin ang inuming tubig na kinukuha sa gripo. Saang lugar pa ligtas ang mamamayan? Bukod sa nakalalasong hangin at tubig, pati krimen ay laganap na rin. Hindi na malaman ng hilong-talilong na mamamayan kung saan pupunta. Habang nagbabangayan ang mga pinuno o halal ng taumbayan, ang mamamayan ay tulirot nahihintakutan. Nakagigimbal na lima na ang namatay dahil sa pag-inom ng kontaminadong tubig sa Tondo, Manila. Unang nalathala ang water poisoining sa Pilipino Star NGAYON at kapatid na diyaryong PM (PangMasa) noong October 27. May 300 residente ng Velasquez, Tondo ang sinugod sa ospital dahil sa gastrointestinal infection. Noong Biyernes, lima na ang namatay at nakilalang sina Aquilino Manalo, 70; Lucia Respal, 56; Arnulfo Bayo, 40; Redemyl Manabat, 7; at Janine Masangkay, 10, pawang taga-Tondo. Ayon sa mga awtoridad, ang mga biktima ay namatay dahil sa dehydration at gastrointestinal infection. Sa pagsisiyasat ng Manila Health and Sanitation Department lumabas na ang kontaminadong tubig na isinusuplay ng Maynilad Water Services Inc. (MWSI) ang dahilan. Ayon kay Sanitary Inspector Clemente San Gabriel, walang halong chlorine ang tubig na dumadaloy sa Tondo. Kung hindi pa nag-utos si President Gloria Maca-pagal-Arroyo ay hindi agad kikilos ang mga kinauukulan. Ang Maynilad ay mabilis sa pagpapaliwanag. Agad din namang nagsagawa ng pagrarasyon ng tubig sa mga apektadong lugar. Pero may pagdududa pa rin sila kung ang tubig nga ang dahilan ng pagkakasakit ng mga residente. Katwiran ng Maynilad, bakit sa lugar lamang na iyon nagkaroon ng outbreak at wala naman sa ibang lugar na kanilang sinusuplayan. Ang Maynilad ang water consessionaire sa nabanggit na lugar. Sabi pa ng Maynilad, masyadong maraming illegal connections sa nasabing lugar at pinayuhan pa ang mga tao na maging disiplina. Panatilihin ang kalinisan sa kanilang lugar. Saka ipinag-utos ang inspection sa mga tubo ng gripo roon. Natuklasan ang 235 leaks sa mga tubo. Maaaring ang karumihan ang dahilan ng outbreak. Pero malaki ang responsibilidad ng Maynilad sapagkat kaya pumasok ang dumi sa tubo ng gripo ay sapagkat sira na ang mga ito. Kinakalawang dahil sa kalumaan. Ang mga sirang tubo rin ang dahilan kung bakit maraming tubig na nasasayang. Ang natatapon ay binabayaran ng consumers na sa dakong huli ang iniinom pala nila ay kontaminado. Malaking hamon sa Maynilad ang problemang ito.</body>
<link>http://www.philstar.com/Article.aspx?articleId=226442&amp;publicationSubCategoryId=94</link>
</article>
<article>
<title>Vendors sa Divisoria takot kina Sy at Alejandrotong</title>
<author>BANAT NI BATUIGAS Ni Bening Batuigas</author>
<date>
<month>November</month>
<day>02</day>
<year>2003</year>
</date>
<body>MARAMI pala ang nakikinabang sa proyektong night market ni Manila Mayor Lito Atienza sa kahabaan ng Divisoria at tinitiyak ko ang mga maliliit na Pinoy vendors ang palaging naiiwang tulala dahil sa sobrang daming kinakaltas sa kanilang kinikita. Kaya dapat lang sigurong i-fine tune o busisiing maigi ni Mayor Atienza ang pamamalakad ng night market niya at siguruhin na ang salaping kinokolekta sa mga Pinoy vendors ay sa kaban ng siyudad mapupunta at hindi sa bulsa ng mga tiwaling pulis, barangay officials, mga hoodlum at mga taong gumagamit ng pangalan niya. Sa pagkaintinde ko, ang night market ay itinayo ni Mayor Atienza patterned doon sa ibang bansa tulad ng Hong Kong at Singapore, pero kung hindi niya pakikialaman ang takbo nito sa ngayon, mapupunta lang sa wala ang kanyang pinaghirapan. Hindi magiging mura ang mga itinitinda ng mga Pinoy vendors sa Divisoria kundi tataas ang presyo nila bunga sa sobrang dami ng mga namamantikaang nguso sa salaping kinokolekta sa kanila. Kaya imbes na masaya sila sa nalalapit na Kapaskuhan, panay hinaing ang maririnig mo sa mga Pinoy vendors natin dahil sagad na ang tong na inaawas sa kita nila. Sa kasalukuyan, nag-aaway sina chairman Turing Sy at Franklyn Alejandro alyas Alejandrotong bunga sa sunud-sunod kong expose sa mga ilegal diyan sa Divisoria. Pilit nilang inaalam kung sino talaga ang nagbibigay ng detalye sa akin kasi takot silang ibagsak ni Mayor Atienza ang kanyang kanang kamay sa mga katiwalian nila. Sina Chairman Sy at Alejandrotong kasi ay kapwa kumikita sa mga Pinoy vendors sa pamamagitan ng pagbigkas lang ng pangalan ni Mayor Atienza. Sila ang nasa likod ng mafia na kinakatakutan ng mga Pinoy vendors sa Divisoria, he-he-he! May kalalagyan kayo sa darating na mga araw chairman Sy at Alejandrotong. Ang mga pulis naman na nakikinabang sa night market ni Atienza ay sina Rey Perez ng Station 2 at Exor Perez ng Station 11. Ang dalawang Perez ang tinatawag na kolektor ng intelihensiya ng mga amo nila. Sa kampo naman ni Alejandrotong, sina Basmayor at Rasute ng Station 11 din ang ipinagmamalaki ng alipores niyang si Tessie Talangka na nakabase sa Ilaya. Sa pagkaalam ko, sobra ang galit ni Tessie Talangka sa akin, pero wala akong magagawa dahil ginagampanan ko lang ang aking trabaho. Kaya kay Tessie, hindi ako titigil hanggang sa mabuwag ko ang sindikato nyo ni Alejandrotong na milyon ang kinakaltas sa mga kawawang Pinoy vendors, he-he-he! Tiyak magiging mahaba ang bakasyon mo Mam Tessie. Ito palang si Tessie ang nagbibigay ng pang-goodtime ni Alejandrotong gabi-gabi. At kaya pala abot-langit ang bantay nina Basmayor at Rasute doon sa tindahan ni Tessie Talangka sa kanto ng Soler at Claro M. Recto Sts. dahil tumataginting na P1,000 ang budget nila araw-araw. Kaya imbes na manghuli ng mga kriminal tulad ng snatcher, mandurukot at holdaper, eh nandoon lang sa tindahan ni Tessie itong sina Basmayor at Rasute. Ang buwenas na mga nilalang at ginagamit ang tsapa sa ibang pagkakitaan. Kumusta na kaya sina Gerry Escultor at Jerry Tamondong? May Karugtong.</body>
<link>http://www.philstar.com/Article.aspx?articleId=226451&amp;publicationSubCategoryId=94</link>
</article>
<article>
<title>Nagpapahinga lang ang cancer at bumabalik</title>
<author>WHAT'S UP DOC Ni Dr. Tranquilino Elica&amp;ntilde;o Jr.</author>
<date>
<month>November</month>
<day>02</day>
<year>2003</year>
</date>
<body>KAPAG sinabing magaling na(cured) ang prostate cancer, ibig sabihin nito ay naalis na lahat ang cancer o nakayod na. Madaling sabihin iyan. Pero sa practice o sa papel ng medisina, ang kahulugan ng cured ay hindi madali o simpleng bagay. Bago ang pag-i-introduce ng Prostatic Specific Antigen (PSA) monitoring, ang isang paraan na ginagawa para malaman kung ang cancer ay nananatili pa sa bahagi ng prostate ay sa pamamagitan ng rectal examination. Sinasalat ito at mararamdaman. Nakikita rin ito sa bone scan, kapag lumabas o nakita sa paulit-ulit na biopsies o sa metastases. Kapag ang residual cancer ay masyadong maliit para ma-detect sa pamamagitan ng rectal exam, naipagkakamali na ang cancer ay gumaling na pero sa katotohanan ay hindi pa. Mayroong prostate cancer na nag-shrunk down pagkaraan ng treatment at ito ay tinatawag na &amp;quot;in remission&amp;quot; o nagpapahinga lamang. Kapag tinawag na &amp;quot;in remission&amp;quot; hindi ito kasing-kahulugan na gumaling o na-&amp;quot;cure&amp;quot;. Ang mga pasyente na nagkaroon ng &amp;quot;in remission&amp;quot; ay kakikitaan nang palatandaan na babalik ang cancer sa hinaharap. Nagpapahinga lamang ang cancer at saka muling sasalakay. Sa isang report, ipinakita na ang cure rates ay mas mababa kaysa sa mga naiulat na. At ang ganitong ulat ay masyadong nakagigimbal sa mga doctor. A reappraisal of treatment options ensued, as well as renewed interest in basic scientific research. The goal is to look for better ways to treat prostate cancer. Renewed interest in implant treatment for delivery of radiation, and in the use of higher doses of external radiation using computer assisted high precision radiation resulted from the realization that prostate cancer curee rates are lower than was previously believed.</body>
<link>http://www.philstar.com/Article.aspx?articleId=226458&amp;publicationSubCategoryId=94</link>
</article>
<article>
<title>Pagmamahal sa Diyos at kapwa</title>
<author>ALAY - DANGAL Ni Fr. Jose C. Blanco, S.J.</author>
<date>
<month>November</month>
<day>02</day>
<year>2003</year>
</date>
<body>ANG pinakamahalagang bagay sa buhay ay ang magmahal. Ito ang sinabi ni Jesus sa isang eskribang nagtanong sa kanya: &amp;quot;Ano ang una sa lahat ng mga utos?&amp;quot; Basahin ang Mark 12:28-34 sa detalye. Narinig ng isa sa mga eskribang naroon ang kanilang pagtatalo. Natanto niyang mahusay ang pagkasagot ni Jesus sa mga Saduseo, kaya lumapit siya at nagtanong, &amp;quot;Ano pong utos ang pinakamahalaga?&amp;quot; Sumagot si Jesus, &amp;quot;Ito ang pinakamahalagang utos, Pakinggan mo, Israel! Ang Panginoon na ating Diyos siya lamang ang Panginoon. Ibigin mo ang Panginoon mong Diyos nang buong puso, nang buong kaluluwa, nang buong pag-iisip, at nang buong lakas. Ito naman ang ikalawa, Ibigin mo ang iyong kapwa gaya ng iyong sarili. Wala nang ibang utos na hihigit pa sa mga ito. &amp;quot;Tama po, Guro!&amp;quot; wika ng eskriba, &amp;quot;Totoo ang sinabi ninyo. Iisa ang Diyos at wala nang iba liban sa kanya. At ang umibig sa kanya nang buong puso, buong pag-iisip, at buong lakas, at ang umibig sa kapwa gaya ng kanyang sarili ay higit na mahalaga kaysa magdala ng lahat ng handog na susunugin, at iba pang mga hain.&amp;quot; Nakita ni Jesus na matalino ang kanyang sagot, kaya sinabi niya, &amp;quot;Malapit ka nang mapabilang sa mga pinaghaharian ng Diyos.&amp;quot; At wala nang nangahas magtanong kay Jesus mula noon. Kung ang pagmamahal ay hindi ang pinakaimportante sa aking buhay, nangangahulugang napakalayo ko pa sa paghahari ng Diyos. Kung ang Diyos ay hindi ko minamahal ng aking buong pagkatao, nangangahulugan na ang pagmamahal ko sa kapwa ay isang pagpapakitang-tao lamang. Ang pagmamahal sa kapwa ay nagmumula sa pagmamahal sa Diyos.</body>
<link>http://www.philstar.com/Article.aspx?articleId=226463&amp;publicationSubCategoryId=94</link>
</article>
<article>
<title>EDITORYAL - Kakahiya! Bigo sa Abu Sayyaf</title>
<author></author>
<date>
<month>November</month>
<day>03</day>
<year>2003</year>
</date>
<body>HINDI masisisi ang Australia, Canada, US at iba pang bansa na pagbawalang magtungo ang kanilang mamamayan sa Pilipinas. Delikado rito. Walang tigil ang pangingidnap. Masakit tanggapin pero iyan ang totoo. &amp;quot;Kidnapping capital of the world&amp;quot; ang Pilipinas. Hindi naman maitatanggi sapagkat kitang-kita ang katibayan. Habang may mga Tsinoy na kinikidnap sa Metro Manila, bumabanat din ang mga teroristang Abu Sayyaf sa Mindanao at umaabot pa sila hanggang sa Indonesia at Malaysia. Kakahiya! Hindi sila malipol ng gobyerno sa kabila na iilan na lamang ang mga miyembro  umanoy may 1,000 na lamang. Ilang ulit nang nagbanta ang gobyerno ni President Arroyo sa mga teroristang ito subalit walang epekto. Patuloy pa ring nakatayo ang mga terorista, nangingidnap at walang awang pumapatay. Hindi nila iginagalang ang mga babaing bihag at tinatapyasan pa nila ng suso. Maski pari ay hindi nila iginagalang. Isang pari ang kanilang pinatay matapos bunutan ng kuko sa mga paa. Sino ang nagsabing mahina na ang Abu Sayyaf makaraang mapatay si Abu Sabaya? Nagpapatawa ang military. Buhay pa ang mga terorista. Noong October 5, 2003, anim katao ang binihag sa Sabah, Malaysia ng mga sandatahang lalaki na pinamumunuan umano ni Ghalib Andang alyas Kumander Robot. Si Robot ay isa mga lider ng Abu Sayyaf na bumihag sa mga dayuhan sa Sipadan, Malaysia noong April 2000. Kumamal sina Robot nang may $20 million sa ransom. Ngayoy balik sa kanilang trabaho sina Robot at sa Malaysia nga uli bumanat. Dinala nila ang mga bihag sa Tawi-Tawi. Subalit noong Lunes, pinatay na nina Robot ang lima sa mga bihag. Ang isa ay nakatakas at ito ang nakapagpatunay na mga Abu Sayyaf ang kumidnap sa kanila sa Sabah. Nang pumutok ang balita, itinanggi pa ng military na mga Abu Sayyaf ang nangidnap pero ngayoy kumpirmado na. Kakahiya! Ano bang agimat mayroon ang mga teroristang ito at hindi madurog ng military? Patuloy ang pamamayagpag ni Robot at ng isa pang lider na si Khadafy Janjalani. Umanoy madalas makita ang dalawang ito sa Sulu at Basilan subalit hindi mahuli ng military. Palipat-lipat lamang ng lugar. Hanggat hindi nadudurog ng gobyerno ang teroristang Abu Sayyaf, mananatiling katatakutan ang Pilipinas ng mga dayuhan. Walang pupunta rito. Bagsak ang turismo. Patunayan ng gobyerno na kayang durugin ang mamamatay-taong Abu Sayyaf.</body>
<link>http://www.philstar.com/Article.aspx?articleId=226563&amp;publicationSubCategoryId=94</link>
</article>
<article>
<title>May pinatatamaan ba si GMA sa &amp;quot;politikong sangkot sa kidnap?&amp;quot;</title>
<author>AKSYON NGAYON Al G. Pedroche</author>
<date>
<month>November</month>
<day>03</day>
<year>2003</year>
</date>
<body>ANG latest directive ni Presidente Arroyo kay anti-kidnapping czar Angelo Reyes ay siyasatin ang mga politikong posibleng nasa likod ng mga nagaganap na kidnap for ransom. Sa mga malilikot ang utak, tiyak na iisiping may pinatatamaan si Presidente. Needless to say, si Sen. Panfilo Lacson, isang presidential aspirant at hard-hitting detractor ng administrasyon ay matagal nang isinasangkot sa gawain ng mga kidnapping syndicate. Kaya kahit walang tinukoy na pangalan sa utos ng Pangulo, agad maghihinala ang iba na pinatutungkulan ng Pangulo si Sen. Ping. Well, were in the political season at bawat kibot ng Pangulo at ng iba pang halal na opisyal, sa panig man ng oposisyon o administrasyon ay binibigyan ng kulay-pulitika. Isipin na lang natin na ang order ng Pangulo ay isang lehitimong kautusan para sugpuin ang lumulubhang kidnapping sa bansa. Huwag na tayong mag-isip ng pangalang tutukoy sa mga politikong pinatututsadahan. At huwag lang sana sa aspeto ng kidnapping magtuong-pansin ang ating mga awtoridad. Maraming ilegal na gawain ang puwedeng pasukin ng mga tiwaling politiko na ibig magkamal ng pondo para sa kanilang kampanya sa susunod na taon. Naibalita na natin noon may mga politikong nasa likod ng bawal na gamot. Mayroon ding involved sa mga illegal na sugal. Naririyan din yung mga nasa illegal logging at iba pang labag sa batas na gawain. Silang lahat, at hindi lang yung sangkot sa kidnapping ang dapat manmanan at pigilin sa kanilang mga kabuktutan.</body>
<link>http://www.philstar.com/Article.aspx?articleId=226571&amp;publicationSubCategoryId=94</link>
</article>
<article>
<title>Dagdag sa salaysay sa Kuratong massacre</title>
<author>SAPOL Ni Jarius Bondoc</author>
<date>
<month>November</month>
<day>03</day>
<year>2003</year>
</date>
<body>BILANG bagong testigo sa Kuratong Baleleng massacre case, inamin ni Capt. Abelardo Ramos na sa kanya inutos ni Sr. Supt. Francisco Zubia ang pagratrat. Matapos niyang ilantad ito nung Mar. 24, 2001, naghabol siya ng isa pang affidavit nung May 16, 2001, kasama ang aide na SPO-1 Wilmor Medes: &amp;quot;Matapos ang pamamaslang sa pinaghihinalaang kasapi ng Kuratong sa Commonwealth Ave., Quezon City, kami ay naihabla sa kasong robbery dahil sa ibinulgar ni Mario Enad na kami ang tumangay ng ari-arian sa hideout sa Superville Subd., Para&amp;ntilde;aque. &amp;quot;Kami at ang iba pang kasapi ng aming grupo ay tumanggap ng subpoena galing sa Ombudsman na sagutin ang habla. Pinulong kami ni Zubia, sinabihang huminahon at bibigyan niya kami ng libreng abogado. &amp;quot;Makaraan ang ilang araw, pinapunta kami ni Zubia sa opisina ni Atty. Franch Chavez, at doon kami ay kinausap, kinuha lang ang aming pangalan at tirahan. Pagkalipas ng isang linggo, pinabalik kami ni Zubia kay Chavez upang lagdaan ang counter-affidavit na nagsasaad na hindi kami kasama sa operasyon sa Superville laban sa Kuratong. &amp;quot;Habang binabasa namin ang nasabing counter-affidavit, nagsalita si Zubia na lagdaan na namin dahil wala naman itong problema, at kami ay mapapawalang-sala. &amp;quot;Alam namin na labag sa batas ang pagsisinungaling; ngunit dahil sa utos sa amin ni Zubia na ito lamang ang tanging paraan upang takpan ang katotohanan sa mga pangyayari noong May 17-18, 1995, kami ay lumagda sa kanya-kanyang counter-affidavit sa harap ni Zubia.&amp;quot; Si Enad, na tinukoy nina Ramos at Medes sa bagong affidavit, ay isa sa limang orihinal na testigo sa multiple murder. Siya lang ang hindi nag-recant nung 1999. Sa kanya ibinigay ng mga rumatrat ang damit ng 11 biktima balato raw niya bilang civilian agent ng Traffic Management Group. Unti-unti nang lumilinaw kung pano pinagtakpan ang pagratrat para nakawin ang Kuratong loot na $2 milyon at P25 milyon.</body>
<link>http://www.philstar.com/Article.aspx?articleId=226578&amp;publicationSubCategoryId=94</link>
</article>
<article>
<title>Kasagutan ng FIRST QUADRANT</title>
<author>BAHALA SI TULFO Ni Ben Tulfo</author>
<date>
<month>November</month>
<day>03</day>
<year>2003</year>
</date>
<body>WALANG labis, walang kulang inilalathala namin ngayon buong-buo ang liham kasagutan na ipinadala sa akin ng FIRST QUADRANT. Obligasyon kong ibahagi sa mga kababayan nating sumusubaybay ng kolum na to sa loob at sa labas ng ating bansa. Mahalaga sa akin na nakaabot na sa kaalaman ng FIRST QUADRANT ang mga nakakabahalang sumbong at reklamo laban sa kanilang kumpanya. Patuloy akong magsusubaybay sa industriyang &amp;quot;network marketing.&amp;quot; Naniniwala ang kolum na to na malaki ang maitutulong ng industriyang ito sa mga kababayan nating nagsusumikap mapaunlad ang kalidad ng kanilang pamumuhay. Bastat nasa LEGAL, MALINIS, PAREHAS at WALANG HALONG PANLOLOKO SA KAPWA, sumusuporta ako sa pag-unlad ng &amp;quot;industriyang&amp;quot; ito. * * * Dear Mr. Ben Tulfo, Allow us to express our sincere gratitude for bringing to our attention the need to closely monitor the activities of our members specifically, those who might be offering marketing schemes, which are clear deviations from the companys marketing plan. We would like to assure you that we are taking steps and will continue to take the necessary measures to ensure that our members will continue to adhere to the sound business practice that the company espouses. We wish to inform you that last September 24, 2003, a Memorandum was circulated to our members warning those who are adopting marketing schemes (e.g.,5th way of earning, free membership, sub distribution sys-tem even on membership fee) contrary to the companys marketing plan to cease and desist from employing such means action to protect its interests. The company does not and will not tolerate these unsound business schemes employed by enterprising individuals. Admitted, we are faced with growing membership but we assure you that we will continue to be vigilant to protect the company and the public from detrimental business practices. Knowing that you share with us the commitment in promoting fair competition, consumer welfare and protection, we thank you for your genuine concern for the industry. More power to you and your advocacy. Very truly yours, RHODORA TACTACAN-TUMPALAN President * * * Para sa TIPS; type BITAGTIPS(message) COMPLAINTS; type BITAGCOMPLAINTS(message) FEEDBACK; type BITAGFB&amp;gt;(message) I-text at send sa 2333 (Globe/TouchMobile) O 334 (Smart/TalknText). O tumawag sa telepono 932-5310 / 932-8919. Makinig sa DZME 1530 Khz, Lunes hanggang Biyernes, 9:00-10:00 ng umaga. At panoorin ang programang &amp;quot;BITAG&amp;quot; sa ABC-5, tuwing Sabado, 5:00-5:30 ng hapon. E-mail us: bitagabc_5@yahoo.com</body>
<link>http://www.philstar.com/Article.aspx?articleId=226583&amp;publicationSubCategoryId=94</link>
</article>
<article>
<title>&amp;quot;FPJ ayaw nga yatang tumakbo&amp;quot;</title>
<author>CALVENTO FILES Ni Tony Calvento</author>
<date>
<month>November</month>
<day>03</day>
<year>2003</year>
</date>
<body>Tila nagbabago ng isip si fernando poe, jr., Tungkol sa pagtakbo sa 2004 presidential elections. Nakikitaan siya ng pag-aalanganin kung papasukin niya ang mundo ng pulitika. Sa isang salu-salo, ilang mga katagang ikinabit kay FPJ na sinabi niya na nag-iisip siya dahil wala siyang karanasan sa politika. Matalino si FPJ, kung hindi, di sana siya naging matagumpay sa mga larangan na pinasukan niya sa kanyang buhay. Ang tanging nakikita kong tumutulak kay FPJ para tumakbo sa 2004 ay upang matulungan ang kanyang kumpare at matalik na kaibigan na si dating Presidente Erap Estrada. Subalit itong mga nakaraang araw mukhang nagiging maluwag na ang pamahalaang ni PGMA kay dating Presidente Erap. Pinayagan nang bisitahin ang kanyang ina. Pinayagan pang magpunta sa Makati Medical Center at hindi malayong papayagan din itong pumunta sa America upang ipagamot ang kanyang tuhod. Maaring dun na magtagal si Erap kapalit ng hindi na pagsali ni FPJ sa susunod na Presidential Elections. Walang masama dito kung hindi tatakbo si FPJ. Dahil mula una pa lamang ayaw na talaga niyang pumasok sa politika. Isa pang malaking tinitimbang niya ay ang kanyang asawang si Ms Susan Roces. Si Ms FPJ ay gusto ng tahimik na buhay lamang at sigurado kong ayaw na ayaw sa politika. Kung ganito na nga ang magiging &amp;quot;scenario&amp;quot; Sa 2004 Presidential Elections, si PGMA, Si Raul Roco at si Sen. Ping Lacson ang maglalaban-laban. Paano naman si Sen. Noli De Castro. Kalimutan na niya ang panaginip na tumakbo. Ano na ba ang nagawa ng bagitong senador na ito na maipagmamalaki niya upang tumakbo siya bilang Presidente. Salitang &amp;quot;Filibustering&amp;quot; lang nga hindi niya alam ang ibig sabihin. Isang matalinong pinuno ang kailangan natin at hindi isang produkto ng media hype tulad ni de Castro ay dapat mamuno sa 80 milyon Pilipino. Maawa ka naman Kabayan sa ating bayan. Pag-aralan mo muna ang pagpapatakbo ng gobierno bago ka sumabak sa Presidential race. Hindi dahil popular ka magiging magaling kang Presidente. Opinion ko lamang ito. Marami ka pang bigas na kakainin. Mag-umpisa ka na ngayon para pagdating ng 2010 Presidential elections, dun ang oras mo para tumakbo. Hinog ka na nun. Hindi ngayon sa 2004. Ano na ba Sen. De Castro ang nagawa mo bukod sa patuloy mong ginagamit mo ang iyong programa para mas lalo kang tumaas sa survey. Maski na para sa mga kapatid mong mamahayag sa industiya. Mga media persons. Nakapasa ka na ba ng bill na tutulong sa mga mediaman na hindi ito mabusalan at &amp;quot;ma-decriminalize&amp;quot; ang libelo. Kung gusto mong tumakbo bilang Presidente, tigilan mo na ang programa mo sa telebisyon at ang pagiging mediaman mo. Sabi nga ni kaibigan Mon tulfo, kung Media ka, media ka. Wag mong gamitin yan para sa iyong kapakanan upang ikaw ay maihalal sa politika. Siguro dito rin nag-aapply ang sinabi ni dating Presidente Fidel V. Ramos,&amp;quot;Our country deserves a better person to govern it.&amp;quot; Noli &amp;quot;boy&amp;quot; De Castro? Uhugin ka pa lang sa larangan ng politika tatakbo ka na agad bilang presidente. Bakit, dahil meron kang TV network na mag-baback up sa yo. Pakita ka muna ng gilas, Boy! Paniwalain mo muna kami na kaya mong ihango ang ating bayan mula sa hirap ng pagkasadlak natin. Baka naman gimmick lang yan. Kasi meron ibang mga media na nagpapa-ugong na tatakbo sila para ayusin agad sila ng kalaban para wag ng tumakbo. Hindi naman siguro ganun ni Sen. De Castro, sana naman. Maganda ang laban sa 2004. si PGMA, Si Raul Roco at si Sen. Ping Lacson. Pukpukan yan. Si FPJ kung tatakbo, nagsalita na yan agad. Hindi na patatagalin ng ganyan yan. Kapani-paniwala pa talaga kung nung First Anniversary ng FPJ Movement sa Cuneta Astrodome ay sinabi na niya ang intensyon niyang tumakbo. Pero hindi, binitin pa nya. Parang may inaantay pa. Sa larangan ng politika maraming mga political favors at concessions ang ibinibigay na hindi nalalaman ng ating taong bayan. Mga pabor na kapalit ng ibang bagay. Hindi ko tahasang sinasabi na humihingi si FPJ ng political favors for himself. But you have to hand it to the man. He is respectable and a true friend. Minsan sinabi ni FPJ sa isang public forum, addressed kay Erap, &amp;quot;Sa tama lang, kahit buhay ko ibibigay ko.&amp;quot; Ito si FPJ para sa inyo. Para sa anumang reactions or comments, maaari kayong tumawag sa CALVENTO FILES, 7788442. Maaari din kayong magpadala ng inyong comments sa 09179904918.</body>
<link>http://www.philstar.com/Article.aspx?articleId=226592&amp;publicationSubCategoryId=94</link>
</article>
<article>
<title>EDITORYAL - Ba't kudeta ang umuugong ?</title>
<author></author>
<date>
<month>November</month>
<day>04</day>
<year>2003</year>
</date>
<body>MAYROON daw nagpaplanong mag-kudeta. Kumalat na sa text at maging sa e-mail. Ang ugong ay nangyari ilang araw bago nagbanta si Chief Justice Hilario Davide na maaaring magkaroon ng military adventurism kaugnay sa impeachment complaint na isinampa laban sa kanya. Bakit kudeta na naman? Kakatwa ang bantang ito ni Davide na lalo pang pinalubha nang maging si President Gloria Macapagal-Arroyo ay nagbanta sa mga coup plotters. Umanoy may mga digruntled soldiers na nagbabalak magsagawa ng kudeta. Sasamantalahin umano ang pagbabanggaan ng Korte Suprema at ng House of Representatives ukol sa kontrobersiya ni Davide. Sinampahan ng complaint si Davide nang may 88 kongresista kaugnay sa umanoy paglustay sa P14-billion Judiciary Development Fund (JDF). Nakatakdang isumite sa Senado ang Articles of Impeachment sa November 10. Itinanggi naman ni Davide ang akusasyon at nagbanta nga na baka samantalahin ng military ang impeachment na inihain sa kanya. Marami ang sumuporta kay Davide. Sabi ni Davide, lalaban siya sa mga nais magpatalsik sa kanya. Lumawak nang lumawak ang banggaang ito ng Korte Suprema at nang House of Representatives. At tila ang naiipit ay ang taumbayan o ang bansa mismo. Nasisira ang bansa. Sa ginawang pagbabanta ni Davide na maaaring samantalahin ng military ang pagkakataon, para pang binigyan niya ng ideya ang mga sundalo na maglunsad nga ng kudeta. Na hinipan naman ni Mrs. Arroyo kaya lalong lumalakas ang ugong at kumakalat pa nga sa text at e-mails. Hindi pa nakababangon ang bansa dahil sa July 27, 2003 mutiny ay eto na naman ang panibagong ugong ng kudeta. Tiyak na ang bansa at ang taumbayan ang talo rito. Sino pa ang magnanais magtayo ng negosyo rito kung palagi nang kudeta ang pag-uusapan? Tiyak na matatakot ang mga negosyante at sa halip na dito sa Pilipinas ilagak ang kanilang pera, sa ibang bansa na lamang dito sa Asia. At ang bunga, maiiwan na naman sa kangkungan ang Pilipinas. Kung lalabanan ni Davide ang mga nagnanais na siya ay ibagsak, labanan na lamang niya at huwag nang maghayag pa na may kinalaman sa military adventurism. Siya na rin mismo ang nagsabi na wala siyang kasalanan, ano ang ikatatakot. Tanggapin niya ang hamon. Sa mga kongresista, kung may matibay naman silang ebidensiya laban kay Davide, bakit hindi nila isampa sa proper court. Huwag na sa Senado na gagamitin lamang para sa isa na namang &amp;quot;palabas&amp;quot;.</body>
<link>http://www.philstar.com/Article.aspx?articleId=226692&amp;publicationSubCategoryId=94</link>
</article>
<article>
<title>Bayaning pulis (1)</title>
<author>SAPOL Ni Jarius Bondoc</author>
<date>
<month>November</month>
<day>04</day>
<year>2003</year>
</date>
<body>DALAWANG klase ang bayani. Merong may kakaibang katangian, kaya umaangat at napupuna ng kapwa. At merong mga ordinaryong tao na puspusang gumagawa ng ordinaryong trabaho, kaya napapansin din. Ordinaryo sa pulis sumuot sa kakaibang sitwasyon. Sa araw-araw na gawain nila, nagiging bayani rin sila. Halimbawa: Kasapi sina SPO2 Jacobo Miranda, PO2 Michael Chavez, PO2 Raymond Avila, PO2 Roberto Timor at PO1 Jeremias Aliggayu ng Anti-Carnapping Unit. Minanmanan nila ang bukas-kotse gang na palipat-lipat bumanat sa Quezon City at Makati. Sa puspusang operasyon nung Hulyo, tinibag nila ang sindikato, nasabat ang kagamitang krimen, at nabawi ang ilang nakaw na car accessories. Pinutungan sila ng Medal of Efficiency sa pagbawas ng bukas-kotse. Natsambahan lang ni SPO4 Pruninie Maambong, PO3 Roberto Tumbagahon at PO2 Chona Gonzales ang mga magnanakaw sa FX taxi. Pero hindi nila tinantanan. Isa si Gonzales sa mga pasaherong biniktima ng tatlong holdaper sa Cubao. Pagbaba ng tatlo, hinabol niya at humingi ng saklolo kina Maambong at Tumbagahon. Huli! Bawas din ang holdap. Gayun din sina SPO1 Melchor Aguado at PO2 Gerardo Navarro ng Pasay. Nagpapatrulya sila sa Roxas Blvd. at Buendia Ave. nang may tumalong dalawang babae mula sa isang FX taxi. Sumisigaw ang dalawa ng saklolo. Bumaba agad ang dalawang pulis para harapin ang tatlong armadong holdaper. Binaril si Aguado sa binti. Gumanti sila ng putok at natamaan ang isa sa tatlo. Malamang mas grabe ang inabot ni Aguado kung hindi tinabla ni security guard Reonald Valdez ang labanan ng tatlo-sa-tatlo. Nakatanod noon si Valdez sa entrance ng isang gusali. Nang makita niyang tatlong holdaper ang humarap kina Aguado at Navarro, sumaklolo siya agad. Una pa nakilala si security guard Maria Fe Sotelo sa kabayanihan. Napulot niya sa toilet ng Alabang Festival Mall ang bag na may P500,000. Hinanap niya ang may-ari at isinoli ito sa isang negosyanteng Tsino. Marami pa silang dapat purihin sa susunod na kolum.</body>
<link>http://www.philstar.com/Article.aspx?articleId=226700&amp;publicationSubCategoryId=94</link>
</article>
<article>
<title>Dalawang mambabatas,gusto nang makipaghiwalay sa kani-kanilang asawa ?</title>
<author>BALITANG SPECIAL Ni Deo Macalma</author>
<date>
<month>November</month>
<day>04</day>
<year>2003</year>
</date>
<body>ALAM nyo bang nagbabalak na umanong makipaghiwalay sa kani-kanilang mga asawa ang dalawang mambabatas upang sila na ang magsama? Ayon sa aking bubuwit, 51 days na lang at Pasko na. Happy birthday muna kay Vice-Admiral Reuben Lista ng PCG; Lt. Gen. Dominguez ng PA; WB Gen. Jimmy Canatoy, Lipa City Mayor Vilma Santos, Bro. McKentyre Cabrera at Ed Espiritu ng DZRH. * * * Alam nyo bang mainit ngayon ang usap-usapan ng mga mambabatas sa dalawa nilang kasamahan? Ayon sa aking bubuwit, kahit anong gawin ng dalawa na itago ang kanilang love affair ay hindi na yata ito maiiwasang sumabog. Kasi sa loob mismo ng kanilang tanggapan ay maugong ang kuwentuhan ng mga mambabatas, mga staff at pati mga security officers at mga guwardiya tungkol sa kanila. Pati pananamit at pagiging sexy ng babaing mambabatas ay binibigyan nila ng kahulugan. Mabuti pa raw si Madam sapagkat parang dalagang nagmumurang kamias. In short, parang bumabata at lalong gumaganda. Ayon sa aking bubuwit, pinag-uusapan na ng mag-lover kung paano sila makikipaghiwalay sa kani-kanilang asawa. Balitang on the rocks ngayon ang pagsasama ni Mr. Mambabatas sa kanyang misis. Dahil sa sobrang selos ni misis ay nagtungo ito sa abroad at iniwanan ang mambabatas. Walang kamalay-malay si Misis na natuwa si Mr. mambabatas sa kanyang ginawa. Ganyan din ang report tungkol naman sa mister ni Ms. Mambabatas sapagkat madalas na silang hindi magkita ngayon. Sino kaya sa dalawang mambabatas ang unang magpa-file ng annulment case? * * * Ayon sa aking bubuwit, si Mr. Mambabatas na diumanoy may illicit love affair sa kanyang kapwa mam-babatas ay si siya ay simpleng matulis. Nagkaroon siya ng affair sa isa niyang staff na abogada. May report din na naasembolan niya ang magandang staff na ito kaya biglang nawala at nagtungo sa Amerika. Samantala, si Ms. Mambabatas naman ay may magandang kinakaharap sa kanyang political career. Hindi kaya biglang masira ang kanyang political ambition kapag sumabog ang isyung ito? Baka madaig pa ang impeachment case na kinakaharap ni Chief Justice Hilario Davide Jr. Hayy, tingnan mo nga naman ang pag-ibig. Ayon sa aking bubuwit, ang dalawang mambabatas na mainit na pinag-uusapan ng kanilang kapwa mambabatas ay sina Hay naku, itanong nyo na lang sa mga senador.</body>
<link>http://www.philstar.com/Article.aspx?articleId=226708&amp;publicationSubCategoryId=94</link>
</article>
<article>
<title>Kalbaryo sa NSO</title>
<author>HALA BIRA! Ni Danny Macabuhay</author>
<date>
<month>November</month>
<day>04</day>
<year>2003</year>
</date>
<body>NARANASAN na ba ninyong kumuha ng inyong birth certificate, marriage certificate o death certificate sa city hall, municipal hall o sa National Statistics Office? Kung hindi lamang kasalanan, baka pagsasakalin mo ang mga namamahala at empleyado ng mga opisinang ito. Wala yatang mga kaluluwa ang mga taong nagtatrabaho dito! Tambak ang pila ng tao sa mga nabanggit na opisina. Karamihan sa mga opisina ay kay dumi na hindi na yata nalilinis. Ang amoy ng kapaligiran lalo na ang mga toilets ay maluluma ang smokey mountain. Masuwerte na nakakahinga pa paglabas. Ngayong nakarating ka na sa clerk na dapat mong kausapin, maghihintay ka ng siyam-siyam sapagkat magmimiryenda pa ang hinayupak o kaya naman nagte-text. Pagbalik nito upang handa nang harapin ka, kung anu-ano ang hihingin sa iyong mga dokumento na kung malas-malas na wala ka ng mga ito ay gusto mo nang maghuramentado dahil sa pababalikin ka upang dalhin ang mga kinakailangan pang mga papeles. Tingnan na lang ninyo ang nangyaring ito sa isa sa mga nagreklamo sa akin. Kailangan niyang kumuha ng original copy ng kanyang birth certificate. Dalawang ulit siyang pinabalik sapagkat hindi makita ang mga records niya. Kaya, sinabihan siyang kumuha ng baptismal certificate. Kahit na sa Maynila siya ipinanganak, sa Bicol siya bininyagan kaya nagsadya siya dito upang personal na kunin ang kailangan. Hindi pa tapos ito. Hiningan pa siya ng transcript of records kung saang school siya nag-aral. Libu-libong mga kababayan natin ang dumadanas ng ganitong kalbaryo. Maraming oras at pera ang nasasayang dahil sa hindi nabibigyan ng masusing pag-aaral upang maiayos ang mga naturang records na marahil ay kakailanganin ng ating mga mamamayan sa mga darating na araw. Responsibilidad na malaki ng ating pamahalaan ang ayusin at seguruhing laging malinis ang lahat ng mga gusali at mga tanggapan na pinupuntahan ng ating mga kababayan. Isa pa, dapat tandaan ng mga kawani ng mga ahensiya ng gobyerno lalo na ng mga nabanggit naming mga tanggapan na obligasyon nila ang magsilbi ng maayos sa taumbayan.</body>
<link>http://www.philstar.com/Article.aspx?articleId=226713&amp;publicationSubCategoryId=94</link>
</article>
<article>
<title>Kaso ng isang judge</title>
<author>IKAW AT ANG BATAS Ni Atty.Jose C. Sison</author>
<date>
<month>November</month>
<day>04</day>
<year>2003</year>
</date>
<body>SI Odet ay isang abogada at naka-empleyo sa sala ni Judge Ambrocio. Sa loob ng tatlong buwan, anim na insidente ang kanyang naranasan sa kamay ni Judge na inakala niyang sexual harassment kaya siya nagsampa ng reklamong administratibo. Una, nang magbigay siya ng pasalubong kay Judge, nagpasalamat ito sa pamamagitan ng paghalik sa kanyang pisngi. Ikalawang paghalik sa kanyang pisngi ay noong Pasko. Ikatlong beses nang muli na naman siyang halikan sa pisngi bilang pagbati sa unang araw ng trabaho matapos ang Bagong Taon. Ikaapat na paghalik sa kanyang pisngi ay noong nagsasaya sila sa Senado dahil inaprubahan ang isa sa kanilang iminungkahing batas kung saan nasundan pa ito ng tanghalian ng dalawa. Ang ikalimang okasyon ay ang maraming beses na pagbati ni Judge kay Odet noong Valentines Day. Nang puntahan ni Odet si Judge sa kanyang opisina, nagtangka muli itong humalik sa kanang pisngi subalit naiwasan na niya ito. Nagsimula na siyang mainis. Kinabukasan ay sinulatan siya ni Judge kung saan humingi ito ng paumanhin at nangakong hindi na mauulit ang ginawa nito. Subalit napuno na si Odet kaya nagsampa siya ng kasong sexual harassment Republic Act (RA7877) at paglabag sa Canon of Judicial Ethics and Code of Professional Responsibility laban kay Judge. Tama ba si Odet? Mali. Ayon sa Korte Suprema, isa lamang pagpapahayag ng pagkakaibigan at pakikisama ang paghalik ni Judge sa pisngi ni Odet. Wala itong motibong sekswal o malisya taliwas sa sinasabi ng batas RA7877. Hindi rin pinatunayan ni Odet na hiniling ni Judge Ambrocio ang halik kapalit ng anumang pabor. Wala rin naging pang-aapi o diskriminasyon sa kanyang trabaho bagkus, nagawaran pa nga si Odet sa mabuting pagganap sa kanyang trabaho. Ang mga kilos ni Judge ay hindi rin lumabag sa Canon of Judicial Ethics and Professional Responsibility. Subalit naging babala ito kay Judge sa pakikitungo niya sa mga babaing empleyado ng Korte upang maiwasan ang maling interpretasyon laban sa kanya. Ang kasong ito ay katulad sa Aquino vs. Acosta AM CTA 01-1, April 2, 2002.</body>
<link>http://www.philstar.com/Article.aspx?articleId=226719&amp;publicationSubCategoryId=94</link>
</article>
<article>
<title>Madam GMA naalala si Pidal</title>
<author>PANAGINIP LANG Ni Nixon T. Kua</author>
<date>
<month>November</month>
<day>04</day>
<year>2003</year>
</date>
<body>SA laki nitong isyu ng P4-billion Judiciary Development Fund na kinasasangkutan ni Chief Justice Hilario Davide ay maraming ibang usapin na lubos na nakalimutan. Isa rito&amp;nbsp; ang kaso ni JOSE Pidal at sa pagkakataong ito ay lubos ang aking pasasalamat dahil walang ibang nagpaalala nito kung hindi si Madam Senyora Donya Gloria nang mag-ikot siya at bumisita sa libingan ng kanyang mga yumaong mahal sa buhay at ganoon din sa mga yumaong kamag-anak ni Sir Senyor Don JOSE Miguel Arroyo. Pero linawin natin na hindi raw pangangampanya ito kung hindi paggunita lang sa Araw ng mga Patay, bagamat nang mga nakaraang taon ay sa Libingan ng mga Bayani lang nagpupunta at kung saan nakalibing ang kanyang ama at dating Pangulong Diosdado Macapagal. Paalala lang ho, sa ama rin ho ni Madam Senyora Donya Gloria pinangalan ang pinakamahal na highway sa buong mundo.&amp;nbsp; Isa pa rin itong isyu na binabaon sa limot. Ayon kasi sa Philippine STAR (11/02/2003) dumalaw si Madam Senyora Donya Gloria sa puntod ni Jesusa Araneta&amp;nbsp; vda de Arroyo-Pidal na nabuhay mula 1882 hanggang 1970.&amp;nbsp; Nakalibing ito sa Sanctuario de San Martin de Porres sa San Juan. Ayon pa sa nasabing ulat, tumuloy din daw si Madam Senyora Donya Gloria sa North Cemetery para dalawin ang iba pang mga yumaong kamag-anak na PIDAL. Alam pala&amp;nbsp; nila noon pa na may PIDAL silang ninuno pero tinanggi ito ni Sir Senyor Don JOSE Miguel Arroyo.&amp;nbsp; Inamin niya lang pagkatapos ng mga dalawang linggo at sinabing ang kanyang kapatid na si Iggy Arroyo ang tunay na JOSE PIDAL. Pasalamat din tayo sa ilang kawani ng Bureau of Customs na ating nakita nitong nakarang Undas.&amp;nbsp; Hindi nga lang natin babanggitin ang mga pangalan nila at baka itapon sila sa Tawi-tawi o&amp;nbsp; kayay sa Zamboanga. Kinuwento nila na si dating Senador at dating Customs Commissioner Wigberto Ta&amp;ntilde;ada ay namuno sa isang martsa ilang linggo lang ang nakaraan at sa Bureau of Customs pa. Kasama ng mga limandaang katao, nagprotesta sina Ginoong Ta&amp;ntilde;ada laban sa walang tigil na smuggling na siyang kinamamatay ng ating mga magsasaka, mangingisda at mga local na produkto. Inamin din ng mga nakausap natin na simpatiya nila kay Ginoong Ta&amp;ntilde;ada at sa grupong ito ngunit wala raw silang magagawa.&amp;nbsp; Hindi nga nakatiis ang isang matandang kawani ng Customs at sinabing hindi siya dapat sa Port Area nag-rally, dapat sa LTA building sa Makati. Kuwento na sila, wala raw tigil ang smuggling ngayon at pati asin natin at gulay ay imported na.&amp;nbsp; Ganoon din sa prutas at siyempre pati bigas, manok, baboy at karne.&amp;nbsp; Wala nang pigil at ang bawat huli kuno ng kontrabando ay isang palabas lang. Di na ako nakatiis at tinanong ko kung bakit wala silang magawa at hindi ba mahusay na tao yang si Commissioner Bernardo.&amp;nbsp; Tugon nila ng sabay sabay ay &amp;quot;kaya ba niya si JOSE PIDAL?&amp;quot; Si JOSE PIDAL daw ang nasusunod ngayon sa lahat, halagang&amp;nbsp; P75,000 hanggang P150,000 ang singilan kada container.&amp;nbsp; Ang bigas ay sa Cebu at sa Subic dumadaan. Sa port area naman ay mga gulay at wala raw tigil dahil&amp;nbsp; talagang nagmamadali hindi lang dahil nalalapit ang pasko kung hindi malapit na ang eleksyon. Isa sa pinakamalaking partner naman ni JOSE PIDAL ay si LUCIO CO na nag-mamayari ng ilang mall pati sa Metro Manila.&amp;nbsp; Kilala ito bilang smuggler at&amp;nbsp; nagkaroon pa ng ilang duty free shops.&amp;nbsp; Panahon pa ni dating Pangulong Cory Aquino ay sikat na ito at komo magaling maglaro at malakas&amp;nbsp; magbigay ng kontribusyon good kahit sino maging pangulo. Ganoon din ang smuggling ng lumber at ang addressee pa ng consignee, LTA building na naman. Iba talaga.Katiting pa lang yan, marami pa at ang galamay niya hindi lang sa Customs, sanga-sanga na. Marami pang iba, kulang tayo sa espasyo, marami pang nakakalimutan.&amp;nbsp; Lumalawig ang operasyon ni JOSE PIDAL at iba pang katiwalian pero&amp;nbsp; komo maraming ibang isyu ay nakakalimutan at naililibiing sa limot ang mga ito. Hindi nararapat kaya aking pipilitin na ilathala ang mga katiwaliang di dapat makaligtaan.&amp;nbsp; Mga kaibigan, tulungan nyo ako, gagawa tayo ng listahan, iklian nyo lang ang mga text messages niyo.&amp;nbsp; Hintayin ko yan.&amp;nbsp; Text na sa 09272654341. * * * Now it can be told&amp;nbsp; pti SC n ultimate hope 4 justice s&amp;nbsp; marrd wd corruption. No wonder tlga bulok hustisya. N&amp;nbsp; justice is just tiis. 09208207235; Kahit sinong pres ang umupo sa ating bansa mahirap na maibangon dahil sa pansariling interes. Mas mabuti pang gawin ng pres natin ngaun mag resign na lang. 09187195690; Ang kabulukan ni&amp;nbsp; davide ay pilit pagtakpan n gma at ng kanyang mga korap na&amp;nbsp; mga alipores. 09198151656;&amp;nbsp; Ganito na ata ang system ng pinoy, kung gusto mong mging pres. Magipon k ng tao s kalye mas cheaper kaysa mangampanya ng almost 5 mo. Un pwede 1 wk lng. 09194054085; Eleven milyong mhhrap ang bmoto ky erap, ilan lng cla ang&amp;nbsp; ngrally la p 1 milyon pro cla p rn ang nsunod. E2 b anng cnsabi nlang dmkrasya.09187546250; S kin plgay mtgal ng may anomalya sa sC kya minadali ang pag upo ni PGMA para pagtakpan clang lahat. 09203851018;&amp;nbsp; GMA naglibot s smentryo pti b patay kailangan&amp;nbsp; bang pabotohin yan? 09208112535. * * * Para sa ano mang reaksyon, mag-e-mail lang sa nixonkua@yahoo.com o kayay magtext sa&amp;nbsp;09272654341. Mapapakinggan&amp;nbsp; nyo rin ang inyong lingkod sa DZEC 1062 mula 4:30 hanggang 6:00 ng hapon tuwing Lunes at Miyerkules.</body>
<link>http://www.philstar.com/Article.aspx?articleId=226722&amp;publicationSubCategoryId=94</link>
</article>
<article>
<title>Customs Mafia</title>
<author>ORA MISMO Ni Butch M. Quejada</author>
<date>
<month>November</month>
<day>04</day>
<year>2003</year>
</date>
<body>LAGAPAK ang koleksiyon sa Bureau of Customs pero hindi ito bago sa mga bugok dito. Masahol pa sa cancer ang corruption sa bureau. Nahihiya ang mga top brass officials kay Prez Gloria dahil bagsak ang revenue tax collection para sa gobyerno. Wala silang magawa! Dahil kasama sila: Kaya gumimik sila para hindi magalit ang Palasyo ang style pina-hold ang halos lahat ng shipments na pumapasok sa Pinas. Ika nga, pakitang gilas. Kaya bayad ng additional ang mga importers/brokers ng P150,000 duties and taxes per container para sa government. Kaya ok ito para sa government. Hindi biro ang pinigil na shipments almost 500 vans ang minadyik. Kaya may pumasok kahit paano sa government. Kulangot kasi ang pumapasok sa gobyerno. Kaya para hindi maalarma ang Palasyo gumimik ang mga bright. Ang interes ng bulsa nila kasi ang inuuna bago ang taumbayan. Matindi kasi ang lifestyle ng mga bugok sa bureau. Sangkaterba ang mga kabit na babae, mga suot na alahas, mga imported luxury cars na gamit, mala-palasyong haybol at mga anak na nasa US of A. Kaya nga gumawa sila ng style para huwag sila ma-double check sa lifestyle. Ika nga, nag-protesta ang mga bugok. Kapos ang kolum ng Chief Kuwago kaya sa susunod abangan natin ang kuwento tungkol kina Noel Gulong ng MICP, Lt. Polipoly, ang tuta ni Ric Water, ang nagtutubig-tubig na utak ng mga sindikato sa Subic Customshouse, Noel Tolentino at Egay Lanzones ng Port of Batangas. Cancer ito sa bureau nagtataka tayo kung bakit masyadong spoiled ito kay Customs Commissioner Tony Bernardo, anang kuwagong SPO-10 sa Crame. Busisiin natin ulit ito mga kamote.</body>
<link>http://www.philstar.com/Article.aspx?articleId=226726&amp;publicationSubCategoryId=94</link>
</article>
<article>
<title>EDITORYAL - Anong say ng DPWH sa malalim na hukay?</title>
<author></author>
<date>
<month>November</month>
<day>05</day>
<year>2003</year>
</date>
<body>WALA raw dapat sisihin sa nangyaring pagdayb ng isang pampasaherong jeepney sa isang malalim na hukay sa Boni Avenue, Mandaluyong City noong November 1 (Araw ng mga Patay) kung saan siyam na buhay ang nalagas. Hindi dapat sisihin ang Globe Asiatique, may-ari ng ginagawang building. Ang nangyari ay isang aksidente. Ganyan din ang sinabi ni Mandaluyong City Mayor Benhur Abalos at ni Metro Manila Development Authority (MMDA) chairman Bayani Fernando. Sino ba naman daw ang may gustong maaksidente. Pero anong say ng Department of Public Works and Highways (DPWH) tungkol dito? Wala. Ilang araw nang naganap ang aksidente pero ni ha, ni ho ay walang naririnig mula sa DPWH. Wala silang inirerekomendang paraan para maiwasan ang malalagim na aksidente gaya ng pagkahulog sa malalim na hukay. Galing sa isang prayer meeting ang grupo nang maganap ang malagim na aksidente. Labintatlo katao ang sakay ng jeepney kabilang ang drayber. Ayon sa isang batang nakaligtas, galing sila sa Cubao at pauwi na sa Muntinlupa City nang pagdating sa Boni Avenue ay makagitgitan ang isang bus at nawalan ng preno ang jeepney. Upang mapigilan ang jeepney, ibinangga ito ng driver sa mga galbanisadong yero na nagsisilbing bakod. Inakala marahil ng driver na konkreto iyon. Sa lakas ng impact nawasak ang sumusuporta sa yero at tuluy-tuloy silang bumulusok sa 100 feet na hukay. Ang hukay ay para sa pundasyon ng malaking building na ginagawa ng Globe Asiatique. Sa ilalim ng National Building Code, hindi nire-require ang may-ari na maglagay ng harang, bakod o panangga sa ginagawang hukay sa panahon ng construction. Kaya maliwanag pa sa sikat ng araw na wala ngang kasalanan ang Globe Asiatique. Sa nangyari, dapat nang rebyuhin ng DPWH ang NBC. Ipag-utos na sa mga developer o may-ari nang itatayong building o condominium lalo pa at nasa gilid ng major road katulad ng EDSA, na maglagay ng konkretong pader bilang pananggalang sa mga sasakyan. I-require ang pagtatayo ng pader habang isinasagawa ang construction. Dapat din namang mag-inspection ang DPWH sa mga nakatiwangwang na hukay sa maraming lugar sa Metro Manila. Isa sa malaking hukay na nakatiwangwang sa loob na nang maraming taon ay ang nasa gilid ng Securities and Exchange Commission (SEC) malapit sa Philippine Overseas and Employment Administration (POEA). Huwag hayaang masundan pa ang Boni tragedy.</body>
<link>http://www.philstar.com/Article.aspx?articleId=226807&amp;publicationSubCategoryId=94</link>
</article>
<article>
<title>Karagdagang reaksyon sa GSIS!</title>
<author>BAHALA SI TULFO Ni Ben Tulfo</author>
<date>
<month>November</month>
<day>05</day>
<year>2003</year>
</date>
<body>NARITO ang isang reaksyong liham sa kolum na aking naisulat nung Biyernes a-31 ng Oktubre, na ang pamagat, &amp;quot;Sa salitang &amp;quot;inutil&amp;quot; na ginamit ko, GSIS napikon!&amp;quot; Matatandaang agad ko ring inilathala ang reaksyon ng isang opisyal ng GSIS sa nasabing kolum. Subalit itong mababasa niyong liham ngayon ay kakaiba. Nililihim niya ang kanyang pagkakakilanlan at ayaw ipabanggit ang kanyang pangalan. Naiintindihan ko ang dahilan kung bakit. Basahin ang kabuuan ng kanyang liham. * * * Ginoong Ben Tulfo, Gusto ko lang mag-react tungkol sa taga finance department ng GSIS, Kasi nga kung tatanungin nga naman ang Commission On Audit (COA), siyempre kakampi ito sa kanila. Una magtatakipan ang dalawang nabanggit na tanggapan ng pamahalaan. Bakit? Kasi po pinapayagan ng mga taga-GSIS ang mga kawani ng COA na di muna magbayad sa mga loan nila. Tulad ng salary loan at emergency loan. Puwede nila itong bayaran pag nag retiro na sila. Kaya ko po ito nalaman kasi po ang aking yumaong ama ay dating kawani ng COA. Namatay ang aking ama sa paglilingkod sa gobyerno. At nung kunin na namin ang claims sa GSIS, may utang pa raw ang aking ama dahil sa kanyang salary loan nung taong 1976 at emergency loan nung 1980. Hindi katulad ng Social Security System (SSS) kada buwan ay dapat kang singilin sa mga loan. Meron din akong kakilala na taga-GSIS, nagtataka kami, isang empleyado na walang civil service nasa gobyerno? Ilang beses daw itong mag-loan pang binyag, pang birthday ng anak. Minsan nga naka-pag-loan pa ito ng P100,000. At minsan naman, P70,000 kahit may utang siya nakapag-loan? Kung sampu o higit pa ng gagawa nito. papaano pa makakakuha ng kanilang mga pera ang pensyonado ng GSIS? Naka-freeze ang pondo ng GSIS sa kanilang mga kawani? Paano na po ang ibang sangay ng gobyerno na miyembro din ng GSIS? Paano yung umaasa lang sa pensyon na di naibibigay ng ilang buwan? Papaano sila kakain? Mamamatay sila sa gutom. Ayusin niyo muna ang problema. At saka kayo mag-anunsyo sa telebisyon.</body>
<link>http://www.philstar.com/Article.aspx?articleId=226810&amp;publicationSubCategoryId=94</link>
</article>
<article>
<title>Col. Roberto Rosales, pinuri ni GMA pero hindi ma-promote</title>
<author>BANAT NI BATUIGAS Ni Bening Batuigas</author>
<date>
<month>November</month>
<day>05</day>
<year>2003</year>
</date>
<body>NASA tamang landas lang ang Congressional Oversight Committee on Dangerous Drugs ng gantimpalaan nila ang mga opisyales ng pulisya natin na nasa forefront sa pakikibaka sa ilegal na droga. Kasi nga mga suki, kahit itong pamunuan ng PNP natin sa Camp Crame ay nakalimutan ng gawaran ng kaukulang premyo ang mga opisyales ng pulisya natin, at least hindi naman nakalimot itong congressional oversight committee nga. Sino ba naman ang hindi sisipagin magtrabaho kung ang mga amo mo ay mabilis ding mag-abot ng premyo? At ang pinakamapalad nga sa 114,000 na kapulisan natin ay walang iba kundi si Sr. Supt. Roberto Rosales, ang hepe ng pulisya ng Cavite. Si Rosales kasi ang kauna-unahang opisyal ng PNP natin na recepient ng naturang award na iginawad sa kanya kamakailan nina Sen. Robert Barbers at Ilocos Norte Rep. Roque Ablan, he-he-he! Sana yumabong ang tulad ni Rosales sa PNP natin, di ba mga suki? Ayon kay Ablan, hindi biro ang ginawa ni Rosales na balewalain ang mga threats sa kanyang buhay at sa kanyang pamilya para isulong ang kampanya ni Presidente Arroyo laban sa droga. Kung sabagay, kaya siguro sinusuwerte si Rosales dahil hindi lang sa droga siya umuungos sa kanyang kapwa opisyal sa PNP kundi maging sa pakikipaglaban din sa mga kriminal. Ilan na ba ang criminal syndicates ang napuksa ni Rosales sa wala pang isang taon niyang panunungkulan sa Cavite? Mahaba na ang listahan ng accomplishments niya, di ba mga suki? Nagsimulang magpakitang gilas si Rosales nang siya ay provincial commander pa ng probinsiya ng Quezon. Siya kasi ang naging dahilan para maaresto noong October 13 ng nakaraang taon si Panukulan Mayor Ronnie Mitra at mga kasamahan niya at nakumpiska nga ng umaabot 513 kilos ng shabu. Sa katunayan, itong huli ni Rosales ay nalista na sa records books na isa sa mga biggest haul ng shabu sa ating bansa. si Rosales rin ang namuno sa kanyang mga tauhan para buwagin ang shabu laboratory sa Silang, Cavite noong Hulyo 12. Ang naturang raid ang naging pasimuno para mabuwag pa ng Anti-Drugs Special Operations Task Force (AID-SOTF) ang apat pang shabu laboratory at anim na warehouses sa Cavite at Metro Manila. Bilyong halaga rin ng kagamitan at raw materials ang nakumpiska ng AID-SOFT sa isinagawang mga raid. Dahil sa maraming accomplishment ni Rosales, tinawag siya ni GMA na Kilabot ng Droga. At lalong humanga si GMA nang tanggihan ni Rosales ang halagang P35 milyon suhol kapalit sa pagpalaya ng miyembro ng drug syndicates. At binanggit pa ni GMA itong feat ni Rosales sa kanyang nakaraang SONA. Bagyo sa papuri, no mga suki? Kaya lang, kahit kaliwat kanan na ang parangal kay Rosales, eh bakit parang sobrang ilap sa kanya ng minimithi niyang promotions? Ano ba ang maipagmalaking accomplishments ng mga huling na-promote na opisyales ng PNP natin dito sa ginawa ni Rosales. May panama ba? Nagbuwis ka na nga ng buhay eh tinitikis ka pa. Mabuti pa ang kaibigan kong si Sr. Supt. Elmer Jamias ng Maynila at na-promote na. Kailan pa mawawala ang palakasan sa hanay ng PNP natin?</body>
<link>http://www.philstar.com/Article.aspx?articleId=226822&amp;publicationSubCategoryId=94</link>
</article>
<article>
<title>Tuloy ang laban sa illegal drugs</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>November</month>
<day>05</day>
<year>2003</year>
</date>
<body>NITONG nakalipas na mga araw, muling pinag-ibayo ang kampanya ng pamahalaan laban sa droga. Sa talumpati ni President Gloria Macapagal-Arroyo, muli niyang binalaan ang mga taong patuloy na nagpapalaganap ng droga na sila ay tutugisin at papatawan ng mabigat na parusa. Hindi biro ang problema sa droga. Sa aking karanasan bilang mambabatas, maraming pag-aaral na ang nag-uugnay sa mga karumal-dumal na krimen sa paggamit ng droga. Sa ating panonood na lamang sa telebisyon at pagbabasa sa diyaryo, madalas sa mga ulat na sa mga krimeng gaya ng rape, murder at multiple murder, karaniwang ang mga salarin ay nasa ilalim ng impluwensiya ng ipinagbabawal na gamot habang ginagawa ang mga marahas na krimeng ito. Ang mga kabataan ay patuloy na nagiging biktima ng salot na ito na siyang sumisira sa kanilang magandang kinabukasan. Ang mga kabataang tinaguriang pag-asa ng bayan ay patuloy na nasasadlak sa masamang bisyong ito. Ang tagumpay sa pakikipaglaban sa droga ay nakasalalay sa aktibong suporta at pakikilahok ng pamahalaang lokal, barangay, eskuwelahan, pribado man o pampubliko, ng bawat religious sector o simbahan, bawat pamilya at bawat isa. Napakalaki ng papel ng publiko sa laban na ito ay sana na isipin natin na ang tagumpay natin laban sa droga ay tagumpay ng ating mga anak at sa mga darating pang henerasyon para sa lipunang ligtas, maayos at malaya sa kuko ng salot.</body>
<link>http://www.philstar.com/Article.aspx?articleId=226824&amp;publicationSubCategoryId=94</link>
</article>
<article>
<title>Text messages sa Davide impeachment</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>November</month>
<day>05</day>
<year>2003</year>
</date>
<body>ISA ang cell phone sa dakilang likha ng modernong teknolohiya. Maraming bagay ang nagagawa sa pagte-text. Ang cellular phone ay part of history na gaya ng Peoples Power 2 na kung saan marami ang sumugod sa EDSA dahil sa text messages na nagpabagsak kay dating President Erap. Ngayon ay may panibagong impeachment at puntirya naman si Supreme Chief Justice Hilario Davide Jr. May 88 kongresista ang lumagda sa secong impeachment complaint na kaugnay sa umanoy technical malversation ng 527 milyong piso sa pondo ng Judicial Development Fund para sa 25 libong court employees na nagastos sa pagbili ng mga mamahaling kotse, pagpapatayo ng mga bahay bakasyunan at renovation ng mga opisina ng mga Mahistrado sa Korte Suprema. Matagal na nagpahayag si Davide ng saloobin niya sa telebisyon sa programang IYO ANG KATARUNGAN na hosted ni Justice Presbeterio Velasco Jr. sa IBC-13. Ipinahayag ni Davide na labag sa Konstitusyon ng 1987, na isa siya sa mga lumagda, ang impeachment sa pangalawang pagkakataon sa loob ng isang taon. Ang unang impeachment complaint ay isinampa noong Hunyo 2 sa taon ding ito. Sinabi niya na ang reklamo ay malisyoso at magbahid- politika gawa ng mga illegal plotters ng Kamara. Aniya hindi lang ang reputasyon niya kundi maging ang hudikatura at demokrasya ang mawawasak. Marami akong natanggap na text messages na nagbibigay suporta kay Davide. Isang beteranong artista ang nag-text na Defend Democracy. Protect Davide. Isa pang mensahe ay ang pagsusuot ng black ribbon sa mga sasakyan at may nag-text na iboycott ang mga produkto ng kompanya na pinamumunuan ng prominent politician na umanoy nagsulsol sa mga Kongresista ngunit ang nakaantig sa akin ay ang tinext ng socialite friend ko na si Lolita M na nag-quote kay Davide na a weak democracy is no democracy at all.</body>
<link>http://www.philstar.com/Article.aspx?articleId=226834&amp;publicationSubCategoryId=94</link>
</article>
<article>
<title>Ang halagang itinatay sa pagsunod</title>
<author>ALAY-DANGAL Ni Fr. Jose C. Blanco, S.J.</author>
<date>
<month>November</month>
<day>05</day>
<year>2003</year>
</date>
<body>ANG isang taong tinawag ni Jesus upang maging tagasunod niya ay dapat handang magtaya o magbayad ng halaga. At ano ang taya? Basahin ang sagot sa Lk. 14:25-33. Sumama kay Jesus ang napakaraming tao. Humarap siya sa kanila at kanyang sinabi, &amp;quot;Hindi maaaring maging alagad ko ang sinumang umiibig sa kanyang ama at ina, asawa at mga anak, mga kapatid, at maging sa sarili niyang buhay nang higit sa akin. Ang sinumang hindi magpasan ng sariling krus at sumunod sa akin ay hindi maaaring maging alagad ko. Kung ang isa sa inyoy nagbabalak magtayo ng tore, hindi ba uupo muna siya at tatayahin ang magugugol para malaman kung maysapat siyang salaping maipagpapatapos niyon? Baka mailagay ang mga pundasyon ngunit hindi naman maipatapos  siyay kukutyain ng lahat ng makakikita nito. Sasabihin nila: &amp;quot;Nagsimulang magtayo ang taong ito pero hindi naipatapos.&amp;quot; O sinong hari na makikidigma sa kapwa hari ang hindi muna uupo at pag-aaralang mabuti kung ang 10,000 niyang kawal ay maisasagupa sa kalaban na may 20,000 tauhan? At kung hindi niya kaya, malayo pa ang kalaban ay magsusugo na siya ng mga kinatawan upang makipagkasundo. Gayon din naman, hindi maaaring maging alagad ko ang sinuman, kung hindi niya tatalikdan ang lahat sa kanyang buhay.&amp;quot; Hinihingi ni Jesus na talikdan ng sinuman hindi lamang ang kanyang mga ari-arian, kundi pati na rin ang kanyang pamilya at mismong kanyang buhay. Malaki ang hinihi- nging pagtataya ni Jesus upang maituring na tunay na tagasunod Niya. Maaaring maging isang disipulo ni Jesus ang sinuman, kahit na hindi niya iniiwan ang kanyang pamilya. Ngunit dapat nandoon ang pangunahing kahandaan na iwanan ang lahat upang maging isang tagasunod ni Jesus. Hindi natin dapat kalimutan na hindi maaaring malampasan si Jesus sa kanyang pagka-bukas-palad. Ang kanyang mga pagpapala at biyaya ay maibibigay sa atin kapalit nang ganap na paghahandog ng ating mga sarili sa kanya.</body>
<link>http://www.philstar.com/Article.aspx?articleId=226836&amp;publicationSubCategoryId=94</link>
</article>
<article>
<title>EDITORYAL - Itakwil ang terorista para paniwalaan</title>
<author></author>
<date>
<month>November</month>
<day>06</day>
<year>2003</year>
</date>
<body>MULA pa noon, marami na ang diskumpiyado sa Moro Islamic Liberation Front (MILF). Hindi matiyak kung tunay nga ba silang naghahangad ng kapayapaan sa bansang ito o nagpapaapoy lamang ng kalooban sa bawat isa para magkawatak-watak at magsarili. Hindi sila makitaan ng sinseridad para sa usapang pangkapayapaan. Maraming beses nang naghain ang gobyerno para sa ikatatapos ng hidwaan subalit walang makitang liwanag sa kanila. Iba ang kanilang sinasabi sa kanilang ginagawa. Ngayoy may bago na namang lumulutang na isyu sa MILF at maaaring maging sagabal sa pagbubukas ng usapang pangkapayapaan. Iniuugnay ang MILF sa pagbibigay ng suporta sa Jemaah Islamiyah (JI). Noon pa lumaganap ang balita na kinukupkop ng MILF ang mga teroristang JI at maging ang Abu Sayyaf subalit mariin namang itinatanggi ito ng rebeldeng grupo. Hindi anila sila kumukupkop ng terorista. Ang ganitong pagtanggi ay madalas nang marinig sa MILF lalo na kapag nagkakaroon ng bombahan. Wala silang kinalaman at wala silang nalalaman. Nang tumakas sa Camp Crame ang Indonesian terrorist na si Fathur Rohman Al-Ghozi, ang MILF umano ang kumupkop dito. Palipat-lipat umano si Al-Ghozi sa kampo ng MILF kaya hindi makita ng military. Napatay din si Al-Ghozi. Patuloy namang itinanggi ng MILF ang akusasyon na kumukupkop sila ng terorista. Subalit nang mahuli ang second top-ranked leader ng JI dito sa Pilipinas na si Taufek Refke, inamin nito na talagang nagbibigay ng suporta ang MILF sa operasyon ng terrorist network sa Mindanao. Ang MILF umano ang nagpo-provide ng safehouses at ganoon din ng training facilities para sa mga bagong recruit. Ang revelations ni Taufek ay nagpaguho sa lagi nang pagtanggi ng MILF na wala silang kinalaman sa mga terorista. Pero ang sabi ng MILF kamakalawa, handang silang tumulong sa paghuli sa may 40 teroristang nagtatago sa Mindanao. Handa rin daw nilang buksan ang kanilang walong base commands na nakakalat sa maraming lugar sa Mindanao at bisitahin ito ng military para makasiguro na wala silang training facilities. Kung totoo sa loob ng MILF ang kanilang sinabi, ipakita nila sa gawa. Itakwil nila ang mga terorista. Basagin nila ang grupong Jemaah Islamiyah para maipakita sa taumbayan na sila ay may pagmamahal sa kapayapaan at hindi kailanman tumatangkilik ng mga &amp;quot;uhaw sa dugong&amp;quot; terorista.</body>
<link>http://www.philstar.com/Article.aspx?articleId=226930&amp;publicationSubCategoryId=94</link>
</article>
<article>
<title>Sawa na sa pulitika? Try Jamby's formula</title>
<author>AKSYON NGAYON Ni Al G. Pedroche</author>
<date>
<month>November</month>
<day>06</day>
<year>2003</year>
</date>
<body>KONTRA-PULITIKA MOVEMENT. Iyan ang organisasyong pinamumunuan ni Jamby Abad Santos Madrigal, dating Presidential Adviser for Childrens Affair na ngayoy aktibo sa kilusan na ang hangariy sagkaan ang labis na pamumulitikang umiiral sa bansa. Matatawag na idealistic ang samahan dahil binubuo ng nakararaming kabataan. Kung minsan, ang mga nakatatanda ay dapat pumulot ng nuggets of wisdom sa mga batang hindi pa nababahiran ng katiwalian ang pag-iisip. Bugbog-sarado na ang bansa sa pulitika. Mula pa sa isyu ng &amp;quot;Jose Pidal&amp;quot; hanggang sa impeachment ni Chief Justice Hilario Davide, nakikita natin na ang mga usaping itoy pawang may kulay pulitika. Ayon kay Jamby, kailangang gamitin ng mga mambabatas ang sariling konsensya kung dapat o hindi dapat bawiin ang kanilang lagda sa impeachment complaint. Huwag lamang padala sa pressure ng kanilang partido. Ipagpalagay na ang impeachment ay bunsod ng pulitika, ang pag-udyok ng isa pang partido sa mga mambabatas na bawiin ang kanilang lagda ay isa ring uri ng political pressure. Politika kontra politika. Sanay mahimasmasan yung mga Solons na maaaring lumagda dahil lamang sa political pressure at gamitin na ang sariling dikta ng konsensya. And I second Jambys opinion na kailangang maisulong ang proseso ng hustisya para kung sadyang walang sala si Davide ay malinis ang kanyang reputasyong matagal din niyang pinangalagaan. Kung mamamatay ang usapin sa impeachment, mag-iiwan ito ng pagdududa sa isip ng marami hinggil sa reputasyon ni Davide na tinitingala pa naman ng marami bilang isang taong may dangal at prinsipyo. Sabi nga ni dating Senador Raul Roco, kung tiwali si Davide, bakit ang mga isinusuot niyang barong-tagalog ay mukhang &amp;quot;pitong taon na&amp;quot;.</body>
<link>http://www.philstar.com/Article.aspx?articleId=226938&amp;publicationSubCategoryId=94</link>
</article>
<article>
<title>Lisensiya ng kasal</title>
<author>IKAW AT ANG BATAS Ni Atty.Jose C. Sison</author>
<date>
<month>November</month>
<day>06</day>
<year>2003</year>
</date>
<body>IKINASAL sina Precy at Carlo, kapwa edad 20 noong Nobyembre 15, 1973. Matapos ang 10 taong pagsasama at pagkakaroon ng dalawang anak, nilisan ni Carlo ang kanilang tahanan. Mula noon ay nabuhay ang mag-iinang hiwalay kay Carlo. Subalit nang mag-13-anyos ang anak na lalaki, pumisan ito sa kanyang ama. Sa kanilang paghihiwalay, maraming kaso laban kay Carlo ang isinampa ni Precy. Una ay ang pagbuwag at paghati sa kanilang ari-arian kung saan pinaboran ng Korte base sa isang kasunduan. Ikalawa ay ang kasong kriminal ng tangkang pagpatay ni Carlo kay Precy nang minsang sinuntok at sinakal nito ang asawa habang nagtatalo. Ngunit nahabla lamang si Carlo ng slight physical injuries at nakulong ng 20 araw. Pagkatapos ay nagsampa si Precy ng petisyon para sa legal separation nila ni Carlo sa dahilang repeated physical violence, sexual infidelity, attempted parricide at abandonment. Iginawad ito sa kanila ng Korte at inatas ang pangagalaga ng mga bata kay Precy. Hindi pa rin nakuntento si Precy, nagsampa muli siya ng petisyon upang ipawalang-bisa ang kanilang kasal ni Carlo base sa psychological incapacity nito. Sa mga dokumentong isinumite ng mga partido sa pagdinig ng kaso, natuklasan nilang inisyu ang lisensya ng kanilang kasal noong Setyembre 17, 1974, isang taon matapos silang ikasal noong Nobyembre 15, 1973 , at sa lugar pa na hindi sila mga residente. Samantala, hindi pinaboran ng Korte ang huling petisyon ni Precy dahil hindi nito napatunayan na psychologically incapacitated si Carlo. Kinumpirma ito ng Court of Appeals. Inapila ni Precy ang kaso sa Korte Suprema. Iginiit niya na dapat ay ipawalang-bisa ang kanilang kasal dahil wala naman silang lisensiyang magpakasal. Tama ba si Precy? TAMA. Napatunayan sa kasong ito na sina Precy at Carlo ay walang lisensiya ng kasal nang idaos ang kanilang pag-iisang dibdib noong Nobyembre 15, 1973 dahil na-isyu lamang ang kinakailangang lisensiya noong Setyembre 17, 1974. Ayon sa batas, kapag walang lisensya, ang kasal ay walang bisa. Kaya, ang kasal nina Precy at Carlo ay walang bisa mula pa noong Nobyembre 15, 1973 (Sy vs. Court of Appeals et. al. G. R. No. 126263 April 12, 2000).</body>
<link>http://www.philstar.com/Article.aspx?articleId=226945&amp;publicationSubCategoryId=94</link>
</article>
<article>
<title>Pabahay: Kailangan ng suporta (Una sa serye)</title>
<author>HINDI PA TAPOS ANG LABAN Ni Sec.Mike Defensor</author>
<date>
<month>November</month>
<day>06</day>
<year>2003</year>
</date>
<body>NAPAKALAKING suliranin ang kakulangan sa pabahay lalo na sa Metro Manila at iba pang lungsod. Ayon sa mga pag-aaral, mula 2001 hanggang 2004, humigit kumulang na 3.6 milyon na bahay na kailangang punan. Sa kabuuang ito, ay may 1.5 milyon na bahay para sa mga bagong pamilya at 214,155 na bahay na kailangang ayusin at kumpunihin. Ang pinakamalaking pangangailangan sa pabahay ay nasa NCR na humigit kumulang na 1,096,054 na bahay, sumusunod ang Region IV na may 655,123 at Region III na 344,152. Sa ganitong pananaw, hindi maikakaila na ang programa sa pabahay ay patuloy na isa sa mga pangunahing programa ng maraming administrasyon. Subalit ang mga ahensiyang nagpapatupad ng programa sa pabahay ay nakakakuha lamang ng mas mababa sa 1% ng kabuuang badyet ng pamahalaan. Sa katunayan, noong 2001 0.82 % lamang ng kabuuang badyet ang napunta sa pabahay, 0.26% naman noong 2002 at 0.33% naman para sa 2003. Napakaliit lamang ito kumpara sa kabuuang pondo ng pamahalaan. Ganoon pa man, patuloy pa rin ang aming pagsisikap na magampanan ang aming tungkulin upang sa gayon ay matupad ang pangarap na ang magkaroon ng disente at maayos na tahanan ang bawat pamilyang Pilipino. Nitong mga nakaraang buwan, patuloy pa rin ang aming pagbabago sa aming mga polisiya upang maging mas mapadali ang proseso ng pagtatayo ng bahay at gawing mas magaan ang financing para sa mga gustong umutang para bumili o magpatayo ng bahay. (Itutuloy)</body>
<link>http://www.philstar.com/Article.aspx?articleId=226952&amp;publicationSubCategoryId=94</link>
</article>
<article>
<title>Ekonomiya ng ekonomista sasadsad pa!</title>
<author>PANAGINIP LANG Ni Nixon T. Kua</author>
<date>
<month>November</month>
<day>06</day>
<year>2003</year>
</date>
<body>TUMAAS na naman ang presyo ng gasolina at kasama rito ang LPG.&amp;nbsp; Bababa nga ng mga 10 o 20 sentimos pero hihirit naman at aangat ng mga 40 o 50 sentimos. Kung sa buhay ay dapat one step backward at two steps forward para umunlad, ang nangyayari sa gasolina ay one step ibababa pero two steps itataas. Ang dolyar naman ay tuloy na tumataas kontra sa piso at naniniwala tayo na di na malayo na umabot sa P60 kada dolyar. Totoong medyo napipigilan ito ng ating gobyerno pero hindi dahil sa nagkakaroon ng improvement sa ating ekonomiya kung hindi dahil sa pakikialam ng Bangko Sentral.&amp;nbsp; Dapat din nating tandaan na ang ekonomiya ng US ngayon ay masama rin kaya di pa masyadong umaalagwa ang&amp;nbsp; dolyar. Ilang mga malalaking international group naman ang tuloy na binibigyan ng grading na bagsak ang Pilipinas at sinasabing mapanganib mag-invest dito sa atin.&amp;nbsp; Ang dahilan ay ang lumalalang katiwalian at pangungurakot pagkatapos palalalain pa ng krimen at terorismo at&amp;nbsp; walang katiyakang sitwasyon sa bayan. Kesa tanggapin ang mga punang ito at ayusin, naghanap ng ibang pagbibintangan ang administrasyon ni Madam Senyora Donya Gloria at ayaw aminin na grabe na nga ang mga pangungurakot sa lahat ng sangay ng gobyerno. Masakit&amp;nbsp; nga naman aminin lalo na kung ang direktang inaakusahan sa pagiging si JOSE PIDAL ay walang iba kung hindi si Sir Senyor Don JOSE Miguel Arroyo. Ang utang naman natin ay patuloy na tumataas at sobra ang ginagastos ng gobyerno&amp;nbsp; kesa kinikita.&amp;nbsp; Napakalaki na ng ating deficit at pati bansang Bangladesh ay Sri Lanka ay malapit na tayong malampasan ayon sa Asian Development Bank.&amp;nbsp; Lahat ng bansa sa rehiyon, kasama na ang Indonesia ay nilampasan na tayo. Iniiwan na tayo ng lahat. Nitong&amp;nbsp; nakaraang ilang&amp;nbsp; araw naman, pinalala naman ng&amp;nbsp; Malaca&amp;ntilde;ang at ang Armed Forces of the Philippines, kesa pakitang normal ang sitwasyon ay lalong sinisindihan ang isyu ng panibagong coup detat sa pamamagitan ng mga press statements at press releases&amp;nbsp; na&amp;nbsp; walang problema at lahat ay under control.&amp;nbsp; Sino ba nagsasabing meron? Hindi na nga pinag-uusapan pero dahil&amp;nbsp; gustong magpasikat at gustong&amp;nbsp; makita ang pangalan at litrato sa pahayagan ay lalong inumpisahan ang usapan tungkol sa coup. Marami tuloy nag-iisip na meron nga siguro kasi naman tuwing mag-uumpisa ang mga balitang meron coup at sasabihin ng mga opisyal ng military at Malaca&amp;ntilde;ang na wala ay nagkakaroon. Ang katotohanan pa nito, una pang nagsalita tungkol dito ay walang iba kung hindi si Chief Justice Davide na nagsabing lalabanan daw niya ang mga kongresistang nag-impeach&amp;nbsp; sa kanya&amp;nbsp; kasi raw ay magkakaroon ng constitutional crisis at baka umalma ang&amp;nbsp; ilang mga militar. Sinundan pa ito ni Madam Senyora Donya Gloria na nagbabala sa kasundaluhan. Ang mga bagay na nabangit natin ay ilan lamang sa mga tunay na nangyayari at di na kayang itagong katotohanan ng kapalpakan ng Palasyo ng Malaca&amp;ntilde;ang sa&amp;nbsp; paghawak ng ating ekonomiya. Padausdos ang ating ekonomiya at malapit na tayo sa puntong lahat ng industriya sa ating bansa ay babagsak.&amp;nbsp; Mapa-agrikultura&amp;nbsp; at mapa-manufacturing, lahat ay babagsak dahil sa walang tigil na&amp;nbsp;smuggling. Turismo sana ang mananatiling maganda pero imposible dahil sa krimen at maling paggastos ng kakarampot ng pera at katiwalian din. Tuluyan ang ating paglubog at nakakatakot nito baka bumilis pa ang ating pagsadsad. Masakit pa nito, aabot tayo sa puntong ang matitirang industriya ay human resources o ang pag-eeksport natin ng ating kababayan.&amp;nbsp; Pakinggan niyo itong dinaan sa birong sinabi ng aking Kumpadreng si Jeremy: &amp;quot;Let us send abroad the brightest and the best Filipinos we have.&amp;quot; Isipin natin gaano kasakit bagamat&amp;nbsp; dinaan na lang sa biro. Pero ang kagalingan niyan, EKONOMISTA si Madam Senyora Donya Glora at ang ekonomiya natin maunlad daw at ang&amp;nbsp; buhay natin gumaganda.&amp;nbsp; Ano ba ang gagawin natin tatawa o iiyak? * * * Jose pidal maawa nman&amp;nbsp; kyo saming mhhrap icpn nyo&amp;nbsp; nmann&amp;nbsp; ang krmhan&amp;nbsp; wag panay srili nyo n lng! 09202893478; Ang hrap kasi sa kasalukuyang gobyerno puro&amp;nbsp; pulitika gutom sa ekonomiya puro kasi sila kurakot. 09223010885; D b kyo nkkhlata kinakampihn nla c davide bkit my tintago b? dpat mlaman ng tao kung saan tlaga npunta pera ksi yn taong byn hndi kniila kya my krptan kmi mlman. 09164060844; S mga kbbyan kong voters wag ibo2 mga solon&amp;nbsp; n nagsign tpos bmwai, mga&amp;nbsp; wlang&amp;nbsp; pnindigan un kundi mga bayaran kya bumawi. 09194172196;&amp;nbsp; Mike arroyo wag mo ng linlangin ang sambayanang pilipino ikaw tlga si jose pidal. 09203355412; Msyado kng halata sa pangangampanya GMA! Gnagamit m pa ang araw ng undas ha! 09205091019; Walang ibang&amp;nbsp; kkmpi kay davide kundi ang pinuno ng corruption c arroyo. 09205552132. * * * Para sa anumang reaksyon, mag-e-mail lang sa nixonkua@yahoo.com o kayay mag-text sa&amp;nbsp;09272654341. Mapapakinggan&amp;nbsp; nyo rin ang inyong lingkod sa DZEC 1062 mula 4:30 hanggang 6:00 ng hapon tuwing Lunes at Miyerkules.</body>
<link>http://www.philstar.com/Article.aspx?articleId=226957&amp;publicationSubCategoryId=94</link>
</article>
<article>
<title>Customs mafia (Part 2)</title>
<author>ORA MISMO Ni Butch M. Quejada</author>
<date>
<month>November</month>
<day>06</day>
<year>2003</year>
</date>
<body>PARA mawala ang kurapsiyon sa Bureau of Customs, kailangang putulin ang ulo ng mga pugita rito upang mawalan ng kamandag ang mga galamay nito. Hindi lulusot ang kapritso ng mga sindikato sa bureau kung hindi binibigyan ng special treatment ng mga bugok sa customs ang mga gago. May malaking ganansiya at pakinabang na tinatanggap ang mga bugok sa mga economic saboteurs sa BOC. Tulad ni Lt. Polipoly, ang aso ni Ric Water, ang nagtutubig-tubig na leader ng mga sindikato sa Subic Customshouse. Si Lt. Polipoly ay may conflict of interest porke ito ang taga-salya ng mga imported cars na ipinapasok ni Ric Water. Paano nga naman magbabayad ng tamang buwis si Ric Water sa gobyerno kung may padrino itong bugok. Siyempre bituka muna ni Lt. Polipoly ang uunahin bago ang gobyerno. Ika nga, malaking pera ang involved kaya ganito ang sistema. Sina Marites li-Bog, Noel Gulong ang mga players sa Port of Manila ng MICP, hindi nasasaling ang kanilang epektos kasi maganda ang panggastos ng mga animal. Si Egay Lanzones ng Port of Batangas ay ganito rin ang gawain, siya mismo ang facilitator ng mga sindikato sa nasabing lugar, buti nga at nababantayan ito ng Anti-Smuggling Group ng Palasyo kaya hindi gaanong makaporma. Si Nilo Raymunda, ang operator sa Clark Customshouse na mahilig magpuslit ng mga ibat ibang uri ng mga epektos ay hindi rin kayang sitahin kahit matindi ang trabaho porke may intelihensiya ang mga bugok sa kanya. Si Blandy ang broker ni Raymunda. Ang mga taong nabanggit ay kilalang-kilala sa bureau sa kanilang operasyon pero ano ang ginagawa ng customs dito? Sumasaludo pa raw? Pinababayaan lang sila kasi matindi ang mga padrino. &amp;quot;Paano ang hindi naabutan?&amp;quot; tanong ng kuwagong Kotong cop. &amp;quot;Ang ilan sa mga honest ay walang magawa dahil natatakot na ma-transfer sa kangkungan kung magpapa-bright-bright sila,&amp;quot; sagot ng kuwagong urot. &amp;quot;Hindi ba alam ni Customs Commissioner Antonio Bernardo ito?&amp;quot; tanong ng kuwagong SPO-10 sa Crame. &amp;quot;Imposible, hindi ba?&amp;quot; &amp;quot;Kaya nga nagkawindang-windang ang collection dahil nagpapabaya ang iba sa kanilang tungkulin.&amp;quot; &amp;quot;Ipaalam kay Prez Gloria para ito ang pumasyal sa bureau at amuyin ang alingasngas.&amp;quot; &amp;quot;Ano ang magandang gawin?&amp;quot; &amp;quot;Si Prez Gloria ang kailangang manguna para putulin ang ulo ng mga pugita para matodas ang mga galamay dito.&amp;quot; &amp;quot;Diyan palagay ko tama ka, kamote.&amp;quot;</body>
<link>http://www.philstar.com/Article.aspx?articleId=226961&amp;publicationSubCategoryId=94</link>
</article>
<article>
<title>EDITORYAL - Nasaan na ang Pidal ?</title>
<author></author>
<date>
<month>November</month>
<day>07</day>
<year>2003</year>
</date>
<body>NAGLALAHO nang parang bula ang Pidal? Nitong November 1 na lamang huling narinig ang apelyidong Pidal matapos dalawin ni President Gloria Macapagal-Arroyo ang puntod ng maternal grandmother ni First Gentleman Mike Arroyo na si Jesusa Araneta vda de Arroyo-Pidal na nakalibing sa Sanctuario de San Martin de Porres sa San Juan. Namatay ang lola ni FG Mike noong 1970. Sumikat ang Pidal dahil kay Sen. Panfilo Lacson makaraang akusahan niya ng money laundering ang First Gentleman. Ang akusasyon ay ibinulgar ni Lacson sa kanyang privileged speech. Si Jose Pidal at si FG Mike ay iisa umano ayon kay Lacson. Itinanggi naman ni First Gentleman ang akusasyon, wala umano siyang kilalang Pidal. Dalawang linggo ang lumipas, sumulpot ang nakababatang kapatid ni FG Mike na si Ignacio &amp;quot;Iggy&amp;quot; Arroyo at inaming siya si Jose Pidal. Nang humarap sa Senate hearing, hindi na mapiga si Iggy sapagkat iginiit niya ang &amp;quot;right to privacy&amp;quot;. Mula noon wala nang narinig sa Pidal. Unti-unting nawawala ang mga kontrobersiyal na kaso. Ganyan sa bansang ito. Marami ang magsusulputang mga kaso na may kaugnayan sa katiwalian at tututukan ng taumbayan, pero nakadidismaya sapagkat wala ring nangyayari sa dakong huli. Ang inaasam ng taumbayan na malaman ang katotohanan ay hindi nagkakaroon ng katuparan. Pinaasa lamang. Ano ba ang totoo? Ano ba ang nasa likod ng mga pagbubulgar? Ang katiwalian sa bansang ito ay malala. Sa kabila naman ng kampanya ng pamahalaan na madurog ang mga tiwali, lalo pang dumadami at kumakapal. Sa kabila na nagtatag ng mga task force para sa mga tiwali at isinasailalim pa sa &amp;quot;lifestyle checks&amp;quot; ang mga opisyal ng gobyerno, wala ring nangyayari. Patuloy ang pagnanakaw. Patuloy ang pagkakamal ng mga &amp;quot;buwaya&amp;quot; sa pera ng taumbayan. Nawawala na ang Jose Pidal. Natatakpan na ng mga bagong kontrobersiya. Isa sa mga tumatakip sa Jose Pidal ay ang kontrobersiya kay Chief Justice Hilario Davide na katiwalian din ang ugat. Nag-file ng impeachment complaint ang may 88 kongresista hinggil sa umanoy paglustay sa Judicial Development Fund. Bukod diyan, kinukuwestiyon ang magarbong bahay bakasyunan, mamahaling sasakyan na naka-isyu sa mga justices, mamahaling kurtina at iba pa. Maaaring magtagal bago maresolba ang Davide controversy. Kapag nagtagal pabor ito sa Pidal isyu. Matatakpan na nang matatakpan hanggang sa mapailalim nang mapailalim. Darating ang eleksiyon at tapos na ang lahat. Susulpot pa ang iba pang kontrobersiya sa bansang ito at tapos na nga ang Pidal. Pidal, ano yon?</body>
<link>http://www.philstar.com/Article.aspx?articleId=227060&amp;publicationSubCategoryId=94</link>
</article>
<article>
<title>Bayaning pulis (2)</title>
<author>SAPOL Ni Jarius Bondoc</author>
<date>
<month>November</month>
<day>07</day>
<year>2003</year>
</date>
<body>BAGONG pulis lang sina PO2 Alejo Ormilla, PO2 Arturo Guillermo, PO1 Emmanuel Lara, PO1 Balbino Roas at PO1 Melvin Merida. Pero para silang beterano. Nakatalaga sila sa Batasan Hills mobile patrol, Quezon City, nang alertuhin tungkol sa isang patayan. Sugod sila agad sa eksena, at nakipagbarilan para mahuli ang salarin. Simbolo ng katapangang-pulis si PO2 Aristotle Tacata ng Makati. Off-duty na siya nang makitang ninanakawan ang LPC Minimart ng mga armadong lalaki. Hindi siya natinag. Nakipagputukan at naitumba ang isa sa grupo. Tuloy ang paglaban niya miski may tama. Namatay siya. Off-duty din si PO1 Angelito Rivera nang mapalaban sa apat na holdaper sa jeepney. Isa siya sa mga pasaherong biniktima sa Para&amp;ntilde;aque. Hinabol niya ang mga holdaper. Pinagbabaril siya, pero tinamaan niya ang dalawa. Killed-in-action din si PO2 Aldy Monteroso. Kasama siya sa Sangandaan mobile patrol nina Sr. Insp. Remeo Romero, PO1 Benito de Vera at PO1 Alberto Cirilo Dionisio. Pasko ng Pagkabuhay nang in-alert ang mobile team sa pagdating ng isang van ng limang armadong lalaki sa Quezon City. Papalapit pa lang sila nang paulanan ng bala. Sugod pa rin si Monteroso sa bakbakan. Natamaan siya, pero ubos ang kalaban. Desk sergeant si SPO4 Rey Napa sa Malabon. Pero hindi siya nag-aatubiling humalili kung may absent sa field. Rilyebo nga lang siya nang atasang magtayo ng checkpoint sa Kaunlaran Village kasama sina SPO1 Lyndell Casungcad, PO2 Joel Ortega at PO1 Rodolfo Alvarez Jr. Pinara nila ang isang tricycle na may lulang apat na pasahero para sa routine inspection. Si Napa ang namuno bilang pinaka-mataas na opisyal. Bigla siyang binaril sa ulo. Nakipagputukan ang mga kasama at napatay ang namaril. Pumanaw si Napa habang inooperahan sa ospital. &amp;quot;Honest cop&amp;quot; si Sr. Insp. Alberto Malaza. Nagpapatrulya siya sa Commonwealth Market nang maispatan ang backpack na may lamang P329,500. Dinala niya agad ito sa headquarters sa paniwalang break ito para malutas ang maraming holdapan sa palengke. Sana dumami ang mga ka-tribu nila.</body>
<link>http://www.philstar.com/Article.aspx?articleId=227066&amp;publicationSubCategoryId=94</link>
</article>
<article>
<title>'Pamahalaan' sa ilalim ng kapangyarihan ng droga !</title>
<author>BAHALA SI TULFO Ni Ben Tulfo</author>
<date>
<month>November</month>
<day>07</day>
<year>2003</year>
</date>
<body>HINDI ko masisisi si Bureau of Correction chief General Dionisio Santiago sa kanyang pahayag kahapon ng umaga sa aking radio program sa &amp;quot;Imbestigasyon ng BAHALA SI TULFO.&amp;quot; Aniya, &amp;quot;nandiyan lahat ng mga loko-loko natin. Andiyan ang mga druglords, lahat ng Intsik na gusto kong bitayin. Kaya nariyan ang problema.&amp;quot; Dagdag pa ni Santiago, &amp;quot;nanunuhol sila kung hindi nila kami makuha kung saan-saan dinadala ang pera na galing din sa droga kaya madalas natatalo kami.&amp;quot; Ang tinutukoy ni Santiago ang notoryus na building 13-C. Ang mga nakabilanggo dito ay yung may mga tatak na BC-45. Umabot sa amin ang impormasyon sa loob mismo na talamak ang bentahan ng shabu. Inu-obliga raw ang mga nakakulong sa nabanggit na gusali ng kanilang &amp;quot;bosyo&amp;quot; (mayor) na si Tata Sabillano na magbenta ng shabu. Ayon sa sumbong, kapag na-short sila sa kanilang bentahan ng droga ipinababartolina raw sila sa utos daw nitong si Sabillano. Naisulat ko na ito kahapon sa &amp;quot;BITAG&amp;quot; sa panghapong tabloid ng diyaryong ito, ang PM (Pang Masa). Laking gulat ko nung sinabi ni Santiago, &amp;quot;alam mo, Ben. Ang malaking problema namin ay natatalo kami sa Korte.&amp;quot; Pati daw ang pagbabartolina nila sa mga notoryus na mga preso bilang disciplinary action kinukuwestiyon ng Korte? Ayon pa kay Santiago, &amp;quot;ang nangyayari dito yung mga drug lord ng mga nakakulong ang namamayagpag. Sinabi ni Santiago na wala raw silang panalo sa &amp;quot;legal battle&amp;quot; dahil magagaling ang mga abogado ng mga ito. Diretsong magsalita si Santiago. Lalo akong napahanga sa kanyang mga binitawang pahayag, live sa aking radio program sa &amp;quot;Imbestigasyon ng BAHALA SI TULFO&amp;quot; sa DZME. Aniya, &amp;quot;ang problema namin, we are weak in legal. Dadalawa lang ang abogado namin. Sa totoo lang humihingi pa kami ng tulong sa iba. Itong hinahabol namin ngayon is a land mark case, kapag lumusot ito, the whole correctional system natin hindi lamang ang national penitentiary ang aabutin ng malas.&amp;quot; &amp;quot;Dahil hindi na natin madidisiplina ang mga inmates. They can do what they want. Isang halimbawa, dalawang nasa death row nahuli naming nagpa-pot session. Pero nung paglabas ng desisyon ng korte, planted daw ang evidence.&amp;quot; Ramdam ko ang nararamdaman ni Santiago. Pati kapatid niya ay kagalit niya na. Tumatayo kasi itong abogado sa kabila. Sa mga sinabi ni Santiago eksklusibo sa aking radio program, ipinakita niya ang kahinaan ng ating sistema. Nakakabahala kapag itoy mananatili ng ganito. Samakatuwid, wala palang saysay ang sistema ng ating mga bilangguan partikular na ang New Bilibid Prison (NBP). Ang nagpapatakbo pala sa ating mga bilangguan hindi yung ating PAMAHALAAN, kundi yung makapangyarihang &amp;quot;pamahalaan&amp;quot; sa ilalim ng kapangyarihan ng droga!</body>
<link>http://www.philstar.com/Article.aspx?articleId=227073&amp;publicationSubCategoryId=94</link>
</article>
<article>
<title>Walang kapaguran si Bulacan Gov.Josie dela Cruz</title>
<author>BANAT NI BATUIGAS Ni Bening Batuigas</author>
<date>
<month>November</month>
<day>07</day>
<year>2003</year>
</date>
<body>HINDI na tayo dapat magtaka ng purihin ni Interior Secretary Joey Lina si Bulacan Governor Josie de la Cruz dahil sa kanyang exemplary performance sa land use bunga sa pagposte nito ng pinakamataas na approved Comprehensive Land Use Plans (CLUP) sa bansa. Mula maupo kasi bilang governor ng Bulacan si De la Cruz noong 1998, eh samut saring parangal na ang nakamtan niya at mukhang wala siyang balak na ibsan ang kasipagan niya tungo sa ikaunlad pa ng kanyang pronbinsiya. Noong isang buwan lang, tumanggap din si De la Cruz ng award sa ginanap na Gawad Parangal for the Most Outstanding Governor ng Pilipinas sa 7th Social Welfare and Development Forum Association of Provincial, City and Municipal Social Welfare and Development Officer of the Philippines. Ang ilan pa niyang awards ay ang Most Outstanding LGU in Population Development, Gawad Galing Pook for Reinventing Public Service, Lingkod Bayan Award from the Civil Service at ang Huwarang Pilipino Award mula sa Philippine Broadcasting Service and Bureau of Broadcast, he-he-he! Mauubusan ata ako ng espasyo sa sobrang haba ng accomplishment ni De la Cruz. Kahit abot langit na nga ang nagawa niya sa Bulacan, eh hindi pa rin nagpapahinga si De la Cruz. Tumulak siya sa Mexico nitong linggong ito para isulong pa ang pagiging modelo ng Bulacan sa e-governance kasi malaki ang paniwala niya sa importansiya ng information technology para sa ikaunlad ng lugar niya. Sa totoo lang, umaabot na sa 33 probinsiya sa 18 bansa ang dumalaw sa Bulacan para tunghayan ang sistemang pinapairal nila sa IT program. Magsasalita rin si De la Cruz sa 5th Global Forum on Reinventing Government sa Mexico kung saan idi-discuss din sa gaganaping forum ang anim na salient points on good governance tulad ng government that cost less; quality government; professional government; digital government; deregulated government at honest and transparent government. Sana maiuwi ni De la Cruz ang marami pang teknolohiya para sa ikaunlad pa ng Bulacan, di ba mga suki? Inamin ni De la Cruz na ang computerization ng probinsiya ay ang isang critical step hindi lamang para sa transparency, efficiency at effectiveness ng administration niya kundi para na rin sa sustainability for various reforms. Sinisiguro lang ng gobernadora na ang lahat ng investment na pumapasok sa Bulacan ay para pampasaayos ng kabuhayan ng mga Bulakenyo. Nasa tamang landas si Gob, di ba mga suki? Gusto rin ni Dela Cruz na ipamahagi ito sa iba pang interesadong probinsiya pero sa kasunduan na kilalanin nilang ang Bulacan nga ang original source at may-ari ng softwares. O kayong mga taga-ibang planeta este taga-ibang probinsiya diyan, ano pa ang hinihintay nyo? Kaya lang may casualty din pagdating dito sa IT program ng Bulacan. Mula kasi sa 1,810 empleyado eh naging 1,752 na lang noong sumunod na taon bunga sa ginawang major reorganization ni De la Cruz. May maapektuhan talaga subalit ang kainaman niyan yaong mga best and brightest and matitira. Ika nga tulad sa commercial sa TV, ang hirit ng taga-Bulacan sa ngayon kay De la Cruz ay: Isa pa nga!</body>
<link>http://www.philstar.com/Article.aspx?articleId=227079&amp;publicationSubCategoryId=94</link>
</article>
<article>
<title>Bio-Energetic modulation therapy (Una sa 2 bahagi)</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>November</month>
<day>07</day>
<year>2003</year>
</date>
<body>ANG BANTAY KAPWA ay muling nagkaroon ng pagkakataon na makapanayam ang bantog na manggagamot na si Dr. Romeo Orteza na nagpalaganap ng newest modality for treatment ng Jade Nano-Cera Mattress. Sa kanilang RR Rejuvenation Clinic ay napuna namin na maraming pasyente na sumasailalim sa bagong paraan ng panggagamot na gamit ng tinaguriang miracle mattress at sa mga nalathala sa kolum na ito ay marami ang kumunsulta, nagpagamot at nagpatotoo na nakadama ng ginhawa at gumaling sa naturang therapy. Binigyan-diin ni Dr. Orteza na layunin nila na ganap na gumaling ang mga pasyente. Ang pagtanggal ng mga nakalalasong toxins, waste, bacteria at viruses sa body system ay makakamit sa pagpapasigla at pagpapatibay ng immune system. Ayon kay Dr. Orteza ang ating katawan na kawangis ng image and likeness of God ay may mga sustansiya na madali at direktang nakare-react sa anumang organismo. Ang mga substances na ito ay ang llysosome na lumilipol sa bacterya, polypeptides na pinasisigla ang gram positive bacteria, ang properdin na direktang nagre-react sa gram negative bacteria at ang interferone naman ay pumupuksa sa mga viruses. Sa kanilang klinika ay marami ang may Hepatitis B at inamin ni Dr. Orteza na itoy very alarming dahil patuloy ang pagtaas ng bilang ng may Hepa-B sa bansa at ang masakit pa nito maging ang malalaking ospital ay hindi malunasan ang sakit na ito. Ayon kay Dr. Orteza kayang gamitin sa klinika nila ang Hepa-B na isang acute viral infection of the liver. Sa pamamagitan ng kanilang miracle mattress ay magagamot din ang mga may diabetes, alta presyon, arthritis, chronic fatigue, stress, gout asthma, menopausal problems, atbp. Para sa karagdagang kaalaman maaaring tawagan si Dr. Romy Orteza sa 743-8767, 8001973, 0917-9191660 at 0918-3240065. Makipag-ugnayan kay Maricor Diomampo.</body>
<link>http://www.philstar.com/Article.aspx?articleId=227084&amp;publicationSubCategoryId=94</link>
</article>
<article>
<title>Editoryal - Habang nagtatalo kay Davide,may nagugutom,may nagtatae</title>
<author></author>
<date>
<month>November</month>
<day>08</day>
<year>2003</year>
</date>
<body>PAGKATAPOS ng Jose Pidal controversy ngayon naman ay kay Chief Justice Hilario Davide nakasentro ang usap-usapan. Mag-iisang buwan na ang usapang-Davide at may palagay kami na malayo pa ang mararating nito. Sa Lunes ay nakatakdang itransmit ng House of Representatives sa Senado ang Article of Impeachment laban kay Davide. Kabi-kabila naman ang nagra-rally at nagkakampu-kampo na. May kampi kay Davide at may kontra. Habang marami ang nagtatalu-talo at nagkakampi-kampi kay Davide, marami namang problema ang nagsusulputan na ang apektado ay ang mahihirap na taumbayan. Isa na rito ang kontaminadong tubig galing sa gripo. May apat na ang namamatay dahil sa pag-inom ng kontaminadong tubig sa maraming lugar sa Tondo. May 300 katao ang nagka-gastroenteritis at diarrhea at apat na nga sa kanila ang namatay. Sinabi ng Department of Health na pumasok na sa tubo ng tubig ang dumi ng tao at ito ang dahilan ng pagkakasakit ng mga residente sa Tondo. Noon pang October 23 nagsimula ang gastro outbreak subalit kailan lamang lubusang nabigyang-pansin, kung kailan marami na ang tinamaan. Nadiskubre ng Maynilad Water Services, Inc. ang napakaraming leak at illegal connections sa maraming bahagi ng Tondo. Kung hindi pa nagkaroon ng gastro at diarrhea outbreak, hindi kakalkalin ang mga tubong pinapasukan ng tae at iba pang dumi. Habang nagtatalu-talo kay Davide, marami ang nasisiraan ng ulo dahil sa kahirapang makahanap ng trabaho. Marami ang nalilipasan ng gutom at natutuliro na sa hirap ng buhay. Noong Miyerkules ng gabi, dakong 6:15, isang tulirong lalaki na hirap na hirap na sa buhay at hindi makakita ng trabaho ang nang-hostage ng isang dalagitang estudyante sa loob ng compound ng Banko Sentral ng Pilipinas sa Malate, Manila. Basag na bote ang ginamit ng lalaki sa pangho-hostage sa estudyante. Nagresponde ang mga pulis at nang makakita ng pagkakataon, sinunggaban ang lalaki na nakilalang si Eleazar Placera. Naagaw sa kamay nito ang basag na bote at nakawala ang dalagitang hostage niya. Nang kapanayamin ng mga mamamahayag, sinabi ni Placera na litung-lito siya at gutom na gutom kaya nang-hostage. Habang nagtatalo kay Davide, marami ang problemang nangyayari. Kadalasan ay ang maliliit at mahihirap ang apektado. Habang matagal ang kontrobersiya, ganoon din ang pagdurusa ng mga salat at walang pera.</body>
<link>http://www.philstar.com/Article.aspx?articleId=227174&amp;publicationSubCategoryId=94</link>
</article>
<article>
<title>Dating congressman may magandang chiching</title>
<author>BALITANG SPECIAL Ni Deo Macalma</author>
<date>
<month>November</month>
<day>08</day>
<year>2003</year>
</date>
<body>ALAM nyo bang matulis pa pala itong dating congressman? Ayon sa aking bubuwit, 47days na lang at Pasko na. Happy birthday muna kay Ms. Pinky Colmenares, Bro. Alfredo Espino, Bro. Mae Cabrera, Prince Romeo Gan, Carmen Idquival, Alma Camcam, Bro. Joe Caymol, Bro. Carlos Villanueva, Nina Patricia Cruz at Christian &amp;amp; Clarence Cabal. * * * Alam nyo bang matulis pa rin ang isang dating congressman kahit ito ay nagkaka-edad na? Ayon sa aking bubuwit, noong November 4, 2003, dakong 4 pm ay may ka-date na magandang chiching si Congressman. Sila ay very sweet sa isang coffee shop sa Greenbelt I, Makati City. Sila ay nakita ng aking bubuwit habang nagka-kape sa Starbucks, Greenbelt I, Legazpi St., Legazpi Village, Makati City. Hindi na sana mapupuna ang dalawang magsiyota kundi patagu-tago si Sir sa sulok ng Starbucks. Siya ay payuko-yuko pa para hindi makita ang kanyang mukha. Lalo namang nagka-interes ang aking bubuwit sapagkat ang kasama ni Congressman ay magandang chiching. * * * Ayon sa aking bubuwit, ang chiching ni Congressman ay mestisahin. Hanep ka Sir, paano mo nabulag ang chiching na ito. Sabagay, mayaman kasi si Congressman at saka may hitsura pa rin naman siya bagaman siya ay medyo nagkaka-edad na. Kaya lang ay sumobra yata ang kanyang kapayatan ngayon. Ang chiching ay paga-betty singko anyos. Maputi, makinis, maganda at saka red lips. Ito ay naka-suot ng maong pants at brown shirt. Hanep pre, daig pa ang ilang artista ang ganda. Parang hawig kay actress Kristine Hermosa. Sabi nga ng aking bubwit, ang chiching ay Kartada Otso. * * * Ayon sa aking bubuwit, si Congressman naman ay nakasuot ng Barong Tagalog na medyo yellowish ang kulay. Naka-black pants, black socks at black shoes. Hanep naman ang aking bubuwit pati kulay ng medyas ay kinilatis pa. Ayon pa sa aking bubuwit kapag nag-uusap si Congressman at Chiching ay halos magkahalikan na. Si congressman naman, kapag tinitingnan sila ng mga nagkakape sa Starbucks, panay naman ang yuko nito na parang itinatago ang kanyang mukha. * * * Ayon sa aking bubuwit, ang dating Congressman na may magandang chiching ay walang iba kundi si Siya ay taga-Timog Katagalugan. Kumandidato sa pagka-governor subalit natalo. Ang congressman ay kapangalan ng isang hayop na nagbubuga ng apoy. Siya ay walang iba kundi si dating Congressman D.R. as in Dating Representatives.</body>
<link>http://www.philstar.com/Article.aspx?articleId=227181&amp;publicationSubCategoryId=94</link>
</article>
<article>
<title>Taumbayan kawawa sa mga pulitiko</title>
<author>HALA BIRA! Ni Danny Macabuhay</author>
<date>
<month>November</month>
<day>08</day>
<year>2003</year>
</date>
<body>KAWAWA ang taumbayan sa mga pulitiko. Matapos mailuklok sa tungkulin ay sila pa ang nagpapa-importansiya. Kailangan pang habul-habulin sa halip na sila ang magsilbi sa mamamayan. Malapit na naman ang eleksyon at unti-unti na namang nakikita ang mga pulitiko na aali-aligid sa ating mga lugar. Kung anu-anong donasyon ang ibinibigay sa mga barangay at bumabaha ang kontribusyon sa ibat ibang organisasyon. Sila ngayon ang pumipilit na maimbitahan para makapagsalita sa meeting at pagtitipon. Pero kapag nakaupo na tawagan mo at hindi mo sila makakausap. Puntahan mo sa kani-kanilang mga opisina at kahit na anino nila ay hindi makikita. Sadyain mo man sa kanilang mga tahanan ay mabibigo ka. Hindi ka papasukin ng mga guwardiya o sasabihin sa iyong nasa abroad daw o may miting sa labas. Ganyan ang karamihan sa mga pulitiko. Mahirap makita kapag kailangan sila. Halimbawa ay ang mga kongresista. Ang papel nila ay bilang ating kinatawan. Ngunit, inirereport ba nila sa atin ang lahat ng kanilang ginagawa o nais gawin? Hinihingi ba nila ang payo natin sa kanilang mga plano at mga magiging aksyon? Halimbawa, may partisipasyon ba ang mga taumbayang nasasakupan ng mga kogresistang pumirma ng impeachment complaint laban kay Chief Justice Hilario Davide? Ito ay isa lamang sa mga napakaraming halimbawa sa nagsasaad lamang na may mga dapat tayong ituwid na mga sistema at panuntunan na hindi nakakabuti sa mamamayan. Hindi maaaring palagi na lamang People Power ang dapat na manaig kapag hidn na makatiis at nayuyurakan na ang karapatan ng taumbayan.</body>
<link>http://www.philstar.com/Article.aspx?articleId=227188&amp;publicationSubCategoryId=94</link>
</article>
<article>
<title>Kaso ng paupa sa bahay</title>
<author>IKAW AT ANG BATAS Ni Atty. Jose C. Sison</author>
<date>
<month>November</month>
<day>08</day>
<year>2003</year>
</date>
<body>ANG mag-asawang Nica at Pablo ay nagmamay-ari ng isang bahay kung saan ang lupa naman ay pag-aari ng NHA. Noong Nobyembre 22, 1991, ang nasabing bahay ay pinaupahan nila sa mag-asawang Ric at Emma. Apat na libong piso ang renta kada buwan sa loob ng limang taon. Nasa kaalaman din ng mga partido na ang lote ay nasa pangalan ng NHA. Hindi nagtagal at namatay si Nica at naiwan ang kanyang asawa at ang siyam nilang anak. Taong 1993, nailipat ng NHA ang lote sa pangalan ng isa sa mga anak na si Leo na kasal kay Lina. Samantala, ang anak na si Andy ay naatasan sa buwis ng nasabing bahay. Subalit nang taong ding iyon, nagsimulang hindi magbayad ang mag-asawang Rick at Emma. Kaya, nagsampa ng kaso si Pablo at ang walo nitong anak na pinangungunahan ni Andy upang mabawi ang pamumusesyon sa bahay pati ang upa rito. Sa kabilang banda, iginiit nina Ric at Emma na nalipat na rin ang pag-aari sa bahay kina Leo at Lina dahil ito ang nagmamay-ari ng lote kaya dapat kanselahin na rin ang kontrata ng paupa. Ang renta ay kailangang mapunta kina Leo at Lina, ang bagong may-ari ng bahay at lote. Tama ba sina Ric at Emma? MALI. Walang dokumentong magpapatunay na ang bahay at lote ay nasa pangalan nina Leo at Lina. Ang titulo ng lote na hawak nina Leo ay walang kaugnayan sa pag-aari sa bahay na nakatayo rito. Samantala, ang pagbabayad ng buwis ay isa namang indikasyon ng pamumusesyon bilang may-ari nito. Kaya, may karapatan sina Pablo at ang walo nitong anak sa renta ng bahay. (Alcaraz vs. Tangga-An et. al. G.R. 128568 April 9, 2003).</body>
<link>http://www.philstar.com/Article.aspx?articleId=227193&amp;publicationSubCategoryId=94</link>
</article>
<article>
<title>Presyo ng gasolina kasalanan din ng Korte Suprema ?</title>
<author>PANAGINIP LANG Ni Nixon T. Kua</author>
<date>
<month>November</month>
<day>08</day>
<year>2003</year>
</date>
<body>SIKAT na sikat ngayon ang Korte Suprema lalo na si Chief Justice Hilario Davide at ang P4 billion Judiciary Development Fund.&amp;nbsp; Lahat ay pinagtatalunan kung dapat ba o hindi at kung maaari ba o hindi ma-impeach ang Punong Mahistrado. Pero may isang bagay na sana naman ay hindi makaligtaan ng Korte Suprema dahil dito nakasalalay ang kabuhayan ng milyun-milyong Pilipino. Ang bagay na ito ay binabaon na&amp;nbsp; sa limot at malamang ang kasong ito ay tinutubuan na ng agiw o di kayay nilulumot na.&amp;nbsp; Huwag lang sanang anayin dahil&amp;nbsp; lalong mahirap ipunin uli ang mga dokumentong ukol dito. Natuklasan natin na natutulog pa rin sa Korte Suprema ang kasong sinalang ukol sa oil deregulation law.&amp;nbsp; Mahigit isang&amp;nbsp; taon na ang kaso sa Korte Suprema kung saan nag-apila si Rep. Tet Garcia ukol sa constitutionality ng oil deregulation law. Ang naturang batas ang dahilan kung kaya puwedeng magtaas ng presyo ang mga kompanya ng langis anumang oras. Bukod sa gasolina at krudong ginagamit sa mga sasakyan ay kasama rin rito ang lequified petroleum gas (LPG) na gamit sa pagluluto sa kanya-kanyang tahanan. Sa kaso ng JDF dapat ipaliwanag ni Chief Justice Davide kung saan napunta ang P4 billion at kung totoo bang nagpagawa sila ng kurtinang nagkakahalaga ng mahigit P5 milyon, mga mansyon sa Baguio na nagkakahalaga ng milyun-milyon, upuang tig P120,000 bawat isa at ilang milyong pisong mga sasakyan. Isyu ito na dapat sagutin ng Punong Mahistrado kahit ba ginagarantiyahan na ang kanyang integridad ng mga miyembro ng civil society kasama na ni dating Pangulong Corazon Aquino at ang Kardinal SIN. Pero madaling lusutan ni Chief Justice Davide ang problema ng JDF, kailangan niya lang maipakita na malinis at walang pangungurakot o pandarambong at tiyak na higit niyang makukuha ang respeto&amp;nbsp; ng sambayanan lalo na ang mga kakampi niyang miyembro ng civil society. Kesa kuwestiyonin nila ang hurisdiksyon ng kongreso harapin na lang sana ni Chief Justice Davide at sagutin ang mga katanungan.&amp;nbsp; Tutal sinabi naman ng civil society na malinis siya at walang tinatago. Pero kapag ang isyu ng hindi nila pag-aksyon sa apila ni Rep. Garcia ukol sa oil deregulation ang mapag-usapan baka pati kakampi ni Davide ay iwan siya.&amp;nbsp; Sa kasong ito unang dapat ipaliwanag ng Punong Mahistrado kung bakit di nila apurahin at ilabas ang desisyon. Dapat niyang ipaliwanag bakit ganoon katagal ang kanilang deliberasyon sa kaso ng oil deregulation.&amp;nbsp; Ayaw nating maniwala sa mga bali-balita na nakausap na ang karamihan sa miyembro ng Korte Suprema ng mga dambuhalang oil companies. Hindi natin ginamit ang salitang naareglo o di kayay kompromiso gaya ng pag gamit ni Ignacio Bunye, tagapagsalita ni Madam Senyora Donya Gloria tungkol sa impeachment case ni Davide. Naniniwala tayo na para sa kapakanan ng bansa hindi dapat ang areglo o kompromiso, ang dapat ay pagsisiwalat ng katotohanan kahit ba sino ang masagasaan, kakampi man o kalaban. Umaapila tayo sa Korte Suprema sa pamumuno ni Davide na aksyonan na ang nakabimbing apila ukol sa oil deregulation at sanay magkaroon ng desisyon na papabor sa sambayanan at hindi sa iilang dambuhalang oil companies. Bagamat matagal nyo nang pinatulog ang kaso, nakikiusap ho kami at nagpapaalala na maaaring ang bagay na ito ang siyang magbabangong puri sa masamang imahe ng Korte Suprema at ibalik ang tiwala ng sambayanan sa inyo. Lubos na ho ang paghihirap ng sambayanan sa walang humpay na pagtaas ng presyo ng gasolina.&amp;nbsp; Ang pinakahuling pagtaas bagamat tiyak pang masusundan ay nag-uumpisa na naman ng domino effect ng pagtaas ng pamasahe at iba pang bilihin. Huwag na nating pansinin&amp;nbsp; si Mr.&amp;nbsp; Palengke Mar Roxas na natutulog pa yata ng sabihing&amp;nbsp; hindi tataas ang bilihin, kahit sa Farmers market na pag-aari ng kanilang pamilya ay tinitiyak kong may paninda nang tumaas dahil sa pag-angat ng presyo ng gasolina. Mr. Chief Justice at iba pang miyembro ng Korte Suprema, para nyo na hong awa, aksyonan nyo at isipin ang kapakanan ng nakararami ang apila ukol sa oil deregulation bago mahuli ang lahat. Tiyak&amp;nbsp; namin na sa kasong ito, hindi lang mga kongresista at mga kawani ng ibat ibang korte ang inyong makakalaban kung hindi ang sambayanang Pilipino at pati kakampi nyo sa Civil Society.&amp;nbsp; Baka magsilbi itong mitsa na nakababad pa sa gasolina. Kilos na bago mahuli&amp;nbsp; ang lahat! * * * Noong maimpeached si erap legal, ngayong kakampi nina cory, Gloria at sin illegal. Ano ba yan bayan? 09183538585; Sen Angara sna po ay parehas laban sa pagpili ng pangpanguluhan para ang united opposition ay d magkawatak watak. 09193265596; Sabi n davide lbag s btas ang pgimpeach s kanya bkit nong pinanumpa niya c Gloria db lbas s btas un KARMA n yan. 09165348004; Bgsak ang ekonomiya dhil sa sobrang politika. 09208633300; Mga kawani at politico isip nla sriling interest lmang at magpayaman ksama n si jose pidal. 09183269854; Mkarma sna mga kurakot ntin s gobyerno lalo n jose pidal na yn at s davide Gloria wla sla awa s mahihirap! 09166087256; Un ang mrhirap s ekonomista. S sobrang dmi ng knikwentang pera npa2byaan n ang kapwa pti siguro s pag2log pera p rin npa2nagnipan. 09203192881; Laban baw pg ngsalita, ptaas ng ptaas ang blihin at kliwa knan ang problema. C madam Gloria yan. 09193674042; Msydong cnungaling gobyerno ntin kc cla lng ngs2bing mgnda eknmya ng bnsa pro ang totoo bgsak&amp;nbsp; na. 09274229732; Gling ng arroyo admin gumawa ng gmik pra pgtakpn jose pidal scandal nkskay s isyu ng davide impetsmnt. 09273759404; Ano na ang nangyri sa kasi nina nani perez, jose mike pidal arroyo, fidel centennial ramos, 4get and 4give na lang b un? Ekonomiya bgsak! 09197697498; Khit gmitin p ni Gloria ang f4 bagsak pa rin siya. 09206069408. * * * Para sa ano mang reaksyon, mag-e-mail lang sa nixonkua@yahoo.com o kayay magtext sa&amp;nbsp;09272654341. Mapapakinggan&amp;nbsp; nyo rin ang inyong lingkod sa DZEC 1062 mula 4:30 hanggang 6:00 ng hapon tuwing Lunes at Miyerkules.</body>
<link>http://www.philstar.com/Article.aspx?articleId=227199&amp;publicationSubCategoryId=94</link>
</article>
<article>
<title>Dagdag-bawas</title>
<author>AKSYON NGAYON Ni Al G. Pedroche</author>
<date>
<month>November</month>
<day>08</day>
<year>2003</year>
</date>
<body>DAGDAG-BAWAS. Sa nakalipas na panahon, iniuugnay ito sa gawain ng mga mandarayang pulitiko: Dinaragdagan ang boto nila at binabawasan ang sa kalaban. Ang computerized national elections ay tugon upang mahadlangan ang ano mang uri ng pandaraya. Ngunit iyan ay sa kondisyong maipatutupad ito ng sandaang porsyento. P3 bilyon na ang nagagastos ng pamahalaan para sa programa. Pero hindi sapat ang halaga. 30 porsyento lang ng gaganaping halalan sa darating na taon ang computerized. Dahil diyay binabatikos si Commission on Elections Chairman Benjamin Abalos porke sa ilang piling lugar lang gaganapin ang computerized elections. Kung ang iiral ang dirty tricks ng mga gagong politiko sa nalalabing 70 porsyento ng bansa na hindi computerized ang halalan, tiyak ang kanilang panalo kung hindi sila mabibisto agad. Subalit iginigiit ni Chairman na dapat pawiin ng taumbayan ang pagdududa sa kakayahan ng COMELEC para supilin ang pandaraya. Hindi natin maiaalis ang pagdududang ito. Sagradong boto ng mamamayan ang nakataya. Dapat tiyakin ng COMELEC na ang nalalabing 70 porsyento ng halalan ay matatanurang mabuti upang maiwasan ang pandaraya tulad ng pagpapalit ng mga ballot boxes, pagboto ng mga flying voters at iba pang palsong sistema. Lalung dapat bigyan ng partisipasyon sa ganitong pagtatanod ang mga samahan tulad ng National Movement for Free Elections (NAMFREL) at iba pang civilian volunteer groups. Ngunit tulad ng natalakay natin kamakailan sa kolum na ito, kinapon pa ng COMELEC ang NAMFREL dahil inalisan ng karapatang gumawa ng sariling quick count para magkaroon ng counter-check ang opisyal na bilangan. Kailangang magpatupad ng sariling dagdag-bawas ang COMELEC. Dagdagan ang mga preventive measures laban sa election frauds at nang mabawasan ang mga pandaraya.</body>
<link>http://www.philstar.com/Article.aspx?articleId=227202&amp;publicationSubCategoryId=94</link>
</article>
<article>
<title>Diversion of shipments</title>
<author>ORA MISMO Ni Butch M. Quejada</author>
<date>
<month>November</month>
<day>08</day>
<year>2003</year>
</date>
<body>DAPAT tiktikan ng Anti-Smuggling group ng Palasyo ang mga kargamento papuntang Clark sa Pampanga, kasi ang iba rito ay hindi na nakakarating ng nasabing lugar. Mula sa pier papuntang Clark ay naglalaho na itong parang bula kahit daw under guard ang mga kargamento? Ang mga shipments ay mga general merchandise intended umano sa ilang bodega ang Duty Free. Siguro panahon na para matigil ang operasyon ni Blandy Florentino at ang kanyang katotong si Nilo Raymunda. Ang grupong ito ang nagpapahirap sa bayan porke ang kanilang shipments ay walang bayad sa gobyerno. Nama-madyak ito. Ika nga, sa ibang tindahan napupunta imbes sa Clark. Kailangang magkapit-bisig si Customs Commissioner Antonio Bernardo at BIR bossing Willy Parayno para ma-double check ang mga sinasabing palusutan blues. Hirap sa buwis ang gobyerno. Kapang-kapa ni Parayno ang Aduana dahil dati siyang bossing dito. Halos lahat ng mga shipments na dumarating sa Pinas ay hindi nakalusot kay Parayno noong aktibo ito sa bureau. Dahil puro no si Parayno kaya nabawasan ang mga mandaraya. Huminto ang iba sa kanila. Umaatungal ang bawat sindikato kay Parayno kasi puro sabit ang kanilang shipments. Matindi ang asset ni Parayno umaalis pa lang ang barko sa port of origin ay monitor na nya ang laman ng shipments. Kaya lahat ng bomba ay betsa kay Willy. Gumanda ang buwis sa gobyerno dahil bayad sila ng tama. Ika nga, walang palusutan. Walang gago sa customs dahil takot kay Willy. Pero ngayon bagsak ang collection. Kaya kailangan pabangisin ang monitoring ng secret service ng Palasyo para gumanda ang koleksyon. Ika nga, paigtingin ang secret service ng Palasyo para sila mismo ang kumalkal ng impormasyon. Talagang mahirap kapain ang smuggling operations sa mga puerto lalot may sabwatan sa pagitan ng mga bugok na gago. Noon kahit tsismis ang impormasyon ay inaaksyunan agad ang sumbong. Hindi na pinapaporma ang mga bugok transfer agad ito o sa kangkungan kaya doon sila pinupulot. Alam naman ng taga-bureau kung sino ang bugok, anang kuwagong himalmag. Siyempre sa tagal na nilang magkakasama amoy pa lang ng katabi nila alam na nila kung mabaho o mabango, anang kuwagong Kotong cop. Kawawa ang gobyer- no at taumbayan kung pasadsad ang collection, anang kuwagong SPO-10 sa Crame. Kaya dapat magkapit-bisig ang BIR at BOC para malaman ang lalim at lawak ng operasyon ng mga bugok? Iyan ang maganda para magkasubukan. Ilutang na ang dapat ilutang. Abangan natin ito, kamote.</body>
<link>http://www.philstar.com/Article.aspx?articleId=227203&amp;publicationSubCategoryId=94</link>
</article>
<article>
<title>EDITORYAL - Corruption ang dahilan</title>
<author></author>
<date>
<month>November</month>
<day>09</day>
<year>2003</year>
</date>
<body>NAALALA nyo ang July 27, 2003 mutiny kung saan may 300 sundalo ang kumubkob sa Oakwood hotel? Corruption umano ang nagtulak sa kanila para mag-aklas. Nagbebenta umano ng armas at bala si dating Defense Secretary Angelo Reyes. Ang isinisigaw nilang corruption ay hindi na nagkaroon ng pagkakataong umusbong. Nawala nang parang bula ang isyu laban kay Reyes na balik-Gabinete. Ang impeachment complaint na isinampa ng mga kongresista laban kay Chief Justice Hilario Davide Jr. ay may kaugnayan din sa corruption. Nakatuon ang paningin sa Judicial Development Fund. Kinukuwestiyon ang magagarbong bahay bakasyunan, magagarang sasakyan, mamahaling kurtina at pagre-renovate ng Supreme Court building. Corruption din ang isinigaw ni Sen. Panfilo Lacson kay First Gentleman Mike Arroyo. Inakusahan niya ng money laundering activities si FG Arroyo. Si FG Arroyo umano ay si &amp;quot;Jose Pidal&amp;quot;. Lumutang naman si Igancio Arroyo at sinabing siya si &amp;quot;Jose Pidal&amp;quot;. Ngayon ay wala nang marinig sa Pidal. Mula July, niyayanig ng mga kontrobersiya ang bansa at pawang tungkol sa corruption ang isyu. Pinaka-latest na kontrobersiya ay ang pagtake-over ng isang ex-aviation chief sa control tower ng Ninoy Aquino International Airport kahapon ng madaling araw. Kasama ni dating Air Transportation Office (ATO) chief Panfilo Villaruel si Navy Lieutenant Ricardo Gatchilier nang kubkubin ang tower dakong alas-tres ng madaling araw. Tatlumpong minutong sinakop ng dalawa ang tower bago napasok ng Aviation police at napatay ang dalawa. Nainterbyu ng radio station DZBB si Villaruel at ang corruption sa pamahalaan ang kanyang sinisigaw. Mayroon aniya siyang mga proyekto, gaya ng ng mga inimbento niyang eroplano na hindi sinuportahan ng gobyerno. Sinabihan niya ang taumbayan na gumising. Bigla habang nasa kainitan ng interbyu ay nakarinig ng mga putok, &amp;quot;I surrender! I surrender!&amp;quot; sigaw ni Villaruel at narinig sa radio ang naghihirap nitong paghinga. Naimpluwensiyahan ba ang dalawa ng Magdalo Group kaya nagawa ang pagtake-over sa tower? Walang nakaaalam. Ang sabi ni Villaruel hindi sila terorista. Kaya lang, bakit may dala silang baril, granada at ammunition. Isang palatandaan na may maitim silang balak. Kung ang hangad nilay isigaw ang kanilang galit sa mga corrupt sa pamahalaan hindi sana sa lugar na iyon ginawa na maraming mapipinsala. Tiyak na katatakutan na naman ang Pilipinas. Kawawang Pilipinas na sumisikat dahil sa mga corrupt.</body>
<link>http://www.philstar.com/Article.aspx?articleId=227298&amp;publicationSubCategoryId=94</link>
</article>
<article>
<title>Totoy Uy,gumagamit ng mga pulis para mangolekta ng tong sa vendors</title>
<author>BANAT NI BATUIGAS Ni Bening Batuigas</author>
<date>
<month>November</month>
<day>09</day>
<year>2003</year>
</date>
<body>SINIBAK na ni Manila Mayor Lito Atienza si Totoy Uy ng anti-littering task force ng Leonel Waste Management matapos mapatunayan niyang sangkot siya sa tong collection na nagpapahirap sa mga Pinoy vendors diyan sa Divisoria. Sa isang panayam sa radyo, sinabi ni Atienza na gumagamit ng mga pulis si Uy para kolektahan ng tong ang mga vendors kayat minabuti niyang sibakin niya dahil ang pangalan niya ang nagigisa. Hindi pinangalanan ni Atienza ang mga pulis, subalit ayon sa sumbong na nakarating sa akin, sila ay sina PO1 Arnold Ibarra at PO1 Alex Santos. Ayon pa sa sumbong, tumataginting na P80,000 kada linggo ang koleksiyon nina Ibarra at Santos mula sa isang puwesto lang mula Juan Luna hanggang Sto. Cristo sa Recto Ave. He-he-he! Laking salapi yan na dapat sa mga pamilya ng mga vendors napupunta. Ang mga sub-kolektor naman nina Ibarra at Santos ay sina Bernie Mata, Ador Five-Six, Orly Labo, Fred Lasenggo, Aling Lita at isang Lelet ng Pe&amp;ntilde;alosa sa Tondo, Inireremit ng mga sub-kolektor ang kanilang nakolekta sa dalawang pulis sa Army-Navy Club sa Luneta pero inilipat nila sa Jollibee outlet sa SM Manila nang matantiya nilang mainit na ang operasyon nila. Dapat siguro ipatawag din ni Col. Ernesto Ibay, hepe ng City Hall detachment, sina Ibarra at Santos dahil ipinangalandakan din nila ang pangalan niya sa mga vendors. Ano ba yan? Ipinagmamalaki pa ni Ibarra na hindi siya kayang ipatapon ni Ibay dahil kababayan niya ito sa Ilocos. Nakarating din kaya sa kaalaman ni Ibay na kamuntik nang makipagbarilan noong Oct. 12 sina Santos at Ibarra sa 15 pulis sa anti-littering dahil sa bukulan sa pera? Kung si Uy ay nahagupit ni Atienza, hindi nalalayo na sina Chairman Turing Sy at Frankie Alejandro alyas Alejandrotong ay malapit-lapit na ring mahusgahan. Hindi kasi papayag si Atienza na ang pet project ng kanyang asawang si Bing ay madungisan ng ilegal na aktibidades nina Sy at Alejandrotong. Pati anak ni chairman Sy, na umanoy kumpare ni Mayor Atienza, ay namamayagpag na rin kung ang video karera ang pag-uusapan. Bakit tahimik si Atienza laban kina Chairman Sy at anak niyang si Randy at Alejandrotong samantalang mabilis siyang maghusga ke Uy? Gusto ko na ata maniwala na totoo ang ipinagyayabang nina Chairman Sy at Alejandrotong na malakas sila kay Mayor. Sa magkanong dahilan kaya? He-he-he! Salapi kaya ang dahilan? Ayon sa dating tatlong itlog ni Chairman Sy na sina Baby Hikaw, Imelda at Jovy Komang, kumikita si Alejandrotong ng umaabot P50,000 kada buwan sa mga vendors diyan sa tulay sa likod ng Mercury drugstore. Binabanggit ni Alejandrotong ang pangalan ng anak ni Atienza na si Ali, na umanoy kaklase niya at presto hindi na ginagalaw ninuman ang mga vendors ng bag na nagkalat diyan sa taas ng tulay. Ang ilalim ng tulay naman ay halos puno na rin ng squatters na nagsilbing taguan ng mga snatchers at holdaper. Naging pugad din umano ang ilalim ng tulay ng mga drug pushers. At ang balita ko ay nagtatago sa ngayon itong si Tessie Talangka. Kung wala kang kasalanan, Maam Tessie, bakit kailangan mong magtago?</body>
<link>http://www.philstar.com/Article.aspx?articleId=227304&amp;publicationSubCategoryId=94</link>
</article>
<article>
<title>Pagkalat ng prostate cancer sa ibang bahagi ng katawan</title>
<author>WHAT'S UP DOC? Ni Dr. Tranquilino Elica&amp;ntilde;o Jr.</author>
<date>
<month>November</month>
<day>09</day>
<year>2003</year>
</date>
<body>MABAGAL kumalat ang prostate cancer subalit sa ibat ibang bahagi ng katawan ang puntirya nito. Karaniwan nang ang buto ang kinakalatan ng cancer na ito. Kapag ang cancer ay kumakalat palayo sa prostate, unang hihimpil sa lymph nodes o sa paligid ng prostate. Mamalagi roon at saka pa lamang kakalat sa iba pang bahagi ng katawan gaya nga ng buto. Kumakalat din sa iba pang organ. Dahil may kabagalan ang pagkalat, ang buhay ng pasyente ay tumatagal kahit na nga nakakalat na sa buto o sa lymph nodes. But men with cancer only in the lymph nodes but live longer than those whose cancer has spread to their bones. The chances of living five years after cancer has spread to the lymph nodes is approximately 80 percent. The probability living five years after cancer has spread to the bones is about 20 percent. unfortunately, men with cancer in the lymph nodes are probably not curable. Hindi na umano magagamot ang mga may cancer sa lymph nodes. Subalit sa kabila niyan, marami sa mga mananaliksik ang naniniwala na may pag-asa pang magamot ang may cancer sa lymph nodes sa pamamagitan ng pagtanggal sa prostate at sa mga bahagi sa paligid nito sa pamamagitan ng radiation. Karaniwan nang ang mga kalalakihang gumaling sa pamamagitan ng pamamaraang ito ay yung may mga slow-growing cancers. Nabubuhay sila nang matagal kahit nga hindi sumailalim sa treatment o gamutan. Ang paglaki ng prostate cancer ay nakadepende sa presence ng male hormones. Consequently, counteracting o depleting these male hormones will cause most prostate cancers to go into the remission. Ang remission ay ang tinatawag na pagbalik na muli ng cancer mula sa mahabang pagkakahimbing. Although hormonal treatment will put most prostate cancers into a remission, doctors often disagree as to when the use of such therapy is indicated. The clearest indication for the use of hormone treatment is the presence of widespreead metastatic cancer.</body>
<link>http://www.philstar.com/Article.aspx?articleId=227312&amp;publicationSubCategoryId=94</link>
</article>
<article>
<title>Tinutukan ng baril</title>
<author>SERGIOSOHAN Ni Sergio A. F. Apostol</author>
<date>
<month>November</month>
<day>09</day>
<year>2003</year>
</date>
<body>Gusto ko po sanang hingin ang advice nyo tungkol sa nangyari sa kin dalawang buwan na ang nakakaraan. Nagmamaneho po ako pauwi isang gabi palabas ng Makati nang bigla po akong ginitgit ng isang mapormang kotse. Muntik na po akong mabangga nito dahil pabalagbag po magmaneho ang driver. Buti na lang marahan lang po ang takbo ko. Nagulat na lang po ako nang hininto ng driver ang kanyang kotse at bumaba siya pati na ang kasama nyang lalaki. Mahigit 40 years old po siguro silang dalawa at mukhang siga. Bumaba rin po ako dahil akala ko magso-sorry sila. Ngunit kabaligtaran ang nangyari. Sa halip ay sinabihan ako ng driver na hahara-hara sa kalye kaya muntik ko na raw mabangga ang bagong kotse nya. Sinabi kong siya ang masyadong mayabang kung magmaneho dahil yun naman ang totoo. Nagkakasagutan na kaming dalawa nang bigla syang bumunot ng baril at itinutok ito sa direksyon ko, sabay tanong kung papalag daw ba ako. Sumagot ako na malakas lang ang loob nya dahil may baril sya. Tamang-tama namang may police car na dumaraan kaya agad syang inaresto ng mga pulis. Sa imbestigasyon ay lumabas na may kaukulang permit to carry ang baril nya at wala naman daw itong bala. Ngunit mali pa rin ang pananakot na ginawa nya. Ano po kaya ang maari kong ihabla sa kanya para hindi na nya to ulitin sa iba? Ryan Pascual Binangonan, Rizal Dapat mo syang idemanda sa kasong grave threats. Grave threats are acts of threatening another with the infliction upon the person, honor or property of the latter or of his family of any wrong, which amounts to a crime. The act of pointing a gun at you and threatening to shoot you constitutes as a threat to you, which amounts to a crime. Kahit wala syang intensyong iputok ang baril nya dahil nga wala namang bala ito, mali pa rin ang ginawa nyang panunutok at panana-kot sa yo. Hindi mo dapat palampasin ang mga ganitong klase ng tao na naghahari-harian sa kalye. Sa ganang akin, kung mainitin ang ulo ng isang tao, huwag magdala ng baril sa sasakyan. Maglalapit lang yan sa gulo o sa kamatayan.</body>
<link>http://www.philstar.com/Article.aspx?articleId=227317&amp;publicationSubCategoryId=94</link>
</article>
<article>
<title>Bio-Energetic modulation therapy (Huling Bahagi)</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>November</month>
<day>09</day>
<year>2003</year>
</date>
<body>ANG bio-energetic modulation therapy nila Dr. Romy Orteza ay drug-free, non-invasive medical device na rehistrado sa Food and Drug Administration sa Pilipinas at maging sa Amerika at sa paraan ng panggagamot na ito ay napapabuti ang blood circulation at cardio vascular system, nano-normalize ang blood sugar level, pinagiginhawa ang mga sakit sa buto at kalamnan, tinatanggal ang pamamanhid at iniiwasan ang pagkalat, pagdami at tuluyang pagpuksa ng cancer cells. Ipinaliwanag ni Dr. Orteza na ang Jade Nano-Cera Mattress ay very effective hi-tech device na gamit ang Jade sa panggagamot at maging noong unang panahon lalo na sa China at Korea ang Jade ay isa sa mga natures wonder. Ang Jade Nano-Cera Mattress ay may taglay na bio-energetic elements. Pinabubuti nito ang daloy ng dugo at ng nutrients sa specific area ng katawan na nangangailangan ng mga bitaminang iyon. Itinatapon din ang mga toxic waste materials at tumutulong sa Blood PH (Power of Hydrogen) na malalaman kung acedic o alcaline. Isa pa ring sangkap nito ay ang pagdaloy ng mga mineral gaya ng calcium, potassium, iodine, zinc, atbp. sa mga parte ng katawan na kailangan ang mga naturang minerals. Sa RR Rejuvenation Clinic nila Dr. Orteza ay pinagsanib ang conventional at alternative therapy sa hangaring ganap na malunasan ang karamdaman ng pasyente. Hindi nila pinapayo ang oral medication sa pagpawi ng sakit at ang ineksyon sa ugat at laman na bukod sa mahal ay nakakadagdag ng discomfort sa pasyente. Kadalasan ay inaabuso ang oral medication na nagresulta sa pananakit ng tiyan, panghahapdi ng sikmura, pagsusuka at lalong lumulubha at nauuwi sa pagkamatay dahil napinsala ang kidney. Walang side effects ang modern non-invasive hi-tech medical device nila Dr. Orteza. Sa mga may mabibigat na karamdaman gaya ng diabetes, hypertension, asthma, atbp. sumangguni kayo sa Klinika nila Dr. Romy Orteza sa mga numero: 8001973, 7438776, 0917-9191660 at 0918-3240065. Hanapin si Maricar Diomampo.</body>
<link>http://www.philstar.com/Article.aspx?articleId=227323&amp;publicationSubCategoryId=94</link>
</article>
<article>
<title>Ang kaloob ng babaing balo</title>
<author>ALAY - DANGAL Ni Fr.Jose C. Blanco,S.J.</author>
<date>
<month>November</month>
<day>09</day>
<year>2003</year>
</date>
<body>ANG Ebanghelyo sa araw na ito ay tungkol sa obserbasyon ni Jesus tungkol sa kaloob na dalawang kusing ng isang babaing balo. Basahin ang Mark 12:41-44. Umupo si Jesus sa tapat ng hulugan ng mga kaloob doon sa templo, at pinagmasdan ang mga taong naghuhulog ng salapi. Maraming mayayamang naghulog ng malalaking halaga. Lumapit naman ang isang babaing balo at naghulog ng dalawang kusing na katumbas ng isang pera. Tinawag ni Jesus ang kanyang mga alagad at kanyang sinabi, &amp;quot;Sinasabi ko sa inyo: Ang dukhang balong iyon ay naghulog nang higit sa kanilang lahat. Sapagkat ang ibay nagkaloob ng bahagi lamang ng hindi nila kinakailangan, ngunit ibinigay ng balong ito na dukhang-dukha ang buo niyang ikabubuhay.&amp;quot; Ang mayayaman ay nagbigay ng malalaking halaga sa abuluyan. Ang mahirap na babaing balo ay naglagay ng dalawang kusing na tanging mayroon siya. Hindi niya inisip ang kanyang mga pangangailangan. Ang ugat ng handog-pagmamahal ng babaing balo ay ang kanyang napakalaking pagtitiwala sa Diyos. Sa pagbibigay ng lahat-lahat na mayroon siya, inilagay niya ang kanyang sarili sa kondisyon ng kagutuman at pagdarahop. Nagtitiwala siya na anupaman ang mangyari, ibibigay sa kanya ng Diyos ang kanyang mga kinakailangan. Magbigay hanggang masaktan kayo sa pagbibigay. Ang ating Panginoon ang magbibigay ng lahat ng inyong mga kinakailangan.</body>
<link>http://www.philstar.com/Article.aspx?articleId=227325&amp;publicationSubCategoryId=94</link>
</article>
<article>
<title>EDITORYAL - Kawawa ang mahirap tuwing tataas ang gas</title>
<author></author>
<date>
<month>November</month>
<day>10</day>
<year>2003</year>
</date>
<body>ANG mahihirap ang unang tinatamaan kapag may pagtataas ng presyo ang gasolina, diesel at liquified petroleum gas (LPG). Paanoy kabuntot ng pagtataas ng petroleum products ang paglobo ng presyo ng mga pangunahing bilihin bigas, asukal, karne, isda at iba pa. Ang mahirap na matagal nang naghihigpit ng sinturon ay pigang-piga na. Sa loob ng taong ito ilang beses nang nagtaas ng presyo ang tatlong dambuhalang kompanya ng langis at nakikigaya na rin sa kanila ang mga new players. Kung kailan pa nagkaroon ng sangkatutak na mga gasoline companies saka walang patid ang pagtataas. Tuliro ang mahihirap at hindi malaman kung paano pagkakasyahin ang kanilang kinikita. Kakatwa naman na hindi makontrol ng pamahalaan ang pagmamalabis ng maraming sakim na negosyante na agad-agad nagtataas ng kanilang presyo. Hinahayaan na lamang kaya ang nangyayari, kapag muling nagtaas ang presyo ng gasolina, panibagong pagtataas muli ang gagawin ng mga linta. Sino ang maniniwala na namo-monitor ng pamahalaan ang galaw ng mga presyo ng bilihin? Ang ebidensiya ay makikita sapagkat ibat iba ang presyo ng mga pangunahing bilihin. Ang mamamayan naman na sawang-sawa na sa paghihigpit ng sinturon ay tatanggapin na lamang ang kapalaran. Ganyan talaga ang mahirap sa bansang ito  lalo pang naghihirap. Nagtaas ng 40 sentimos ang presyo ng gasolina, diesel at kerosene o gaas. Ang LPG naman ay nadagdagan ng P1 bawat kilogram. Magiging P310 na ang 11-kg cylinder ng LPG. Noong nakaraang Setyembre lamang nagtaas ng presyo ng petroleum products at ngayon ay panibago na namang pasanin sa balikat ng mga mahihirap. At hindi na nakapagtataka kung sa December ay muli na naman silang magtaas. At tiyak, wala na namang say dito ang gobyerno. Kung ganito nang ganito ang mangyayari, i-abolished na lamang ang Oil Deregulation Law. Ang batas na ito ay nagiging palamuti na lamang at walang magawa sa patuloy na pagmamalabis ng tatlong oil companies na sinamahan pa ng mga bagong players. Buwagin na lang ang ODL. Matagal nang may nakahaing petisyon sa pagbabasura sa ODL subalit hindi madesisyunan ng Korte Suprema. Ngayon, sa nangyayaring kaguluhan sa Korte Suprema, na ang kontrobersiya ay umiikot kay Chief Justice Hilario Davide, paano maaaksiyunan ang ODL gayong ang kanyang sarili ay hindi na makaalis sa kumunoy ng kritisismo. Sunud-sunuran ang pamahalaan kung ano ang gustong sabihin ng tatlong oil companies. Taas-baba-taas ang kanilang produkto at ang resulta baba nang baba ang klase ng pamumuhay.</body>
<link>http://www.philstar.com/Article.aspx?articleId=227420&amp;publicationSubCategoryId=94</link>
</article>
<article>
<title>Susuko na bakit dinedo pa?</title>
<author>AKSYON NGAYON Ni Al G. Pedroche</author>
<date>
<month>November</month>
<day>10</day>
<year>2003</year>
</date>
<body>IYAN ang malaking tanong ngayon kaugnay ng pagkakapatay ng mga awtoridad sa isang &amp;quot;Don Quixote&amp;quot; na sa kanyang &amp;quot;mission impossible&amp;quot; na baguhin ang itinuturing niyang bulok na sistema sa gobyerno ay tinake-over ang control tower ng terminal 2 ng NAIA. Dinig na dinig sa isang naudlot na remote interview sa GMA-7 ang mga katagang binitiwan ni retired Colonel Panfilo Villaruel na &amp;quot;surrender&amp;quot; na siya nang masalikupan ng mga elemento ng Aviation Security. Gayunmay umalingawngaw ang mga putok ng baril na ikinasawi ni Villaruel. Narinig pa on the air sa panayam ni Arnold Clavio ang hagok ng huling hininga ni Villaruel. Sinasabing nagkaroon ng shootout, kaya napilitan ang mga rumerespondeng awtoridad na iligpit si Villaruel. Bakit hindi na binuhay pa si Villaruel at ang alalay na si Lt. Ricardo Cachillar? Hindi na ba pinapahalagahan ng gobyerno ang testimonyang makukuha sa kanya para malaman kung may isang grand plan para pabagsakin ang administrasyon? Kung siyay binuhay, malamang nakilala ng pamahalaan ang utak ng planong ito. May mabuting reputasyon si Villaruel na dating hepe ng Air Transportation Office. Magaling makisama at ayon nga sa NAIA reporter natin na si Butch Quejada ay mahal ng mga mamamahayag. &amp;quot;Darling of the press&amp;quot; ang tawag sa kanya ni Butch. Ngunit tulad ng ipinagsisigawan ng grupong Magdalo nang sakupin ang isang Oakwood Hotel sa Makati, ang katuwiran ni Villaruel kung bakit inagaw ang NAIA tower ay dahil sa mga kalabisan at katiwaliang nangyayari sa gobyerno. Dating aide ni ex-President Fidel Ramos si Villaruel at balita koy kaibigan din ng aking kapatid sa pananampalataya na si (ret. general) Bro. Honesto Isleta. Nasawi man si Villaruel na isang &amp;quot;Don Quixote&amp;quot; na sumusuntok sa buwan, sanay nakapaghatid siya ng mensahe sa administrasyon tungo sa pagpapatupad ng mga kinakailangang reporma sa pamahalaan sa kapakanan ng mga nagdurusang taumbayan.</body>
<link>http://www.philstar.com/Article.aspx?articleId=227435&amp;publicationSubCategoryId=94</link>
</article>
<article>
<title>Ano sa atin itong impeachment?</title>
<author>SAPOL Ni Jarius Bondoc</author>
<date>
<month>November</month>
<day>10</day>
<year>2003</year>
</date>
<body>ISANG buwan nang laman ng balita ang impeachment ni Supreme Court Chief Justice Hilario Davide. Ngayong araw na ito magkakaalaman kung ibabato ng Kamara de Representantes ang kaso para litisin ng Senado. May tama at mali rin ang magkabilang panig. Tama ang Kamara sa paggiit ng poder na repasuhin ang paggasta ng pera ng bayan. Pero mali ang pilit nitong pagpasipot sa Chief Justice ng co-equal branch of government sa isang committee hearing. Tama ang Kamara na ipatawag ang resident auditor ng Korte Suprema. Pero mali ang interpretasyon nila sa audit report. Tama na maaring magharap ng impeachment complaint laban kay Davide sa hinalang nagwaldas siya ng pondo. Pero labas sa Konstitusyon na i-sakdal siya mahigit isang beses sa loob ng 12 buwan. Tama naman na tanggapin ng Korte ang mga petisyon para ipatigil ang impeachment complaint. Pero mali ito sa pag-isyu sa Kamara ng status quo order. Yayaman ang karanasan ng bayan sa gusot na ito. Lalo na kung sa huli, titignan ng lahat ang tama at baguhin ang mga mali. Pero dapat gawin ito nang mahinahon. At humingi sana ng paumanhin sa isat isa ang Kamara at Korte. Matagal nabaling ang atensiyon ng lahat sa banggaan ng matataas na tao. Nalimutan tuloy ang mas kagyat na suliranin ng masa: gutom at sakit, kawalan ng bahay at hanap-buhay, polusyon at rebolusyon, droga at terorismo. Maaring may magsamantala sa sigalot ang mang-agaw ng poder. Sa ngalan ng kaayusan, ipapataw muli ang batas-militar. Pati si Erap nakigulo. Galit siya sa Korte dahil sa tatlong pasya nito na legal ang pag-akyat ni Gloria Arroyo sa Pangulohan nung Enero 2001. Humahakot si Erap ng mga batat matatanda, bungal at kalbo para mag-rally kontra kay Davide. Pero alam naman natin, nandoon lang sila para sa pera. Hindi nila naiintindihan ang isyu, ni hindi nila ma-spell ang impeachment.</body>
<link>http://www.philstar.com/Article.aspx?articleId=227440&amp;publicationSubCategoryId=94</link>
</article>
<article>
<title>MODUS: TV commercial model kuno!</title>
<author>BAHALA SI TULFO Ni Ben Tulfo</author>
<date>
<month>November</month>
<day>10</day>
<year>2003</year>
</date>
<body>LAYUNIN kong mailantad sa publiko ang ganitong modus nang huwag mabiktima. Gumagala ang mga utak na nasa likod ng modus na to sa mga malalayong probinsiya. Bago isinasagawa ng mga manggagantsong ito ang kanilang modus, napag-aralan na nila ang kanilang target. Partikular na ang mga katauhan ng kanilang bibiktimahin. Hindi basta-basta dumadayo ang mga ito sa lugar na kanilang patutunguhan. Kalimitan gumagamit pa ito ng mga &amp;quot;tulay&amp;quot;. Ito yung mga taong naninirahan mismo sa nasabing kumunidad. Lingid sa kaalaman ng kanilang &amp;quot;tulay&amp;quot; na sila palay kinakasangkapan lang ng mga sindikatong ito. Ang modus na to ay nang-aakit ng mga magulang na ang pangarap ay maging commercial model sa telebisyon ang kanilang anak. Nakakaawa ang biktima sa pag-aakalang magandang &amp;quot;break&amp;quot; ito para sa kanilang anak. Yon palay hulog na sila sa BITAG ng mga manggagantso. Tandaan, ang malimit kong sinasabing, maging paladuda sa lahat ng oras. Ang mga taong paladuda ay kalimitan iniiwasan ng mga taong manggagantso dahil ayaw ng mga manloloko ang mga taong mabusisi. Higit sa lahat ang pinagdududahan ang kanilang katarantaduhan. * * * Mr. Ben Tulfo, Isa po akong seaman. Alam kong kayo lang ang makaka- tulong sa aming problema. Ang aking misis ay isang teacher sa aming bayan sa Mariveles, Bataan. Actually ang involve talaga dito ay ang misis ko at ang kanyang co-teacher. Ito po ang aking maikling salaysay. Yun pong co-teacher ni misis ay may kaibigan na nagpakilalang isang recruiter ng mga talent. Sa madaling salita ay nag hahanap ng mga modelo para sa isang commercial sa telebisyon. Sa bahay ko po ginawa ang audition. That time ay wala po ako dahil nakasakay ako nun sa barko. May mga napili na po sila at napasama ang aking isang anak. Okey lang po sa akin dahil ang alam ko ay wala kaming ilalabas na pera bagkus kami pa ang magkaka-pera. Noong una ay hindi sinabi ng asawa ko na nagbigay sila ng pera. Ngunit nalaman ko na lang nung umuwi ako. Nalaman ko na lang na kapag- bigay na pala sila ng pera. Maging ang co-teacher ng misis ko ay nagbigay na rin ng pera sa recruiter na si Mr. ED ARCA (may paniwala ako na alyas lang ang pangalang ito). Si ED ARCA ay may koneksyon daw sa CONCEPCION INDUSTRIES. Kulang isang MILYON na ang naibigay nilang pera. Nagbigay na siya ng date kung kelan ang alis papuntang THAILAND ng mga napili raw na mga talents. Dahil doon daw kukunan ng eksena ang nasabing gagawing T. V. commercial. Lumipas na ang time na binigay niyang petsa, pero walang nangyari. Tumawag siya at sinabing nagkaroon daw ng problema. Nanghingi na naman siya ng pera dahil may kailangan pa raw bayaran. Pakiramdam ko po sa taong ito ay isang manloloko. Nagkabaon- baon na po kami sa utang. Kung maaari po sana ay matulungan niyo kami. Maraming salamat po. Lubos na umaasa, Anonymous father Mariveles, Bataan</body>
<link>http://www.philstar.com/Article.aspx?articleId=227446&amp;publicationSubCategoryId=94</link>
</article>
<article>
<title>NAIS KO MUNANG ITAMA ANG ILANG MGA BAGAY NA NAILATHALA KO NUNG BIERNES, &amp;quot;SULUTAN SA PNP.&amp;quot;</title>
<author></author>
<date>
<month>November</month>
<day>10</day>
<year>2003</year>
</date>
<body>Si Director Reynaldo Velasco, Chief- NCRDO ay hindi po TWO STAR GENERAL. SIYA PO AY THREE(3) STAR GENERAL. Bagamat nabawasan ng isang estrella ang kanyang ranggo ng aking maisulat, walang kinang naman ang nabawas sa kanyang pagkatao. Si Director Velasco ay hindi isang Ilokano kundi isang Pangalatok. Taga Sta. Barbara siya sa Pangasinan. Sabihin na lang natin, si Director Velasco ay isang Pilipino. Narito po ang mga comments na natanggap ko ay gusto ko lamang ilathala. Dahil sa kakulangan sa spasyo, hindi lahat mailalagay ko. Sa inyo po ito. Hindi po sa akin. &amp;quot;Hindi dapat ilipat si Rey Velasco. Magaling syang NCR Chief at pwedeng PNP Chief. P O L Para&amp;ntilde;aque city.  09193449371 Di napapanahon ang revamp sa PNP kc mlpit na eleksyon kung saan lugar mahina c Floria ay don ilalagay ang mga bata nya. Dindo of N. Ecija.  09165348004 Dapat lang ilipat ng pwesto c Director Velasco pero sa mas mataas ng position kailangan sya ng PNP dapat ilipat cya bilang PNP Chief.  09207046398 May palagay akong pinupulitika ang PNP, kaya pilit na inililipat si dir. Rey Velasco, maganda ang performance nya, para sa akin, NO way huwag munang ilipat, fr. Nanding G.  09195608466 Kya dun ilalagay c Gen. Velasco kc d maka porma ang mga pulitikong Holdaper.  09102247844 Sa palagay ko ang dapat tanggalin sa pwesto c Ebdane ala naman sya kwenta. Sir Velasco keep up d good work! Bongski  09203192881 Bakit hindi c Ebdane ang ilipat dun dapat cya ang ma freezer dun wala namang ginagawang maganda yan.  09202054277 Huwag syang palitan we need an officer na matatag ang paninindigan para sa bayan. Mr. Agustin pagiibig fund Edsa.  09162692356 Hindi po dapat ilipat ng ibang department c director Velasco. Mahusay na Heneral yan saludo ako dyan. Mel Murphy ng Marikina City.  09207487408 Gud AM mabuhay ka Tony at meron 2lad mo na paliwanagan taumbayan. Sa akin di dapat palitan si Dir. Velasco, ok sya, Bk pag-iba ipinalit di kaya tapatan ginagawa nya.  09206186317 Ako 64 yrs. Old na retired seaman, di ko lubos na kilala c dir. Rey Velasco pero bkit ilipat pa sya at nagtratrabaho naman ng matino? Ty lupo Jaena.  09174170384 We salute Dir. Velasco 4 job well done. He should remain in his present post where his stars shine. Ddcate, honor, able and sensible. God Bless.  0920500547 Di dapat ilipat yan si Gen. Velasco kung ako lang ang masusunod yan ang karapatdapat na maging PNP Chief dahil mgaling at di korap.  09166188340 Wag nyong ilipat ang matapat na gawain ni dir. Velasco. Idol naming sya sa magandang gawain nya. Yan ang ilokano. Lakay ng Hong Kong.  85262235479 Gud day? D cguro mkbuti kng ililipat c dir. Velasco kung ipektiba cyang director ng NCRC ng PNP Bf jailangan cyang ilipat? Nt unless my nasagasaan cyng Big F.  09198746529 Wag na lang ilipat c Gen Velasco kailangan pa siya ng metro manila.  09163553885 Hindi dapat ilipat si Gen Velasco C Ebdane ang dapat.  09182674833 Dapat wag ilipat c Gen. Velasco. Maganda na ang nagawa nya sa Metro Manila.  09174831992 Hindi dapat ilipat c Gen Velasco ang dapat ilipat ung mga Bulok na pulis.  09208631334 Hindi dapat sir kailangan naming ang katulad ni Gen Velasco mabuhay ka sir, Boy Driver.  09165734493 Do not replace Gen. Velasco, he is a good NCR Commander we like him so much. TY.  09167140512 Di dapat ilipat c gen. Velascodapat sya ang ipalit kay Ebdane kung kailangan ang hirap sa atin di mawawala ang ingitan.  09207724056 Wag na lang ilipat c Gen. Velasco pls.  09182348436 Gud AM Mr. Calvento, simple lang yan gusto sulutan ang pwesto kay Gen. Velasco kc gusto nilang ilagay tuta nila sunodsunuran sa kanilang ung u2u2 para krimen maitatago diba.  09197697498 Madami na siyang accomplishments here in Metro Manila. Maganda ang performance nya ang wala na kaming hihingin pa pero sya ililipat? Ingitan lng ang nangyayari ang kung lilipat man sya, promotion dapat. Next PNP Chief? We hope so.  09193270074 Para sa akin isang maling dicesyon ang gagawin ng pamunuan ng PNP kapag sakaling ilagay nila c Gen. Velasco sa PCTC pero sa tingin ko kailangan ang 2lad nya bilang CIDG Chief.  09206061376 Naniniwala ako sa kakayahan ni Dir. Velasco bilang isang chief ng NCRDO kya dapata manatili cya dyan. GENE M. ng Cubao.  09177311150 Meron pa tayong mga natanggap ng dalawang telephone calls, long distance mula sa Hong Kong. Isa rin ang gusto nila. Ang manatili si Gen. Rey Velasco as NCRDO Chief. Yung isa ay nagsabi na bumalik siya dalawang linggo bago dumating si U.S. President George Bush at naimpress siya sa security na ibigay sa lider ng Amerika. Saludo siya kay Gen. Velasco ng malaman niya na ito ang ground commander nung visit ni Bush. Tama daw ako, si Gen. Velasco is a MAN OF STEEL. PARA SA ANUMANG COMMENTS AT REACTIONS, I-TEXT NYO SA 09179904918. MAARI DIN KAYONG TUMAWAG SA &amp;quot;CALVENTO FILES&amp;quot; 7788442.</body>
<link>http://www.philstar.com/Article.aspx?articleId=227450&amp;publicationSubCategoryId=94</link>
</article>
<article>
<title>EDITORYAL - Tutulog-tulog ang mga bantay</title>
<author></author>
<date>
<month>November</month>
<day>11</day>
<year>2003</year>
</date>
<body>ANG pagkubkob ni dating Air Transportation Office (ATO) chief Panfilo Villaruel at kasamang Navy Lt. Ricardo Gatchillar sa control tower ng Ninoy Aquino International Airport (NAIA) noong madaling araw ng Biyernes ay maliwanag na kapabayaan sa seguridad. Wala nang iba pang dapat sisihin dito kundi ang mga tutulug-tulog na namamahala ng security sa nasabing tower. Kung hindi nakapasok sina Villaruel at Gatchillar, hindi sana naganap ang malagim nilang kamatayan. Maaaring sa ibang pamamaraan nila ipinahayag ang kanilang sentimiyento sa gobyerno dahil sa anilay malalang corruption. Sa nangyaring takeover, minsan pang ipinamalas ang kawalang-ingat o kapabayaan sa puwesto ng mga nakatalagang personnel. Masyado silang relax. Hindi na nakapagtataka kung maraming bansa US, Australia, Canada ang magbawal sa kanilang mamamayan na magpunta sa Pilipinas. Palso ang seguridad dito. Pawang ningas-kugon lamang. May balak mang masama o wala sina Villaruel o Gatchillar kaya nila kinubkob ang tower, hindi ito ang isyu kung paano sila nakalusot sa sinasabing high security-tower dakong 11:30 p.m. noong Biyernes na umabot hanggang 3:00 am ng Sabado. Kahit pa nga si Villaruel ay dating opisyal ng ATO noong panahon ni dating Fidel V. Ramos, hindi siya dapat basta pinapasok doon lalo na nga sa control tower. Masyado bang naging malambot ang mga security personnel ng mga oras na iyon. Baka naman alam na nila ang balak ni Villaruel at hinayaan na lamang nila? At basta na lamang makapapasok doon ang sinuman kahit na may dalang baril? Dakong 3:00 a.m. nilusob ng Aviation Security Group ang tower at makalipas lamang ang ilang minuto, patay na ang dalawa. Narinig pa sa radio ang napupugtong hininga ni Villaruel. Madugo ang naging wakas na hindi sana nangyari kung hindi sila nakapasok doon. Ngayon ay isang imbestigasyon ang isinasagawa sa dalawa. Marami ang bumabatikos sa ginawa ng PNP na marahas na aksiyon kina Villaruel. &amp;quot;Overkill&amp;quot; anila ang ginawa. Sumusurender na subalit niratrat pa. Asahan na ang mahabang imbestigasyon dito at sa dakong huli, wala ring kalalabasan. Katulad ng iba pang imbestigasyon na ginawa na wala ring kinatunguhan at ang katotohanan ay hindi nakamtan. Ang dapat unang pukpukin sa nangyaring malagim na pangyayari ay ang tutulug-tulog na mga security sa ATO. Sila muna ang gisahin. Kuwestiyunin din si Department of Transportation and Communication (DOTC) Sec. Leandro Mendoza at NAIA general manager Edgardo Manda.</body>
<link>http://www.philstar.com/Article.aspx?articleId=227554&amp;publicationSubCategoryId=94</link>
</article>
<article>
<title>Insidente sa NAIA pinupulitika na</title>
<author>SAPOL Ni Jarius Bondoc</author>
<date>
<month>November</month>
<day>11</day>
<year>2003</year>
</date>
<body>HINDI dapat magsalita nang masama sa patay. Pero hindi rin dapat palabasing tama ang ginawa ni dating Air Transport Office chief Panfilo Villaruel. Pagsasamantala ng mga pulitiko ang pagbintang na naman kay President Gloria Arroyo sa umanoy kabuktutang sinisigaw ng napatay na dating transportation assistant secretary. Isa sa mga nais mag-Presidente ang unang gumamit ng isyu para ibanat sa Malaca&amp;ntilde;ang. Ganyan kasi ang pulitika sa Pilipinas. Inaangat ng kandidato ang sarili sa pamamagitan ng paninira sa katunggali. Ang hindi niya alam, pati sarili ay pinabababa niya sa kahiya-hiyang-asal. Ito ang facts: Madalas pumasyal ang retiradong opisyal sa dating opisina. Pinapapasok siya sa NAIA control tower dahil mga dati niyang tauhan ang nandoon. Huli siyang pumasyal sa kataka-takang oras nang 11:30 p.m. nung Biyernes. Kasama niya si dating Navy officer Ricardo Gatchillar. May dala silang mga baril, granada at bomba. Pinalayas ang ATO personnel sa tower. Nakipag-usap sa cell phone sa isang AM radio station. Punung-puno na raw sila sa kabulukan sa gobyerno. Dakong alas-2 nang madaling-araw ng Sabado, sinabihan sila ng awtoridad na sumuko. Magsisimula nang magsidating ang domestic at international flights sa NAIA-2. Kailangan magiyahan ng traffic controllers sa tower ang mga eroplano. Mas kumpleto ang kagamitan sa main tower kaysa alternate tower. Hindi pumayag ang dalawa. Bago mag-alas-3, nagpasya ang awtoridad na arestuhin ang dalawa dahil sa panganib na idudulot sa buhay ng mga pasahero at pinsala sa airlines kung i-divert ang mga eroplano sa Cebu o Clark. Papasok ang mga pulis sa main control room nang paputukan sila. Siyempre, kapag nasa panganib ang buhay ng pulis, ang standard operating procedure ay itumba ang sanhi ng panganib. Pinaputukan din ang dalawa, at fatal ang mga tama. Huwag na sana pulitikahin ang insidente. Kung may angal sa kabuktutan, huwag daanin sa terorismo. Kundi, patay ka.</body>
<link>http://www.philstar.com/Article.aspx?articleId=227562&amp;publicationSubCategoryId=94</link>
</article>
<article>
<title>Napawalang bisa ang search warrant</title>
<author>IKAW AT ANG BATAS Ni Atty. Jose C. Sison</author>
<date>
<month>November</month>
<day>11</day>
<year>2003</year>
</date>
<body>SI Rufo ay residente ng Mindanao. Maraming beses siyang nakitaang nagdadala ng .22 magnum at 9mm pistol sa loob ng palengke. Minsan ay nakita siya ni Mario na nagpapaputok ng baril ng maraming beses gamit ang .22 magnum. Ilang sandali pa ay nagsumbong si Mario sa pulisya. Pagkatapos nito ay nagmatyag ang mga pulis at nakumpirma ang report ni Mario. Kinuhanan siya ng salaysay ni PO3 Cruz. Makalipas ang dalawang oras, nag-aplay na ng search warrant si PO3 Cruz sa RTC judge kung saan isinumite ang kanilang mga apidabit. Sa pagtatanong ng hukom, kinumpirma nina Mario at PO3 Cruz ang nilalaman ng kanilang apidabit. Sinabi rin ni PO3 Cruz na ang armas na dala ni Rufo ay hindi lisensiyado. Basehan ang ginawang pagsisiyasat at ang mga nasabing apidabit, nag-isyu ang hukom ng search warrant laban kay Rufo alias Nardo ng Purok 4 Poblacion Kitaokitao, Bukidnon sa ilegal na pag-aari ng .22 magnum at 9mm pistol, isang paglabag sa RA8294. Bandang alas-6:30 ng araw ding yun, natagpuan ng mga pulis si Rufo at nakuha mula sa kanya ilang granada, baril at di mabilang na plastik na ginagamit sa shabu. Makalipas ang sampung araw, kinasuhan na si Rufo ng illegal possession of firearms and explosives. Hiniling ni Rufo na ipawalang-bisa ang search warrant at hindi tanggapin ang mga nakumpiskang gamit bilang ebidensiya laban sa kanya. Tama ba si Rufo? TAMA. Sa kasong ito, hindi nabanggit sa apidabit at testimonya nina Mario at PO3 Fred na talagang walang lisensiya si Rufo na mag-angkin ng mga armas. Hindi sapat ang salaysay lamang na ito ni PO3 Cruz. Itinuturing lamang itong sabi- sabi. Dapat sana ay kumuha siya ng sertipikasyon mula sa nararapat na ahensiya ng gobyerno na magdedeklarang si Rufo ay walang lisensiya na humawak ng armas. Ito ang pinakamabisang ebidensiya upang patunayan ang paratang laban kay Rufo. Kaya, ang search warrant na inisyu laban kay Rufo ay walang bisa. Samantala ang mga gamit na nakuha mula sa kanya ay hindi tatanggapin ng korte bilang ebidensiya laban sa kanya (Nala vs. Barroso, Jr. etc. G.R. 153087, August 7, 2003).</body>
<link>http://www.philstar.com/Article.aspx?articleId=227568&amp;publicationSubCategoryId=94</link>
</article>
<article>
<title>Katiwaliang sinasabi ni Villaruel halukayin!</title>
<author>HALA BIRA! Ni Danny Macabuhay</author>
<date>
<month>November</month>
<day>11</day>
<year>2003</year>
</date>
<body>HINDI na halos makilala si dating Air Transportation Office chief Panfilo Villaruel dahil tadtad ng mga bala ang katawan nito at aide na si Navy Lt. Sg. Ricardo Gatchillar. At sa nangyari hindi masawata ang galit ng kanilang mga mahal sa buhay sa kaawa-awang nangyari sa dalawa. Marami ang bumabatikos sa ginawang aksyon ng SWAT. Sumusuko na umano ang dalawa ay niratrat pa rin ang mga ito. Ipinagtanggol naman ng PNP at Malaca&amp;ntilde;ang ang ginawa ng SWAT. Makatarungan daw ang naging hakbang ng pulisya dahil sa inilagay nina Villaruel sa panganib ang buhay ng mas nakararami partikular na ang mga pasahero ng mga eroplanong dumadating at umaalis ng Ninoy Aquino International Airport. Sari-sari ang mga lumalabas na reaksyon tungkol sa pagkakapatay kina Villaruel at Gatchillar. Nagkakaisa ang mga dating mga kasamahan at mga aviation experts na hindi kailangang naging madugo ang insidenteng nasabi at naiwasan sana ito kung ang mga kasalukuyang pinuno ng ATO at ng NAIA ay may mga karapat-dapat na pagsasanay at kaalaman sa aviation. Subalit, ang dapat na pagtuunan ng pansin ng lahat ay ang nais sanang ipahayag ni Villaruel tungkol sa katiwalian sa pamahalaan. Ang bagay na ito ay hindi na naibulaslas ng dating ATO chief sapagkat inulan na ng bala. Magiging makatarungan at makabuluhan lamang ang pagkamatay ni Villaruel kung maihahayag ng lubusan ang katiwaliang gusto niyang isambulat.</body>
<link>http://www.philstar.com/Article.aspx?articleId=227574&amp;publicationSubCategoryId=94</link>
</article>
<article>
<title>Panfilo Villaruel Jr.</title>
<author>PANAGINIP LANG Ni Nixon T. Kua</author>
<date>
<month>November</month>
<day>11</day>
<year>2003</year>
</date>
<body>NAKILALA ko ang napaslang na si Panfilo Villaruel Jr. nang i-appoint siya ni dating Pangulong Ramos bilang hepe ng Air Transportation Office (ATO).&amp;nbsp; Ako noon ay isang mamamahayag na nag-cocover sa airport. Madalas namin siyang makapanayam at di nagtagal ay naging kaibigan dahil si Jun o si Pilo ay tiyak naming isang maginoo at disenteng tao. Totoong may mga bagay na minsan ay pagtatalunan namin pero sa pangkalahatan ay maganda ang naging relasyon ng media kay Jun dahil aming natuklasan na tapat siyang kausap at malumanay.&amp;nbsp; Puno rin ng idealismo si Jun at siguro dahil isa siyang imbentor ay puno rin siya ng pangarap. Ang idealismo at pangarap ni Jun ay laging buhay at lalo pa sigurong umusbong ng ilipat siya sa Philippine Aerospace Development Corporation (PADC), pero higit sa lahat, sa kilos at pananalita makabayan si Jun. Sa mga nakakakilala kay Jun, mahirap isipin na ang isang maginoo na katulad niya ay gagamit ng dahas upang makamtan ang isang bagay.&amp;nbsp; Marahil naging desperado si Jun ng lalong lumala ang katiwalian sa gobyerno na pinamumunuan pa ng kumare niyang si Madam Senyora Donya Gloria. Sinabi niya sa mga air traffic controller at kay &amp;quot;Igan&amp;quot; Arnold Clavio ang sama ng loob at kawalang pag-asa sa tuloy na pagbagsak ng bansa dahil sa korupsyon at kapabayaan ng gobyerno. Bagamat hindi tayo naniniwala na karahasan ang dapat gamitin, naiintindihan natin si Jun dahil nakikita natin ang lubos na pagbagsak ng&amp;nbsp; ating bayan at ang laganap na kahirapan bunga ng walang humpay na pangungurakot. Sinikap niyang ipaabot ang nakikita niyang mga suliranin sa mga nasa kapangyarihan sa pamumuno pa nang kanyang kumareng Madam Senyora Donya Gloria. Marami ang kanyang nilapitan pero walang nakinig, walang pumansin at higit sa lahat pinagtatawanan pa siya. Ito marahil ang naging mitsa dahil kung siya na kumpare, kakampi at kasama pa nila sa EDSA Dos ay binalewala nila Madam Senyora Donya Gloria. Diyan natin lubos na maiintindihan ang hinanakit ng grupo ng Magdalo na nagbulgar ng katiwalian sa Armed Forces of&amp;nbsp; the Philippines, Sen. Ping Lacson kung sino si JOSE PIDAL,&amp;nbsp; Acsa Ramirez na kinasuhan pa at sinikap pang sirain at pinakilala bilang suspect ni Madam at ngayon nga mga batang Kongresista na nagbulgar ng JDF. Lubos pa itong pinalala nitong mga kilos ng mga naghaharing uri at nagmamalinis na civil society na nais ay sila ang magsilbing taga husga ng sambayanan kahit na di sila hinalal ng mamamayan. Sana lang ang pagkapaslang kay PANFILO VILLARUEL JR. ay magkaroon ng kahulugan at hindi mabaon sa limot.&amp;nbsp; Magsilbi rin sana itong babala sa pamunuan ni Madam Senyora Donya Gloria na huwag hintaying may tumulad kay Jun at ang gamitin pang paraan ay gaya ng ginagawa ng mga suicide bomber sa Iraq, Saudi Arabia at iba pang bansa sa Gitnang Silangan. * * * Binigyan ni Madam Senyora Donya Gloria ng komendasyon ang mga pumaslang kay Jun Villaruel kahit na halatang hindi nila naiintindihan ang operasyon ng airport, kasama na rito si NAIA General Manager Ed Manda. Sinabi nila na kailangan daw tapusin ang ginawa ni Jun dahil baka raw magka-aksidente at magbanggaan ang mga eroplano dahil kontrolado niya ang tower. Sa sinabi nilang ito pinatunayan nilang wala silang naiintindihan o baka naman gusto lang nila patahimikan si Jun. Kung maagaw ang kontrol ng tower, gagawin lang ng awtoridad ay ililipat ang frequency at ang komunikasyon sa piloto sa himpapawid ay maililipat&amp;nbsp; na sa ibang tower, gaya ng terminal radar sa kabilang panig ng runway at ang en route radar sa&amp;nbsp; loob ng opisina ng ATO. Putol na ang komunikasyon sa pagitan ng piloto at tower, katunayan noong panahon na yun hanggang kahapon ay ibang tower ang ginagamit. Sa madaling salita, walang hostage si Jun, pinaalis niya ang mga air traffic controller at wala na rin siyang komunikasyon sa himpapawid maliban sa sarili niyang cell phone na hindi naman naririnig ng mga piloto. Puwede sana siyang gamitan ng tear gas o kayay kinumbinseng sumuko pero dinaan sa pagpapakita ng matinding puwersa o lakas na kumitil sa buhay ng isang makabayan.&amp;nbsp; Kung ang mga rebelde at kriminal kinakausap&amp;nbsp; nila bakit hindi si Jun? Ano ba sana ang ibubulgar niya na kailangan siyang patahimikin? Baka naman ang gustong mangyari ay maging babala sa lahat na ang sinumang magbulgar ng katiwalian ay pwedeng magaya kay Jun? Pero sa inyong mga korupt, huwag kayong&amp;nbsp; pasiguro,&amp;nbsp; tandaan nyo hindi maitatago ang kabulukan dahil iyan ay aalingasaw! * * * Mas maganda cguro pasakop na lng tyo&amp;nbsp; sa U.S. pra wala na tyng utang at yung mga pulitiko na yan wla ng makurap, sa kangkungan na cla pupulutin. 09207597183; Kapag cla ang sumlungat s konsti2syon legal, pgngnakaw rt 2 privacy. 09202661416; Sa mga gustong kumandidato pagka-presidente sa oposisyon mas magaling pa talaga si Gloria kaya ikakampanya ko talaga siya. 09186506289; Bkt pti&amp;nbsp; f4 gnngmit ni ate glo as an economist. Ate glo mk2long ba f4 na byaran utang ng pinas? 09208599715;&amp;nbsp;Dpat lang hrapin ni davide kaso niya upang lnisin an dungis na imahe ng sc. Dba sbi ala ksalanan. 09192560934; Ewan ko lang kung magkaroon ng human right si col. Villaruel dahil di kkampi, tulad ng kuratong baleleng na&amp;nbsp; kampi ni jose arroyo pidal. 09183538585; Dapat managot ang pumatay ke col. Villaruel, sumusuko na binaril pa. 09206069408; Ppuntahan na lang kta sa inyo para turuan ng was2ng aral. 09167138528. * * * Para sa anumang reaksyon, mag-e-mail lang sa nixonkua@yahoo.com o kayay mag-text sa&amp;nbsp;09272654341. Mapapakinggan&amp;nbsp; nyo rin ang inyong lingkod sa DZEC 1062 mula 4:30 hanggang 6:00 ng hapon tuwing Lunes at Miyerkules.</body>
<link>http://www.philstar.com/Article.aspx?articleId=227579&amp;publicationSubCategoryId=94</link>
</article>
<article>
<title>Capt. Villaruel, 62</title>
<author>ORA MISMO Ni Butch M. Quejada</author>
<date>
<month>November</month>
<day>11</day>
<year>2003</year>
</date>
<body>HINDI ko maintindihan kung bakit kinubkob ni Capt. Panfilo Villaruel ang air control tower sa airport. Vital installation ito. Hindi biro itong biruin. Nakasalalay ang maraming buhay ng mga pasahero sa control tower hindi lamang sa piloto ng eroplanong nagpapalipad nito. Ang control tower kasi ang nagbibigay ng direksyon kapag nasa ere o pababa ang isang eroplano sa runway. Ang mga traffic controller ang nagsisilbing traffic policemen sa himpapawid. Matalik na kaibigan ng mga kuwago ng ORA MISMO, si Capt. Villaruel, noon siya pa ang bossing ng ATO. Direkta niya kaming kausap kapag may magandang balita o pangit man sa kanyang tanggapan. Hindi siya nagtatago ng balita kasi alam niya ang trabaho ng mga reporters. Siya kasi ang unang taong puwedeng takbuhan ng mga kuwago ng ORA MISMO, kapag may aberyang nangyari sa isang eroplano. Ang masarap pa kay Villaruel ay hindi kinukuryente sa balita ang mga kuwago ng ORA MISMO. Totoo lang ang kanyang mga sinasabi. Ika nga, parang tatay na nagsasalita sa isang anak ng pawang katotohanan lamang. Simpleng tao si Villaruel, pala-tawa, mapagbiro, magaling makisama, maka-Diyos at darling of the press ng mga mamamahayag na nakakakilala rito. Narinig ng mga kuwago ng ORA MISMO, ang panayam ni Arnold Clavio ng DZBB bago maratrat si Villaruel. Marami siyang hinanakit sa gobyerno. Ika nga, na-experience niya kung paano siya pinaikot ng mga bright people sa government, etcetera. Lalot nang isnabin ang kanyang imbensiyon. Inventor kasi si Villaruel. Sa panayam ni Arnold kay Villaruel, gusto na sana niyang sumuko kaya nakikiusap ito kay Clavio na palayuin ang mga SWAT within the vicinity ng control tower. Ang problema, silang dalawa lang ang nag-uusap sa telepono na naririnig naman mga listeners sa radio na hindi alam ng kapulisan. Nang mga oras na iyon talagang gusto na ring kunin ng Diyos si Villaruel kaya todas ito. Niratrat si Villaruel ng grupo ni Col. Andres Caro, bossing ng PNP-Aviation Security Group kasama ang 9-team (SOU) people nang i-assault ang control tower. Sa parte nina Caro hindi sila dapat sisihin dahil nagkapalitan ng putok. Ika nga, split second ang decision sa rules of engagement. Kung may kasalanan sina Caro siguro dapat silang managot, anang kuwagong Kotong cop. Tiyak maraming pulitiko ang rider sa isyung ito, sabi ng kuwagong sepulturero. Ito lang naman ang hinihintay nila para magpa-bright-bright sa people, naasar na sabi ng kuwagong SPO-10 sa Crame. Tamo pinasisibak na ni Senador Drilion si DOTC Secretary Larry Mendoza, dahil sa command responsibility. &amp;quot;Iyan nga ang sinasabi ko ang sakayan sa isyu. Diyan sila magaling sa pagbabantay ng issue. Iyong isyu kay Lacson ano kaya ang naging aksyon ng mga senador? Nagtatanong lang po, Sirs.</body>
<link>http://www.philstar.com/Article.aspx?articleId=227581&amp;publicationSubCategoryId=94</link>
</article>
<article>
<title>EDITORYAL - Problema naman ng bansa ang asikasuhin</title>
<author></author>
<date>
<month>November</month>
<day>12</day>
<year>2003</year>
</date>
<body>TAPOS na ang laban ng mga kongresista kay Supreme Court Chief Justice Hilario Davide Jr. Nagpasya na ang Korte Suprema, &amp;quot;unconstitutional&amp;quot; ang second impeachment complaint na inihain nang may 76 na kongresista sa Chief Justice. May botong 13-1, ibinasura ng SC ang reklamo, labag ito sa Constitution. Hindi lamang ang complaint ang ibinasura kundi pati na rin ang rules of impeachment ng House of Representatives ay kasamang binoldyak. Tapos ang may halos isang buwang sagupaan. Ngayoy nakahihinga nang maluwag si Davide sa bangungot na dumaan sa kanyang buhay. Ang bangayan ng dalawang kampo ay nagdulot din naman ng bangungot sa taumbayan. Mas naligalig ang taumbayang nagugutom kaysa kay Davide na inakusahan ng graft dahil sa paglustay sa Judicial Development Fund (JDF). Nahalungkat ang tungkol sa mamahaling sasakyan, magarbong bahay bakasyunan, bonggang kurtina at ang di-maipaliwanag na pagpapa-renovate ng Supreme Court building. Ang lahat naman ay pinasinungalingan ni Davide. Habang naggigirian, nakanganga ang taumbayang nagugutom. Bangungot ng taumbayan at hindi kay Davide o sa mga kongresistang gusto siyang ma-impeached. Habang nagsasalpukan, rumatsada ang tatlong kompanya ng langis at muling nagtaas ng presyo. Nadagdagan ng 40 sentimo ang presyo ng gasoline at diesel samantalang nadagdagan din ang presyo ng liquefied petroleum gas (LPG). Nalalaman ba ng mga nagbabangay na sa pagtaas ng gasoline ay marami ring pangunahing pangangailangan ng taumbayan ang tumaas gaya ng bigas, karne, isda, asukal at iba pa. Hindi nila alam sapagkat nakatutok ang kanilang atensiyon sa pagbabangay. Sa kasagsagan ng bangayan nanalasa ang gastroenteritis at diarrhea sa maraming lugar sa Tondo dahil sa kontaminadong tubig. Apat ang namatay. Ayon sa Department of Health (DOH), pinasok na ng bacteria ang mga sirang tubo ng tubig. Nasisipsip na ang mga tae sa poso negro at ito ang kasamang naiinom ng mga residente. Yuk! Problema rin ang illegal drugs at jueteng subalit tila hindi nakikita ng mga mambabatas ang masamang epekto nito. Tila nagkakaroon ng katotohanan, na kaya hindi madurog ang sindikato, ay dahil magpapabaha ng pera sa 2004 elections. Marami at mabibigat ang problema ng bansa. Mas mabigat kaysa Davide.</body>
<link>http://www.philstar.com/Article.aspx?articleId=227666&amp;publicationSubCategoryId=94</link>
</article>
<article>
<title>Kailan kaya magigising ang ating pamahalaan ?</title>
<author>BAHALA SI TULFO Ni Ben Tulfo</author>
<date>
<month>November</month>
<day>12</day>
<year>2003</year>
</date>
<body>WALA akong makitang saysay sa pangamba ng Philippine Nurses Association (PNA), posible raw magkaroon ng krisis dahil sa kakulangan ng nurses sa ating bansa pagdating ng 2006. Hindi na balita ang bagay na to. Alam ng ating pamahalaan ang problema. Walang magagawa ang ating gobyerno dahil hindi kaya ng ating bansa tapatan ang malalaking pasahod sa mga nurses sa ibang bansa. Hanggang ngawa na lang tayo. Nauna nang nagbigay ng pangamba ang Department of Health (DOH) at iba pang ahensiya ng pamahalaan na &amp;quot;inutil&amp;quot; naman sa bagay na to. Matagal na ring alam ng DOH ang problema. Nakikita nila ang kalidad ng mga nurses na natitira sa mga hospital ng pamahalaan. Marami pang mga nurses ang mag-aalisan dahil tumataas ang pangangailangan ng mga nurses sa mga bansang matataas magpasahod. Tulad ng Estados Unidos, Canada, United Kingdom (UK) at iba pang bansa. Malungkot sabihin ang hubad na katotohanan, marami na sa mga doctor natin na gusto nang maging nurse. Marami sa kanila ngayon nag-aaral na sa mga nursing school. Alam din ng mga doctor na to na gustong maging nurse mas madali silang makahanap ng trabaho at kumita ng sapat sa Estados Unidos. Samakatuwid hindi lang krisis sa kakulangan ng mga nurse at doctor kundi krisis din sa mga mangingilan-ngilang specialty hospital sa ating bansa. Mangingilan na nga ang mga specialty hospital natin, nag-aalisan pa ang mga doctor at nurses dito. Malungkot nasa nursing school pa lang ang mga estudyanteng to pero ang kanilang mga utak nasa ibang bansa na. Kailan kaya magigising ang ating pamahalaan sa problemang to? O kailangan siguro ng matinding &amp;quot;dagok&amp;quot; pa? * * * Para sa TIPS; type BITAGTIPS(message) COMPLAINTS; type BITAGCOMPLAINTS(message) FEEDBACK; type BITAGFB&amp;gt;(message) I-text at send sa 2333 (Globe/TouchMobile) O 334 (Smart/Talk nText). O tumawag sa telepono 932-5310 / 932-8919. Makinig sa DZME 1530 Khz, Lunes hanggang Biyernes, 9:00-10:00 ng umaga. At panoorin ang programang &amp;quot;BITAG&amp;quot; sa ABC-5, tuwing Sabado, 5:00-5:30 ng hapon. E-mail us: bitagabc_5@yahoo.com</body>
<link>http://www.philstar.com/Article.aspx?articleId=227673&amp;publicationSubCategoryId=94</link>
</article>
<article>
<title>Pati si Ka Roger hiningi ang ulo ni Lina</title>
<author>BANAT NI BATUIGAS Ni Bening Batuigas</author>
<date>
<month>November</month>
<day>12</day>
<year>2003</year>
</date>
<body>KAPAG itinuloy ni Presidente Arroyo ang balak niyang balasahin ang kanyang Gabinete, sanay pagbigyan niya ang kahilingan ng sambayanan na ang unang tigbakin ay si Interior Secretary Joey Lina. Napakinggan kasi natin ang pulso ng bayan sa programa ng kasama nating si Ely Saludar sa RMN radio network noong Linggo at halos lahat ng tumawag sa listeners portion, kabilang na ang spokesman ng New Peoples Army (NPA) na si Gregorio Ka Roger Rosal ay hinihingi ang ulo ni Lina. Dalawa kasi ang tanong ni Ka Ely sa kanyang mga suki kung overkill nga ba ang ginawang pag-neutralize ng SWAT kina Col. Panfilo Villaruel Jr. at LtSGD Richard Cachillar at ukol sa plano nga ni GMA na i-reshuffle ang kanyang Gabinete. At kung itong kasagutan ng sambayanan ang gagawing basehan, tutulo ang uhog ni Lina sa darating na May elections, he-he-he! Mukhang walang tiwala sa yo ang sambayanan sa ngayon, Secretary Lina Sir! Nakatanim pala sa isipan ng sambayanan ang pangako ni Lina na pupuksain niya ang jueteng sa loob ng isang taon, he-he-he! Talon taon na ang nakalilipas pero andiyan pa rin ang jueteng at mukhang mauuna pang masisibak si Lina kaysa isulong ang pangako nga niya. Kung sabagay, dapat hindi na maghinayang si GMA na tigbakin si Lina dahil panay papogi lang siya at wala naman itong naitulong sa gobyerno niya. Dahil sa hindi niya pagtupad sa pangako niyang magre-resign kapag hindi niya mapatigil ang jueteng sa isang taon, aba natural lang na hindi na rin paniniwalaan ng sambayanan ang lahat ng sinasabi pa ni Secretary Lina, di ba mga suki? Kayat kahit natamaan na si San Pedro ng laway ni Lina sa langit sa kasisigaw niya ukol sa kampanya niya sa jueteng, droga at iba pa, eh hindi na siya pinapakinggan ng sambayanan at pulisya. Mukhang hindi na makayanang kumbinsihin ni Lina ang mga botante kahit panay papogi niya sa diyaryo at TV para isulong nga ang kandidatura niya sa darating na halalan. Buti nga sa kanya, yan ay ayon sa mga pulis na nakausap ko. Ayon pa sa mga tumawag kay Ka Ely, imbes na mabawasan ang jueteng sa bansa eh lalong lumaganap ito sa ilalim ng liderato ni Lina. At mukhang si Lina lang ang hindi nakaalam na patuloy pa rin ang jueteng lalo na sa probinsiya ni GMA sa Pampanga. Alam kaya ito ni Atty. Morga? Ayon pa sa mga tumawag, imbes na ang jueteng ang mabuwag, ang Task Force Jericho na operating arm ni Lina ang nabuwag, he-he-he! Kabaligtaran ang nangyari, di ba mga suki? May katwiran ang mga tumawag dahil sa Maynila lang ay laganap ng muli ang mga pasugalan tulad ng jueteng, video karera at bookies ng karera. Namamayagpag pa rin ang mga gambling lords tulad ni Randy Sy, Arnold Ajesta, Buboy Go, Boy Abang at sekretarya niyang si Lorna, Apeng Sy, Tom Pulis, Andoy dela Cruz, Sancho at Neri, Estrella at Rodriguez at iba pa. Tatlong taon na rin nating hinahamon si Lina na unahin niyang ipasara ang pasugalan sa Maynila para paniwalaan siya ng sambayanan na seryoso siya pero ni hindi kumilos ang WPD para sundin siya? Panay press release lang pala si Secretary Lina at malapit na siyang huhusgahan, anang mga pulis. Abangan.</body>
<link>http://www.philstar.com/Article.aspx?articleId=227680&amp;publicationSubCategoryId=94</link>
</article>
<article>
<title>Maayos at mapayapang relokasyon sa Southrail</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>November</month>
<day>12</day>
<year>2003</year>
</date>
<body>NAAYOS na ng HUDCC at National Housing Authority ang plano para sa relokasyon ng mga 3,000 pamilya na maaapektuhan ng rehabilitasyon ng Southrail. Ngayong linggong ito ay naumpisahan na ang relokasyon ng mga pamilya at uunahin ang mga boluntaryong lilikas na nakatira sa Barangay San Antonio, Makati. May 10 pamilya na ang kusang aalis sa kanilang mga tahanang nasa riles. Ang mga pamilyang apektado ay ililipat sa Cabuyao Resettlement Project sa Cabuyao, Laguna. Tapos na ang mga konsultasyon sa mga pamilyang apektado, mga paghahanda ng ibat ibang sangay ng pamahalaan at maging ang Local Inter-Agency Committee ay naabisuhan na sa paglilipat. Ang maayos na relokasyon at paglilipat ay pagtutulungan ng HUDCC, NHA, mga lokal na pamahalaan, Philippine Natinal Police, Presidential Commission for the Urban Poor, Philippine National Railways at iba pang ahensiya. Ang NHA ay naglaan ng P700,000 hanggang P1.2 milyon para sa relokasyon ng mga taga-Makati para sa lilipatang lugar sa Cabuyao, Laguna at Taytay, Rizal. Ang mga apektadong pamilya ay bibigyan ng tulong at support packages, kabilang dito ang P50,000 para sa materyales na gagamitin sa pagtatayo ng bahay at P100,000 para sa lote (na unti-unting babayaran) ; P10,000 para sa gastos ng paglilipat; tulong pinansiyal na P1,000; livelihood assistance na P25,000; at pagpapakabit ng tubo at kuryente na P3,000. Ang paglilipat sa mga apektadong pamilya sa Barangay Magallanes, Pio del Pilar at Bangkal ay isasagawang lahat mula Nobyembre hanggang Disyembre. Hinihikayat namin ang mga apektadong pamilya na magbigay ng kooperasyon at makipagtulungan para sa makatao, payapa at maayos na paglilipat.</body>
<link>http://www.philstar.com/Article.aspx?articleId=227686&amp;publicationSubCategoryId=94</link>
</article>
<article>
<title>Rosebud laban sa ilegal drugs</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>November</month>
<day>12</day>
<year>2003</year>
</date>
<body>ANG radyo ang sinasabing pinaka-epektibo na medium of communication. May mga lugar pa kasi sa Pilipinas ang hanggang sa ngayon ay wala pang kuryente at dahil sa napakalayo at liblib na pook kaya walang diyaryo na mabili at mabasa. Kahit walang kuryente ay uso na ang radyong de-baterya. Bukod sa nakalilibang, ang radyo ay nakapagtuturo rin, nakapagpaparating ng pinakasariwang balita at impormasyon at serbisyo publiko. Sa hangaring mas napalawak ang kampanya laban sa mga bawal na gamot kaya naisipan ng crusader na si Mary Ong na mas kilala bilang Rosebud na pumalaot na rin sa broadcasting. Ang kanyang programang RAID na sumasagisag sa Rosebud Against Illegal Drugs ay sumasahimpapawid sa DWDD, Armed Forces Radio, 1130 khz mula ala-6:00 a.m. hanggang 8:00 a.m., Lunes hanggang Biyernes. Very timely ang programa ni Rosebud na nakikipagtulungan sa ibat ibang ahensiya ng gobyerno at pribadong samahan sa kampanya laban sa droga. Maagang aksyon ang naiaambag ng kanyang radio program gaya nang pagbabalita ng raid sa bahay ng isang drug trafficker sa Forbes Park at sa pagkakalansag ng sindikato ng droga sa Hermosa, Tondo, Maynila. Madaling nakakapanayam ni Rosebud ang mga awtoridad na nagsasagawa ng raid at iba pang operasyon. Kapag on the air na si Rosebud ay naka-monitor sa kanya ang mga field reporters na nag-uulat ng pinakahuling balita. Nakasisiya ang feedback at audience participation ng programa ni Rosebud na hinihimay ang pinakaugat ng drug trafficking gayundin ang pagbubunyag ng mga katiwalian kabilang na ang narcopolitics na balitang namamayagpag na naman dahil sa nalalapit na halalan. Ang BANTAY KAPWA ay tauspusong bumabati kay Rosebud at sa mga kasamahan niya sa RAID.&amp;quot; Keep up the good work!</body>
<link>http://www.philstar.com/Article.aspx?articleId=227692&amp;publicationSubCategoryId=94</link>
</article>
<article>
<title>Pagsasabi ng 'salamat'</title>
<author>ALAY - DANGAL Ni Fr. Jose C. Blanco,S.J.</author>
<date>
<month>November</month>
<day>12</day>
<year>2003</year>
</date>
<body>KAGANDAHANG-ASAL ang magsabi ng salamat sa kaninuman na nakagawa sa atin ng pabor o nakapaglingkod sa atin. Noong panahon ng ating Panginoon, nagpagaling siya ng napakaraming tao. Ang mga taoy nagpapasalamat sa Diyos at sa kanilang paggaling. Pinupuri nila ang Diyos. Subalit sa Ebanghelyo ngayon, 10 na ketongin ang napagaling, datapwat isa lamang ang bumalik upang pasalamatan si Jesus sa kanyang paggaling. Basahin ang Lukas 17:11-19. Sa paglalakbay ni Jesus patungong Jerusalem, nagdaan siya sa hangganan ng Samaria at Galilea. Nang papasok na siya sa isang nayon, siyay sinalubong ng sampung ketongin. Tumigil sila sa malayu-layo at Humiyaw ng: Panginoon! Mahabag ka sa amin. Nang makita sila ay sinabi niya, Humayo kayo at pakita sa mga saserdote. At samantalang silay naglalakad, gumaling sila. Nang mapuna ng isa na siyay magaling na, nagbalik siyang sumisigaw ng pagpupuri sa Diyos. Nagpatirapa siya sa paanan ni Jesus at nagpasalamat. Ang taong itoy Samaritano. Hindi ba sampu ang gumaling? tanong ni Jesus. Nasaan ang siyam? Wala bang nagbalik at nagpuri sa Diyos kundi ang dayuhang ito? Sinabi ni Jesus sa kanya, Tumindig kat humayo sa yong lakad! Pinagaling ka dahil sa iyong pananalig. Ang ketonging napagaling na bumalik kay Jesus ay isang Samaritano, isang banyaga. Ang siyam na iba pa ay mga Judio. Ni isa sa kanila ay di-nagpasalamat kay Jesus sa kanilang paggaling. Dapat sanay bumalik sila kay Jesus upang pasalamatan. Subalit hindi nila ito ginawa. Kailanmay huwag nating kalilimutang magpasalamat sa Panginoon para sa mga pabor na ibinigay niya sa atin. Matuto sana tayon maging mapagpasalamat.</body>
<link>http://www.philstar.com/Article.aspx?articleId=227695&amp;publicationSubCategoryId=94</link>
</article>
<article>
<title>EDITORYAL - Maraming jobless:Sisihin ang mga pultiko</title>
<author></author>
<date>
<month>November</month>
<day>13</day>
<year>2003</year>
</date>
<body>ANG pulitika sa bansang ito ay al-tang-hap na rin  almusal-tanghalian-hapunan at meron pang meryenda. Hindi lang basta pulitika  maruming pulitika ang namamayani. Ang katatapos (o hindi pa tapos) na Davide controversy ay maliwanag pa sa sikat ng araw na pulitika ang dahilan. Sangkot ang mga pulitiko rito. Niyugyog si Chief Justice Hilario Davide ng mga mambabatas na identify sa Nationalist Peoples Coalition na pinamumunuan ni businessman Eduardo &amp;quot;Danding&amp;quot; Cojuangco. Sinampahan ng impeachment complaint pero ibinasura ng Supreme Court sapagkat &amp;quot;unconstitutional&amp;quot;. Masyado ang pulitika sa bansang ito. Noon pa man, pulitika na ang isang dahilan kung bakit naghihirap ang bansang ito. Dahil sa sobrang pamumulitika, nakaliligtaan na ng mga pinuno ang tunay na layunin kung bakit sila nakaupo sa puwesto. Kung hindi magbabago ang kalakarang ito sa bansa, walang magiging kawawa kundi ang mga Pinoy na rin  mas lalo ang mga mahihirap na wala namang pagkukunan ng kanilang ikabubuhay. Kung hindi magbabago ang mga pulitiko, sila ang sisira sa bansang ito. Isa sa apektado ng grabeng pulitika sa bansa ay ang kabuhayan. Bagsak ang ekonomiya. Walang dayuhang negosyante na pumapasok para mag-invest ng kanilang pera sa negosyo rito. At kung walang mga dayuhang mag-iinvest, natural na walang trabaho. Hinuhulaan ng mga employers na sa susunod na taon (2004) ay mas marami pa ang magiging jobless. At ang dahilan ay ang grabeng pulitika. Sinabi ni Donald Dee, president ng Employers Confederation of the Philippines na tataas ang bilang ng mga walang trabaho dahil sa political instability. Takot ang mga foreign investors na magnegosyo rito at mas gugustuhin pa nilang sa China mag-invest sapagkat bukod sa tahimik ay mura pa ang labor doon. Sabi pa ni Dee, walang negosyanteng maglalagak ng kanilang pera sa bansang batbat ng kaguluhan. Maraming jobless ngayon at nakapangangamba na pati sa isang taon ay patuloy pa ang pagdami ng mga walang trabaho dahil sa political instability. Saan pupulutin ang mga bagong graduate na taun-taon ay parami nang parami? Dahil sa pulitika kaya ang pangarap na magkatrabaho ay hindi magkaroon ng katuparan. Sisihin ang mga pulitikong wala nang ginawa kundi ang mamulitika kaysa asikasuhin ang kalagayan ng buhay ng mga naghalal sa kanila. Kung hindi magbabago ng kalagayan, talagang kawawa ang bansang ito at pati na rin ang mahihirap  naiipit sila sa paligsahan ng mga pulitikong walang iniisip kundi ang kanilang sarili lamang. Dapat kumilos ang gobyerno kung paano masosolusyunan ang tumataas na unemployment rate.</body>
<link>http://www.philstar.com/Article.aspx?articleId=227786&amp;publicationSubCategoryId=94</link>
</article>
<article>
<title>Hati na ba ang oposisyon ?</title>
<author>AKSYON NGAYON Ni Al G. Pedroche</author>
<date>
<month>November</month>
<day>13</day>
<year>2003</year>
</date>
<body>BALITA koy nakatakda nang iproklama ng Laban ng Demokratikong Pilipino (LDP)si action king Fernando Poe, Jr. bilang pambato sa gaganaping presidential elections sa 2004. Ang proklamasyon ni Poe ay gagawin diumano sa San Carlos, Pangasinan sa Sabado, Nob. 15. Iyan ang sabi ng ating reliable source. Nauna nang naibalita na ang pinagpipilian na lang ng oposisyon ay sina Poe at Sen. Aquilino Pimentel. Out na si Lacson, Sen. Noli de Castro at Danding Cojuangco. Nabalitaan ko pa na all-out ang support ni Cojuangco, na isang kilalang king maker kay Poe. Naglaan daw ang multi-bilyonaryong negosyante ng P500-milyon para kay Poe. Ayon sa ating impormante, tumango na si FPJ at pati ang kanyang asawang si Susan Roces, na datiy alanganin kung papayagang kumandidato o hindi ang kanyang asawa ay nakumbinsi na rin. Kawawang Sen. Ping Lacson! Masama raw ang loob kay Sen. Angara, pinuno ng LDP dahil hindi siya ang napiling standard bearer ng united opposition. Malaki na ang hirap ni Lacson sa paghahanda sa 2004 pero tila mauuwi sa wala ang kanyang blood sweat and tears. Si Ping ay isang taong hindi basta susuko. Ayon sa ating impormante, go pa rin siya sa 2004 by hook or by crook. Kahit hindi siya bitbitin ng LDP. Bilib si Ping sa kanyang kakayahang manalo sa eleksyon sa pagka-pangulo. Kakandidato raw siya sa bandila ng partidong Puwersa ng Masa, ang partidong nagdala rin kay Joseph Estrada nang kumandidatong Pangulo. Kung matutuloy ang ganyang scenario, malaking partida iyan sa Lakas-CMD na ang pambato ay si Presidente Gloria Arroyo. Malaking partida iyan sa kanila dahil watak na ang oposisyon. Pero maaari pa ring magbago ang political landscape dahil mahaba pa ang anim na buwan bago sumapit ang eleksyon sa Mayo 2004. May mga inaasahan pa tayong magaganap na &amp;quot;suhulan&amp;quot; para umatras ang ilang malalakas na kandidato.</body>
<link>http://www.philstar.com/Article.aspx?articleId=227794&amp;publicationSubCategoryId=94</link>
</article>
<article>
<title>4 na guwapong DI,ginawang empleyado ng gobernadora</title>
<author>BALITANG SPECIAL Ni Deo Macalma</author>
<date>
<month>November</month>
<day>13</day>
<year>2003</year>
</date>
<body>ALAM nyo bang ginawa nang empleyado sa kapitolyo ng isang probinsiya ang apat na kabataan at guwapong dance instructors (DI)? Ayon sa aking bubuwit, 42 days na lang at Pasko na. Happy birthday kay Bro. Col. Romy Gan, Dr. Walter Juarez, Gen. Jefferson Soriano, Danny Cordovez, Sis. Beverly Panlilio, Helen Cenal, Tess Tuisa at Perlita Galope ng OPS-Malaca&amp;ntilde;ang. * * * Alam nyo bang may apat na DI ang isang gobernadorang mahilig sa ballroom dancing? Ayon sa aking bubuwit, dahil sa sobrang hilig nito sa sayaw ay hindi na niya binitiwan ang apat na guwapong dance instructors. Ang ganitong hilig ng lady official ay alam na rin sa kanilang probinsiya, kaya tuwing may mga programa, isinisingit na ngayon ang ballroom dancing sa kanilang activities. At kapag may dinadaluhang affair si Madam, siguradong kasama rito ang apat na MIB. Ito yung mga DI na parating nakasuot naman ng kulay black. Black pants at black shirts na hapit na hapit sa kanilang katawan. * * * Ayon sa aking bubuwit, ballroom dancing ang pinaka-therapy ni gobernadora. Kumpleto na ang kanyang araw kapag siya ay nakapagsayaw. In fairness naman kay Gobernadora, kahit amoy lupa na siya, magaling talagang sumayaw. Maliksi pa rin siya at malambot ang kanyang katawan. At napaka-graceful siyang panoorin lalo na kapag pinapaikut-ikot siya ng kanyang DI. Siguro, dahil mga bata pa at guwapo ang kanyang mga DI ay feeling din ni Gobernadora ay bata pa siya. Sino kaya ang favorite ni Gobernadora doon sa apat na guwapitong DI niya? Ano ba ang paborito ninyong sayaw, Gobernadora, cha-cha, boogie, swing, tango o very sweet? * * * Ayon sa aking bubuwit, kung umasta ngayon si Gobernadora ay parang nagmumurang kamias. Kahit amoy lupa na siya, kahit paga-sitenta anyos na siya, siya naman ay talagang maalaga sa katawan. Ayon sa aking bubuwit, wala naman sanang problema kahit araw-araw o gabi-gabi pang mag-ballroom dancing si Gobernadora kung sarili niyang pera ang ginagastos sa mga DI. Ang malungkot na parte rito, ang ipinambabayad pala ni Gobernadora sa mga DI ay pondo ng probinsiya. Ang apat na DI ay ginawa nang casual employees sa Kapitolyo. Naku, Gobernadora, baka makasuhan ka ng graft? Ayon sa aking bubuwit, ang matandang gobernadora na addict sa ballroom dancing ay si... Mahilig din pala sa mahjong si Gobernadora. Siya ay si Gob. S.C. as in Salsa Curacha ng Visayas.</body>
<link>http://www.philstar.com/Article.aspx?articleId=227800&amp;publicationSubCategoryId=94</link>
</article>
<article>
<title>Kaso ng naluging negosyo</title>
<author>IKAW AT ANG BATAS Ni Atty. Jose C. Sison</author>
<date>
<month>November</month>
<day>13</day>
<year>2003</year>
</date>
<body>ANG AFHCS ay kompanyang nagpapatakbo ng restaurant at catering services. Itinatag noong Hulyo 25, 1984 na may orihinal na miyembro na sina Carmen at ang magkapatid na Willy at Gerry. Lahat sila ay nagbigay ng P250,000 bilang kapital. Si Carmen ay nahirang na General Manager samantalang si Willy ay Operations Manager. Makalipas ang dalawang buwan, sumali na rin bilang kasosyo si Diony kung saan ang kapital niyang P250,000 ay binayaran ng kanyang mga magulang na sina Mandy at Violy. Makalipas ang mahigit dalawang taon, nagbitiw si Gerry bilang kasosyo kung saan naibalik sa kanya ang P250,000 na pinuhunan. Sa buwan ding yun, naisara nina Carmen at Willy ang restaurant sanhi ng pagtaas ng renta nito lingid sa kaalaman ni Diony at ng mga magulang nito. Samantala, ang mga muwebles at iba pang gamit sa kompanya ay idineposito muna sa bahay nina Mandy at Violy. Noong 1987, sinulatan nina Mandy at Violy si Carmen na magbibitiw na rin ito bilang kasosyo dahil sa kawalan ng tiwala sa pamamalakad nito at ang mahinang balik ng kanilang puhunan. Hiniling din nila ang kanilang 1/3 na karampatang bahagi sa nasabing kompanya. Ilang beses itong hiniling nina Violy subalit hindi sila pinansin nina Carmen. Kaya, kinasuhan nila sina Willy, Carmen at ang asawa nito para mabawi ang puhunang P250,000. Mababawi pa kaya nina Diony at ng kanyang mga magulang ang halagang ito? HINDI na. Walang karapatan sina Diony at ang magulang nito na bawiin ang puhunan kina Carmen at Willy. Bilang opisyal ng nasabing kompanya, naiiba ang kanilang personalidad sa kompanya. Ang kompanya ang dapat na magsauli ng nasabing halaga kina Diony at hindi sina Carmen at Willy. Subalit sa kasong ito, ang maibabalik na halaga kina Diony ay magdedepende pa sa natitirang ari-arian ng kompanya. Kailangan pa rin munang bayaran ng kompanya ang pinagkakautangan nito bago pa man ang mga nasabing kasosyo. At dahil nalugi na ang kompanya, ang orihinal na halagang P250,000 ay hindi na maibabalik kina Diony. Bilang namumuhunan sa isang negosyo, dapat ay handa sila sa ganitong pangyayari. Kaya, kailangan muna nilang maghintay na makumpleto ang pagbuwag, paglikida, pamamahagi ng ari-arian at pagtatapos ng nasabing kompanya bago pa makuha ang kanilang karampatang bahagi sa kompanya. (Villareal et. al., vs. Ramirez et al G.R. 144214 July 14, 2003).</body>
<link>http://www.philstar.com/Article.aspx?articleId=227806&amp;publicationSubCategoryId=94</link>
</article>
<article>
<title>Bitay ipatupad,smuggling itigil</title>
<author>PANAGINIP LANG Ni Nixon T. Kua</author>
<date>
<month>November</month>
<day>13</day>
<year>2003</year>
</date>
<body>KARAPAT-DAPAT purihin ang miyembro ng Northern Police District Force dahil sa pagkahuli ng shabu laboratory noong Martes ng umaga.&amp;nbsp; Lalong dapat sila bigyan ng promosyon dahil hindi lang laboratoryo ang&amp;nbsp; nahuli nila kung hindi nasakote pa nila ang lima na Tsino na mga mastermind sa operasyong ito. Bukod sa mga miyembro ng NPD ay dapat ding purihin ang iba pang miyembro ng PNP at ang PDEA dahil sa mga sunud-sunod na huli ng grupong ito.&amp;nbsp; Kahit paano ang mga tagumpay nila ay sumasalba sa ating mga kabataang nalululong sa bawal na droga. Kung ating iisipin, kabayanihan ang ginagawa nila dahil bukod&amp;nbsp; sa mababa ang suweldo nila ay buhay pa ang tinataya nila dahil tiyak malaking pera ang nawawala sa miyembro&amp;nbsp; ng mga sindikato. Hindi ito nagsilbing hadlang at sa nakita natin iba ang determinasyon ng grupong ito na dapat talagang kilalanin.&amp;nbsp; Kaso nga lang, dami&amp;nbsp; na nilang huli pero bakit hindi maubos ang supply ng bawal na droga.&amp;nbsp; Mukhang tuloy din ang pagpasok ng mga materyales sa paggawa ng droga at parang&amp;nbsp; walang takot ang mga miyembro ng sindikato. Para tuluyang matigil ang bawal na droga sa atin ay kailangan ang buong suporta at aksyon ni Madam Senyora Donya&amp;nbsp; Gloria at&amp;nbsp; si Sir Senyor Don JOSE Miguel Arroyo. Hindi maaari na&amp;nbsp; papasyal lang si Madam Senyora Donya Gloria kung saan may huli ang mga awtoridad, papakuha ng litrato at tv footage&amp;nbsp; at nagsasalita sa media pagkatapos ay&amp;nbsp; aalis.&amp;nbsp; Pang-press release lang yan Madam. Ang kailangan ay ipakita ni Madam na hindi siya sunud-sunuran sa retirado ng ang KARDINAL SIN at ipatupad ang sentensiyang lethal injection sa mga kriminal lalo na sa mga taong sangkot sa bawal na droga. Importanteng gawin ito ng Malaca&amp;ntilde;ang at maganda pa nga ay isang dayuhan ang gawing sample para magsilbing aral sa buong mundo na sa Pilipinas hindi tayo mag-atubiling ipatupad ang sentensiyang kamatayan sa mga drug dealer. Tingnan niyo ang Malaysia at Singapore takot kahit sino na magpasok ng droga roon dahil hindi ka bibiruin at tutuluyan&amp;nbsp; ka kahit na sino ang makiusap. Si Sir Senyor Don JOSE Miguel Arroyo naman ang dapat gawin ay utusan ang mga alipores niya sa Bureau of Customs na tigilan na ang walang humpay na smuggling, siyempre kasama na ang mga materyales sa paggawa ng shabu. Ayaw nating maniwala, pero ang balita sa Aduana at pinagmamalaki&amp;nbsp; pa ng mga smuggler ay protektado ni JOSE PIDAL ang mga kontrabando basta lang magbayad ng P150,000 kada container van.&amp;nbsp; Walang bukasan ito, walang inspeksyon kaya madadali ang pagpasok ng mga materyales na ginagamit ng sindikato. Yan ho ang dalawang malaking dahilan bakit tuloy ang walang takot na operasyon ng bawal na droga sa atin.&amp;nbsp; Tiyak di-sasang-ayon ang Palasyo sa sinulat natin.&amp;nbsp; Tiyak sasabihin nilang walang basehan at gaya ng sagot&amp;nbsp; nila sa kaso ng JOSE PIDAL ay ilabas ang ebidensiya. Meron hong ebidensiya, literal na napakarami, tingnan ang patuloy na pagpasok ng kontrabando na lantarang binebenta sa kalye na siyang dahilan ng pagbagsak ng ating local na industriya at pumapatay sa ating mga magsasaka at manggagawa. Eto pa ang mga dagdag na ebidensya, laganap pa rin ang droga at alam ng sambayanan kung gaano karami sa ating kabataan ang tuloy na nasisira at nalululong sa bawal na gamot. Madam Senyora Donya Gloria at Sir Senyor Don JOSE Miguel Arroyo, kayo lang ho ang tunay na makakapigil sa paglaganap ng droga. Sa isyung ito man lang ay tunay na aksyunan nyo dahil walang tigil ang pag-angat ng bilang ng krimen bunsod ng bawal na gamot.&amp;nbsp; * * * Sa nangyari sa naia sna mgkaroon ng justice. Tila nman ngpadalos dalos ang SWAT. Meron b clang knkatakutan at mbunyag. 09167988753;&amp;nbsp; Pwede ba yan sila ang hahatol sila ang inaakusa siempre sila ang manaig. 09207597611; Icnugal n p. villaruel ang buhay pra s atin sna nman gumicing n tyo. 09169594129; Kawawang pinoy legal ang corruption pag kakampi ni ATE Gloria PIDAL, patay o baon sa kaso pag kalaban tulad ni Col. Villaruel at Ping Lacson. 09183538585; Davide at jose pdal case tpos na pro kuratong case tpos n pro binubuhay pa. 09196493956; Kahit anong sama ng isang tao dpat patawarin lalo n kung suko na ktulad ni villaruel, dpt bnigyan cya ng pagkktaon pra msabi nya kng bkit gnawa nya ang ganon. 09197609288; Villaruel pntay pr tumahimik na at di mkpgsalita. Davide impeachment pntay n rin pr d n maimbestighn, ekonomiya pnptay ng mga ekonomista ky mrmi png llbas n k2ld ng mga mgdlo. 09228028662; Cndyang pthmkin c villaruel pra hnd mbulgar ang bho ng gbyrno n Gloria. 09203934824; Alam mo kung di napatay ang mga siraulo na mga yun (villaruel and co.) marami na namang inosente ang napahamak. 09169297154; Bkt po pagnagccwalat ng baho ng pamahalaan pnptay kaagad dppat cla n ang patayin kc mga corrupt cla. 09202619585; Nkkta nyo ang mali ng mga bumaril kay villaruel pro ang mali nya hndi. D end does not justify the means. 09206225585; Kng ano2 slat mo lban arroyo govt gulo 2loy pinas. 09192477751. * * * Para sa anumang reaksyon, mag-e-mail lang sa nixonkua@yahoo.com o kayay magtext sa&amp;nbsp;09272654341. Mapapakinggan&amp;nbsp; nyo rin ang inyong lingkod sa DZEC 1062 mula 4:30 hanggang 6:00 ng hapon tuwing Lunes at Miyerkules.</body>
<link>http://www.philstar.com/Article.aspx?articleId=227811&amp;publicationSubCategoryId=94</link>
</article>
<article>
<title>Collector 7 ng Batangas Customshouse</title>
<author>ORA MISMO Ni Butch M. Quejada</author>
<date>
<month>November</month>
<day>13</day>
<year>2003</year>
</date>
<body>SI Egay Lanzones ng Port of Batangas pala ang bagong hirang na Collector 7, siya pala ang binigyan ng basbas ng mga bugok na opisyal ng customs sa nasabing lugar para mangulekta ng pitsa sa mga kaduda-dudang shipments na binababa rito. Matindi ang monitoring ng Anti-Smuggling Group ng Palasyo sa Batangas dahil tinitiktikan nila ang galaw ni Egay Lanzones. Malikot sa aparato si Egay Lanzones oras na malingat ka katakut-takot na illegal ang papasok sa kanyang lugar. May special assignment si Egay Lanzones sa Batangas. Malalim ito, hindi biro. Malaking pera ang kinulimbat ng grupo niya na dapat sana sa gobyerno mapunta. Ika nga, kinakangkong ang buwis sa gobyerno. Kasama ni Egay Lanzones si Michelle de luka-luka sa kanyang operasyon. Ang grupo nila ang nagmamaniobra ng lahat ng mga illegal transaction sa Batangas. Customs Commissioner Antonio Bernardo, Your Honor, take note! &amp;quot;Sino ang padrino ni Egay Lanzones sa Bureau?&amp;quot; anang kuwagong urot. &amp;quot;Ang grupo raw ni Bogart,&amp;quot; sagot ng kuwagong haliparot. &amp;quot;Sino siya?&amp;quot; &amp;quot;Siya ang kamag-anak ng isang kamoteng politician,&amp;quot; sagot ng kuwagong SPO-10 sa Crame. &amp;quot;Ano ang dapat gawin kay Egay Lanzones?&amp;quot; &amp;quot;Marami nga ang nagtataka kung bakit hindi pa ito sinisibak ni Bernardo.&amp;quot; &amp;quot;Bakit ayaw aksyunan?&amp;quot; &amp;quot;Sabi ko nga may malaking pitsang involved.&amp;quot; &amp;quot;Kaya pala marami ang nakikinabang.&amp;quot; &amp;quot;Tumpak ka, kamote!&amp;quot;</body>
<link>http://www.philstar.com/Article.aspx?articleId=227814&amp;publicationSubCategoryId=94</link>
</article>
<article>
<title>EDITORYAL - Nakumpiskang shabu tunawin na!</title>
<author></author>
<date>
<month>November</month>
<day>14</day>
<year>2003</year>
</date>
<body>SA report ng Philippine National Police (PNP) marami na silang nasalakay na shabu laboratory at nakakumpiska nang maraming kilo ng ipinagbabawal na droga. Mga high grade shabu ang nakukumpiska na kung naibenta sa mga kabataan, artista, basketball player, miyembro ng media, bus at tricycle driver ay lilikha na naman ng mga halimaw sa bansang ito. Problema ng gobyernong ningas-kugon ang kampanya laban sa illegal na droga. Sa ginawang pagsalakay sa isang shabu laboratory sa Mapulang Lupa, Valenzuela City noong Martes, tinatayang P1-bilyong halaga ng shabu ang nasamsam. May mataas na kalidad ang shabung ginagawa sa nasabing laboratoryo. Apat na Intsik ang naaresto at isang Pintsik (Pinoy-Intsik). Nasamsam din ang mga sophisticated na gamit sa paggawa ng shabu. Noong December 2002, libong kilo ng shabu rin ang nakumpiska sa isa pang lugar sa Valenzuela at tinatayang P2-bilyon ang halaga. Kung hindi pa nasunog ang laboratoryo, hindi mabubuking ang talaksan ng shabu roon. Sapat para gawing mga halimaw ang mga residente sa Valenzuela at karatig na mga bayan at siyudad. Marami nang nakumpiskang shabu mula nang magdeklara nang pakikipag-giyera (na naman) si President Gloria Macapagal-Arroyo sa mga drug traffickers. Mula nang maupo siya sa puwesto noong 2001, maraming beses na siyang nagbanta sa mga drug traffickers subalit hanggang sa kasalukuyan walang makitang epekto. Ang mga nahuhuling &amp;quot;salot&amp;quot; ay nasa kulungan pa rin at nagsisiksikan doon. Ang batas na dapat ilapat sa kanila ay hindi kumakagat. Wala pang drug traffickers na naparurusahan ng kamatayan. Isang dahilan kung bakit patuloy ang paglaganap ng bawal na shabu at ginawa ng &amp;quot;paraiso ng mga drug lord&amp;quot; ang bansa. Isang palaisipan naman kung bakit hindi agad tinutunaw ang mga shabung nakukumpiska. Sa dami ng mga nakumpiskang shabu sa nakaraang buwan, maaaring magsikip na iyon sa isang kuwarto. Anong dahilan at hindi pa isapubliko ang pagtunaw sa mga &amp;quot;bato&amp;quot;? Takaw-tukso ang nakaimbak na shabu sa mga awtoridad. Ang pag-recycle ay malaki ang posibilidad. Isang taon na ang nakararaan, isang chemist sa National Bureau of Investigation ang nahuling ninanakaw ang mga ebidensiyang shabung nakaimbak sa kanilang tanggapan. Natukso marahil ang chemist sapagkat malaking pera ang pagbebenta ng shabu. Hindi malayong ganyan ang mangyari kung hindi tutunawin ng PNP ang mga nakukumpiska nilang shabu. Gaano karami ang mga &amp;quot;bugok&amp;quot; sa PNP? Marami. Hindi na dapat imbakin ang mga shabung ebidensiya at baka matukso lamang ang mga pulis na &amp;quot;bugok&amp;quot;.</body>
<link>http://www.philstar.com/Article.aspx?articleId=227916&amp;publicationSubCategoryId=94</link>
</article>
<article>
<title>Babala sa ilegal na tubo ng tubig</title>
<author>SAPOL Ni Jarius Bondoc</author>
<date>
<month>November</month>
<day>14</day>
<year>2003</year>
</date>
<body>YUNG sakuna sa Tondo Foreshore Area, maaring mangyari sa iba pang sakop ng Maynilad, o sa Manila Water, o sa iba pang bahagi ng bansa. Mahigit 600 ang naospital dahil sa gastro-enteritis dahil sa pag-inom ng maruming tubig. Lima ang namatay sa acute dehydration. Napag-alaman na meron palang mahigit isang dosenang ilegal ng koneksiyon ng mga taga-Tondo sa main pipe ng Maynilad. Sila ang sanhi ng maruming tubig. Kung merong dapat panagutin sa pinsala sa kalusugan at nawalan ng buhay, ito ang mga magnanakaw ng tubig. Basta bumutas sila sa Maynilad main pipe at sinaksakan ng tubo papunta sa bahay. Hindi sinelyuhan ang butas. Sa ilalim pa ng pipe bumutas para mas maraming manakaw na tubig, samantalang ang legal na koneksiyon ay sa gawing itaas ng pipe. Tapos, gumamit pa ng bawal na booster pump para higupin nang todo ang tubig. Heto ang sisti. Sa dami na ng paglatag ng aspalto sa mga kalye mula nang buksan ang area para sa mahihirap, naging mas mataas na ang drainage canals kaysa Maynilad pipes. Dahil hindi selyado ang butas, pumapasok sa pipe ang dumi ng kanal. Dahil may booster pump, pati tubig ng mga legal na koneksiyon ay nakontamina. Isa pang sisti. Ang mga magnanakaw ng tubig ay karaniwang mangmang sa kalusugan. Kaya nga magnanakaw, e. Yung mga tubong papasok sa bahay, wala pang isang metro ang layo mula sa poso-negro. Nag-seepage ito patungo sa pipe. Kaya nakitaan ng E-coli bacteria ang mga naospital, germ na galing sa dumi ng tao. Lumala ito dahil ang isa sa ilegal na koneksiyon ay kagagawan ng barangay officials. Binebenta sa looban ang tubig mula sa ilegal na gripo sa gilid ng barangay hall. Lahat ng taga-looban nagkasakit. Isa ring magnanakaw ng tubig ay may negosyong water refilling station. Marami siyang pinahamak na kapitbahay. Leksiyon: Isuplong ang magnanakaw ng tubig at gumagamit ng booster pump. Alamin at sumunod sa batas-kalusugan. Para sa atin ito.</body>
<link>http://www.philstar.com/Article.aspx?articleId=227924&amp;publicationSubCategoryId=94</link>
</article>
<article>
<title>Kulang kaya ang allowance na ibinibigay ni Atienza kay Bgy. Chairman Malig?</title>
<author>BANAT NI BATUIGAS Ni Bening Batuigas</author>
<date>
<month>November</month>
<day>14</day>
<year>2003</year>
</date>
<body>NAGBUKASAN ang pasugalan sa Maynila at siyempre balik na rin ang mini casino diyan sa lugar ni Chairman Victor Malig, ng Barangay 426 Zone 43 sa Paltoc, Sta. Mesa. Mukhang hindi kasya ang allowance at tulong na ipinamudmod ni Manila Mayor Lito Atienza kay Malig kayat minabuti na lamang niyang magbakasakali sa pasugalan o video karera ni Buboy Go, ang hari ng makina sa Maynila. Matigas talaga ang ulo ni Malig dahil maraming beses na nating ibinulgar ang mini casino sa lugar niya pero nalingat lang tayo eh balik na naman ang mga makina sa lugar niya. At para lumaki ang kita niya, aba dinagdagan ni Malig ang bilang ng makina sa lugar niya mula lima hanggang pito na sa ngayon, he-he-he! Tabo sa ngayon si Chairman Malig diyan sa Paltoc, di ba mga suki? Siyempre, tulad ng dati, ang locator ni Buboy Go sa Paltoc ay si kagawad Teofilo dela Cruz samantalang ang coins out collector naman ay si Sheryl dela Cruz na isang barangay tanod. Kung tig-P300 kada makina ang kita nina Teofilo at Sheryl bawat linggo aba tumataginting na P2,100 ito sa pitong makina, di ba mga suki? At si Chairman Malig naman ay P500 bawat makina kayat maliwanag na P3,500 kada linggo ang tabo niya. Habang masagana naman ang pamumuhay nina Teofilo, Sheryl at Chairman Malig, dumadami na rin ang bilang ng adik sa Paltoc. Papayag ka ba niyan Mayor Atienza, Sir? Kung sabagay tulad ng dati, hindi makikialam si Mayor Atienza dahil sa pangambang maapektuhan ang tsansa niya sa darating na eleksyon. Kayong mga pulitiko talaga, dapat huwag nyong tularan si Interior Sec. Joey Lina na walang bayag kung pasugalan ang pag-uusapan, di ba mga suki? Ang mga makina ni Buboy Go ay matatagpuan sa ngayon sa bahay nina Jon-Jon Vericio ng 3479 Interior 9; Sheryl dela Cruz sa 3479 Int. 13; Gamby at Annie Constantino sa 3479 Int. 24 Bobboy Ganadin sa 3479 Int. 31; Mila Nosis sa 3479 Int. 34; Alex Dolot sa 3479 Int. 12 at Aning Garcia sa 3479 Int. 29 lahat sa Paltoc nga. Mukhang hindi natanggihan ng pitong nilalang ang 20 porsiyento na ibinibigay ni Buboy Go sa kanila kayat pilit nilang inilatag ang mga makina sa bahay nila. Namantikaan na rin kaya ang nguso ni Station 4 Chief Supt. Manolo Martinez nitong mga makina ni Buboy Go? Ang akala natin mga suki, si Mayor Atienza ang nagpasara ng pasugalan sa Maynila nitong nagdaang mga araw, pero mali pala tayo ng nasagap na balita. Mukhang nagkaroon lang ng diperensiya sa collection ng intelihensiya kayat ipinasara nga ang pasugalan para ma-counter kung magkano talaga ang dumadating sa kaban ng bayan este ng matataas na opisyales ng Manila police nga. Pero sa ngayon, maayos na ang takbo ng tabakuhan sa Maynila kayat happy days are here again muli kina Buboy Go, Mayor Atienza at WPD officials nga. Wala na talagang patutunguhang maganda itong Maynila sa ilalim ng liderato ni Mayor Atienza? Natabunan ng kasamaan ng video karera ang magagandang proyekto ni Atienza na kung hindi siya kumilos at supilin ay baka pati kaluluwa niya ay kakainin na ng mga operator ng illegal gambling nga. Abangan!</body>
<link>http://www.philstar.com/Article.aspx?articleId=227931&amp;publicationSubCategoryId=94</link>
</article>
<article>
<title>KRISIS na OPORTUNIDAD (Gising gobyerno!)</title>
<author>BAHALA SI TULFO Ni Ben Tulfo</author>
<date>
<month>November</month>
<day>14</day>
<year>2003</year>
</date>
<body>&amp;quot;ANG sawa kapag busog ay laging tulog!&amp;quot; Walang anu-mang ingay at pambubulabog ang makakagising sa sawang busog. Ito ang aking simpleng paghahalintulad sa mga kinauukulan partikular na ang ating pamahalaan. Ang tinutukoy ko rito ay ang pangamba ng Philippine Nurses Association (PNA) sa posibleng krisis sa kakulangan ng magagaling na health care workers pagdating ng 2006. Sa halip na solusyon ang atupagin sa napipintong krisis, NGAWA at PAGDADAHILAN ang kasagutan ng mga kinauukulan. &amp;quot;Dini-dedma&amp;quot; ng mga hunghang ang hubad na katotohanan. Batu-bato sa langit ang tatamaan ay dapat mapuruhan. Kinakailangan bang tamaan muna tayo ng matinding dagok (krisis) na ngayon pa lang ay sinisigaw na ng PNA? Marami pang mga nurses at doctor ang mag-aalisan dahil sa tumataas ang pangangailangan ng mga professional na to sa ibang bansa. Habang yung mga estudyante natin sa mga nursing school ay pursigido nang &amp;quot;magsipaglayasan&amp;quot; pagkatapos ng kanilang pag-aaral. Hanggat hindi to binibigyan ng seryusong atensiyon, ngayon pa lang masasabi kong KRISIS na OPORTUNIDAD ito! Subalit ang KAAWA-AWA ay ang ating bansa. Gising gobyerno! Ang &amp;quot;KASAGUTAN&amp;quot; sa problemang to, ay mababasa sa ipinadalang e-mail na to. * * * Dear Ben Tulfo, Isa ako sa mga palaging nagbabasa ng iyong kolum sa PSN. Sang-ayon ako sa mga sinasabi mo tungkol sa kakulangan ng ating bansa ng magagaling na health workers dahil na rin sa kapabayaan ng gobyerno. Nandito ako ngayon sa New Zealand at nakikita ko ang mga sinasabi mong pag-aalisan ng mga nurses at doktor natin para magtrabaho sa ibang bansa. Dito sa New Zealand, halos linggu-linggo may dumarating na mga bagong nurse galing Pilipinas kasama ang kanilang pamilya. Napaganda ng offer sa kanila. Mataas na sahod, permanent residency status (after lang ng ilang buwan na stay dito). Mga anak nila libre sa doktor, gamot at hospital kapag may sakit. Libre rin ang mga anak sa pag-aaral hanggang high school. Mura ang upa ng bahay. May mga training sa spouse (asawa) tulad ng computer training, accounting at iba pa na maaring makadagdag sa kaalaman at maaring magamit pag naghanap ng trabaho. Nakakapanghinayang na ang mga kababayan natin ay nag-aalisan sa ating bansa. Sa ibang bansa kumikita at namumuhay sila ng mariwasa. Samantalang puwede naman itong bigyan ng ating pamahalaan kung talagang pagtutuunan lang nila ng pansin, Sana huwag mong tigilan sa iyong kolum ang mga bagay na katulad nito. Umaasa ako na isang araw mabibigyan ito ng ating pamahalaan ng pansin sa halip na PAMUMULITIKA at PANGUNGURAKOT na siyang umiiral ngayon. Mananawagan na rin ako sa ibang tulad mong manunulat na bigyan din nila ng puwang sa kanilang kolum ang mga issue na katulad nito. Maraming salamat sa pagbabasa mo sa e-mail kong ito. Gumagalang, Eddie Bacarra</body>
<link>http://www.philstar.com/Article.aspx?articleId=227936&amp;publicationSubCategoryId=94</link>
</article>
<article>
<title>EDITORYAL - Mailap ang hustisya</title>
<author></author>
<date>
<month>November</month>
<day>15</day>
<year>2003</year>
</date>
<body>ISANG taon na ang nakalilipas mula nang brutal na patayin si Actress Nida Blanca subalit hanggang ngayon, wala pang nangyayari sa kanyang kaso. Zerung-sero pa. At tila palabo pa nang palabo na makakuha ng hustisya ang kaanak ni Nida makaraang magpasya ang US judge na palayain ang principal suspect na si Rod Lauren Strunk, asawa ng aktres. Ibinasura ni Judge Gregory Hollows ang request ng Department of Justice (DOJ) na ma-extradited sa Pilipinas si Strunk. Binatikos ni Kaye Torres ang Department of Justice at Natonal Bureau of Investigation dahil sa kapabayaan. Mailap ang hustisya para sa aktres at ang pangyayaring ito ay hindi na karaniwan sa bansang ito. Marami ang hindi nakakakamit ng hustisya sa kanilang namatay na asawa, ama o anak. Nilumot na ang kaso subalit walang matamong katarungan. Kung si Nida na isang sikat na aktres ay hindi agad makakuha ng katarungan, ano pa ang mahihirap o maliliit. At ang ganitong pangyayari ay maisisisi sa mga awtoridad dahil sa kabagalan ng kanilang aksiyon sa kaso. May katotohanan ang sinabi ni Kaye na dahil din sa kapabayaan kaya ang isang kaso ay nababaon na sa limot. Marami ang brutal na pinapatay na hanggang ngayon ay hindi pa makita ang kanilang mga bangkay. Apat na taon na ang nakalilipas mula nang dukutin at patayin ang PR consultant na si Bubby Dacer at ang kanyang driver na si Emmanuel Corbito. Ngayoy wala nang marinig sa kaso. Katarungan din ang hinahanap ng pamilya ni Edgar Bentain. Si Bentain ay ang casino employee na dinukot ng mga armadong kalalakihan noong 1998. Siya ang kumuha ng video habang naglalaro ng baccarat si dating President Joseph Estrada at Atong Ang. Masakit ang pangyayari na biglang nawala si Bentain at hanggang ngayon hindi malaman kung nasaaan na siya. Walang ipinagkaiba sa estilo ng pagkawala ni Dacer at Corbito. Sina Nida, Dacer, Corbito at Bentain ay ilan lamang sa mga biktima na ang kaanak ay patuloy na naghahanap ng katarungan sa bansang ito. Kung sila na may sinasabi sa lipunan ay patuloy na napagkakaitan ng katarungan, mas lalo pa ang karaniwang mamamayan na basta na lamang dinudukot at ang katawan ay basta na lamang ibabagsak sa talahiban na tadtad ng bala. Mabagal kumilos ang awtoridad. Mas marami ang pagtatalo at pagbabangayan kaysa tukuyin ang mga dapat managot sa kaso. Hindi masisisi ang mga naulila na magalit sa mga awtoridad o sa gobyerno mismo dahil sa mabagal nilang paghahatid ng hustisya sa mga biktima.</body>
<link>http://www.philstar.com/Article.aspx?articleId=228048&amp;publicationSubCategoryId=94</link>
</article>
<article>
<title>Nida Blanca bigo sa hustisya</title>
<author>AKSYON NGAYON Ni Al G. Pedroche</author>
<date>
<month>November</month>
<day>15</day>
<year>2003</year>
</date>
<body>WALA na! Ibinasura ng korte sa United States ang petition for extradition ng Pilipinas para mapabalik sa bansa si Rod Strunk, ang prime suspect sa pagpaslang sa sarili niyang asawang si Nida Blanca, isang beteranang artista sa pelikula. Kadaraos lamang ng ika-2 taong anibersaryo ng kamatayan ng aktres. Masamang balita ito sa mga kaanak ni Nida na naghihintay ng hustisya. Akala ko bay itinuturing tayong malapit na kaalyado ng Amerika? Iyan ang ipinagdiinan mismo ni US President Bush nang dumalaw siya kamakailan sa bansa. Kung kaibigan tayo ng Amerika, bakit pinalusot si Strunk na malamang nakalalaya na sa ngayon at nagse-celebrate? Alam ko na ang pagkakaibigan ay mutual. Give and take wika nga. Pero ibang klase ang give and take relationship ng Pilipinas at Amerika. The Philippines gives and the US takes. Di pa nagtatagal nang aprobahan ng Pilipinas ang extradition na hiniling ng Amerika para mapabalik doon si Manila Rep. Mark Jimenez. Si Jimenez ay nahaharap sa kasong tax evasion at ilegal na pagbibigay ng campaign fund kay dating US President Bill Clinton nang ang huliy kumandidato sa pagka-pangulo. Sandali lamang dininig nang petisyon ng US at parang sa isang iglap ay ipinatapon na sa Amerika ang isang Mambabatas. Ganyan tayo kabilis tumugon sa gusto ng Amerika. Hangga ngayoy nagdurusa sa bilangguan ang isa sa ating mga Kongresista. Ngunit nang tayo ang humingi ng extradition ng isang kriminal na pumatay sa isang haligi ng pelikulang Pilipino, itoy pinawalang-halaga at ibinasura. Kaya malabo nang maibalik sa bansa si Strunk. Pati ang Department of Justice ay nagtaas na ng kamay na simbolo ng pagsuko. Wala nang magagawa sa kasong ito ang DOJ. Sa mga kaanak ni Nida, ang taus-puso kong pakikidalamhati.</body>
<link>http://www.philstar.com/Article.aspx?articleId=228055&amp;publicationSubCategoryId=94</link>
</article>
<article>
<title>Tumalbog na tseke</title>
<author>IKAW AT ANG BATAS Ni Atty. Jose C. Sison</author>
<date>
<month>November</month>
<day>15</day>
<year>2003</year>
</date>
<body>NAG-ISYU ng limang tseke si Toni pabor sa isang fertilizer company sa halagang P58,500.; P27,000; P62,000; P340,000; at P372,000. Sa limang tsekeng inisyu, napalitan niya lamang ang mga tsekeng may halagang P58,500 at P27,000 bago pa man ito iprisinta sa bangko. Subalit, kinasuhan pa rin siya ng BP 22 ng kompanya sa limang tseke dahil tumalbog daw lahat ito. Bilang depensa ni Toni, hindi raw dapat siyang makasuhan sa dalawang tseke dahil nabayaran na niya ito. Sa tseke naming may halagang P52,200, wala rin daw kasong BP 22 dahil ito ay tumalbog sa dahilang drawn against uncollected deposits at hindi dahil wala siyang pondo. At sa tsekeng may halagang P372,000 at P340,000 na tumalbog, wala rin dapat kaso dahil ito raw ay advance payment niya sa kumpanya. Kaya, wala raw karapatan ang kompanya na ipalit ang mga tseke dahil hindi naman ito inisyu bilang kabayaran. Samantala, nahatulan pa rin si Toni ng limang kaso ng PB 22 at nasentensiyahan ng isang taong pagkakakulong bawat kaso. Naatasan din siyang magbayad ng P844,500. Sa apila ng kaso sa CA, inalis nito ang sentensiyang pagkakakulong at sa halip ay inatasan si Toni na magbayad ng P1,700,600, ang dobleng halaga ng limang tseke.Tama ba ang hatol kay Toni? Sa dalawang tseke na may halagang P58,500 at P27,000, hindi na dapat siyang makasuhan dahil nabayaran na ang mga ito. Sa tseke naman na may halagang P52,200, tama ang naging hatol ng korte dahil nang tumalbog ang tseke, diskresyon na ng bangko na kilalanin ang tseke pabor sa kliyente kung saan wala nang magiging kaso ng BP 22 o kaya ay hindi ito kilalanin kung saan ang nag-isyu nito ay makakasuhan ng PB 22. At sa mga tsekeng may halagang P340,000 at P372,000, tama ang naging hatol ng Korte. Ayon sa batas,hindi tinitingnan ang dahilan ng pag-isyu sa tseke, hanggat ito ay inisyu ng walang pondo, mayroon na itong paglabag. Kailangan din na ang bayaran na multa ni Toni ay hindi hihigit sa P200,000, kaya dapat ay atasan nito si Toni na magbayad ng P104,400 para sa tumalbog na tseke sa halagang P52,200 at 200,000 bawat tumalbog na tseke sa halagang P340,000 at P372,000 (Abarquez vs. CA G.R. 148557 Aug. 7, 2003).</body>
<link>http://www.philstar.com/Article.aspx?articleId=228061&amp;publicationSubCategoryId=94</link>
</article>
<article>
<title>Puro ngakngak,wala naman aksyon</title>
<author>HALA BIRA! Ni Danny Macabuhay</author>
<date>
<month>November</month>
<day>15</day>
<year>2003</year>
</date>
<body>UMAPELA si President Gloria Macapagal-Arroyo sa oposisyon na tigilan na ang pamumulitika at ang tutukan ay ang makabubuti sa sambayanan. Ang nais isulong ni GMA ay ang national reconciliation upang aniya ay magkaisa na ang lahat ng pinuno ng pamahalaan at ang liderato ng oposisyon. Magkaisang ipatupad ang lahat ng programa na makakatulong sa pag-unlad ng bansa na matagal nang hindi umuusad nang dahil sa malawakang pamumulitika. Hindi ba kailangang tumingin sa salamin si GMA? Hindi ba kaya siya ang nagsisimulang namumulitika? Hindi ba nito alam na nakikita ng sambayanan ang kanyang mga aksyon at bawat pananalita? Papaanong magiging kapani-paniwala ang adhikain at panawagan ng pangulo kung hindi nagiging magandang halimbawa ang kanyang ipinapakita? Set the example, Madame President and everybody will follow! Ito namang pakulo ni Makati Rep. Butz Aquino tungkol sa kanyang panawagan na huwag nang tumakbo pa sa darating na eleksiyon sa 2004 si GMA at ang iba pang mga opisyal upang sa ganoon ay mapalitan sila ng mga may bago at sariwang pag-iisip at panuntunan. Sinabi ni Aquino na siya mismo ay handang hindi na tumakbo sa kanyang pangatlong termino bilang kongresista. Ang dalawang planong ito nina GMA at Rep. Aquino ay napakaganda na kung matutupad sana ay malaki ang maitutulong na makakabuti sa ating bayan. Subalit may susunod kaya sa mga panukalang ito? Talaga bang taimtim na naniniwala si GMA sa kanyang panawagan? May makikinig ba naman kaya kay Aquino sa kanyang suhestiyon? Hindi kaya puro ngasngas lamang at walang seryosong aksyon ito?</body>
<link>http://www.philstar.com/Article.aspx?articleId=228065&amp;publicationSubCategoryId=94</link>
</article>
<article>
<title>Exodus ng magagaling na Pinoy</title>
<author>PANAGINIP LANG Ni Nixon T.Kua</author>
<date>
<month>November</month>
<day>15</day>
<year>2003</year>
</date>
<body>Si Jane,&amp;nbsp; 25,&amp;nbsp; ay galing sa isang middle class na pamilya at nagtapos sa isang malaking unibersidad dito sa atin at pumasok pa sa top 10 sa board exams ng dentistry.&amp;nbsp; Ngayon, maaaksaya niya ang kanyang pinag-aralan dahil suko na siya sa Pilipinas at kukuha na ng nursing para makarating sa ibang bansa. Si Antonina, 29,&amp;nbsp; naman ay naghirap upang maging abugada.&amp;nbsp; Nag working student at sinikap maabot ang pangarap na matawag na attorney, pero ngayon nasa nursing school na rin at nagpaplano ng umalis at mangibang bayan. Si Ms. Sheila, 35,&amp;nbsp; ay nagtuturo sa isang pribadong eskuwelahan dito sa atin pero ngayon ay magpapaalam na para mag-aral bilang isang caregiver upang mangibang bayan. Si Gina, 21, ay titigil sa kursong commerce na kanyang kinukuha at nag-aaudition ng pagsayaw at pagkanta upang makarating ng Japan. Si Noel, 16, malapit ng matapos ng high school at ang nais niya maging seaman, dahilan, gusto rin niyang umalis. Si Reonel, 34, ay isang engineer at naka-schedule nang umalis papuntang Saudi Arabia. Iilan lang sila sa milyon-milyong Pilipino na napipilitang lumayo sa pamilya, kalimutan ang gustong propesyon at iwanan ang Inang Bayan dahil wala ng makitang magandang kinabukasan sa sariling bayan. Araw-araw dumarami ang&amp;nbsp; katulad nila, karamihan kabataan at sanay magiging kinabukasan ng ating&amp;nbsp; bansa.&amp;nbsp; Sa mga natanong natin, inamin nila na ayaw sana nilang umalis at mawalay sa pamilya pero wala ng magagawa dahil&amp;nbsp; walang mapasukang maayos na trabaho rito. Kokonti na nga ang trabaho palakasan pa. Masakit nito ang mga unang&amp;nbsp; nakakaalis&amp;nbsp; ay&amp;nbsp; yung mga magagaling at mahuhusay.&amp;nbsp; Sila ang unang kinukuha ng ibang bansa, meron pa ngang iba na madali pang nabibigyan ng permanent residency at minsan pati citizenship. &amp;quot;The best and the brightest&amp;quot; ang nawawala sa atin at malapit ng umabot sa panahon na kakapusin tayo ng nurses, doctors, engineers, teachers, imbentor, air traffic controllers, technical people at baka pati managers. Sa ganuong sitwasyon lalong tiyak na hindi uuusad ang bayan at tuluyang mawawalan ng pagasa ang bawat mamamayan hanggang sa ang maging hangad ng lahat ay lumayas at hanapin ang magandang kinabukasan sa ibayong dagat. Lubhang nakakabahala ang ganuong situwasyon at pinupuna na ito ng ibat ibang sector lalo na ng media pero kesa manguna para ayusin ay hindi umaaksyon ang administrasyon ni Madam Senyora Donya Gloria at pinagmamalaki pa na magpapadala ng 50,000 technical people sa bansang Kazakhstan. Ang DOLE naman ay tila nananaginip at sinabing wala raw katotohanan ang sinasabi ng mga negosyante na tataas ang bilang ng mga walang trabaho sa isang taon at lalaki pa raw ang bilang ng mga magkakatrabaho, samantalang ang palasyo naman ng Malakanyang ay pinagyayabang na umuunlad raw ang buhay ng sambayanan. Madam Senyora Donya Gloria may panahon pa ho na gumising kayo sa katotohanan.&amp;nbsp; Desperado na ho ang sitwasyon at pag di mapigilan ay makikita natin ang total disintegration ng Pilipinas at ng Pilipino.&amp;nbsp; Tayo ang&amp;nbsp; magiging Gypsies ng Asya. * * * Ang pagkapigil ng impeachment ni davide ay hindi tagumpay ng mamamayan kundi tagumpay ng corruption. 09183538585; Ganyan ba talaga ppagbnulgar ang baho ng gobyerno tinutuluyan agad. Bnigyan sna ng pagkakataon si capt. Villaruel na mkpagsalita. 09186586345; Mskit isipin n mrahil ndesperdo n c villaruel wla n kc yta matino ahensya s govt. alam ko dhil n bktima dn ako ng systemic corruption. 09208207235; May pagasa pa ang bayan habang may mga tulad ni judge yadao na matapang manindigan para sa katwiran ng batas. 09205976740;&amp;nbsp; Seryosohin ng gobyerno ang paghuli sa mga illegal drugs, di puro papogi lng. 09223312993; GMA punta Vatican nagdilim ang buong italy, punta bicol mayon volcano nagwala, punta prayer rally masa nagwala. Gma kaliwanag sagot Diyos ng mga Pinoy ayaw k. 09165149602; Arroyo wla kng sinseridad s cnasabi mong reconciliation manlilinlang. 09205552132; Hndi nman tlaga tma ang gnawa ni villaruel hndi siya dpat pmarisan asal terorista siya s kanyang gnawa. 0916-9855688;&amp;nbsp; Dati corrupt galit sa kapuwa corrupt ngayon corrupt tanggol sa kapuwa corrupt para tuloy ang nakaw. 09165149602. * * * Para sa anumang reaksyon, mag-e-mail lang sa nixonkua@yahoo.com o kayay mag-text sa&amp;nbsp;09272654341. Mapapakinggan&amp;nbsp; nyo rin ang inyong lingkod sa DZEC 1062 mula 4:30 hanggang 6:00 ng hapon tuwing Lunes at Miyerkules.</body>
<link>http://www.philstar.com/Article.aspx?articleId=228070&amp;publicationSubCategoryId=94</link>
</article>
<article>
<title>I-blow job ang tubo</title>
<author>ORA MISMO Ni Butch M. Quejada</author>
<date>
<month>November</month>
<day>15</day>
<year>2003</year>
</date>
<body>SERBISYO militar ang dapat gawin ng Maynilad para sa kanilang mga consumers dahil hindi biro ang bilang ng mga taong nagkakasakit dahil sa maruming tubig na kanilang nainom. Sandamakmak ang na-ospital may mga nagbuwis ng buhay dahil sa kapalpakan. Hindi biro ang nakahalong dumi sa tubig na naiinom nila. May kasamang ebak at sari-saring mikrobyo. Ano ang ginagawa ng gobyerno tungkol dito? Sa palagay ng mga kuwago ng ORA MISMO, naghuhugas ng kamay at siyempre ituturo ang mga nagpabaya sa tungkulin. Mahihirap na mga tao ang biktima. May mga pitsa lang ang nakalusot dahil kaya nilang bumili ng mineral water. Mapa-bata o matanda, pangit o maganda, bingi, pipi o bulag, may ngipin o bungal, may baktol o wala biktima sila ng kapabayaan. Malinis daw ang tubig ayon sa NWSS pero bakti may mga nagkakasakit? Bulok at mga sira-sirang tubo ang problema dahil napapasok daw ito ng dumi. Sangkatutak ang illegal connection isa pa ito sa mga problema. Hindi kasi ito selyado kaya pumapasok ang maruming tubig. Wala bang replacement program ang Maynilad para makaligtas sa sakit ang mga mahihirap kapag uminom sila ng tubig galing sa kani-kanilang mga gripo? tanong ng kuwagong tubero. Hindi kasalanan ng Maynilad ito dahil sila lang ang nagsu-supply ng tubig sa mga lugar na sakop nito, anang kuwagong sepulturero. Kaya nga tayo nagbabayad sa tubig para maayos ang serbisyo? &amp;quot;Pero dapat hindi na tayo nagbabayad ng tubig dahil isa ito sa mga basic necessity na sagot dapat ng gobyerno, sabi ng kuwagong abogadong nagno-notaryo sa ilalim ng puno ng kamatis. Ang sisihin natin iyong mga tulisan na ayaw na nga magbayad ng tubig gumagawa pa ng illegal connection sabi ng kuwagong SPO-10 sa Crame. Sila ang dapat managot at uminom ng maruming tubig. Eh kasama sa kontrata ng mga concessionaire ang ayusin ang daloy ng tubig sa mga sirang tubo. Palagay ko tama ka diyan kamote, kaya siguro dapat i-blow job ng mga concessionaire ang mga tubong sira at palitan ito ng bago, sabi ng kuwagong Kotong cop. Ang problema malaking halaga ito, sabi ng kuwagong hitad. Kung kapitalista ka kasama sa negosyo ang pagkalugi sa una, sabi ng kuwagong kubrador. Kung maganda ang serbisyo mo titiba ka sa paninigil walang reklamo ang bayan pero kung pangit ang serbisyo tiyak kokondinahin ka at baka ipako ka pa sa krus, sabi ng kuwagong urot.</body>
<link>http://www.philstar.com/Article.aspx?articleId=228075&amp;publicationSubCategoryId=94</link>
</article>
<article>
<title>EDITORYAL - 'Lifestyle check': Masamang bangungot</title>
<author></author>
<date>
<month>November</month>
<day>16</day>
<year>2003</year>
</date>
<body>WALA palang mararating ang &amp;quot;lifestyle check&amp;quot; ng gobyerno. Mali ang pag-aakala ng mamamayan na may magandang mangyayari sa inilunsad na ito ng gobyerno may isang taon na ang nakalilipas. Ang inaasahang pagkadurog ng mga tiwaling opisyal sa maraming ahensiya o departamento ay isang panaginip lamang. Ang pamamayagpag ng mga tiwali ay patuloy sapagkat ang ngipin ng &amp;quot;lifestyle check&amp;quot; ay hindi naman pala kumakagat. Wala ring silbi. Sa bibig mismo ni Ombudsman Simeon Marcelo nanggaling na nahihirapan sila sa paghabol sa mga corrupt sa pamahalaan sapagkat kulang na kulang sila sa tauhan. Wala silang field investigators na hahabol sa mga tiwaling opisyal. Bakit ngayon lang ito nalaman gayong may isang taon na ang nakararaan mula nang ipag-utos ang &amp;quot;lifestyle check&amp;quot;? Ibig bang sabihin nito, inilunsad ang pagsuri sa pamumuhay ng mga opisyal na walang malinaw na layunin o hangarin? Basta na lamang inilunsad at bahala na? Hindi kataka-taka na hindi nga magkakaroon ng katuparan na mawalis o madurog ang mga tiwali sa pamahalaan. Ang pangarap ng taumbayang maging malinis ang mga ahensiya ng pamahalaan ay isang panaginip lamang. Isang bungang-tulog lamang na maaaring mauwi sa napaka-samang bangungot. Sinabi ni Marcelo na sumulat na siya kay President Arroyo para mag-create ng isa pang bureau na hahabol sa mga corrupt. Ayon kay Marcelo tatawagin itong Bureau of Investigations. Kapag inaprubahan umano ni Mrs. Arroyo ang kanyang kahilingan, ang bureau ay magkakaroon ng 65 field investigators at 16 na special prosecutors. Pagkalipas ng isang taon saka lamang nakitang depektibo ang pagpapatupad ng &amp;quot;lifestyle check&amp;quot;. Sana ay noon pa ito nakita at agad na naremedyuhan. Isang malinaw na katotohanan na nang maisip ilunsad ang &amp;quot;lifestyle check&amp;quot;, wala talagang malinaw na layunin ang gobyerno. Hindi seryoso sa pagdurog sa mga corrupt. Isa sa mga nakatatawa o nakatutuwa, kakailanganin pa ang tulong ni Tony Kwok, dating head ng Hong Kong Independent Commission Against Graft and Corruption. Bakit pa? Sabi ni Marcelo, tagum-pay aniya ang grupo sa pagsugpo sa katiwalian sa Hong Kong. Kapag na-train umano ni Kwok ang mga investigators ng Pilipinas baka malutas na ang katiwalian. Bakit pa? Isang malaking panaginip na naman ito na patungo sa masamang bangungot. Mga corrupt ay patuloy sa pangungurakot.</body>
<link>http://www.philstar.com/Article.aspx?articleId=228166&amp;publicationSubCategoryId=94</link>
</article>
<article>
<title>Nobya hindi sumipot sa araw ng kasal</title>
<author>SERGIOSOHAN Ni Sergio F. Apostol</author>
<date>
<month>November</month>
<day>16</day>
<year>2003</year>
</date>
<body>Matagal ko nang minamahal si Rica ngunit may boyfriend na siya noon. Nakahanap lang ako ng pagkakataong ligawan siya nang magkahiwalay sila ng kanyang boyfriend. Umasa rin akong may patutunguhan ang aking pagtitiyaga dahil sabi naman niya, maghintay-hintay lang daw ako. Sinagot ako ni Rica after a year. Nang inakala kong panahon na, niyaya ko siyang magpakasal. Pumayag naman siya kaya agad kaming nagplano. Nang dumating na ang araw ng kasal namin, nauna akong dumating sa simbahan kaysa kay Rica. Hindi naman ako nag-alala dahil inisip kong baka natatagalan siya sa pagpapaganda. Ngunit ilang minuto bago dumating ang oras ng kasal, dumating ang bridal car na dapat na maghahatid kay Rica sa simbahan. Si Mang Tony, ang tatay ni Rica ang tanging sakay ng kotse. Lumapit siya sa akin upang ibigay ang sulat ni Rica. Ayon sa sulat, nakipagtanan sa dati nyang boyfriend. Humihingi siya ng paumanhin dahil kahit pilitin niya ang kanyang sarili, talagang hindi raw niya ako kayang mahalin bilang asawa. Kaya mabuti na lang daw na hindi matuloy ang kasal kaysa magsisi pa kaming dalawa. Matinding galit ang naramdaman ko nang panahong yon. Malaking kahihiyan ang idinulot niya sa akin matapos ang lahat ng ginawa at binigay ko sa kanya. Maaari ko bang idemanda si Rica dahil sa ginawa sa akin? Romeo Espiritu, Las Pi&amp;ntilde;As MAAARI mong idemanda si Rica dahil ang kanyang ginawa ay paglabag sa Article 21 ng New Civil Code. Ayon dito: &amp;quot;Any person who willfully causes loss or injury to another in a manner that is contrary to morals, good customs or public policy shall compensate the latter for the damages.&amp;quot; Ordinarily, a mere breach of promise to marry is not an actionable wrongdoing. But to formally set a wedding and go through all the necessary preparations and publicity, only to walk out on it on the wedding day itself is obviously and unjustifiably against good customs. Hence, Rica should be made liable for the damages that you have suffered. Kung nagdadalawang-isip sya na pakasalan ka, hindi ka na nya dapat pang pinaasa at hinayaang paghandaan ang kasal nyo. Dapat ay agad na nya itong ipinaalam sa yo. Aside from the actual da-mages representing the cost that you incurred from the wedding preparation, you are also entitled to collect moral damages against Rica for the wounded feelings, social humiliation and anxiety that she had caused you for walking out on you on your wedding day.</body>
<link>http://www.philstar.com/Article.aspx?articleId=228181&amp;publicationSubCategoryId=94</link>
</article>
<article>
<title>Proyekto para sa mga street children</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>November</month>
<day>16</day>
<year>2003</year>
</date>
<body>KAKAIBANG gimik ang inilunsad ng Millicent Foundation at Rotary Club of Para&amp;ntilde;aque, Metro Manila sa hangad nilang makalikom ng karagdagang pondo para sa mga proyekto nila sa mga batang lansangan, maysakit at biktima ng pang-aabuso. Sa pamumuno ni actress-social worker Marissa del Mar, nagsagwa sila ng Dance for a cause kamakailan sa Grand Ballroom ng Dusit Hotel sa Makati City na dinaluhan ng mga tao sa ibat ibang sektor ng lipunan. Bago magballroom dancing ay nagpalabas ng mga film clips ng mga outreach programs nina Marissa sa mga batang may hydrocephalus, mga malnourished, mga bingot, may glucoma at iba pang karamdaman. Ang benefit dinner-dance ay isa lamang sa mga proyekto sa taong ito ng public service foundation nila Marissa del Mar na siya ring host ng TV show UPCLOSE and PERSONAL sa IBC-13 tuwing Martes, 11 p.m. Si Senator Robert Barbers ay ilan sa mga dumalo sa okasyon. Naroon din si dating Senator Rene Saguisag na mahusay sumayaw; si Dr. James Dy ng Phil. Chinese Chamber Hospital; Gov. Jose L. Cortez ng Rotary International District 3830; Ms. Natalia Casibang, presidente ng RC Para&amp;ntilde;aque; Justice Presbeterio Velasco Jr., Architect Nestor Mangio ng Lakeshore Estate-Pampanga; Noel at Eileen Gonzales ng Muebles Italiana; Mr. &amp;amp; Mrs. Jovencio Torres, Delia at Jun Dalaygon, mga kawani ng Brittanny Sidney ni Liza Schneider Realty, DOT Sec. Leandro Mendoza, DAR Sec. Roberto Pagdanganan, Housing Sec. Michael Defensor at marami pang socio-civic minded citizens na nakiisa sa tagumpay ng proyektong ito na pangkawanggawa.</body>
<link>http://www.philstar.com/Article.aspx?articleId=228183&amp;publicationSubCategoryId=94</link>
</article>
<article>
<title>Sa aming parokya</title>
<author>PILANTIK Ni Dadong Matinik</author>
<date>
<month>November</month>
<day>16</day>
<year>2003</year>
</date>
<body>Sampaguita Village, San Pedro, Laguna Nag-anibersaryo ang aming parokya; Mga mamamayang laging nagsisimba Daming pagbabagoy kanilang nakita! Mapagmamasdan ang aming simbahan - Maikukumpara sa ibang katedral; Nagsimula kaming luhod sa damuhan Ngayoy kongkreto na aming dalanginan! Maunlad na ngayon ang aming parokya Kaya kilala rin sa buong probinsya; Nadestino ritoy paring iba-iba Kaya ang simbahay lumaki pagdaka! Unang pari namiy isang misyonero Kaya nasimulan ang haliging bato; Sumunod sa kanyay ang nagbubong rito Monsignor na ngayon pagkat makatao! Sumunod sa kanyay dalawang masipag: Ang unay magaling at saka matapat; Bata at matanday kanyang nililingap Si Father Edison na mahal ng lahat! Kanyang karelyeboy isang bagong pari Na sa atin noon ay syang kumandili; Siyay medyo &amp;quot;aloof&amp;quot; pero nagpursige Simbahay gumanda sa bagong kisame! Nang si Father Marvi sa amiy dumating Ang tinerget niyay ang aming damdamin Lahat ng samahan pinakilos mandin Kaya ang simbahay lalo pang nagningning! Mga Adorador, ang PPC at CWL, Knights of Columbus, Mother Buttlers, Ang Apostolada, BLD at iba pang giliw Sa mga gawaiy kasama ni Father!</body>
<link>http://www.philstar.com/Article.aspx?articleId=228192&amp;publicationSubCategoryId=94</link>
</article>
<article>
<title>Bronchitis</title>
<author>WHAT'S UP DOC? Ni Dr. Tranquilino Elica&amp;ntilde;o Jr.</author>
<date>
<month>November</month>
<day>16</day>
<year>2003</year>
</date>
<body>MAY dalawang uri ang bronchitis  chronic at acute. Ang chronic ay pinaka-karaniwan at ang dahilan ng pagkakaroon nito ay ang paninigarilyo. Kapag tumigil sa paninigarilyo at nagkaroon nang mahusay na diet, naiiwasan ang bronchitis. Ang pagkakaroon ng chronic bronchitis ay nauulit taun-taon. Ang mga sintomas ay ang madalas na pag-ubo na may kasamang plema. Ang acute ay karaniwan nang secondary infection. Ang bacteria ay sumasalakay kapag ang pasyente ay mahina ang katawan dahil may sipon o trangkaso. Karaniwan nang nagiging biktima ng acute bronchitis ang mga may asthma, may problema sa baga, matatanda at mga bata at mga naninigarilyo. Ang sintomas ng acute bronchitis ay madalas na pag-ubo, paghingang may huni (wheezing) at masikip na paghinga, pagkakaroon ng plemang kulay berde at dilaw. Kapag hindi nagamot, ang kauuwian nito ay pneumonia. Ang mahusay na diet na magpapalakas sa katawan ang mabisang panlaban sa bronchitis. Ang pag-take nang regular ng Vitamins A at C ganoon din ang Zinc ay kailangan para sa mahusay na functioning ng immune system. Ang carrots, spinach, leeks, spring onions at melons ay nagbibigay nang maraming beta-carotene at nakatutulong din sa kondisyon ng lungs. Ang kapirasong atay minsan isang linggo ay mahusay sapagkat mayaman ito sa Vitamin A. Ang sariwang prutas at gulay ay mayaman sa Vitamin C. Ang shellfish at lean beef ay nagsu-supply ng Zinc. Sinasabi namang ang oily fish ay may anti-inflammatory effect sa baga. Ipinapayong iwasan ang mamantika at matatamis na pagkain sapagkat nadi-displace ng mga ito ang mga masusustansiyang pagkain na may micronutrients na kailangan ng immune system. Ang sobrang pag-inom ng alak at coffee ay dapat bawasan sapagkat pinipigil nito ang immune system para linisin ang toxins sa dugo Ang immune system ay maaaring mapinsala sa pamamagitan ng exposure sa heavy metals na kinabibilangan ng lead at calcium. Dahil dito, ipinapayong iwasan ang mga pagkaing nabibili sa mga lugar na infected ng traffic pollution. Ang mga pagkain na may mataas sa cadmium ay kinabibilangan ng commercially produced mushrooms at shellfish kung saan nakuha sa tubig na exposed sa industrial pollution.</body>
<link>http://www.philstar.com/Article.aspx?articleId=228196&amp;publicationSubCategoryId=94</link>
</article>
<article>
<title>Ilang tulog na lang at wala nang maghihirap sa Bulacan</title>
<author>BANAT NI BATUIGAS Bening Batuigas</author>
<date>
<month>November</month>
<day>16</day>
<year>2003</year>
</date>
<body>TINULIGSA ng Kilusang Mambubukid ng Pilipinas (KMP) itong si Calumpit, Bulacan Mayor Ramon Pagdanganan bunga sa walang habag nitong pag-convert ng mahigit 100 hektarya ng agricultural lands sa residential subdivision sa kanyang bayan. Ayon kay Rafael Mariano, KMP chairman mas inuuna pa ni Pagdanganan ang kapakanan ng Sta. Lucia at Rocka Estates developers keysa sa kanilang mga magsasaka. At lalong napabilis ang conversion ng kanilang mga lupain mula nang maupo ang kapatid ni Pagdanganan na si dating Gov. Roberto Pagdanganan bilang Agrarian Reform Secretary, he-he-he! Ano pa ba ang pagbabago sa sistema nitong gobyerno ni Presidente Arroyo? At habang inuulan naman ng batikos ang magkapatid na Pagdanganan, panay papuri naman ang inaani ni Bulacan Gov. Josie dela Cruz. Ang Bulacan kasi, sa pamumuno ni dela Cruz, ang nagkamit ng karangalang kauna-unahang probinsiya sa Pilipinas na matagumpay na binawasan ang bilang ng mahirap na pamilya sa kanyang nasasakupan. Sa kanyang presentation na 5th Forum on Reinventing Government sa Mexico City, masayang inireport ni dela Cruz ang kanyang accomplishment na ipinangako niyang isusulong pa niya ito sa susunod na mga taon. Sinabi ni dela Cruz na sa buong bansa, bahagyang 28.4 ang bilang ng mahirap na pamilya mula sa 28.1 percent noong 1997 hanggang 28.4 percent sa taong 2000. Pero sa Bulacan, taliwas ang nangyari dahil bumaba ito mula 8.3 percent hanggang sa 5.4 percent sa nasabi ring period. Sa Bulacan kasi, ang pamilya ay masabi nating mahirap kapag kumikita lamang ng P13,881 sa isang taon o P39 kada araw. Karamihan pinagkakasya na lamang ang naturang halaga ng isang pamilya na may limang miyembro para tustusan ang kanilang basic needs tulad ng pagkain, bahay, mga damit at edukasyon. Nag-umpisa ang pagbaba ng poverty rate ng Bulacan noong 1991 kung saan nakapagtala itong 18 pamilyang mahihirap sa 100 pamilya. Pero sa ilalim ng liderato ni dela Cruz, bumaba ito sa record na limang pamilyang mahihirap lamang noong 2000, he-he-he! Ilang tulog na lang at wala nang mahihirap diyan sa Bulacan, di ba mga suki? Kung mataas ang tiwala ng Bulakenyo kay Dela Cruz, taliwas umano ito sa Pagdanganan brothers kung sina Mariano at David Erro, executive director ng peasant group na Sentro para sa Tunay na Repormang Agraryo Foundation Inc. ang tatanungin. Ayon kay Erro, si Mayor Pagdanganan mismo ang kumukumbinsi sa mga magsasaka na umalis na sa kanilang lupain to give way para sa mga subdivision. Gumagamit pa umano ng lokal na pulis itong si Mayor Pagdanganan kontra sa matitigas na ulong magsasaka na ayaw pumayag sa kanyang plano. Kung sabagay, malapit ng mahusgahan ng mga Bulakenyo itong magkapatid na Pagdanganan, di ba mga suki?</body>
<link>http://www.philstar.com/Article.aspx?articleId=228200&amp;publicationSubCategoryId=94</link>
</article>
<article>
<title>Talinghaga tungkol sa salapi</title>
<author>ALAY - DANGAL Fr. Jose C. Blanco S.J.</author>
<date>
<month>November</month>
<day>16</day>
<year>2003</year>
</date>
<body>HINDI problema ang salapi. Ang pagmamahal sa salapi ang problema. Dalawang aral ang itinuturo sa atin ng Ebanghelyo para sa araw na ito. Basahin ang Lk. 19:11-27. Nagpatuloy ng pagsasalita si Jesus, at isinaysay ang isa pang talinghaga sa mga nakarinig ng una niyang pangungusap. Ginawa niya ito sapagkat malapit na siya sa Jerusalem, at ang akala ng mga tao ay itatatag na ang kaharian ng Diyos. Sabi niya: &amp;quot;May isang mahal na taong nagtungo sa malayong lupain upang gawing hari at magbalik pagkatapos niyon. Bago siya umalis, tinawag niya ang 10 sa kanyang mga alipin. Binigyan niya ang mga ito ng tig-iisang salaping ginto at sinabihan sila, &amp;quot;Ipangalakal ninyo iyan hanggang sa pagbabalik ko.&amp;quot; Poot na poot naman sa kanya ang kanyang mga kababayan, kaya pagkaalis niya, nagsugo sila ng mga kinatawan upang sabihin sa kinauukulan: &amp;quot;Ayaw naming maging hari ang taong ito!&amp;quot; Ngunit ginawa ring hari ang taong iyon. Umuwi siya pagkatapos, at ipinatawag ang mga aliping binigyan niya ng salaping ginto, upang malaman kung gaano ang tinubo ng bawat isa. Lumapit sa kanya ang una at ang sabi, &amp;quot;Panginoon, ang salapi ninyong ginto ay tumubo ng 10.&amp;quot; &amp;quot;Magaling,&amp;quot; sagot niya. &amp;quot;Mabuting alipin! Yamang naging matapat ka sa kakaunting bagay, pamamahalain kita sa sampung bayan.&amp;quot; Lumapit ang ikalawa at ang sabi, &amp;quot;Panginoon, ang inyong salaping ginto ay tumubo ng lima.&amp;quot; At sinabi niya sa kanya, &amp;quot;Mamamahala ka sa limang bayan.&amp;quot; Lumapit ang isa pang alipin at nagsabi, &amp;quot;Panginoon, heto po ang inyong salaping ginto. Binalot ko sa panyo at itinago. Natatakot po ako sa inyo, sapagkat napakahigpit ninyo, at inaani ang hindi ninyo inihasik.&amp;quot; Sinagot siya ng kanyang panginoon, &amp;quot;Masamang alipin! Sa salita mong iyan kita hahatulan. Alam mo palang akoy mahigpit. Sinabi mo, kinukuha ko ang hindi sa akin at inaani ko ang hindi inihasik. Bakit hindi mo inilagay sa banko ang aking salapi? Pagbabalik ko, sanay may tinubo ang puhunang ito.&amp;quot; At sinabi niya sa mga naroroon, &amp;quot;Kunin ninyo sa kanya ang salaping ginto, at ibigay sa may 10.&amp;quot; &amp;quot;Panginoon, siya poy mayroon nang 10 salaping ginto!&amp;quot; sabi nila. &amp;quot;Sinasabi ko sa inyo: Ang bawat mayroon ay bibigyan pa, ngunit ang wala, kahit ang kakaunting nasa kanya ay kukunin pa. Tungkol naman sa mga kaaway kong aayaw na akoy maghari sa kanila dalhin ninyo rito at patayin sa harapan ko.&amp;quot; Inilalahad ng talinghaga ang dalawang pangunahing ideya. Una, si Jesus ang Mesias na Hari. Ang paghahari ng Diyos, sa katunayan, ay nasa sa kanyang katauhan at mga pagtuturo. Ikalawa, sa pagsasakatuparan ng kanyang mapanubos na pagkahari, hinihingi ni Jesus ang katugunan ng mga tao ayon sa mga handog na ibinigay sa kanila ng Diyos. Alamin ang mga handog na ibinigay sa inyo ng Diyos. Isaganap ang mga ito. Huwag itago ang inyong mga talento at kakayahan.Huwag ibaon ang inyong mga kakayahan. Maraming naghihintay na mabahaginan ng inyong mga kakayahan.</body>
<link>http://www.philstar.com/Article.aspx?articleId=228203&amp;publicationSubCategoryId=94</link>
</article>
<article>
<title>EDITORYAL - Ginagamit na naman ang mahihirap</title>
<author></author>
<date>
<month>November</month>
<day>17</day>
<year>2003</year>
</date>
<body>KAWAWA ang mahihirap sapagkat ginagamit ng mga matatakaw na pulitiko para sa kanilang ambisyon. Sanay matuto na ang mga mahihirap at maunawaan na hindi maabot ng langit ang kakarampot na pagkain at perang pangako ng mga pulitiko. Sila rin ang magiging kawawa sa dakong huli sapagkat manalo man o matalo ang nagkaloob sa kanila ng karampot na grasya, hindi na sila makikilala. Sino ba ang nakakikila sa mahirap, maliban na lamang kung panahon ng eleksiyon o kapag humihingi ng suporta para sa kanilang maling ipinaglalaban. Marami nang pagkakataong ginamit ang mahihirap. Noong May 1, 2001 ay libong mahihirap na supporters ni dating President Joseph Estrada ang sumugod sa Malaca&amp;ntilde;ang. May namatay at marami ang nasugatan sa marahas na paglusob. Nasa likod ng paglusob ang mga pulitiko. Sila ang gumatong sa mga mahihirap para mag-alsa. Ang madugong rally na iyon ang unang sumubok sa gobyerno ni President Gloria Macapagal-Arroyo. Muntikan nang maguho ang limang buwang administrasyon. Noong Miyerkules ay muling naulit ang kasingtulad na pagra-rally na humihiling na bumaba sa puwesto si Mrs. Arroyo at si Chief Justice Hilario Davide. Si Davide ay bahagya pa lamang nakahihinga nang maluwag dahil sa impeachment complaint na isinampa sa kanya ng mga kongresista. Bagamat hindi sa Malaca&amp;ntilde;ang sumugod ang mga protesters kundi sa Ayala Avenue, nakadagdag sa pangamba na maaaring magdulot na naman sa pagkatakot ng mga dayuhang negosyante na mag-invest ng kanilang pera rito. Umanoy binayaran ang mga rallyist ng tig-P100 at binigyan ng baong pagkain. Libu-libo ang dumagsa sa Ayala, at sa tapat ng Glorietta, malapit sa Oakwood Hotel nagtayo ng stage para doon magsagawa ng programa. Subalit nang lumampas ang taning na alas-singko ng hapon, binuwag na sila ng mga pulis. Hinabol at pinagpapalo ng truncheon. Binomba ng tubig. Nagkaskasan ng takbo ang mga protesters. Mahihirap na naman ang ginamit sa Ayala. Walang ipinagkaiba sa May 1, 2001 rally na ipinain ng mga gutom na pulitiko para sa kanilang pansariling interes. Madali nga namang mabilog ang ulo ng mga mahihirap. Bigyan lamang ng kapirasong tinapay ay susugba na sa kalye. Anim na buwan lamang at eleksiyon na. Hintayin na lamang ito kaysa paduguin ang kalsada sa protesta.</body>
<link>http://www.philstar.com/Article.aspx?articleId=228305&amp;publicationSubCategoryId=94</link>
</article>
<article>
<title>Kapag umiral ang pagkagahaman</title>
<author>AKSYON NGAYON Ni Al G. Pedroche</author>
<date>
<month>November</month>
<day>17</day>
<year>2003</year>
</date>
<body>TINAMAAN ng magaling! Kawawa naman ang mga nag-tip sa mga awtoridad sa mga malalaking laboratoryo ng shabu na sinalakay kamakailan. Umaasa silang mabibigyan ng malaking pabuya, yun palay wala silang maaasahan. Maganda sana ang reward system ng gobyerno. Sa paraang itoy marami ang magboboluntaryong informer para ibunyag ang kuta ng mga kriminal, lalo na yung mga hinayupak na gumagawa ng bawal na gamot. Ngunit matapos itaya ang sariling buhay at magtagumpay ang mga awtoridad sa pagsalakay sa mga malalaking pagawaan ng shabu, kung anu-anong imposibleng rekisitos ang hinihingi sa kanila kapag kumukubra na sila ng pabuya. Siguroy naghihintay pa ng malaking porsyento ang mga gunggong na dapat mag-release ng reward. Mga suwapang! Gusto pay personal na magsadya sa kanilang tanggapan ang mga informers na itinatago ang tunay na identity dahil nabibingit ang buhay. Ayaw i-release ang pabuya kung ang kukuha ay duly authorized representative lang. Kasi nga namay hindi puwedeng hingan ng balato ang kinatawan. Kung ganyan nang ganyan, madadala ang mga informers. Bakit pa sila mangangahas na magbigay ng tip sa pamahalaan gayung mabibingit sa panganib ang kanilang buhay pero wala naman silang maaasahang reward? Para lang silang inutu-uto ng pamahalaan. Mahalaga sa intelligence network ng gobyerno ang pagkakaroon ng informers mula sa mga ordinaryong mamamayan. Ngunit bago kumilos ang mga iyay kailangang bigyan sila ng pabuya. Hindi masama iyan. They deserve it for a risky work they would do. Marami nang big time shabu plants ang nabuwag. Marami ring drug traffickers ang nalambat. Lahat nang iyan ay dahil sa mga informers na walang pag-aatubiling magsuplong kahit manganib ang buhay nila at ng kanilang pamilya. Dapat alalahanin ng gobyerno na hindi magtatagumpay ang kampan-ya ng gobyerno laban sa droga kung wala ang mga iyan.</body>
<link>http://www.philstar.com/Article.aspx?articleId=228312&amp;publicationSubCategoryId=94</link>
</article>
<article>
<title>Bakit mali si Yadao? (1)</title>
<author>SAPOL Ni Jarius Bondoc</author>
<date>
<month>November</month>
<day>17</day>
<year>2003</year>
</date>
<body>HINDI hiningi ng prosecutors ng Kuratong Baleleng multiple murder na humusga si Judge Teresa Yadao na guilty ang 34 akusado. Patutunayan pa nila yon kung natuloy ang paglilitis. Trabaho lang ni Yadao ngayon na husgahan ang &amp;quot;probable cause&amp;quot;  yung kaliliit-liitang posibilidad na may naganap na krimen nung Mayo 18, 1995. Sa ganung paraan, ipa-aaresto ang sakdal para nasa kontrol ng korte habang nililitis. Pero sabi ni Yadao walang probable cause. Hindi ito kapani-paniwala. Pabubulaanan siya ng simpleng pagbabasa ng affidavits ng tatlong bagong witnesses, at pagrepaso ng mga lumang dokumento na ani Yadao ay nasa mesa niya: Team leader si PNP Insp. Ysmael Yu, PMA Class 92, sa raid sa KB hideout sa Superville Subd., Para&amp;ntilde;aque nung gabi ng Mayo 17, 1995. Sumpa niya, walong lalaki ang nahuling buhay, kasama ang dating pulis Carlito Alap-ap. Ni-report niya ito sa site kina Gen. Jewel Canson at Col. Francisco Zubia. Kinabukasan, narinig niya na napatay si Alap-ap, yung pitong pang bihag at tatlo pang lalaki sa &amp;quot;shootout&amp;quot; sa Commonwealth Ave., Quezon City. Kinontra na sinumpaang salaysay ni Yu ang official report nina Canson, Zubia at nooy Gen. Ping Lacson sa insidente ng Mayo 18. Anila naispatan ang dalawang L-300 vans ng KB gang sa Para&amp;ntilde;aque. Humabol sila hanggang Quezon City at nagkabakbakan kuno sa Commonwealth. Probable cause na ang official report mismo. Inaamin kasi dito na pinatay ng mga pulis ang 11 lalaki. Basta may pinatay, turing agad ng husgado ay krimen, hanggang mapatunayan na inosenteng self-defense o police action o military operation pala. Mas lalong probable cause ang kumokontrang affidavit ni Yu. Taglay nito ang posibilidad ng krimen-na ang shootout ay rubout pala. Dahil sa kabulagan, balak kasuhan ng prosecutors si Yadao ng grave abuse of authority, ignorance of the law, incompetence at manifest bias. E di lalo na kung basahin ang dalawa pang affidavits nina Sr. Insp. Abelardo Ramos at SPO1 Wilmor Medes. (Itutuloy bukas)</body>
<link>http://www.philstar.com/Article.aspx?articleId=228318&amp;publicationSubCategoryId=94</link>
</article>
<article>
<title>Community Mortrage Program para sa urban poor</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>November</month>
<day>17</day>
<year>2003</year>
</date>
<body>ISA sa mga pangunahing programa na isinusulong namin sa sektor na pabahay ay ang Community Mortgage Program. Malimit itong maging paksa ng aking kolum dahil na rin sa kahalagahan nito sa mga kababayan nating maralitang taga-lungsod. Sa ilalim ng CMP ang mga nakatira sa mga pribadong lugar na pag-aari ng iba ay nagkakaroon ng pagkakataong magmay-ari nito kinakailangan lamang na may kasunduan tungkol sa pagbili nito sa pagitan ng may-ari at isang asosasyon o organisasyon ng mga residente. Sa CMP, pinapautang ang mga asosasyon upang mabili nila ang lupang kanilang tinitirhan. Ang National Home Mortgage and Finance Corporation (NHMFC) ang nangangasiwa sa programang ito. Sa unang siyam na buwan ng taong ito ay may P460.2 milyon na ang naipautang sa CMP at may P4.249 bilyon na ang naipapautang mula noong 1989 nang magsimula ang CMP. Upang lalo pang makatulong ang CMP, tinaasan na rin ang loan entitlement ceilings sa bawat pamilya mula P100,000 hanggang P120,000 para sa house and lot components sa Metro Manila at iba pang highly urbanized areas. Para naman sa ibang lugar ang loan ceiling ay tinaas mula sa P85,000 hanggang P100,000. Ang CMP ay isa sa konkretong paraan upang mabigyan namin ng tulong ang ating mga kababayang magkaroon ng kaseguruhan sa paninirahan.</body>
<link>http://www.philstar.com/Article.aspx?articleId=228324&amp;publicationSubCategoryId=94</link>
</article>
<article>
<title>Mga nanakaw na laptop computer sa loob ng Richmond Hotel, Ortigas</title>
<author>BAHALA SI TULFO Ni Ben Tulfo</author>
<date>
<month>November</month>
<day>17</day>
<year>2003</year>
</date>
<body>SA pamunuan ng RICHMOND HOTEL, Ortigas Center Pasig City, kung kaya lusutan ng salisi gang ang iyong function room, ano pa sa mga kuwarto niyo ang puwedeng tirahin? Hudyat na itong suriin nyo ng maigi ang security ng inyong hotel at ang sistema sa pangangalaga ng mga kagamitan sa mga umupa ng inyong function room. Nitong nakaraang linggo, nanakaw ang mga laptop computers ng isang kumpanyang nagsagawa ng seminar sa isa inyong mga banquet room. Napag-alaman ng kolum na to, iniwan pa daw ang kuwarto sa nakatalagang waiter na nagsi-serve sa nasabing function room nung lunch break. Laking gulat na lang nung mga nagpa-seminar na pagbalik nila galing lunch ang makitang nag-disappear na ang mga iniwan nilang laptop computers. Ang nasabing nakawan naipagbigay ay alam ng pamunuan ng Richmond Hotel at agad namang inireport ang insidente sa Pasig Police. May pananagutan dito ang Richmond Hotel. Kung pagbabasehan natin ang sumbong na iniwan naman pala ang kuwarto sa waiter na nag-aasikaso. Ano ang ginagawa ng mga security ng hotel nung mga oras na yon nung nasa lunch break ang mga nagsi-seminar? Hindi magandang isipin at sabihin na inside job ang pangyayaring ito. Hindi ganun kadali ilabas ang mga laptop computer sa nasabing banquet room kung may waiter na nakabantay. Maliban na lang kung ayaw tumingin ng diretso ang nagbabantay na waiter ganun din ang security ng nasabing hotel sa mga taong bitbit na ang mga laptop na dinekwat mula sa banquet room. * * * Para sa mga TIPS, COMPLAINTS, FEEDBACK, i-text at i-send sa Globe/Touch Mobile sa 2333 or 334 sa Smart/Talkntext subscribers. Para sa TIPS type BITAGTIPS (message) COMPLAINTS type BITAG COMPLAINTS  (message) FEEDBACK type BITAGFB (message) O tumawag sa telepono 932-5310/932-8919. Makinig sa DZME 1530 kHZ, Lunes hanggang Biyernes, 9:00-10:00 ng umaga. Panoorin ang &amp;quot;BITAG&amp;quot; tuwing Sabado, 5:00-5:30 ng hapon, ABC-5. E-mail us: bitagabc_5@yahoo.com</body>
<link>http://www.philstar.com/Article.aspx?articleId=228326&amp;publicationSubCategoryId=94</link>
</article>
<article>
<title>&amp;quot;May agimat ba si Lacson?&amp;quot;</title>
<author>CALVENTO FILES Ni Tony Calvento</author>
<date>
<month>November</month>
<day>17</day>
<year>2003</year>
</date>
<body>NOONG nakaraang Biyernes ay inilathala ko ang ilang sa mga importanteng bahagi sa desisyon ni Judge Theresa Dela Torre-Yadao ng Regioal Trial Court, Branch 81 ng Quezon City. Sa pagpapatuloy ng ikalawang bahagi, basahin natin ang dalawa pa sa apat na testimonya na inihain ng prosecution. 3. Medes Affidavit dated April 24, 2001 Medes stated that his affidavit is intended to corroborate the allegations of Ramos affidavit dated March 24, 2001. He alleges that on May 17, 1995, he was told to join a police operation of Task Force Limbas, Traffic Management Group against the Kuratong Baleleng Group whose members at that time were holed up in a safehouse in Superville Subdivision, Para&amp;ntilde;aque, that he and P/Insp. Ramos went to the place with other police operatives; that sometime after they arrives, a V-150 rammed the gate of the safehouse; that upon instructions of P/CSupt Zubia, they entered the compound and saw inside the safehouse the members of Kuratong Baleleng sprawled on the floor, that they saw P/Csupt. Panfilo Lacson arrive and conferred with Zubia, they brought the suspects to Camp Crame; that Zubia called for a meeting inside the office of the Traffic Management Group attended by Ramos and other police officers; that after the meeting, Ramos told him that they would bring the arrested suspects to Commonwealth and they already knew what to do because this was the order of Zubia; that at dawn of May 18, 1995, they brought the suspects to Commonwealth Avenue where the executed the plan to shoot the suspects as ordered by Lacson, Acop and Zubia; that they also implemented the verbal instruction of P/Sinsp. Glenn Dumlao who said that his (Dumlao) group will own responsibility for the killings and will make it appear as a shoot-out. As can be seen, most of what Medes said are clearly second-hand informations coming from Ramos. For instance, he was not present during the meeting inside the TMG office but he said that the order to kill the suspects came from Zubia. Later, he said that the order was given by Lacson, Acop and Zubia. How he learned about this he did not say. Still later, he said he received orders from Dumlao but what those orders were hazy. And likewise hazy is: who killed the suspects? Was it the Ramos/Medes group or the Glenn Dumalao group? The counter affidavit earlier executed by Medes, dated April 1, 1996, completely unmasks his later affidavit dated April 24, 2001 as a patent fabrication that should not have been given any merit by the DOJ panel of prosecutors. By recklessly disregarding Medes counter-affidavit, the DOJ panel showed its prejudice and committed manifest error constituting grave abuse of discretion. As previously mentioned, Ramos and Medes belatedly executed a joint affidavit in which they stated that their perspective counter-affidavit was not prepared by them but signed the same presence of Zubia knowing that lying is against the law. But as already stated, this was nothing but feeble and crude attempt to avoid prosecution for perjury. MARAMI PO ANG NAGBIBIGAY NG KANI-KANILANG OPINYON TUNGKOL SA DESISYON NI JUDGE YADAO. SUBALIT, HAYAAN MUNA NATING MATAPOS NYONG BASAHIN ANG HULING YUGTO, ANG PAGTALAKAY SA AFFIDAVIT NG ISANG TESTIGONG SI ENAD. Habang sinusulat ang artikulong ito, inamin ni Judge Yadao na may nagpre-pressure daw sa kanya upang maglabas ng warrant-of-arrest laban sa mga akusado sa Kuratong Baleleng case. Umariba naman ang mga nasa panig ng administration at prosecution na dapat pangalanan ni Judge Yadao kung sinu-sino ang mga taong ito. Sa ganun paraan, maparusahan naman ang may mga kasalanan at malinis ang walang kinalaman. Lubhang kontrobersyal ang kaso ng &amp;quot;Kuratong Baleleng.&amp;quot; Kayo ba mga mambababasa ng &amp;quot;CALVENTO FILES,&amp;quot; sang-ayon ba kayo sa desisyon sa kasong ito. Ano ang nasa isip nyo. I-text nyo sa 0917-9904918. Maari din kayong tumawag sa 7788442. Abangan ang huling bahagi dito sa &amp;quot;CALVENTO FILES&amp;quot; sa Miyerkules, Nov. 19, 2003. GUSTO KO LAMANG KUNIN ang sandaling ito upang batiin ang bagong dating na si Nacy Guinanao, taga Palapag eastern samar, isang masugid na tagasubaybay ng &amp;quot;CALVENTO FILES&amp;quot;, Isang balikbayan na galing sa Europa at United States of America. Inaanyayahan kayo ni Nacy sa kanyang bienvenida party sa Manila Hotel, Cowry Grill, sa Sabado, Nov. 22, 2003.</body>
<link>http://www.philstar.com/Article.aspx?articleId=228328&amp;publicationSubCategoryId=94</link>
</article>
<article>
<title>EDITORYAL - Bulok na tubo, palitan n'yo</title>
<author></author>
<date>
<month>November</month>
<day>18</day>
<year>2003</year>
</date>
<body>DALAWANG water concessionaires  ang Maynilad Water Services Inc. at ang Maynilad Water Co. ang nagsu-supply ng tubig sa buong Metro Manila at ilang karatig na lugar. Nagsimula silang mag-supply noong 1998. Ang pagpasok ng dalawang water companies ay ikinatuwa ng taumbayan sapagkat maiibsan na rin ang paghihirap nila sa tubig. Hindi kaila na karamihan sa mga residente sa Metro Manila ay wala pang nakakabit na gripo sa kanilang mga tahanan. Marami noon ang nagtitiis sa de-bombang tubig at ang ilan ay bumibili. Habang paunlad nang paunlad ang teknolohiya, maraming residente sa Metro Manila ang hindi pa nakakatikim ng tubig mula sa Nawasa. Kaya nga malaking kasiyahan ang kanilang nadama sa pagpasok ng dalawang water concessionaires. Sa wakas, matitighaw din ang kanilang kauhawan sa tubig na matagal na ipinagkait. Pero nakadidismaya ang pangyayari sapagkat hindi ganap na naibigay ng dalawang water companies ang mahusay na serbisyo na inaasam ng mga consumers. Marami pa ring lugar ang salat sa tubig. Mayroong hangin ang lumalabas sa kanilang gripo. At ang hangin na iyon ang kanilang binabayaran. Mas matindi ay ang balitang marami sa mga tubo ng tubig partikular sa Tondo, Manila, ay pinasukan ng dumi ng tao at iyon ayon sa Department of Health ang naging dahilan kaya may gastro outbreak sa nasabing lugar. Apat na ang naitalang namamatay na dahil sa gastroenteritis at diarrhea sa Tondo. Nadiskubre ng Maynilad ang maraming leak at ang illegal connections doon. Pero hindi lamang sa Tondo may maruming tubig kundi pati na rin sa CAMANAVA areas. Sa isang pagsasaliksik ng University of the Philippines Natural Science Research Institute, napatunayang may fecal coliform bacteria ang inuming tubig sa Malabon. Ang Maynilad ang nagsusupply ng tubig sa CAMANAVA area. Sa isang report, may cholera outbreak nang naitala sa nasabing lugar na dagli namang itinanggi ng Department of Health. Saan dumaan ang mga bacteria? Wala na silang pagdadaanan kundi ang mga sirang tubo. Umanoy napakaraming sirang tubo ng tubig sa CAMANAVA. Hindi lang sa CAMANAVA kundi sa maraming lugar sa Metro Manila. Ang masaklap, sa kabila na ang Maynilad ay nasasangkot sa isyu ng kontaminadong tubig, magtataas pa sila ng singil. Sa kabila na mahina ang serbisyo, naaatim pang pahirapan ang consumers. At kung makapagtaas naman ng singil, mapalitan na kaya ang mga sirang tubo lalo na ang mga dinadaanan ng dumi ng tao?</body>
<link>http://www.philstar.com/Article.aspx?articleId=228410&amp;publicationSubCategoryId=94</link>
</article>
<article>
<title>Bakit mali si Yadao ? (2)</title>
<author>SAPOL Ni Jarius Bondoc</author>
<date>
<month>November</month>
<day>18</day>
<year>2003</year>
</date>
<body>MAS matindi pa ang affidavit ni Sr. Insp. Abelardo Ramos. Imposibleng walang probably cause-kaliit-liitang posibilidad na may naganap na krimen nung Mayo 18, 1995. Hepe ng perimeter security si Ramos sa raid sa Kuratong Baleleng hideout sa Superville, Para&amp;ntilde;aque. Sumpa niya na walong lalaki nga ang dinakip. Dinala sila sa Camp Crame sa sarili nilang dalawang L-300 vans. Pinatawag siya ni Col. Francisco Zubia sa opisina; naroon din si nooy Gen. Ping Lacson. Dinetalye ang planong pagsalvage sa mga bihag. Papalabas na sila nang sabihan ni Lacson si Ramos, &amp;quot;Baka may mabuhay pa diyan.&amp;quot; Sumakay si Ramos at mga tauhan sa vans na lulan ang mga bihag, at sumama sa mahabang convoy patungong Commonwealth Ave. Doon niratrat ng team ni Ramos ang isang van. Sang-ayon ito sa report ng PNP Crime Lab nung 1995 na walang powder burns ang 11 pinatay; ibig sabihin hindi sila nagpaputok ng baril; walang shootout. Lahat sila may tama sa ulo, at walang sapatos. Butas-butas ang body ng vans. Pero ang kataka-taka, ayon sa official report nina Lacson at Acop, nakatakas daw ang dalawang drivers sa shootout. Di bat natural sa pulis na tumutugis sa vans ng bank robbers mula Para&amp;ntilde;aque hanggang Quezon City na asintahin ang gulong at drivers? Kung hindi ma-reverse ang pag-dismiss ni Judge Teresa Yadao sa KB multiple-murder case, hindi na rin madidinig ang testimonya na tatlo pang bagong witnesses na dumulog sa private prosecutors. Isa dito, ayon kay Atty. Arno Sanidad, ay magpapaliwanag kung sinong heneral ang kumuha ng $2 milyon at P25 milyon sa dalawang maleta ni gang leader Wilson Soronda. Maiintindihan na rin kung bakit sa ibang lugar pinatay sina Soronda at kapatid na babae. Yung dalawa pang witnesses, ilalahad kung pano pinagtakpan ng heneral ang pag-salvage sa Commonwealth at pagnakaw sa pera ng mga magnanakaw. Si Yadao, ihahabla ng katangahan sa batas at pag-abuso sa poder.</body>
<link>http://www.philstar.com/Article.aspx?articleId=228419&amp;publicationSubCategoryId=94</link>
</article>
<article>
<title>Kaso ng pangungupahan</title>
<author>IKAW AT ANG BATAS Ni Atty. Jose C. Sison</author>
<date>
<month>November</month>
<day>18</day>
<year>2003</year>
</date>
<body>SINA Chang at Yang, mga negosyanteng Tsino ay nag-renta ng 1,112 square meters na lupa sa Quezon, City na pag-aari ng LLC Realty (LLC). Napagkasunduan ng mga partido na ang pag-okupa rito ay sa loob lamang ng limang taon (Set. 15, 1991  Set. 15, 1996) na may opsyon ng panibagong kontrata. Binigyan din ng opsyon sina Chang at Yang na muling magtayo at buuin ang gusaling nakatayo roon. Inokupahan ng dalawa ang propyedad at umabot sa P24 milyon ang kanilang gastos sa bagong gusali na may dalawang palapag. Taong 1993, hindi na sila nakabayad ng renta dahil itinaas na ito ng LLC. Noong Agosto 26, 1996 bago pa man magtapos ang kontrata, sinulatan ng LLC sina Chang at Yang kung saan hiniling nito na lisanin na ng dalawa ang lugar dahil hindi sila nagbabayad ng renta. Hindi nagbayad ang dalawa hanggang matapos na ang kontrata, kaya, nagsampa ng kasong ejectment sa MTC ang LLC laban kina Chang at Yang. Bilang depensa, iginit nina Chang at Yang ang probisyon sa kontrata na maaari silang magpatuloy na umokupa rito at dahil P24 milyon na rin ang kanilang nagastos sa pagbubuo ng gusali. Dagdag pa nila na ang LLC daw ang tumatanggi na tanggapin ang bayad nila sa renta. Pinaboran ng MTC sina Chang at Yang at dinismis ang reklamo ng LLC. Kinumpirma ito ng CA. Umapila ang LLC sa Korte Suprema. Tama ba ang MTC at CA sa mga desisyon nito? MALI. Ang kontrata ng dalawang partido ay nakatakda lamang ng limang taon, kaya nagtatapos ito nang wala nang kinakailangang demanda pa mula sa may-ari nito. Sa kasong ito, natapos na ang kontrata noong Set. 15, 1996 samantalang ang reklamo ay naisampa noong Oktubre 9, 1996, kaya walang awtoridad ang MTC na magkaloob ng panibagong kontrata sa mga partido. Kinailangan na magkasundo ang mga partido na ipagpatuloy ang kontrata bago pa man ito magtapos at hindi kapag natapos na. Samantala, ang P24 milyon na nagastos nina Chang at Yang ay hindi sapat na depensa upang hindi sila magbayad ng renta at ipagpatuloy ang pag-okupa nito. Kaya nang hilingin ng LLC na lisanin nila ang lugar at hindi nila ito ginawa, nagsimula nang maging ilegal ang pag-okupa nila rito. Kaya, dapat ay lisanin nila ang lugar at bayaran ang mga renta na nararapat na matanggap ng LLC (LL and Company etc. vs. Huang Chao Chun and Yang Tung Fa, G.R. 142378 March 7, 2002).</body>
<link>http://www.philstar.com/Article.aspx?articleId=228425&amp;publicationSubCategoryId=94</link>
</article>
<article>
<title>Kanino magtitiwala? sa gobyerno o media?</title>
<author>PANAGINIP LANG Ni Nixon T. Kua</author>
<date>
<month>November</month>
<day>18</day>
<year>2003</year>
</date>
<body>TULOY ang pagtatalo tungkol sa pagkapaslang kay dating Air Transportation Office (ATO) chief Panfilo Villaruel Jr. at kasama na rin sa pinagtatalunan ay bintang ng ilang opisyal ng kapulisan at alipores sa administrasyon ni Madam Senyora Donya Gloria na media ang naging sagabal sa operasyon. Talagang marami na ang sa media nagbibigay ng hinaing kesa magsumbong sa gobyerno, kasama na rito si Jun na may access pa sa mga matataas na opisyal, kasama na si Madam Senyora Donya Gloria na ninang ng isa niyang anak. Sa kaso nga ni Jun Villaruel, tinuturo ng iba si Igan Arnold Clavio ng DZBB dahil siya raw ang kausap nito at wala tuloy komunikasyon na magamit ang mga pulis. Dito lumalabas na talagang nagpapalusot lang ang mga may kapangyarihan dahil inamin rin naman nila na nakausap din ni Jun ang pinuno ng SWAT team na siyang kumitil sa kanyang buhay sa pamamagitan ng 12 bala.&amp;nbsp; Walang excessive force? Labindalawang bala, come on! Eto naman si Ed Manda, General Manager ng Ninoy Aquino International Airport na nagsasabing zero raw ang visibility at napilitan daw tuloy gumawa ng make-shift tower. Hello! Ano ang akala niya, parang tent na magtatayo ka ng kapalit.&amp;nbsp; Bakit hindi niya tanungin ang mga air traffic controller at mga dating hepe ng ATO at pati mga dating pinuno ng NAIA. Sa ganoong paraan, baka magising siya kahit nagtutulug-tulugan na wala nang silbi ang tower nuong panahon na yon dahil ang kontrol nito ay nailipat na sa iba. Alam nga natin nasa ramp control na. Tungkol naman sa zero visibility, baka gusto niyang mag-research o di kayay tanungin lang ang mga piloto kung ano ang silbi ng instrument landing system. Para sa inyong impormasyon, yan ho ang ginagamit para maka-landing ang eroplano kahit malakas ang ulan at madilim. Aral naman kayo at hindi panay ang pasyal sa LTA Building sa Makati at dalawin si JOSE Pidal, mas makatutulong kayo at hindi mahahalata ang pambobola nyo. Pero bago lumayo ang usapan, ang dapat isipin ng mga opisyal ng Philippine National Police (PNP) pati na ang Palasyo ng Malaca&amp;ntilde;ang bakit sa halip na magsumbong sa gobyerno ang mga tao ay sa media nagpupunta. Hindi ba ibig sabihin nito na wala ng tiwala ang sambayanan sa gobyerno?&amp;nbsp; Hindi rin ba ito nangangahulugan na ang karamihan ay naniniwalang kung sa mga kapanalig ni Madam Senyora Donya Gloria ka magsusumbong ay walang mangyayari dahil pagtatakpan nila ang kasamahan nila? Ganoon ang sinasabi ng karamihan sa mga nagdadala ng kanilang mga suliranin sa media, mula sa mga humihingi ng tulong dahil ang mga pension nila ay hindi makuha hanggang sa mga direktang inabuso at sinaktan ng mga matataas ng opisyal ng gobyerno kasama ng mga pulis at military. Alam kasi nila na sa pag sa media ka humingi ng tulong ang mga kawani ng gobyerno ay kikilos dahil ayaw nilang mabatikos.&amp;nbsp; Yan din ang dahilan kung bakit sa media rin nagbubulgar ng katiwalian ang sambayanan. Tiyak kasi ng sambayan na pag sa media kaya magsisiwalat ng katiwalian ay tiyak lalabas ang katotohanan at sasakyan pa ng ibang mga pulitiko kaya madalas ay hindi mapigilang mabulgar pa ang pangalan ng mga tiwaling opisyal o alipores ni Madam Senyora Donya Gloria. Kung ang ibinubulgar ay maliit na isda ay malamang matanggal ito pero kung malaking isda at malapit sa palasyo ng Malaca&amp;ntilde;ang ay kahit papaano ay matitigil ang katiwalian pansamantala. Isipin nyo mga kaibigan, kung si Villaruel na&amp;nbsp; kumare na ni Madam Senyora Donya Gloria at madaling nakakalapit sa ibang matataas na opisyal ng bayan ay binalewala at&amp;nbsp; pinalalabas pang may sakit , paano na lang ang mga ordinaryong mamamayan na walang kapit o&amp;nbsp; kilala man lang sa Malaca&amp;ntilde;ang. Ang ginawa ni Jun, bagamat naniniwala tayong mali, ay ehemplo ng suliranin na ating bayan kung saan ang media na ang takbuhan ng lahat ng naaapi. Patunay ito na masamang masama ang imahe ng administrasyon ni Madam kasama na rito ang PNP. Nakakalungkot nga lang ito lalo na sa PNP dahil noong panahon ni Sen. Ping Lacson bilang pinuno ng PNP ang trust ratings nila ay isa sa pinakamataas at nagtiwala ang sambayanan sa pulis. Kung si Jun sa media na naglabas ng kanyang sama ng loob at magbubulgar sana ng katiwalian kung hindi lang napatay, paano pa ang ordinaryong mamamayan. Suliranin na ayaw tangapin ng mga opisyal sa pamahalaan ni Madam bagkus media pa ang kagagalitan dahil nakikialam daw at sagabal sa operasyon.&amp;nbsp; Tanong lang natin, nakikialam ba at nakakasagabal sa operasyon o hadlang&amp;nbsp; sa patuloy na pangungurakot at katiwalian&amp;nbsp; ng ilang alipores ni Madam Senyora Donya Gloria? Kayo ang magsabi, kanino kayo magtitiwala? Sa mga opisyal ng gobyerno o sa miyembro ng media? Text ng inyong kasagutan sa 09272654341. * * * Ako po ay&amp;nbsp; 20 yrs sa abroad kc wlang&amp;nbsp; asnso d2 s atn pro ang mskit po 8 thousand lng po&amp;nbsp; ang bgay&amp;nbsp; ng owa s akin&amp;nbsp; ng akoy m strok at&amp;nbsp; mgkaskit. 09198912763; Mga tanga ang mga nagssbi&amp;nbsp; n&amp;nbsp; dpat d pinatay c&amp;nbsp; villaruel mga gago gus2 niyo mauna mmtay ang mga swat kaysa rebelde mrmi tlga ang mga tanga d alm cnsbi. 09273252810; Wla ng pagasa ang mga pilipino&amp;nbsp; s ating bnsa. An daming naghihirap smantala mga leader natin nagpapasarap lalo n yng araro admn. ni&amp;nbsp; Gloria. 09194050956; Mauubusan nga tayo ng magagaling&amp;nbsp; na manggagawa dahill ang&amp;nbsp; namumuno&amp;nbsp; sa gobyerno ay&amp;nbsp; pansariling kapakanan lamang ang iniisip, wala sa mamamayan. 09198908881; Hwag ntn ecc n gma ang khrpan ntin. Kya tau naghrap krmhan kc atn mga tmad? 09179756611; Buhay talaga parang layf kampi sa uus pgma nn bomba iraq, tapon ngaun donate dolyar&amp;nbsp; iraq. 09202920470. * * * Para sa anumang reaksyon, mag-e-mail lang sa nixonkua@yahoo.com o kayay mag-text sa&amp;nbsp;09272654341. Mapapakinggan&amp;nbsp; nyo rin ang inyong lingkod sa DZEC 1062 mula 4:30 hanggang 6:00 ng hapon tuwing Lunes at Miyerkules.</body>
<link>http://www.philstar.com/Article.aspx?articleId=228431&amp;publicationSubCategoryId=94</link>
</article>
<article>
<title>Dahil kay Pacquiao umarangkada ang Pinoy</title>
<author>HALA BIRA! Ni Danny Macabuhay</author>
<date>
<month>November</month>
<day>18</day>
<year>2003</year>
</date>
<body>MALAKING karangalan ang nakamit ng Pilipinas sa pagka-panalo ni Manny Pacquiao kay Marco Antonio Barrera ng Mexico. Kahit na ang laban ay hindi isang title match, kinilalang hari ng Featherweight Division sa mundo si Pacquiao. Hindi isang pipitsugin ang pinatulog ni Pacquiao. Si Barrera na tinaguriang &amp;quot;Baby-Faced Assasin&amp;quot; ay isang beterano. Hawak niya ang 47-4-1 record na may 40 KOs. Si Pacquiao ay may record na 37-2 at 29 KOs. Underdog si Pacquiao at dehado sa pustahan. Lahat ng Pinoy ay nakatutok sa kani-kanilang TV sets upang mapanood ang laban. Halos lahat ay nasa loob ng bahay kaya walang trapik. Maski si President Arroyo at ilang matataas na opisyal ng pamahalaan ay hindi pinalampas ang laban na muling nagpakilala sa mundo ng kagalingan at kadakilaan ng isang Pilipino. Ang tagumpay ni Manny Pacquiao ay nagpapatunay lamang na hindi pahuhuli ang Pinoy sa sports. Hindi lamang sa boxing kundi pati sa billiards, bowling at chess. Sana naman ay hindi papuri sa pananalita at pakitang-taong parangal lamang ang ipapasalubong ng pamahalaan sa pagwawagi ni Pacquiao. Kailangan ang pinansyal na tulong at suporta ng gobyerno sa mga katulad ni Pacquiao upang sa ganoon ay mapanatili o mahigitan pa ang pag-ani ng tagumpay para sa bansa.</body>
<link>http://www.philstar.com/Article.aspx?articleId=228436&amp;publicationSubCategoryId=94</link>
</article>
<article>
<title>Actor-TV host, kotse ang ipinambayad matapos matalo sa golf</title>
<author>BALITANG SPECIAL Ni Deo Macalma</author>
<date>
<month>November</month>
<day>18</day>
<year>2003</year>
</date>
<body>ALAM nyo bang kotse ang ipinambayad ng isang actor-TV host matapos talunin sa golf ng isang dating mayor sa Metro Manila? Ayon sa aking bubuwit, 37 days na lang at Pasko na. Happy birthday muna kay Bro. Prosecutor Manny Velasco, Sidney Cabuyadao, Miriam Cornelio, Jerika Rabago, Leo Cabalteja, Rowena Pioquinto, Dr. Panjee Pangilinan ng Antipolo Hospital at Nerissa Papa-Fuentes ng New Jersey, USA from Prof. Nenita and Nestor Papa. * * * Alam nyo bang kotse ang ipinambayad ng isang actor matapos itong talunin sa golf ng isang dating mayor? Ayon sa aking bubuwit, nakipagpustahan nang malaki ang actor sa isang sugarol na mayor nang maglaro sila ng golf. Ang lakas naman kasi ng loob ng actor na makipagpustahan ng malaki. Bagito pa lamang siya sa paglalaro ng golf samantalang si ex-mayor ay mahigit 20 taon nang naglalaro ng golf. At bukod pa riyan, madaya si ex-mayor na kalaro. Dahil madaya si ex-mayor, inaayawan siyang makalaro ng mga dati niyang kapustahan. * * * Kasi, kapag natalo, ang ibinabayad ay tseke. At ang mga iniisyu na tseke ay madalas namang tumatalbog. Ayon sa aking bubuwit, noong unang mga laro sa golf ay pinapadama lamang ni ex-mayor si actor-TV host. Dahil sadyang nagpapatalo si ex-mayor, akala naman siguro ni Actor ay kayang-kaya niya. Nagpustahan sila ng malaking halaga. Siyempre, dahil beterano na si ex-mayor sa golf bukod pa sa pagiging madaya, tinalo si actor-TV host. At dahil walang sapat na pera, ang ibinayad na lamang kay ex-mayor ay ang kanyang kotse. Kawawa ka naman Boy. Ano, nag-taxi ka na lang pauwi o inihatid ka pa ni ex-mayor? * * * Ayon sa aking bubuwit, ang madayang kalaro sa golf lalo na kapag malaki ang pustahan ay walang iba kundi si ex-mayor... Kilalang-kilala ito sa Las Vegas, Nevada, USA. High roller ito sa mga casino. Siya ay walang iba kundi si dating Mayor M.A. ng Metro Manila. Ang actor-TV host naman na natalo at ipinambayad ang kanyang kotse ay si actor R. as in Restroom.</body>
<link>http://www.philstar.com/Article.aspx?articleId=228439&amp;publicationSubCategoryId=94</link>
</article>
<article>
<title>Trabaho lang walang personalan - Caro</title>
<author>ORA MISMO Ni Butch M. Quejada</author>
<date>
<month>November</month>
<day>18</day>
<year>2003</year>
</date>
<body>MAY yagbols si PNP-ASG bossing Andres Caro II, kaya paninindigan nito na wala silang nilabag na batas nang atakihin nila ang control tower sa airport. Dedbol kasi sina dating ATO bossing Capt. Panfilo Villaruel Jr. at Lt. Ricardo Catchillar nang umatake ang assault team kasama si Caro. Ang pagkubkob sa vital installation ng gobyerno ay isang unlawful interference kaya kailangan itong resolbahin sa lalong madaling panahon dahil magdudulot ito ng malaking pinsala. Kung hindi naman kikilos ang mga pigoy sa napakadelikadong sitwasyon baka sila pa ang masisi. Walang kinakampihan ang mga kuwago ng ORA MISMO, base lang ito sa nangyari. Kaibigang matalik ng mga kuwago ng ORA MISMO si Capt. Villaruel kaya ayaw nating madehado siya. Kaya lang labag sa batas ang kanyang ginawa. Alam naman natin na walang guwapo o pangit, may ngipin o bungal, may baktol o wala, walang mayaman o mahirap, walang matalino o mangmang kapag lumabag sa batas dapat parusahan. Matindi kasi ang nangyari, maraming katanungan kung bakit sila niratrat. Sumusuko na raw sila? Sa palagay ng mga kuwago ng ORA MISMO, ang pulis gaano man nito pinahahalagahan ang buhay ng tao kapag nautusan ay ginagampanan ang trabaho. Ika nga, walang personalan, trabaho lang. Obey first, ask questions later! Sa kuwento ni Caro sa mga kuwago ng ORA MISMO, simula pa lang ay nagpatawag ang binuong Crisis Management Group para bawiin ang control tower para pasukin sina Villaruel at Catchillar. Sinadya pala ng assault team na i-delay ang paglusob sa tower dahil umasa ang mga negotiator na susuko nang kusa si Villaruel pero hindi raw ito nangyari. Sabi ni Caro, nang mabuksan ang pintuang bakal sa view deck at nagkaroon ng komunikasyon sa pagitan nila at ni Villaruel, mas pinili pa umano ng huli na manlaban kesa sumuko. &amp;quot;Sa pangyayaring ito, ano kaya ang mangyayari sa imbestigasyon?&amp;quot; tanong ng kuwagong sepulturero. &amp;quot;Sa takbo ng tanungan, mukhang dehado ang mga pigoy,&amp;quot; anang kuwagong Kotong cop. &amp;quot;Tiyak may ulong gugulong dito na parang gulong.&amp;quot; &amp;quot;Bakit ang PNP kapag nakapatay human rights violation, pero kapag sila ang napatay, no rights?&amp;quot; tanong ng kuwagong SPO-10 sa Crame. &amp;quot;Hindi natin masasagot iyan, kamote baka sila masasagot nila.&amp;quot;</body>
<link>http://www.philstar.com/Article.aspx?articleId=228442&amp;publicationSubCategoryId=94</link>
</article>
<article>
<title>Editoryal - Walang isang salita</title>
<author></author>
<date>
<month>November</month>
<day>19</day>
<year>2003</year>
</date>
<body>DAHIL sa grabeng pulitika kaya nababaon sa kumunoy ng kahirapan ang Pilipinas. Hindi makaahon-ahon at sisinghap-singhap. At kapag tungkol na sa pulitika ang pinag-uusapan, marami ang nangangako na hindi naman nagkakaroon ng katuparan. Maraming nasisirang salita dahil sa karumihan ng pulitika. Marami ang walang isang salita. Sa nangyayaring kaguluhan sa bansa na ang pinag-ugatan ay ang pulitika, maski ang nasabi na ay babawiin para lamang makakuha ng simpatya. Maski ang nabitawan na ay kinukuha pa. At hindi naiiba diyan si President Gloria Macapagal-Arroyo. Sabagay, ang hindi nga lang daw nagbabago ng isip o pasya ay ang mga walang isip. Isang malinaw na katotohanan na nagbabago ng isip si Mrs. Arroyo ay nang bawiin niya ang kanyang sinabing hindi na tatakbo sa 2004 presidential elections. Nagsalita sa telebisyon si Mrs. Arroyo noong Dec. 30, 2002 at sinabing hindi na siya tatakbo at pagtutuunan na lamang ng pansin ang ekonomiya ng bansa at ang kapakanan ng mamamayan. Sinabi rin niya na para mabawasan ang tensiyon sa pulitika. Pero ang mga sinabing ito ay binawi ni Mrs. Arroyo noong Setyembre. Tatakbo muli siya sa 2004. Kailangan pa aniya siya ng taumbayan. Nagsisimula na ang init para sa 2004 presidential elections. Halatang-halata na ang pangangampanya ng mga pulitikong naghahangad maging presidente. Kabi-kabila ang batuhan ng putik. Halatang-halata ang panunuyo ni Mrs. Arroyo sa masa. At maski kay dating President Joseph Estrada ay halata ang paglambot ni Mrs. Arroyo. Nagkaroon nang malaking rally sa Makati noong nakaraang linggo ang mga mahihirap na supporters ni Estrada. Hinihiling ang pagbibitiw ni Mrs. Arroyo. Itinaboy ang mga protesters at nagkaroon ng sagupaan. Nagkaroon ng epekto kay Mrs. Arroyo ang rally sa Makati. Naalala marahil ang paglusob sa Malaca&amp;ntilde;ang noong May 1, 2001 na muntik nang ikaguho ng kanyang administration. Ngayoy pumapayag na si Mrs. Arroyo na makapunta sa United States si Estrada para maipagamot ang tuhod nito. Nabago na ang sinabi noon na hindi niya papayagang makaalis si Estrada. Si Estrada ay nakakulong dahil sa kasong plunder. Walang isang salita. Babawiin ang sinabi. Pati ang kaso ni Estradang pandarambong ay masasakripisyo na rin. Bakit hindi na lamang dito ipagamot si Estrada? Bakit kinakailangan pang magpunta sa US at doon magpagamot? Masama ang pangitaing nakikita. Kapag pinayagan si Estrada, ito na lamang ang kanyang gagawing paraan para ma-blackmail ang pamahalaan. Gagamitin ang mahihirap para sa sariling kapakanan. Sisihin ang walang isang salita.</body>
<link>http://www.philstar.com/Article.aspx?articleId=228534&amp;publicationSubCategoryId=94</link>
</article>
<article>
<title>Pamahalaan,ang 'naghihikayat' para mag-abroad ang mga nurses natin</title>
<author>BAHALA SI TULFO Ni Ben Tulfo</author>
<date>
<month>November</month>
<day>19</day>
<year>2003</year>
</date>
<body>NAGSALITA na ang presidente ng Philippine Nurses Association (PNA) na si Ruth Padilla eksklusibo sa aking radio program &amp;quot;BAHALA SI TULFO&amp;quot; nitong Lunes hinggil sa patuloy na lumalaking bilang ng mga nurses na nag-aalisan sa ating bansa. Walang pakundangang sinabi ni Padilla na mismo ang pamahalaan daw natin ang naghihikayat sa ating mga health workers na mangibang-bansa. Ang katwiran ng ating pamahalaan, malaki raw kasi ang maitutulong ng mga nag-alisang health workers natin sa pagpasok ng dolyar sa ating bansa. Alam ng Department of Health (DOH) ang problema na matagal ng sinisigaw ng PNA sa napipintong krisis. Subalit &amp;quot;inutil&amp;quot; naman ito at wala namang magawa. Gaya ng aking nauna nang naisulat, naihalintulad ko ang ating pamahalaan sa isang &amp;quot;sawang&amp;quot; busog kaya laging tulog at walang anumang ingay at pambubulabog ang makakagising dito. Lalo akong natawa sa sinabi ni Padilla, &amp;quot;parang kantang &amp;quot;spaghetti&amp;quot; na paboritong isayaw ng mga bata, &amp;quot;spaghetting pababa nang pababa&amp;quot; ang nakalaang budget ng pamahalaan natin sa DOH. Mula sa taong 2002 hanggang 2003 at maging 2004 budget patuloy ang pagbaba ng budget sa DOH ng Department of Budget and Management (DBM), ayon kay Padilla. Malaki ang magagawa ng DOH sa problemang ito kung tama ang budget na inilalaan ng DBM. Dahil ayon sa presidente ng PNA, maipatutupad yung MAGNA CARTA for health workers na may kinalaman sa kanilang benepisyo. Sa ngayon ang naibibigay ng ating pamahalaan sa mga pobreng natitirang government nurses ay tanging SUBSISTENCE at LAUNDRY allowance lamang. Marami pang benepisyong nakapaloob sa MAGNA CARTA tulad ng hazard pay, longevity pay at iba pa. Nanawagan din si Padilla sa Philippine Overseas Employment Administration (POEA) at Department of Labor and Employment (DOLE), bilang bahagi ng solusyon sa problema ay magkaroon ng regulations o quota, nang mapigilan ang agarang pag-alis ng mga magagaling na nurses natin. Paglilinaw lang sa sinabi ni Padilla, hindi ibig sabihin na hinahadlangan niya ang mga nagmamadaling nurses. Gusto niya lang na magkaroon ng sapat na panahon para maituturo at maipasa nitong mga magagaling na nurses ang kanilang galing at kaalaman sa mga baguhang nurses na gustong manatili sa bansa. * * * Para sa TIPS; type BITAGTIPS(message) COMPLAINTS; type BITAGCOMPLAINTS (message) FEEDBACK; type BITAGFB&amp;gt;(message) I-text at send sa 2333 (Globe/TouchMobile) O 334 (Smart/TalknText). O tumawag sa telepono 932-5310 / 932-8919.</body>
<link>http://www.philstar.com/Article.aspx?articleId=228536&amp;publicationSubCategoryId=94</link>
</article>
<article>
<title>Reward money para sa drug informer nasa banko raw,ani Avenido at Caisip,he,he,he !</title>
<author>BANAT NI BATUIGAS Ni Bening Batuigas</author>
<date>
<month>November</month>
<day>19</day>
<year>2003</year>
</date>
<body>HINDI magkaugaga ang mga opisyales ng Philippine Drug Enforcement Agency (PDEA) sa mga katanungan ni Sen. Robert Barbers kung saan napunta ang milyon na reward money para sa mga informants sa droga. Noong Lunes kasi, ipinatawag ni Barbers sina Anselmo Avenido, director ng PDEA at ang deputy nito na si Rodolfo Caisip at ginisa sa Senado ukol sa reklamo ng apat na informants na hindi pa nakatanggap ng reward hanggang sa ngayon. Si Barbers, ang chairman ng Senate committee on peace and order and illegal drugs, ay kumilos para imbestigahan ang reklamo ng mga informants at itama ang mga maling patakaran kung meron man, he-he-he! Bakit kailangan pa ng Senate hearing kung may batas naman tayo na nagsasabing gawaran ng kaukulang reward ang mga informants, di ba mga suki? Pinipilit naman na ilayo sa isyu nina Avenido at Caisip kapag inurirat sila ni Barbers kung saan na ba talaga ang perang nakalaan para sa reward. Ayon sa mga kasamahan natin sa hanapbuhay na nandoon sa hearing, malayo sa tanong ni Barbers ang mga kasagutan ng dalawang opisyal pero makulit talaga ang Senador natin kasi gusto niyang ilagay sa ayos nga ang batas ukol sa amended drug law nga. Sa kalaunan, sumagot ang PDEA officials natin na ang pera ay nasa banko. Makalipas ang ilang sandali, inamin naman nila na ang reward money ay napahalo sa general fund at nangako silang magkaroon ng separate fund para nga sa reward, he-he-he! Mahirap talagang itago ang katotohanan, di ba mga suki? Napakadali pala ng proseso para maging milyonaryo ka sa reward scheme nga ng PDEA. Ang lahat ng impormante ay hinihikayat lang na mag-fill-up ng tinatawag na Information Report Form (IRF) kung saan ang kanyang right thumbmark ang magsisilbing katibayan na siya nga yon. Meron ding iisyu ang PDEA na code para hindi makilala ang informant at mahirapan ang mga drug syndicates na isinusuplong niya na magantihan siya at ang kanyang pamilya. Sinabi ng dalawang PDEA officials na ang gagawin lang ng informant, kapag nagtagumpay ang operasyon na kinasangkutan niya, ay ipakita ang original IRF form at presto... matatanggap na niya ang kanyang reward. Pero naguluhan si Barbers dahil nagreport ang isang abogado na mga Xerox copy lang ng IRF ang ibinigay ng isang SPO4 Cabanatan sa kanyang kliyente. Ibig sabihin ba nito ay bayad na ang kanyang kliyente? Tanong pa niya na naging dahilan para matulala itong sina Avenido at Caisip, he-he-he! Mukhang ayaw talagang magbigay ng reward ang PDEA. Inamin din ng PDEA officials na walong informant na ang nabayaran nila pero hindi nila sinabi kung magkanong halaga ang inilabas nila. Itong kaso lang ng apat na informants, na nagsasabing aabot sa P35 milyon ang reward nila, sila nagkaproblema. Dahil may konting sigalot pang nasilip si Barbers, minabuti niyang ipagpatuloy ang hearing sa isang linggo. Kung itong development ang gagawin nating basehan, mukhang palpak talaga ang PDEA. Kung sabagay, dalawang beses nang inialok ni Presidente Arroyo ang puwesto ni Avenido kay Dep. Dir. Gen. Edgar Aglipay, hepe ng AID-SOTF.</body>
<link>http://www.philstar.com/Article.aspx?articleId=228548&amp;publicationSubCategoryId=94</link>
</article>
<article>
<title>Mag-ingat sa squatting syndicates (Una sa 2 bahagi)</title>
<author>HINDI PA TAPOS ANG LABAN Ni Sec.Mike Defensor</author>
<date>
<month>November</month>
<day>19</day>
<year>2003</year>
</date>
<body>ISA sa malaking problema na hinaharap namin sa sektor ng pabahay ay ang patuloy na paglaganap ng operasyon ng mga squatting syndicates at ang patuloy na paggamit at pagkalat ng mga pekeng titulo ng lupa. Napakalaking epekto nito sa integridad ng Torrens Title System na ginagamit natin sa pagrerehistro ng ating mga lupa. Napakarami ng ating mga kababayan na patuloy na naloloko at nabibiktima ng mga sindikato. Sa pamamagitan ng kolum na ito nais kong magbigay ng babala at paalala sa ating mga kababayan upang maiwasang maging biktima ng mga squatting syndicates. Mahigit na 6,957 na pekeng titulo ang ginagamit at 4,530 dito ay iniimbestigahan at 2,067 ay ibinigay na sa Office of the Solicitor General upang pilahan ng petisyon sa Korte na ito ay ipakansela o mapawalang-bisa kabilang na rin dito ang pagpipila ng kaso sa mga taong may kinalaman sa pagpapalabas nito. Ang modus operandi ng mga sindikato ay ang pagpapakita ng mga Titulo de Propriedad o mga Spanish titles upang mapaniwala ang mga pagbebentahan nila ng lupa. Subalit para sa kaalaman ng lahat, matagal nang nawalan ng bisa ang mga Titulo de Propriedad alinsunod ito sa Presidential Decree No. 892 na nilagdaan ni dating Pangulong Marcos noong Feb. 16, 1976. Magsilbi sana itong babala sa publiko na kapag Titulo de Propriedad o Spanish titles ang ipinapakita o binebenta sa inyo, tandaan lamang na matagal na itong walang bisa at hindi rin ito bibigyan ng halaga ng Korte. Kung minsan din ay kahina-hinala ang mga titulong ipinapakita halimbawa na lang ay isang titulo na sumasakop sa buong bansa maging ang Kalayaan at Sabah. Kapag ganitong mga titulo ang ginagamit ay maging listo kayo sapagkat ang ganitong mga klase ng titulo ay hindi kapani-paniwala at malamang ay peke.</body>
<link>http://www.philstar.com/Article.aspx?articleId=228549&amp;publicationSubCategoryId=94</link>
</article>
<article>
<title>Kumusta na ang 'lifestyle check'</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>November</month>
<day>19</day>
<year>2003</year>
</date>
<body>MARAMI ang nakapuna na ang dating masugid at pursigidong kampanya sa marangyang pamumuhay ng mga taong gobyerno ay bigla yatang lumamig. May nagsabi tuloy na ang &amp;quot;lifestyle check&amp;quot; gaya ng iba pang kampanya ay ningas-kugon lang. Sa puntong ito ay nanawagan ang BANTAY KAPWA sa mga kinauukulan na huwag ipagwalambahala ang naturang pagsisiyasat sa mga tiwaling opisyal at kawani ng pamahalaan. Dapat na pakaisipin na &amp;quot;public office is public trust&amp;quot;. Dapat bigyan-diin ang RA 6713 na pinagtibay noong 1989 ng Kongreso tungkol sa Code of Conduct and Ethical Standard of Government Officials and Employees. Ang moral crusade ng pamahalaang Arroyo ay dapat na bigyan ng ngipin. Ilang impormante ng BANTAY KAPWA ang nag-ulat na ang pagbabawal sa mga taong gobyerno lalo na ang mga pulis na maglalagi sa mga night club, sabungan, casino at iba pa ay sa umpisa lang epektibong inimplement pero sa pagdaan ng mga araw ay balik sa dating gawi. Bukod sa Office of the Ombudsman, Department of Interior and Local Government (DILG) at Philippine National Police (PNP), ang mga reklamo at sumbong sa mga tiwaling taong gobyerno ay idulog sa Presidential Anti-Graft Commission na nasa Commonwealth Avenue, Quezon City. Ayon kay PAGSI Chairman Dario Rama, 24 oras na bukas ang kanilang hotline na 9241311.</body>
<link>http://www.philstar.com/Article.aspx?articleId=228560&amp;publicationSubCategoryId=94</link>
</article>
<article>
<title>Pagbasa sa mga palatandaan ng panahon</title>
<author>ALAY-DANGAL Ni Fr. Jose C. Blanco, S.J.</author>
<date>
<month>November</month>
<day>19</day>
<year>2003</year>
</date>
<body>DAHIL sa mga nangyayari sa ating kapaligiran, tayoy nalilito. Mga digmaang nagaganap sa ibat ibang bahagi ng mundo, mga paglindol, mga teroristang ay pumapatay ng libong mga tao. Tila ba nawalan na ng kontrol ang Diyos sa mundong kanyang nilikha. Subalit hindi ganoon. Basahin ang Mark 13:24-32. Itoy nagbibigay sa atin ng pag-asa. &amp;quot;Pagkatapos ng kapighatiang iyon, magdidilim ang araw, hindi magliliwanag ang buwan, malalaglag mula sa langit ang mga bituin, at mayayanig ang mga kapangyarihan sa kalawakan. At makikita ang Anak ng Tao na nasa alapaap, dumarating na maydakilang kapangyarihan at malaking karangalan. Susuguin niya ang kanyang mga anghel sa apat na pangi ng daigdig at titipunin nila ang mga hinirang ng Diyos, mula sa lahat ng dako. Unawain ninyo ang aral mula sa puno ng igos: kapag sumisipot na ang mga dahon sa sanga nito, alam ninyong malapit na ang tag-araw. Gayon din naman, kapag nakita ninyong nangyayari na ang mga bagay na ito, malalaman ninyong malapit na ang panahon ng pagparito niya nagsisimula na. Tandaan ninyo: magaganap ang mga bagay na ito bago mamatay ang mga taong nabubuhay sa ngayon. Mawawala ang langit at lupa, ngunit at mga salita koy hindi magkakabula. Ngunit walang nakaaalam ng araw o oras ng pagsapit niyon, kahit ang mga anghel sa langit o ang Anak man  ang Ama lamang ang nakaaalam nito.&amp;quot; Pagkatapos isalarawan ang mga kalamidad na magaganap bago dumating ang katapusan ng Jerusalem, at pagkatapos sabihin ang tungkol sa maluwalhating pagbabalik ng Anak ng Tao, may ginawang eskatolohikal na diskurso na may dalawang aral na itinuturo. Ang una ay isinasaad na papalapit na ang mga pangyayaring dati nang naipahayag na magaganap. Ito ay isinasalarawan ng talinghaga ng puno ng igos. Ang pangalawang aral o turo ay nagsasabi sa atin na walang nakatitiyak kung kailan magaganap ang mga naturang pangyayari. Subalit sinasabi sa atin ng Vatican II na posibleng mabasa natin ang mga naturang pangyayari sa pamamagitan ng &amp;quot;mga palatandaan ng panahon&amp;quot;.</body>
<link>http://www.philstar.com/Article.aspx?articleId=228561&amp;publicationSubCategoryId=94</link>
</article>
<article>
<title>EDITORYAL - Lumalang kidnapping bigyang pansin</title>
<author></author>
<date>
<month>November</month>
<day>20</day>
<year>2003</year>
</date>
<body>BALEWALA ang pagpo-promote sa Pilipinas para dayuhin ng mga turista. Sayang ang paggastos ng gobyerno para akitin silang pumunta sa bansa kung bawat araw ay nakabandera ang katotohanang malala na ang kidnapping dito. Hindi pupunta ang mga turista o ang mga negosyante rito para makidnap lamang. Hindi masisisi ang mga pinuno ng bansa na pagbawalang pumunta sa Pilipinas ang kanilang mamamayan sapagkat maaari silang malagay sa panganib dito. Kung mayroon mang dapat unahin ang gobyerno para mahikayat magtungo rito ang mga negosyanteng dayuhan o mga turista, unahing durugin ang kidnap for ransom syndicate. Hanggat ang mga sindikato ay namamayagpag, hindi magkakaroon ng katuparan ang pangarap ng mga pinuno ng bansang ito na makaakit ng mga negosyanteng maglalagak ng kanilang pera. Hanggat patuloy ang pangingidnap, walang kakamting kaunlaran ang bansa. Pandidirihan at iiwasang puntahan na parang may ketong. Hindi sana paabutin pa ng gobyerno ang ganitong senaryo. Pakilusin ang awtoridad, partikular ang Philippine National Police (PNP) para durugin ang sindikato. Bitayin ang mga madadakip na kidnappers upang magsilbing babala sa iba pa na papasok sa ganitong masamang gawain. Kung may sasampulang kidnapper, tiyak na mababawasan ang kanilang kampon. Sa report ng Citizens Action Against Crime, may 110 kaso na ng kidnapping ang naganap mula January hanggang October ng taong ito. May 165 biktima ang involved at 60 porsiyento ay naganap sa Metro Manila. Sinabi naman ni anti-kidnapping czar Angelo Reyes, na mas mababa ang kanilang tally kumpara sa report ng CAAC. Ayon kay Reyes, dating Defense secretary at kamakailan lamang na-appoint ni President Arroyo na may 83 abductions lamang ang naganap mula January hanggang October 2003. Pinaka-latest at pinaka-grabeng kidnapping na naganap ay ang nangyari kay Betti Chua Sy, executive ng Coca Cola, na kinidnap ng limang kalalakihan noong Lunes ng umaga. Nakasakay umano si Sy sa kanyang Toyota RAV 4 (plate no. XHZ 210) nang kidnapin ng mga kalalakihang nakasakay sa isang Tamaraw FX sa Biak-na-Bato, Quezon City. Martes ng madaling-araw, natagpuan ng isang security guard ang bangkay ni Sy, nakabalot sa blanket at nakasilid sa itim na trash bag sa Para&amp;ntilde;aque. Sino pa ang susunod? Nangangailangan ng puspusang atensiyon ang paglala ng kidnapping sa bansa. Hindi ubra rito ang basta pagbabanta nang pagbabanta. Aksiyon ang kailangan. Ubusin ang mga kidnappers sa lalong madaling panahon.</body>
<link>http://www.philstar.com/Article.aspx?articleId=228643&amp;publicationSubCategoryId=94</link>
</article>
<article>
<title>Akusasyon kay Roco pamumulitika nga ba?</title>
<author>AKSYON NGAYON Ni Al G. Pedroche</author>
<date>
<month>November</month>
<day>20</day>
<year>2003</year>
</date>
<body>NARINIG na natin ang mga katagang ito nang inagurahan bilang Pangulo ng bansa si Joseph Estrada: &amp;quot;Walang kama-kamag-anak, walang kumpa-kumpare.&amp;quot; Ibig sabihiy walang sasantuhing gumagawa ng katiwalian kahit kaanak pa niya o kaibigan. Kahit sinong lider ay puwedeng sabihin iyan. Pero kadalasan, bulaklak lang ng dila. Pangkumbinsi sa taumbayan na determinado ang isang lider sa pagsugpo ng katiwalian. Mas totoo ang mga katagang iyan sa larangan ng pulitika. Sa pagsusulong ng political ambition, walang kinikilalang kamag-anak o kaibigan ang isang pulitiko. As the good old saying goes, &amp;quot;in politics there are no permanent friends.&amp;quot; Nalathala sa mga pahayagan (kasama ang PSN) ang panibagong P18-milyong kickback na diumanoy kinasasangkutan ng aspirante sa pagka-pangulo na si Raul Roco. At ang nagbunyag nito sa pamamagitan ng nilagdaang affidavit ay sarili niyang pinsan na si Calabang, Camarines Sur Vice Mayor Ramoncito Roco Robles. Ang maagap na sagot naman ng kampo ni Atty. Roco ay &amp;quot;pamumulitika&amp;quot; lang diumano ang akusasyon porke ang nagsiwalat ay lumipat sa ibang partido. Sinabi ng pinsang Vice Mayor ni Roco na ang naturang halaga ay &amp;quot;kinikil&amp;quot; ni Roco mula sa mga contractors at suppliers nang ito ay Kalihim pa ng Edukasyon. Napilitan daw lumantad si Robles dahil iniipit siya ngayon ng mga naturang suppliers at contractors komo siya ang &amp;quot;kulektor&amp;quot; diumano ni Roco. Maaaring itoy pamumulitika coming on the heels of the national polls next year. Pero itoy usaping dapat siyasatin dahil naglalagay kay Atty. Roco under the clouds of suspicion. Isa sa mga kakandidato sa pagka-Pangulo si Roco at hindi makabubuti sa kanyang reputasyon ang mga akusasyong iyan kung sadyang fabricated lang. Kung guilty si Roco, dapat siyang managot. Ngunit kung talagang itoy isa lamang political mudslinging, dapat papanagutin ang taong nagpapalabas ng mapanirang akusasyon. A good lawyer as he is, Mr. Roco knows the right course to take. At ang balita koy kakasuhan na nga ng libelo ni Roco ang kanyang pinsan.</body>
<link>http://www.philstar.com/Article.aspx?articleId=228651&amp;publicationSubCategoryId=94</link>
</article>
<article>
<title>Mga-ingat sa squatting syndicate (Huling Bahagi)</title>
<author>HINDI PA TAPOS ANG LABAN Ni Sec.Mike Defensor</author>
<date>
<month>November</month>
<day>20</day>
<year>2003</year>
</date>
<body>AYON sa report ng National Task Force on Professional Squatting and Squatting Syndicates may mga kaso na sa Korte laban sa mga sumusunod na grupo ni Henry Rodriguez at Willy Torres. Sa desisyon ng Korte Suprema ay pinawalang-bisa na rin ang Titulo Propriedad No. 4136 na ginagamit ng grupo ni Don Mariano Esteban. Patuloy ang pagkilos ng Task Force na nabanggit na kinabibilangan ng ibat ibang ahensya ng pamahalaan gaya ng Housing and Urban and Development Coordinating Council, Department of Justice, Presidential Commission for the Urban Poor, Department of the Interior and Local Government, Department of Environment and Natural Resources, Philippine National Police, National Anti-Poverty Commission, National Bureau of Investigation, Land Registration Authority at Office of the Solicitor General upang matukoy ang ibat ibang sindikato na nanloloko sa ating mga kababayan. Sa kasalukuyan, patuloy ang pag-iimbestiga sa napapaulat na mga operasyon ng squatting syndicates sa North Fairview, Cavite, BCDA property (Makati at Taguig) at Pasig. Humihingi kami ng tulong sa publiko upang mabigyan nyo kami ng impormasyon tungkol sa mga gawain at operasyon ng mga sindikatong nagsasamantala sa kawalan ng kaalaman ng mga kababayan natin upang kumita ng limpak-limpak na pera. Hindi biro ang mga panlolokong isinasagawa ng mga sindikatong ito dahil sa laki ng mga halagang kinukubra nila sa kanilang mga biktima at sa lawak ng mga lupaing kanilang binebenta na base sa mga pekeng titulo.</body>
<link>http://www.philstar.com/Article.aspx?articleId=228657&amp;publicationSubCategoryId=94</link>
</article>
<article>
<title>Magkaisa na raw at walang pulitkahan</title>
<author>HALA BIRA! Ni Danny Macabuhay</author>
<date>
<month>November</month>
<day>20</day>
<year>2003</year>
</date>
<body>HINDI na naman natuloy ang pagpapahayag ng kandidatura ni FPJ. Hindi maliwanag kung ano ang dahilan at naaantala ang pagpapahayag ni FPJ. Sinabi ni Sen. Tito Sotto, tagapagsalita ni FPJ, na hahayaan na lamang niya ang aktor na magpahayag kung nakahanda na ang pinal niyang desisyon. Desidido naman si Sen. Ping Lacson sa pagtakbo. Tuwing may pagkakataon, hindi niya kinakalimutang ipahayag na matagal nang buo ang kanyang desisyon. Sa kabilang dako, ilang araw nang walang lumalabas na balita tungkol sa planong-pampulitikal ni Danding Cojuangco na nababanggit noon na nasa likod ng impeachment complaint laban kay Chief Justice Hilario Davide Jr. Si President Gloria Macapagal-Arroyo naman ay walang hinto sa pag-iikot sa ibat ibang lugar ng Pilipinas. Minsan ay nasa paligid lamang ng Metro Manila at karugtong na mga probinsiya. Sa ilang iglap lamang ay nasa Visayas na at Mindanao na kaagad na namumudmod hindi lamang mga titulo ng lupa at tirahan kundi ibat ibang tulong sa mamamayang Pilipino. May panahon pa kaya sila para pagtuunan ng pansin ang napakaraming problema ng bansa. Wala na raw pulitikahan. Magkaisa na raw upang harapin ang mga pangunahing suliranin ng bansa. Pero, ano ang kanilang ginagawa?</body>
<link>http://www.philstar.com/Article.aspx?articleId=228663&amp;publicationSubCategoryId=94</link>
</article>
<article>
<title>Infomercials, individual na pampapogi</title>
<author>PANAGINIP LANG Ni Nixon T. Kua</author>
<date>
<month>November</month>
<day>20</day>
<year>2003</year>
</date>
<body>PURO masamang balita ang bumabalot sa atin at ang imahe ng Pilipinas ay sirang-sira sa buong mundo, kasama na rito ang alam ng lahat na napakasamang peace and order situation sa bansa. Kahit anong sabihin ng administrasyon ni Madam Senyora Donya Gloria at ni PNP Chief Hermogenes Ebdane, walang maniniwalang gumaganda ang sitwasyon sa atin kapag katahimikan ang pag-uusapan. Araw-araw naririnig natin ang paglaganap ng patayan, nakawan, holdapan,&amp;nbsp; didalan at kurakutan sa lahat halos ng antas ng ating lipunan. Ang pinakahuli rito ay ang pagpaslang kay Betty Sy, isang executive ng Coca Cola na dinukot ng mga armadong lalaki noong Lunes ng umaga sa Quezon City at ang kanyang bangkay ay tinapon na lang sa Para&amp;ntilde;aque. Ayon kay Teresita Ang-See, pinuno ng Citizen Action Against Crime, ang kaso ng kidnapping ay naging arawan na.&amp;nbsp; Ganyan din ang sinasabi ng ibang grupo ng negosyante na naaalarma sa walang tigil na pagtaas ng krimen, lalo na ng kidnapping sa bansa. Ultimo ang ambassador ng Japan ay nagsabing may gabing hindi siya makatulog dahil sa taas ng insidente ng krimen sa Pilipinas.&amp;nbsp; Lubha siyang kinakabahan na may kababayan siyang mabiktima rito sa atin. Ang laging sagot ng mga nasa kapangyarihan sa pamumuno ni Madam Senyora Donya Gloria ay bibigyan ng deadline ang miyembro ng kapulisan na hanapin ang suspect.&amp;nbsp; Deadline ito na lista sa tubig,&amp;nbsp; hindi nareresolba, gaya ng pagpaslang sa artistang si Nida Blanca. Malinaw na kapalpakan ng prosecution kasama na ni NBI Director Wycoco.&amp;nbsp; Hawak na nila ang principal suspect na si Rod Strunk pero pinatakas pa nila.&amp;nbsp; Sinundan pa ng pagbibigay ng mga palpak na ebidensiya sa US court kaya hindi tuloy pinayagan ang pag-extradite sa mastermind. Palala nang palala ang sitwasyon at kesa gawan ng paraan, nagbubulag-bulagan at ang magiging sagot ay mga pagtatakip sa pamamagitan ng mga press releases at iba pang uri ng publicity promotions kung saan milyong milyong piso ang&amp;nbsp; kanilang ginugugol. Mula sa mga taga Department of Tourism hanggang sa Department of Interior and Local Government, pati na National Bureau of Investigation ay kung anu-anong anunsyo ang nilalabas nila para palabasing maayos at tahimik ang Pilipinas. Andyan din ang mga ads o infomercials na nagkakahalaga ng milyon at binabayaran ng sambayanan kung saan nagpapapogi ang ilang miyembro ng Gabinete at matataas na opisyal na ang tunay na hangarin ay tumakbo sa darating na eleksiyon. Ilan sa mga may infomercial ay sina Mar Roxas ng Department of Trade and Industry, Health Secretary Manuel Dayrit, Interior and Local Government Secretary Joey Lina, Ambassador at large for counter terrorism Angelo Reyes, MMDA Chairman Bayani Fernando, Tourism Secretary Richard Gordon, NBI Director Wycoco at pati si PNP Chief Hermogenes Ebdane. Pinalalabas na ginagawa nila ito upang ma-promote ang bansa at ang kani-kanilang opisina.&amp;nbsp; Ang akala nila ay ganoon kadaling bolahin ang sambayanan, hindi ba nila alam na ang mga ganoong pakulo ay lalo lang kinabubuwisitan ng mamamayan. Ang nararapat ho ninyong gawin ay kilos, aksyon, gawa at hindi puro pagpapagandang lalaki.&amp;nbsp; Yan ang gusto ng sambayanan ang makapaglakad sa gabi ng hindi nag-aalalang holdapin o di kayay saksakin ng walang dahilan ng mga addict. Akala nyo ba malillinlang pa ang sambayanan, pero subukan pa rin nating alamin at ating tanungin ang ating mga mambabasa, gaganda ba ang imahe ng ating bansa sa mga infomercial na kinalalabasan ng mga nabanggit na mga opisyal ni Madam Senyora Donya Gloria?&amp;nbsp; Padala nyo ho ang inyong opinion sa 092726543431. * * * Tungkol naman sa katanungan natin kung saan mas nagtitiwala ang sambayanan, kung sa media o administrasyon ni Madam Gloria, halos lahat ho nang nag-text ay sa media naniniwala, meron lang hong ibang nagsasabi na meron din mga tiwaling miyembro ng media. Totoo ho ito, ngunit natitiyak ho natin na hindi kasing talamak ng nasa gobyerno ni Madam Gloria.&amp;nbsp; * * * Mas tiwala sa miyembro ng media! Opisyal ng gobyerno? No! 393394814379; Mabuti na lang na may media tayo na totoo na nakakasagabal sa kanilang kurakutan, kundi wala nang pipigil sa mga alipores ni Don Jose Pidal at disinformation advisers and&amp;nbsp; secretaries ni Madam Gloria. 09183538585. Kng ako ms my&amp;nbsp; twala ako s media, kc pg media ang bumanat natataranta cla. 09203110162; Ako sa&amp;nbsp; media ako&amp;nbsp; nagtitiwala. 09166258433; Not all reports from media r credible! Its just an ordnary&amp;nbsp; hearsay insnuate by influential plticial kung saan cla nagkkapera, doon&amp;nbsp; cla. 09167138528; D dapat magtwala s gbyerno, lalo n&amp;nbsp; sa babae may mlki nunal s pisngi, mas bgay s knya artista, ang cute nya pag&amp;nbsp; tumatawa. 09205425460. Ako ay&amp;nbsp; mas nani2wala s miyembro ng media. 09195931518; Syempre&amp;nbsp; s&amp;nbsp; media&amp;nbsp; kc ang&amp;nbsp; media&amp;nbsp; pwag tma lmang ang ibinbalita sa patuloy&amp;nbsp; na kurakot, mtagal na kaming wla twala sa gobyerno. 09273023860; Para s akin s media k tlga mgttwala kc bka knng s mga pnp o mlttar bka kw p ang ikulong ng mga iyn lluna kung issmbong m ay mga kbro nla. 09274297569; Pag pptsugn&amp;nbsp; na emplydo pwd yn sa govtt pro pag mttaas na sa media kana lumapit pra cgurado. 09272584058; Mas may tiwala kami sa media lalo kay gan Arnold Clavio kaya&amp;nbsp; kalusin na ang gobyerno arroyo curap. 09202127816. May tiwala po ako sa mga miyembro ng media. 09263033187; Wla dpat pgkatwalaan, media o gobyerno, dhil pg nsuhulan pera, wl na. 09165497672;&amp;nbsp; Wla nkong ktiwatiwala sa gobyerno. Lalo na c senora Gloria ang nkaupo wl cyang awa sa mhhirap. 09273928547. * * * Para sa anumang reaksyon, mag-e-mail lang sa nixonkua@yahoo.com o kayay mag-text sa&amp;nbsp;09272654341. Mapapakinggan&amp;nbsp; nyo rin ang inyong lingkod sa DZEC 1062 mula 4:30 hanggang 6:00 ng hapon tuwing Lunes at Miyerkules.</body>
<link>http://www.philstar.com/Article.aspx?articleId=228668&amp;publicationSubCategoryId=94</link>
</article>
<article>
<title>Reward money kunin sa jueteng lords</title>
<author>ORA MISMO Ni Butch M. Quejada</author>
<date>
<month>November</month>
<day>20</day>
<year>2003</year>
</date>
<body>GANADO ang mga drug informers na mag-tip sa operasyon ng illegal drugs dahil may reward money na makukuha sila. Pero may ilang informers ang nagsasabing alaws pa raw silang pakinabang sa gobyerno kahit na positibo ang kanilang tip. Nagmistulang apple pickers ang mga authorities nang mag-umpisang magtrabaho ang kanilang mga asset kontra droga. Sunud-sunod ang huli at billions of pesos ang halaga ng mga drogang nasakote. May pera kasi sa droga basta ituro lang sa mga pigoy ang mga drug operators. Sila na ang bahala pagdating sa piggy work. Pero ang problema mukhang may nasusubang drug informers. Iyan ang dapat imbestigahan. Kung walang pera ang gobyerno sa jueteng lords kunin ang panggastos sa mga informers. Ang intelihensya ay gamiting reward money kesa pumasok sa mga bulsa ng mga bugok. Ito ang line-up ng mga jueteng lords. 1) June Zuniega ng Laguna 2) Tony Ong at Bong Bilapuerta ng Camarines Sur 3) Alex Tam ng Camarines Norte 4) Romy Lajara, Bulacan 5) Kay Tony Ong din ang dayaan bolahan sa Baguio 6) Lito Somera 7) Fredo Galvez 8) Arman Sunkist ng Batangas 9) Tony Santos ng Marikina Ilan lamang ito sa mga gambling lords na iti-next sa atin mula sa mga assets ng mga kuwago ng ORA MISMO. &amp;quot;Kilala kaya sila ng mga pigoy na may hurisdiksyon sa malaganap na dayaan bolahan?&amp;quot; tanong ng kuwagong Kotong cop. &amp;quot;Siguro.&amp;quot; &amp;quot;Malaking tulong din ang pakinabang na ibinibigay nito sa mga pigoy kung gagamitin bilang reward money sa mga drug informers,&amp;quot; anang kuwagong SPO-10 sa Crame. &amp;quot;Korek ka diyan, kamote.&amp;quot;</body>
<link>http://www.philstar.com/Article.aspx?articleId=228671&amp;publicationSubCategoryId=94</link>
</article>
<article>
<title>EDITORYAL - Kapit-tuko</title>
<author></author>
<date>
<month>November</month>
<day>21</day>
<year>2003</year>
</date>
<body>ISANG nakabibilib sa mga pinunong Hapones ay ang kanilang pagkakaroon ng delikadesa. Mahalaga sa kanila ang dangal at iniiingatan ang pangalan. Kapag nasangkot sa mga anomalya o kontrobersiya ang pinuno ay agad nagbibitiw sa puwesto para mabigyang-daan ang imbestigasyon hanggang sa malinis ang pangalan. Merong iba na dahil sa kahihiyan ay nagha-harakiri. Sabagay ang pagha-harakiri ay hindi naman katanggap-tanggap sapagkat inuutang ang sariling buhay. Hindi tanggap ang ganyang kaugalian dito sa Pilipinas. Hindi kailanman mangyayari na ang isang pinunong nasangkot sa anomalya ay uutangin ang sariling buhay. Magiging katawa-tawa siya. Merong ilan na nagbibitiw dahil sa delikadesa pero iyan ay mabibilang sa daliri. Mas nakararami ang kapit-tuko sa puwesto. Gaano karami ang mga opisyal ng pamahalaan na nasangkot sa katiwalian subalit nasa puwesto pa rin. Sumusuweldo at tila balewala ang nakasampang kaso. Ganyan kakapal ang mga pinuno sa Pilipinas na masyadong malayo o kakaiba sa mga Hapones. Masyadong maraming kapit-tuko sa puwesto. Kahit na malakas ang panawagan na magbitiw, hindi natitinag. Patuloy pa rin sa pagkapit. Ang pagkakapalaya kay Rod Strunk, asawa ng pinatay na actress na si Nida Blanca, ay isinisisi sa kapabayaan ng National Bureau of Investigation (NBI). Kung naging masigasig ang NBI sa pagpipresenta ng mga ebidensiya, hindi sana napalaya si Strunk na principal suspect sa Nida slay. At ang pangyayaring ito ang nagpapasakit ng kalooban ni Kaye Torres, anak ni Nida. Sinisisi niya ang NBI at pinagre-resign si Director Reynaldo Wycoco. Sabi naman ni Wycoco, bat siya magre-resign. Ginawa naman nila ang tungkulin. Hinihingi rin naman ngayon ang ulo ni anti-kidnapping czar Angelo Reyes dahil sa sunud-sunod ang pangingidnap na ang pinakahuli ay kay Betti Chua Sy, isang Coca Cola executive. Kinidnap si Sy at pagkatapos ay pinatay. Natagpuan ang kanyang bangkay na nakabalot sa trash bag. Pero tumanggi rin si Reyes na magbitiw. Sinabi naman ni Mrs. Arroyo na bigyan pa ng pagkakataon si Reyes. Hinirang ni Mrs. Arroyo si Reyes noong Setyembre para pamunuan ang anti-kidnapping. Ayon pa sa Presidente, mula nang maupo si Reyes ay bumaba na ang kaso ng kidnapping. Bagay na mahirap mapaniwalaan sapagkat, mula January hanggang October, tumaas pa ang mga nakikidnap. Hindi nabawasan kundi dumami pa. Isang dahilan kung bakit maraming kapit-tuko sa puwesto ay sapagkat matibay ang kinakapitan.</body>
<link>http://www.philstar.com/Article.aspx?articleId=228759&amp;publicationSubCategoryId=94</link>
</article>
<article>
<title>Libro o latigo kontra droga</title>
<author>SAPOL Ni Jarius Bondoc</author>
<date>
<month>November</month>
<day>21</day>
<year>2003</year>
</date>
<body>NAGDUDUDA na ang ilang eksperto at pinuno sa United States kung mananalo sila sa drug war sa South America. Dalawang dekada na nila sinusuportahan ang mga militar at bilyun-bilyon dolyar na ang ibinuhos. Pero imbis na mapawi ang drug cartels, patuloy silang nagtatanim ng coca at nagpupuslit ng cocaine sa US. Lumala pa nga ang salot. Nung una, sa Colombia lang may drug cartels; kumalat na sila sa mga karatig-bansang Ecuador, Bolivia, Costa Rica at Venezuela. Napansin ng mga ekspertot pinuno na bumababa ang drug cartels tuwing may umaangat na Presidenteng malinis at matapang. Halos ubos na ang mga sindikato sa Venezuela at Bolivia dahil umangat sina Hugo Chavez at Gonzalo Sanchez de Lozada bilang Pangulo. Halos napalayas ang cartels sa Colombia tungong Ecuador at Costa Rica dahil kay Alvaro Uribe. Laganap ang cartels sa Ecuador at Costa Rica dahil niluklok nila ang narcopoliticians sa Panguluhan at Kongreso. Pero heto ang sisti. Maraming mamamayan ang umaasa sa ilegal na droga para sa kabuhayan. Sila ang mga nagsasaka ng coca, nagpo-process at nagde-deliver sa ports. Kapag pinabagsak ang cartels, wala silang trabaho. Mabagal ang gobyerno sa pagbigay ng bagong uri ng kabuhayan. At kung wala silang pera, naaapektuhan din ang may-ari ng tindahan, ang banko, ang nagtitinda ng isda, ang nagre-repair ng traktora at iba pang mga umaasa sa kanilang pagtangkilik. Kapag bumagsak ang mga lehitimong negosyo, kaliwat kanan na ang rallies. Muntik bumagsak si Chavez sa matagal na welgang-bayan. Nag-resign si de Lozada sa gitna ng kaguluhang pinondohan ng drug lord na si Evo Morales. Tinalo sa referendum ang mga patakaran ni Uribe. Bukod sa mabagal na pagtulong sa mga umaasa sa drug trade, mahina ang sistemang edukasyon sa Latin Amerika. Hindi naipupukpok ang magagandang-asal at makabagong kaalaman sa hanapbuhay. Pasya ngayon ng mga ekspertot pinuno, ibuhos na lang sa educational aid ang bilyun-bilyong inuubos sa drug war. Gayahin sana natin ito.</body>
<link>http://www.philstar.com/Article.aspx?articleId=228768&amp;publicationSubCategoryId=94</link>
</article>
<article>
<title>Ang 'estudyanteng' si Mayor Tsong Marquez</title>
<author>BAHALA SI TULFO Ni Ben Tulfo</author>
<date>
<month>November</month>
<day>21</day>
<year>2003</year>
</date>
<body>BUO na ang bagyo na handang humambalos anumang araw sa pagitan ng Metro Manila Development Authority (MMDA) ni chairman Bayani Fernando at ang City Hall ni Para&amp;ntilde;aque Mayor Joey Tsong Marquez. Sanhi ito ng pagpapahintulot ng Para&amp;ntilde;aque City Hall na manumbalik ang mga side walks vendors sa kanilang dating pinamumugaran, ang Baclaran. Nakahanda namang sumagupa at humambalos muli ang MMDA ni Fernando laban sa binabalak na pagpapabalik ni Tsong sa vendors. Matatandaan, marami ang mga mabubuwisit sa mga nagsisimba sa Redemptorist Church ng Baclaran sa nagkalat na vendors na nakapaligid sa simbahan. Ang napagbuntunan ng galit ng simbahan, ang MMDA chairman na si Fernando. Kamakailan naging madugo ang mga isinagawang clearing operations ni Fernando laban sa mga illegal vendors sa nabanggit na lugar. Isa si Mayor Tsong sa mga alkalde sa Metro Manila na pumirma sa isang resolusyon ng Metro Manila council na naglilinis sa mga illegal side walks at mga obstruction sa mga kalsada. Nababasa ko na ang mga aksiyon nitong komedyanteng alkaldeng si Tsong. Masasabing kinukubli ni Tsong ang kanyang mga maiitim na balakin na buwisitin si Fernando nang sa gayun ay magkaroon sila ng hidwaan. Oo nga naman, giyera sa pagitan ng isang kontrobersiyal na national figure tulad ni Fernando na posibleng madisgrasyat manalo sa pagka-bise presidente ng bansa laban sa isang alkaldeng nag-aasam na maging congressman. Kapag pinatulan ni Fernando si Tsong, nakikinita ko nang &amp;quot;kumukuti-kutitap ang mga payasong mata ni Mayor Joey Marquez. Ito talaga ang gustong mangyari ni Tsong. Kilala ko ang pagiging alkalde ni Tsong. Mabilis matuto ang estudyanteng to. Para sa isang guro malaking karangalan habang nakikita niyang nagagamit ang kanyang mga naituro. Ang naipamalas ng nasabing guro na hindi nakakalimutan ng estudyante si Tsong, ay ang salitang ito, when there is no issue, try to create one. You must be the center of the issue (print, radio and TV!) Declare war if need be, for as long as his rank is higher than yours. Sige Tsong, ituloy mo. Tingnan natin kung papatulan ka nitong hari ng pink na urinolang panlalaki sa mga tabi ng kalsada. Nakapagtataka ang mga urinolang ito. Wala akong makitang TULO ng tubig dahil walang mga gripo. Sabi nga ng isang Batanggenyo, ala eh, ang galing ng madyik ni Fernando!</body>
<link>http://www.philstar.com/Article.aspx?articleId=228774&amp;publicationSubCategoryId=94</link>
</article>
<article>
<title>'Super bagyo' si Turing Sy kay Atienza,kumpare kasi</title>
<author>BANAT NI BATUIGAS Ni Bening Batuigas</author>
<date>
<month>November</month>
<day>21</day>
<year>2003</year>
</date>
<body>MARAMI palang atraso si Chairman Turing Sy sa kanilang lugar sa Tondo subalit nagbubulag-bulagan lang ang kanyang mga kapitbahay dahil super-bagyo siya sa kumpare niyang si Mayor Lito Atienza. Sinabi ng Manilas Finest na nakausap ko na ang bahay pala ni Mang Turing ay halos sinakop na ang bangketa pero hindi naman siya sinisita ni Atienza. Kung gaano kalaking espasyo ang sinakop ng bahay ni Mang Turing sa Pitong Gatang St., sa Tondo ay ganoon na rin ang sinakop ng kanyang kapatid at anak na si Randy Sy, ang isa sa pinakamalaking video karera operator sa Maynila. Pero kung maligaya sa ngayon si Turing Sy sa liderato ni Mayor Atienza nga, aba darating din ang kanyang panahon. Talagang bagyo si Sy kay Atienza dahil malaking papel ang ginampanan niya para manalo ito noong mga nakaraang elections nga. Kaya kayong makakalaban ni Mayor Atienza sa nalalapit na May elections, dapat ang unang puntiryahin nyo ay si Turing Sy para hindi kayo madaya at lumaki ang tsansa nyong manalo, di ba mga suki? Ayon pa sa Manilas Finest, kaya hindi sumusulong ang kasong illegal jumper ng kuryente at tubig laban kay Turing Sy ay dahil kinakalong siya ni Atienza. At hindi maaaring banggain mo lang si Turing at anak na si Randy dahil may alaga silang hitman na tagapatahimik ng mga kalaban nila. Idinagdag pa ng Manilas Finest na nakadalawa na si Randy Sy pero naayos niya ang kaso dahil mga hampaslupa lang ang kanyang nabiktima. Ibig bang sabihin niyan, tinatakpan lang ng mga Manila Police ang kabuktutan ni Randy Sy? Sinabi pa ng mga nakausap ko na kapag mainit si Randy dito sa Maynila, aba mag-aalsa balutan ito at magpalamig sa Amerika, he-he-he! Sobrang laki talaga ang kinikita ni Randy sa makina sa liderato ni Atienza. Nilinaw naman ng dating empleyado ni Chairman, na ang riles ng tren sa Claro M. Recto ay hati sa pakinabang sina Turing Sy at Frankie Alejandro alyas Alejandrotong. At ayon sa Manilas Finest, may kakutsaba silang mga pulis na taga-Station 2 at Station 11 sa kanilang illegal na operasyon. At habang maligaya sina Turing Sy at Alejandrotong, aba ibig sabihin niyan patuloy ding namamantikaan ang nguso ni Tessie Talangka, di ba mga suki? Sa ngayon hindi pa rin nawawala ang pangamba ng mga Pinoy vendors diyan na kapag hindi na natin isisiwalat ang patuloy na pangha-harass ni Alejandrotong ay maaaring balikan sila. May balita pa ako na binantaan ng pulis na si Basmayor ang mga vendors na huwag basahin ang kolum ko kung sina Turing Sy at Alejandrotong ang mga bida, he-he-he! Hindi pala sports si Basmayor, di ba mga suki?</body>
<link>http://www.philstar.com/Article.aspx?articleId=228780&amp;publicationSubCategoryId=94</link>
</article>
<article>
<title>Tips sa pamumulikat</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>November</month>
<day>21</day>
<year>2003</year>
</date>
<body>ANG pulikat (cramps) ay napakasakit. Madalas na ang pulikat ay umaatake sa paa, sa mga daliri, bukong-bukong at hita. Nagkakaroon ng pulikat dahil sa sobrang pag-eehersisyo, lalo na ang nag-exercise sa mainit na sikat ng araw. Isa sa dahilan ng cramps ay ang kakulangan ng asin sa katawan. Isa pang dahilan ay ang poor circulation ng dugo. Karamihan sa mga buntis ay nagkaka-cramps din. Isa sa pinakamakirot na pulikat ay iyong nocturnal cramps na umaatake sa gabi at kadalasan ang mga tumatanda ang nakakaranas nito. Ipinapayo sa mga nagkakaroon ng nocturnal cramps na uminom ng maraming tubig lalo na iyong tonic water. Ang pagtulog na ang binti ay nakataas o nakabaluktot ay epektibo rin para huwag nang pulikatin. Kapag may cramps ay dapat na ituwid ang muscles at masahiin ito. Kung ang paa naman ay pinupulikat ay baluktutin ang mga daliri ng paa na paharap sa iyo. Ang pinakamasakit na pulikat ay sa binti kaya dapat bago matulog ay magpamasahe muna.</body>
<link>http://www.philstar.com/Article.aspx?articleId=228784&amp;publicationSubCategoryId=94</link>
</article>
<article>
<title>Ang paglilinis ng templo</title>
<author>ALAY - DANGAL Ni Fr. Jose C. Blanco. S.J.</author>
<date>
<month>November</month>
<day>21</day>
<year>2003</year>
</date>
<body>PINALAYAS ni Jesus ang mga mangangalakal at mamamalit ng pera mula sa templo. Ang mga mangangalakal ay kinakailangan para sa pagbebenta ng mga hayop na ihahain sa templo. Kung kaya nandoon sila. Subalit may mali sa kanilang mga iginagawi. Pakinggan natin si Lukas sa kanyang pagsasalarawan ng pangyayari (Lk. 19:45-48). Pumasok si Jesus sa templo at kanyang ipinagtabuyan ang mga nagtitinda. Sinabi niya sa mga ito, &amp;quot;Nasusulat: Ang aking bahay ay tatawaging bahay-dalanginan !Ngunit ginawa ninyong pugad ng mga magnanakaw.&amp;quot; Araw-araw, si Jesus ay nagtuturo sa loob ng templo. Pinagsikapan ng mga punong saserdote, ng mga eskriba, at ng mga pangunahin ng bayan na siyay ipapapatay. Subalit wala silang makitang paraan upang maisagawa ito, sapagkat taimtim na nakikinig sa kanya ang buong bayan. Si Jesus ay hindi sinaktan ng mga taong pinalayas niya sa templo. Silay mga mahihirap na nagnanais kumita kahit kaunti. Ang mga mamamalit ng pera ay kinakailangan sa templo, sapagkat ibat ibang uri ng tao na nagmula sa ibat ibang lugar ang pumupunta sa templo. Ibat ibang salapi ang kanilang ginagamit. Kung kayat kailangang may mga mamamalit ng pera. Ang pinuna sa kanila ng ating Panginoon ay: na ang templo  na isang bahay-dalanginan ay ginawa nilang isang pugad ng mga magnanakaw. Sa loob mismo ng templo ay nagkakaroon ng dayaan, pang-uumit, at pagnanakaw. Sa ginawang paglilinis sa templo ni Jesus, nahamon yaong di-malilinis ang konsiyensiya. Sa gayon, nais ipapatay si Jesus ng mga punong saserdote at mga eskriba, subalit silay natatakot sa taumbayan. Ang mga ordinaryong tao ay nasa likuran ni Jesus. Gayunpaman, papalapit na ang pasyon o paghihirap ni Jesus.</body>
<link>http://www.philstar.com/Article.aspx?articleId=228787&amp;publicationSubCategoryId=94</link>
</article>
<article>
<title>EDITORYAL - Pakitang-tao</title>
<author></author>
<date>
<month>November</month>
<day>22</day>
<year>2003</year>
</date>
<body>ISANG araw makaraang mahuli ang dalawa sa mga kumidnap at pumatay kay Coca Cola executive Betti Sy, napatay din naman kaagad ang isa sa mga pinakamataas na lider ng kidnap for ransom gang sa Dinalupihan, Bataan. Kung hindi pa kinidnap at pinatay si Sy, hindi magkakaroon ng sigasig ang Philippine National Police (PNP) at ang anti-kidnapping task force, kabilang na si Angelo Reyes na tinaguriang anti-kidnapping czar. Sinabi ni Reyes sa isang press conference matapos mapatay ang kidnap gang leader na si Dr. Roberto Obeles Yap, &amp;quot;Magandang araw ito para sa mga law enforcers.&amp;quot; Sabi naman ni PNP Spokesperson Director Ricardo de Leon, &amp;quot;crowning glory&amp;quot; sa pamahalaan ang pagkakapatay kay Yap. Isang katibayan aniya na masigasig ang pamahalaan sa pagdurog sa kidnapping syndicate. Talaga? Marami ang humihiling sa ulo ni Reyes dahil sa incompetence. Maraming nagalit dahil sa karumal-dumal na pagpatay kay Sy noong Lunes ng umaga. Sakay si Sy ng kanyang RAV 4 nang harangin ng mga lalaki sa Biak-na-Bato, Quezon City. Kinabukasan, dakong 4:30 a.m. natagpuan ang kanyang bangkay na nakabalot sa trash bag sa Para&amp;ntilde;aque. Paano kung hindi nagbuwis ng buhay si Sy, kikilos kaya ang sandamukal na anti-kidnapping task force ng PNP? Ang pagkilos nila ay dahil sa pressure ng taumbayang gigil na gigil sa lumalalang kaso ng kidnapping. Hindi maganda ang nangyayaring ito na ang taumbayan ang lagi nang natatalo dahil sa kapabayaan ng mga pinunong isinaksak sa puwesto. Maraming pinuno na basta na lamang inilagay pero wala namang muwang kung paano mapoprotektahan ang taumbayan. Nangyayari pa na kaya nasa puwesto ay dahil sa ambisyong pulitikal. Hindi maganda ito! Tumaas ang bilang ng kidnapping. Ayon sa report ng Citizens Action Against Crime (CAAC), may 110 kaso na ng kidnapping ang naganap mula January hanggang October ng taong ito. May 165 biktima ang involved at 60 porsiyento ay naganap sa Metro Manila. Si Sy ay ika-166 na biktima ng pangingidnap. Sino pa kaya ang susunod sa kanya? Ang mabilis na pagkakapatay sa lider ng Obeles Yap kidnap gang ay isang pagpapatunay lamang na kaya ng mga awtoridad na durugin ang sindikato. Pero ang nakapagtatakay bakit tumatagal pa nang napakahabang panahon? Bat hinahayaan pa silang makapangidnap at makapatay saka aaksiyunan? Kikilos lamang kapag na-pressure at kapag hihingin na ang ulo ng pinuno. Hindi sana pakitang-tao lamang ang mga ginagawang ito. Delikado ang taumbayan at kawawa ang bansa na patuloy na iiwasan ng dayuhan dahil sa di-masawatang kidnapping.</body>
<link>http://www.philstar.com/Article.aspx?articleId=228888&amp;publicationSubCategoryId=94</link>
</article>
<article>
<title>Pres.Gloria perhuwisyo sa drug syndicates</title>
<author>AKSYON NGAYON Ni Al G. Pedroche</author>
<date>
<month>November</month>
<day>22</day>
<year>2003</year>
</date>
<body>KAHAPON, nabuwag ng mga raiders ng pamahalaan ang isa pang malaking planta ng shabu sa Antipolo City. Nasamsam ang may P2 bilyong halaga ng droga. Limang drug traffickers din ang natimbog. Kamakailan, isa ring laboratoryo ng shabu ang sinalakay sa Bulacan. Nasamsam ang may P88 milyong halaga ng naturang droga. Perhuwisyo talaga si Presidente Gloria sa multi-bilyong dolyar na industriya ng droga. Nag-uulol na sa galit sa kanya ang mga drug lords. Kung hirap ang gobyerno sa pagsugpo sa mga kidnap for ransom nakikita natin ang tagumpay nito laban sa bawal na gamot. Ngunit huwag maliitin ang kapabilidad ng mga drug lords. International syndicate ang mga iyan. Napapaikot ang mga pamahalaan sa daigdig. Kayang magluklok ng mga lider bastat makatitiyak sila ng proteksyon sa kanilang salot na negosyo. Dahil sa matinding galit ng mga drug syndicates sa administrasyon, hindi katakatakang magpakawala sila ng bilyones para tustusan ang mga kampanya para lansagin ito. Halimbawa, ang tinatawag na civil society groups ay atat-na-atat mapatalsik sa puwesto si Presidente Arroyo. Nagbabayad pa ng full page ads sa mga pahayagan para puwersahing bumaba sa tungkulin ang Pangulo. Ang sino mang tao at alin mang grupo na may tunay na malasakit sa bayan ay hindi gagawin ito lalu pat anim na buwan na lamang at eleksyon na. Saan kumukuha ng pondo ang grupong ito na nais buwagin ang administrasyon? Isa lamang ang lohikal na sagot diyan. Salapi mula sa mga drug syndicates ang malamang na ginagastos sa mga anti-administration campaign. Hindi ako pro-Arroyo. Maraming dapat ayusin sa pamamalakad ng gobyernong ito, ngunit hindi ako pabor na ang administrasyong ito na ilang tulog na lang ay matatapos na ay dapat alisin sa marahas na paraan. Madidiskarel na naman ang ating demokrasya kung magkagayon. Ingat sana ang mga grupong naghahangad ng radikal na pagbabago sa gobyerno at baka silay nagagamit na ng mga sindikatong may maitim na layunin. Imbes na reporma, baka deporma ang mangyari sa pobre nating bayan.</body>
<link>http://www.philstar.com/Article.aspx?articleId=228896&amp;publicationSubCategoryId=94</link>
</article>
<article>
<title>Ikinasal ng 2 beses</title>
<author>IKAW AT ANG BATAS Ni Atty. Jose C. Sison</author>
<date>
<month>November</month>
<day>22</day>
<year>2003</year>
</date>
<body>NANG makilala ni Ed si Nora, kasal na siya kay Rowena sa huwes noong Marso 29, 1977 at nasundan ito ng kasal sa simbahan noong Agosto 27, 1977. Napaniwala ni Ed si Nora na walang bisa ang kasal nito dahil walang lisensIya. Samantala, nagsampa siya ng petisyon sa Juvenile and Domestic Relations Court ng Quezon City upang ideklarang walang bisa ang kasal niya kay Rowena. Natangay si Nora ng panlilinlang ni Ed kaya ipinagpatuloy nila ang bawal na relasyon. Kumuha sila ng lisensiya ng kasal sa Rosario, Cavite noong Abril 3, 1979 at kinabukasan ay ikinasal sila sa huwes ng Pasay City. Noong Agosto 4, 1980, napawalang-bisa ang kasal na sibil at kasal sa simbahan nina Ed at Rowena. Kaya, upang patunayan ang kanilang pagmamahalan, nagpakasal muli sina Ed at Nora sa simbahan sa Makati noong Abril 4, 1982. Dito ay ginamit nila ang naunang lisensiya na inisyu sa kanila. Makalipas ang halos siyam na taon at nang pagkakaroon ng dalawang anak, nagsampa muli si Ed ng petisyon upang ipawalang-bisa ang kasal nila ni Nora. Ayon kay Ed, wala raw lisensya ang kasal nila ni Nora at nang sila ay ikasal, hindi pa raw napapawalang-bisa ang kasal nila ni Rowena. Samantala, iginiit ni Nora na balido ang kanilang kasal ni Ed. Mayroon daw silang lisensya mula sa Rosario, Cavite. Hindi pa raw epektibo noon ang Family Code kung saan nag-uutos ito na ma-ideklara muna na walang bisa ang unang kasal bago pa muling magpakasal ang isang partido. Kaya, ang petisyon ni Ed ay walang merito. Iginiit din ni Nora sa Korte na atasan nito si Ed na magbigay ng buwanang suporta sa mga bata sa halagang P15,000 at danyos dahil sa kahihiyang inabot niya at sa pagtatakwil sa kanya ng kanyang mga magulang. Tama ba si Nora? TAMA. Balido ang kasal nila ni Ed noong Abril 4, 1979 dahil hindi pa noon ipinag-uutos ng batas na kailangang munang madeklarang walang bisa ang unang kasal bago muling magpakasal ang isang partido sa iba. Kaya, hindi mapipinsala ang mga karapatan nina Nora at ang mga anak nito. Samantala, hindi maaaring bayaran ni Ed ang pinsalang natamo di-umano ni Nora. Wala sa ating batas ang nag-uutos na ang asawa ay kinakailangang magbayad sa kanyang asawa kapag hindi nito natupad ang kanyang marital na obligasyon. Hindi ito maaari dahil ang perang gagamitin ay magmumula rin sa conjugal na pera ng mag-asawa (Ty vs. Court of Appeals 346 SCRA 86).</body>
<link>http://www.philstar.com/Article.aspx?articleId=228902&amp;publicationSubCategoryId=94</link>
</article>
<article>
<title>Spoiled brat talaga si Erap</title>
<author>HALA BIRA! Ni Danny Macabuhay</author>
<date>
<month>November</month>
<day>22</day>
<year>2003</year>
</date>
<body>MARAMI na ang nakakahalata kay dating President Erap Estrada sa paghingi-hingi nito ng kung anu-anong pabor. Noong una pa mang pumasok ito ng kulungan ay nagsimula nang ipadama nito na isa siyang spoiled brat. Parang bata na sari-sari ang hinihiling at kapag hindi napagbigyan ay basta na lamang magagalit. Hindi bat nagreklamo kaagad si Erap sa kung saan siya ikukulong. Pati ang klase ng kanyang kulungan at mga magiging laman nito ay hindi niya pinalampas na punahin. Naging mapagbigay naman ang Sandiganbayan at ang Ombudsman sa mga hinaing ni Erap. Ngayon ay ipinagpipilitan naman ni Erap na kailangan siyang magtungo sa US upang ipaopera ang kanyang tuhod. Sa mga doktor sa US lamang umano siya lubos na nagtitiwala kahit na sabihin pang may mga dalubhasa ring mga doctor dito sa Pilipinas. Naniniwala naman ang mga nasa prosikusyon na hindi na kailangan ang pumunta sa US si Erap para magpagamot. Nagsumite sila ng isang memorandum sa Sandiganbayan na nagpoprotesta sa kahilingan ni Erap na magtungo sa US. Dapat mapaalalahanan si Erap na sobra-sobra na ang pagbibigay sa kanya. Pati si President Arroyo ay natuto na ring magbigay sa mga kahilingan ni Erap. Dapat malaman ni Erap na wala na siya sa dati niyang posisyon ng kapangyarihan. Sa katunayan, ang katayuan niya ngayon ay bilang isang bilanggo.</body>
<link>http://www.philstar.com/Article.aspx?articleId=228909&amp;publicationSubCategoryId=94</link>
</article>
<article>
<title>Lethal injection dapat ipatupad</title>
<author>PANAGINIP LANG Ni Nixon T.Kua</author>
<date>
<month>November</month>
<day>22</day>
<year>2003</year>
</date>
<body>PALALA nang palala ang krimen sa ating bansa.&amp;nbsp; Bagamat sinasabi ng kapulisan na bumababa, alam ng sambayanan na tuloy ang pagtaas ang insidente ng krimen mula sa kidnapping at bank holdup hanggang sa snatching ng cell phone at pandurukot. Wala ng ligtas at lahat tayo ay laging may kaba sa dibdib kahit maglalakad lang mula sa ating bahay hanggang sa pinakamalapit na sari-sari store o di kayay hinihintay ang pag-uwi ng isang mahal sa buhay. Anumang statistics ang ipakita ng PNP ay walang naniniwala na bumababa ang krimen at tahimik ang ating bayan.&amp;nbsp; Pati Ambassador ng Japan ay nagsabing hindi siya makatulog sa gabi dahil inaalala niya ang kanyang mga kababayan na bumibisita sa ating bansa at baka mabiktima ng mga kriminal na naglipana sa kalye. Dahil sa patuloy na pagtaas ng krimen sa ating bansa, maraming malalaking negosyante ang lumisan na dala ng kanilang malaking capital tungo sa ibang bansang tahimik silang makakapamuhay. Ang mga investors naman ay kinalimutan na tayo at doon din sa bansang alam nilang walang panganib sa kanilang buhay sila tutungo. Dahil dito, pakonti nang pakonti ang trabaho dahil magsasarahan ang ibat ibang mga kompanya at lilipat&amp;nbsp; sa Thailand, Malaysia, China at iba pang karatig bansa. Ultimo turismo na sanay dadagsa dahil sa ganda ng ating bansa ay mawawala.&amp;nbsp; Walang turistang maglalakas loob bumisita sa bansang hindi sila ligtas. Kayo? Nanaisin niyo bang mamasyal sa Iraq kung saan anumang oras ay puwede kang madamay ng suicide bomber. Pag wala ng trabaho sa atin, natural dadami lalo ang mga kriminal at baka mag-mistula na tayong wild wild west na baril at dahas na ang maghahari. Tataas din ang bilang ng mga overseas Filipino workers.&amp;nbsp;&amp;nbsp; Tinuturing nating mga bayani ang mga OFW dahil sa sakripisyong ginagawa na mamuhay mag-isa at malayo sa mga mahal sa buhay mabigyan lang nga magandang kinabukasan ang pamilyang iniwan. Masama nga lang nito parami na rin ang insidente kung saan sa lungkot ay nagkakaroon ng ibang pamilya ang OFW sa bansang pinuntahan o di kayay nagkakaroon ng relasyon ang naiiwan sa Pilipinas.&amp;nbsp; Ang ganoong mga pangyayari ay sumisira sa ibat ibang pamilya at ang higit na nasasaktan ay mga batang doon naman naaakit sa droga. Lahat ito ay dulot ng kapalpakan ng gobyernong ayusin ang problema ng krimen at pagmamatigas na huwag&amp;nbsp; ipatupad ang sentensyang kamatayan dahil lang sa utos ng retiradong ang Kardinal SIN. Madam Senyora Donya Gloria baka hindi niyo subukan ang panawagan ni Sen. Ping Lacson na napatigil ang kidnapping at napababa ang krimen nuong PNP chief pa siya, o di kayay panawagan ni Sen. Bobby Barbers na isa ring dating Pulis, Sen. Ramon Magsaysay Jr. at ng iba pang sector ng lipunan na ipatupad ang death penalty para magsilbing aral at babala sa mga kriminal. Hindi maiintindihan ng Kardinal SIN ang ganuong bagay dahil protektado siya ng mga bantay araw-araw.&amp;nbsp; Madam, hindi kayo Pangulo lang ng Civil Society o ng ilang pakialamerong religious leaders na namumulitika, kayo ay pinuno ng bansang Pilipinas. Kayo mga kaibigan, anong parusa dapat sa mga kriminal? Text sa 09272654341 * * * Habang sinusulat ho natin ito ay mayroon na namang isang 10 taong gulang na batang babaing kinidnap sa Maynila.&amp;nbsp; Dagdag sa sama ng loob natin, pati ang pobreng driver at yaya ay binaril ng mga walanghiya.&amp;nbsp; * * * Karamihan ho sa sagot sa tanong natin tungkol sa infomercials ay nagsasabing hindi dapat ginamit ang pondo ng bayan at hindi makakatulong pagandahin ang imahe ng bansa at pagpapapogi lang ito ng ilang mga Gabinete at matataas na opisyal na hangad lang tumakbo sa darating na eleksiyon. Tungkol naman sa nagtatanong kung saan nanggaling ang pinambayad sa mga infomercials nila dating Education Secretary Raul Roco, Sen. Ping Lacson, Sen. Barbers at iba pa, inalam natin at hindi ito galing sa kabang yaman ng bansa kundi sa tulong ng kanilang mga supporters * * * Mga nakakatanggap nga pala ng text na nanalo kayo galing kuno sa PCSO at PAGCOR, walang katotohanan yan at panloloko lang yan. Ginagawa natin ito dahil sa dami ng nagsusumbong at nabibiktima. PAGCOR at PCSO imbestigahan nyo yan at kawawa ang mga biktima.&amp;nbsp; * * * Pambuwisit lang ang ginagawang POGI points ng mga alipores ni GMA PIDAL na gastos ay pera ng BAYAN. 09183538585;&amp;nbsp; Di gaganda ang imahe ng bbansa sa infomercial gawin nila ang trabaho nila, di puro papogi sa tv. 09223312993; Lalo lang nasira imahe ng bansa s ginawa nilang ads. Kung bgay n lang sa taong byan ung gnas2os nila ok p un. 09203192881;&amp;nbsp; Hindi na gaganda ang imahe ng Pilipinas hanggat nandyan ang mga pulitikot mga opisyal ng govt. na animo tupa ang panlabas na anyo, pero mga lobong maninila.&amp;nbsp; Nagtatago lang sa pamamagitan ng infomercials. 09205186723; Mganda sna ang mga infomercial n yan kya lng klang s gawa! Ang kailangan ng byan hindi puro salita kundi gwa! 09165049558;&amp;nbsp; Infomercials, pampalason lang sa mga matitinong isipan ng mga mamamayan. 09162465968; Gaganda f hindi lang sa mga infomercials kndi bgyan rn nla ng todong aksyon ang kanilang mga sinasabi.&amp;nbsp; Ang ibang infomercials may halong pangangampanya pr sa darating na eleksyon. 09164810364;&amp;nbsp;Wala mgandang idu2lot ang infomercial nla kc d nman nla tlaga gngawa ang kanilang trabho. Puro lng papogi points. 09223490360;&amp;nbsp;Ngaksaya lng ng pera ang mga kapal mukhang taga governo sa infomercial n yan. Mahiya nman kayo. 09197265437. * * * Para sa anumang reaksyon, mag-e-mail lang sa nixonkua@yahoo.com o kayay magtext sa&amp;nbsp;09272654341. Mapapakinggan&amp;nbsp; nyo rin ang inyong lingkod sa DZEC 1062 mula 4:30 hanggang 6:00 ng hapon tuwing Lunes at Miyerkules.</body>
<link>http://www.philstar.com/Article.aspx?articleId=228913&amp;publicationSubCategoryId=94</link>
</article>
<article>
<title>Matulungin at makatao ang 2 taga-embassy</title>
<author>ORA MISMO Ni Butch M. Quejada</author>
<date>
<month>November</month>
<day>22</day>
<year>2003</year>
</date>
<body>PINASASALAMATAN ng mga kuwago ng ORA MISMO, sina Felipe Carino III, 3rd Secretary at Vice Council sa Philippine Embassy sa Japan at Larry Sumando, Philippine Embassy Attache, dahil sa pagtulong at makataong pagtrato nito sa mga entertainers sa Japan na may ibat ibang problema. Natutuwa ang Chief Kuwago sa balitang ipinarating ng mga kuwago ng ORA MISMO, na kasalukuyang nasa Japan dahil sa pagpapakita ng magandnag ehemplo ng makataong pagtrato sa ating mga kababayan. May mga kapamilya kasi ang mga kuwago ng ORA MISMO, na nagta-trabaho sa Japan ang nawalan ng passport dahl ninakaw ito. Ibinida ng mga kapamilya ng mga kuwago ng ORA MISMO, sa Chief Kuwago ang mabilis na aksyon at tulong na ginawa nina Carino III at Sumando sa kanila. Ganitong klaseng mga tao ang dapat natin ipagmalaki hindi pabaya sa tungkulin kahit na mga taong mahihirap ang kanilang nakakausap. Trabaho at tulong lang ang kanila. Walang money involved sa ginawang pagtulong nina Carino III at Sumando sa ating mga entertainers na nawalan ng passport. Iba pala sila, DFA Secretary Blas Ople, Your Honor! May mga iba kasing kamote diyan na imbes na tulungan ang ating mga Overseas Contract Workers ay binabakalan pa. Iyong iba naman ay binubulyawan ng mga pa-bright-bright sa Embassy. Ang iba naman ay ginagawang tanga, kaya ang mga pobre biktima ng matitinding problema ay nadadalang magpunta sa Embahada ng Pinas para humingi ng tulong. Mabuhay kayo Carino III at Sumando! Kayo ang kailangan ng ating mga kababayan. Talaga bang tinulungan nina Carino III at Sumando ang kapamilya ng mga kuwago ng ORA MISMO na nagkaroon ng mala- king problema sa Japan? tanong ng kuwagong SPO-10 sa Crame. Sobra-sobra ang ginawang tulong! sagot ng kuwagong ago-go dancer. Sana huwag magbago sina Carino III at Sumando sa kanilang ugali. Totoong tao kasi ang dalawa kaya hanga tayo sa kanila. &amp;quot;Pagpalain kayo ng Diyos Carino III at Sumando. Ganyan kamote kapag nakatulong at may magandang nagawa pupurihin natin pero kapag palpak upakan ng todo. Diyan korek ka, kamote!</body>
<link>http://www.philstar.com/Article.aspx?articleId=228916&amp;publicationSubCategoryId=94</link>
</article>
<article>
<title>EDITORYAL - Drug problem:Ugat muna bago mga talbos</title>
<author></author>
<date>
<month>November</month>
<day>23</day>
<year>2003</year>
</date>
<body>ISANG taon na ang nakararaan, isang naghihinagpis na ina ang nagpadala ng e-mail sa Pilipino Star NGAYON Dear Editor column at inilabas ang hinaing tungkol sa lumalalang drug problem sa bansa. Hindi na nagpakilala ang ina subalit sinabing siya ay taga-Valenzuela City. Sabi niya sa e-mail, &amp;quot;kung talagang seryoso ang gobyerno sa paglutas sa problema ng illegal drugs bakit hindi sundin ang batas na nagpapataw ng kamatayan sa mga drug traffickers. Bakit wala ni isa man sa kanila ang nale-lethal injection? Kung talagang totoo ang kanilang kampanya, bakit patuloy ang pagpasok ng mga illegal drugs dito at sa kabila nang mga pagsalakay ay wala pa ring pagkaubos... &amp;quot; Hindi masisisi ang ina na isulong ang pagpapataw ng parusang kamatayan sa mga drug traffickers sapagkat ang kanyang anak na babae ay naging biktima ng droga  naging sugapa sa shabu. Sa murang gulang ay nasira na ang buhay. Sa pagkalulong sa shabu ay nagmistulang patay na buhay. Malabo nang maibalik ang nasira sapagkat apektado na ang pag-iisip. Masisisi ba ang ina kung hangarin niyang i-lethal injection ang mga salot sa lipunan? Ang gobyerno ni President Gloria Macapagal-Arroyo ay matagal nang nakikipaglaban sa mga salot ng lipunan. Sa tatlong State of the Nation Address (SONA) ni Mrs. Arroyo sinabi niya ang pagdurog sa mga &amp;quot;salot&amp;quot;. Subalit kasabay nang kanyang pagbabanta ay lalo namang kumapal ang problema ukol sa illegal drugs partikular ang methampetamine hydrochloride o shabu. Sa kabila rin ng mga sunud-sunod na pagsalakay sa mga shabu laboratories ay wala pa ring pagkaubos ang supply. Isang katotohanan na mahina ang galamay ng batas sapagkat marami pa rin ang nakaaalpas. Sa ginawang random drug tests sa mga high school students sa mga eskuwelahan dito sa Metro Manila noong Martes, sinabi ni Mrs. Arroyo na mahigpit na ang batas sa sinumang mahuhulihan ng illegal drugs. Pagkabilanggo ang kaparusahan. Kinakailangan aniyang matigil ang drug addiction. Wala raw sasantuhin sa pakikipaglaban ng gobyerno sa illegal drugs at binantaan ang mga opisyal ng pulis at military na magpoprotekta sa mga drug lord. Hindi mangingiming sila ay parusahan. Tiyak na maraming estyudyante ang gumagamit ng bawal na gamot. Dapat na ngang maalarma ang gobyerno. Dapat nang hukayin ang mga ugat na pinanggagalingan ng droga. Huwag lang mga talbos ang pag-ukulan ng pansin.s</body>
<link>http://www.philstar.com/Article.aspx?articleId=228995&amp;publicationSubCategoryId=94</link>
</article>
<article>
<title>May amnesia si Lina ?</title>
<author>BANAT NI BATUIGAS Ni Bening Batuigas</author>
<date>
<month>November</month>
<day>23</day>
<year>2003</year>
</date>
<body>MUKHANG tulad ng kanyang pagbabanta sa pulisya ukol sa jueteng, nabaon na rin sa limot ang pagyayabang ni Interior Secretary Joey Lina na sisibakin niya sa tungkulin ang mga hepe ng pulisya na may shabu laboratory sa kanilang hurisdiksyon. Kasi nga halos sunud-sunod na ang accomplishment ng Anti-Drug Special Operations Task Force (AID-SOTF) ni Dep. Dir Gen. Edgar Aglipay laban sa shabu lab pero hanggang sa ngayon ay wala ni isang hepe ng pulisya na nasibak, he-he-he! Tulad sa jueteng, nawalan na rin ng lason ang laway ni Lina kung droga ang pag-uusapan. Nagbanta si Lina na sisibakin niya ang hepe ng Tanza, Cavite matapos matuklasan ang shabu laboratory doon ilang buwan na ang nakaraan. Naglabasan sa diyaryo at radyo ang bantang ito ni Lina, pero hanggang sa ngayon, nandoon pa rin ang hepe ng pulisya, di ba mga suki? At mula nang mabuwag ang shabu laboratory sa Tanza, may lima pang laboratoryo at pitong warehouses ang na-neutralize ng AID-SOTF sa Metro Manila at iba pang lugar pero walang ni isa mang hepe ng pulisya ang nasibak. Kaya kung may plano talaga si Lina na bumalik sa pulitika, siguro dapat lang na mag-isip siya nang malalim dahil kung sa ngayon gaganapin ang elections, eh tiyak tagilid ang tsansa nya. Sino ba naman ang botanteng boboto sa isang taong walang isang salita? Ika nga, pipiliin ng mga botante ang mga taong may bayag at marunong sumunod sa pangako keysa bolero, di ba mga suki? Ano na naman kaya ang magiging dahilan sa anggulong ito ni Lina? Mahilig kasi siyang pumapel pero panay lusot naman kapag tagilid na ang mga programa niya, he-he-he! Iwas-pusoy ang tawag doon, ano? Kung tutuusin nga, hindi na nagsasalita si Lina ukol sa jueteng na talamak na naman lalo na sa mga probinsiya. May sakit na amnesia kaya si Lina? Matatandaan na ipinangako niyang mag-resign kapag hindi niya maipasara ang jueteng sa isang taon, pero lalong yumabong lang ang jueteng at nandiyan pa rin sa puwesto niya si Lina. Kung noon, sinasabayan ng simbahang Katoliko ang kampanya ni Lina sa jueteng, sa ngayon nag-iisa na lang ang boses ng mga pari at naiwan sa kangkungan ang mga program of action ni Lina laban sa pasugalan. Kung abot-langit ang propaganda noon ni Lina laban sa jueteng, sa ngayon ang pondo ay napunta sa infomercials niya. At katunayan, nabuwag na ang Task Force Jericho, ang operating arm niya, subalit nandiyan pa rin ang jueteng. Pero ayon sa kausap natin sa Camp Crame, tuloy ang koleksiyon ng Jericho na dumadaan na sa ngayon sa automated teller machines (ATM). May alam kaya dito si Atty. Morga?</body>
<link>http://www.philstar.com/Article.aspx?articleId=229004&amp;publicationSubCategoryId=94</link>
</article>
<article>
<title>Ang totoong anyo ng terorismo</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>November</month>
<day>23</day>
<year>2003</year>
</date>
<body>MULI na namang umatake ang mga terroristang grupo sa pagsabog na nangyari sa Istanbul, Turkey at pinuntirya ang opisina ng Hong Kong Shanghai and Banking Corp. (HSBC) at ang British consulate. Naging malagim ang epekto ng pagsabog ng mga bomba dahilan upang magkalat sa ibat ibang parte ng katawan lalo na sa paligid ng HSBC sa distrito ng Levent. Ang ganitong klase ng gawain ay nararapat lamang na batikusin at kamuhian. Ayon sa huling ulat, may humigit kumulang 27 katao ang namatay kabilang na dito ang British Consul-General na si Roger Short at ilang British employees. Ayon sa pamahalaan ng Turkey, inako ng Al Qaeda at ng isang Turkish Islamic militant group ang pagbombang naganap noong Huwebes. Kahit kailan ang mga teroristang gawain ay walang puwang sa ating mundo at lipunan. Ang karahasang hatid nito na kumikitil sa buhay ng mga inosenteng sibilyan ay hindi kailanman maitutuwid ng kahit anong ipinaglalaban. Muli, nakikita natin ang totoong anyo ng terrorismo at karahasan. Malaki at malawak ang problemang ito na patuloy na susubok at susukat sa katatagan at kapayapaan ng bawat bansa at sa international community. Ang mga grupong nasa likod ng ganitong uri ng gawain ay nararapat na tugisin at parusahan sa kanilang walang pakundangang pagpatay at pagsira ng mga ari-arian. Ang kanilang pagwalang-bahala at pagpapahalaga sa buhay ng kanilang kapwa ang magpapatunay na talagang walang puwang sa ating sibilisadong lipunan ang ganitong uri ng mga grupo. Kung ano ang sidhi ng ating pakikiramay sa mga biktima ay ganoon din ang sidhi ng ating pagkamuhi sa mga taong nasa likod ng kalunus-lunos na gawaing ito.</body>
<link>http://www.philstar.com/Article.aspx?articleId=229011&amp;publicationSubCategoryId=94</link>
</article>
<article>
<title>Mayroon kayong pigsa: Kumain ng bawang</title>
<author>WHAT'S UP DOC? Ni Dr. Tranquilino Elica&amp;ntilde;o Jr.</author>
<date>
<month>November</month>
<day>23</day>
<year>2003</year>
</date>
<body>ANG pigsa (boils sa Ingles) ay kadalasang umaatake kapag ang katawan ay mahina sa bacterial infection lalo na kung galing sa pagkakasakit, o may unbalanced at unhealthy diet. Ang pigsa ay kadalasang mapula, masakit at may nana na hatid ng bacteria sa balat. Kung kayo ay may pigsa, sikaping palakasin o patibayin ang inyong immune system. Ang Zinc ang pinakamabisang maibibigay sa immune system para tumibay at hindi magkapigsa. Kinakailangang mag-take ng 8 mg. ng Zinc araw-araw  katumbas ito ng 159 g. ng minced beef halimbawa. Kung may pigsa, dagdagan ang intake ng Zinc sa 30 mg. Sa loob ng isa o dalawang linggo. Kung gumagamit kayo ng supplement, ensure that they also contain copper as increasing Zinc intake can interfere with the way copper is metabolized in the body. May amount ng Zinc na matatagpuan sa karne ng manok, isda at mga cereals subalit ang pagkain na nakukunan ng 39 mg. ng Zinc ay ang talaba o oysters. Ang kalahating dosena ng talaba ay nakapagdudulot ng 35 mg. ng Zinc. Subalit alam nyo ba na ang pagkain nang maraming bawang ay mabuti rin para maiwasan ang pagkakaroon ng pigsa? Ang bawang ay mayroong natural antibacterial properties na tumutulong para ma-improve ang kalusugan ng balat. Panatilihin din ang adequate intake ng Viatmins A, C, at E. Ang Vitamin A ay matatagpuan sa isda, atay at dairy products. Ang Vitamin C ay matatagpuan sa mga sariwang prutas at gulay at ang Vitamin E ay sa tinapay, cereals, nuts and seeds.</body>
<link>http://www.philstar.com/Article.aspx?articleId=229017&amp;publicationSubCategoryId=94</link>
</article>
<article>
<title>Mga ulat pangkalusugan</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>November</month>
<day>23</day>
<year>2003</year>
</date>
<body>ANG red wine ay napatunayang mabisa sa mga may karamdaman sa puso. Ayon sa report ng European Society of Cardiologists na kamakailan lamang ay nagpulong sa Greece, ang red wine ay may sangkap na tumutunaw sa nikotina mula sa paninigarilyo. Ayon pa rin sa mga eksperto ang red wine ay nakatutulong para baligtarin ang sinasabing harmful effects sa kalusugan ng tao. Ang sunflower na tinatawag ding chichirika at Flora del Sol ay may anti-cancer cella. Itoy lunas din sa mga may tumor, irregular menstruation at venereal diseases. Tinaguriang broom of the sea ang balatan o sea cucumber na mayaman sa calcium at iodine. Bukod sa pagiging very nutritious meron din itong aphrodisiac value. Paborito ng sea cucumber ng mga Chinese na inihahalo ito sa pancit, sa sopas at ginagawa rin itong biskuwit at minatamis. Ang glutonous squash ay ang kalabasa na malagkit kapag lutuin at ang lasa ay parang nilagang kamote. Maliit ang bunga nito na sinlaki lang ng papaya at makaraan ang 50 araw na itanim ito ay magbubunga na. Ang kalabasa ay pampalinaw ng mata. Ang brocolli o wild cabbage ay ipinapayong kanin ng mga may breast cancer. Malakas ang iron content ng brocolli na gamot din sa mga anemic, may sakit sa puso, sa tiyan at constipation. Ang dinikdik na balat ng brocolli ay malaking tulong sa mga may rayuma.</body>
<link>http://www.philstar.com/Article.aspx?articleId=229021&amp;publicationSubCategoryId=94</link>
</article>
<article>
<title>Kapistahan ni Kristong Hari</title>
<author>ALAY-DANGAL Ni Fr. Jose C. Blanco,S.J.</author>
<date>
<month>November</month>
<day>23</day>
<year>2003</year>
</date>
<body>ANG kapistahan ni Kristong Hari ay idinikreto ni Papa Pio XI noong 1925. Sa Ebanghelyo sa araw na ito, si Jesus ay dinala kay Pilato at pinagtatanong ni Pilato si Jesus tungkol sa pagkahari ng huli. Hindi ikinaila ni Jesus na siyay Hari. At ito ang pinagtakhan ni Pilato. Basahin ang Juan 18:33-37. Si Pilatoy pumasok uli sa palasyo at tinawag si Jesus. &amp;quot;Ikaw ba ang Hari ng mga Judio?&amp;quot;. Sumagot si Jesus, &amp;quot;Iyan bay galing sa iyong sariling isipan, o may nagsabi sa inyo? Ako bay Judio?&amp;quot; Tanong ni Pilato. &amp;quot;Ang mga kababayan mo at ang mga punong saserdote ang nagdala sa iyo rito. Ano ba ang ginawa mo?&amp;quot; Sumagot si Jesus, &amp;quot;Ang kaharian koy hindi sa sanlibutang ito. Kung sa sanlibutang ito ang aking kaharian, ipinakipaglaban sana ako ng aking mga tauhan at hindi naipagkanulo sa mga Judio. Ngunit hindi sa sanlibutang ito ang aking kaharian!&amp;quot; &amp;quot;Kung gayon, isa kang hari?&amp;quot; sabi ni Pilato. Sumagot si Jesus, &amp;quot;Kayo na ang nagsabing akoy hari. Ito ang dahilan kung bakit ako ipinanganak at naparito sa sanlibutan: Upang magsalita tungkol sa katotohanan. Nakikinig sa aking tinig ang sinumang nasa katotohanan.&amp;quot; Nang tanungin ni Pilato si Jesus kung siya ang Hari ng mga Judio, ipinaliwanag ni Jesus na ang kanyang pagkahari ay hindi sa sanlibutang ito. Na ang kanyang kaharian ay nasa langit. Mahalaga para sa atin na maunawaan ang kahulugan ng pagkahari ni Jesus sa atin at sa buong sangkatauhan. Dapat nating hayaan si Jesus na tunay na maghari sa ating buhay. Siyay dapat na maghari sa ating lipunan at sa buong mundo.</body>
<link>http://www.philstar.com/Article.aspx?articleId=229024&amp;publicationSubCategoryId=94</link>
</article>
<article>
<title>Editoryal - Kidnapping ay mataas, bitay na ang dapat</title>
<author></author>
<date>
<month>November</month>
<day>24</day>
<year>2003</year>
</date>
<body>APAT na araw makaraang kidnapin at patayin ang 32-year old na Coca Cola executive na si Betty Sy, sumalakay muli ang mga kidnaper at isang 10-year old na babaing estudyante ang kinidnap habang patungo sa school noong Biyernes ng umaga. Ang driver at yaya ng bata ay binaril pa ng mga kidnappers. Dahil sa sunud-sunod na pangingidnap na ang target ay ang mga mayayamang Tsinoy, nagkaroon ng paghihigpit sa seguridad ang mga school na pinapasukan ng mga anak ng mayayamang Tsinoy. Naalarma na sila at natatakot na baka sa mga sumunod na araw ay sila naman o ang kanilang mga anak ang makidnap. Lalo pa ngat kumikilos lamang ang Philippine National Police at anti-kidnapping task force kapag mayroon nang nakidnap at napatay gaya nga ni Sy. Kinidnap si Sy noong Lunes ng umaga habang sakay ng kanyang RAV4. Puwersahang inilabas sa kanyang sasakyan, at inilipat sa isang puting FX taxi. Ipinatutubos siya ng mga kidnaper ng P10-milyon. Kinabukasan, natagpuan ang kanyang bangkay sa Para&amp;ntilde;aque na nakabalot sa isang itim na trash plastic bag. Sino pa ang sunod na kikidnapin at papatayin? Marami ang humihingi sa ulo ni anti-kidnapping czar Angelo Reyes dahil sa hindi masawatang kidnapping pero ipinagtanggol pa siya ni President Arroyo. Bigyan ng pagkakataon. Kaaapoint lamang ni Reyes, makaraang magresign sa Department of National Defense. Wala nang iba pang kasagutan sa lumalalang kidnapping at iba pang krimen kundi ang ibalik ang parusang kamatayan na matagal na ring nahimbing. Sa mga sunud-sunod na kidnapping, sigurado nang maraming dayuhan ang matatakot na magtungo sa bansa. Ang mga dayuhang negosyante naman ay maaaring ilipat ang kanilang negosyo sa ibang bansa na walang kidnapan. At isa lamang ang ibig sabihin niyan, marami ang mawawalan ng trabaho. Malambot ang pamahalaan kung ang tungkol sa paglalapat ng parusang kamatayan ang pag-uusapan. Mas pinipili pang lumawak ang nasasakop ng mga halang ang kaluluwa kaysa isalang sa lethal injection chamber. Isang dahilan kung bakit napakalakas ng loob ng mga holdaper sapagkat mahuli man sila, hindi pa rin &amp;quot;matuturukan&amp;quot; sapagkat ang Presidente mismo ay ayaw itong ibalik. Malambot sa mga gumagawa ng karumal-dumal na krimen. Hindi na nakapagtataka kung ang taumbayan mismo ang gumawa ng paraan kung paano gagantihan ang mga halang ang kaluluwa . Ibalik ang parusang kamatayan at unang sampolan ang mga kidnappers at drug traffickers. Ito na lamang ang nalalabing paraan para masawata ang lumalalang kriminalidad sa lipunan.</body>
<link>http://www.philstar.com/Article.aspx?articleId=229117&amp;publicationSubCategoryId=94</link>
</article>
<article>
<title>Reconciliation okay kay Honasan</title>
<author>AKSYON NGAYON Ni Al G. Pedroche</author>
<date>
<month>November</month>
<day>24</day>
<year>2003</year>
</date>
<body>NAG-AALOK ng reconciliation o pakikipagkasundo sa mga kalaban niya sa oposisyon si Presidente Arroyo. Marami ang nagdududa sa kanyang motibo. Anang kanyang mga kritiko, gusto lang umani ng suporta ang Pangulo sa kanyang paghirit sa panguluhan sa 2004. Para kay Sen. Gregorio Honasan na isinasangkot ng administrasyon sa nabigong Oakwood mutiny, tinatanggap niya ang alok na ito ng Pangulo. Ngunit may mungkahi si Honasan para maging matagumpay ang peace and unification efforts ng Pangulo. Gawin itong mas malawak para saklawin pati na yaong mga grupo na mahigpit na tumutuligsa sa Pangulo to the point of belligerence. Kapag sinabing belligerence, itoy rasonableng galit na ipinapahayag upang magpatupad ng reporma ang administrasyon at ituwid ang lahat ng mga depekto nito. Sang-ayon ako sa mungkahing ito ni Honasan. Maipakikita ng Pangulo ang kanyang sinseridad sa layuning pag-isahin ang nagkahati-hati nating bayan. Ilang tulog na lang at tapos na ang termino ng Pangulo. It will do our country best kung matatapos na ang mga political bickerings sa ating lipunan para ma-accomplish ng Pangulo ang lahat ng mga naudlot na proyekto bago matapos ang kanyang termino. Kung magkagayon, baka itoy umani pa ng maraming boto sa Pangulo pagtakbo niya sa May, 2004. Panukala ni Honasan na isama sa reconciliation call ng Pangulo ang mga grupo tulad ng mga rebeldeng Muslim at Komunista, gayundin ang mga peoples organization na kritikal sa administrasyon. Si Honasan ay tagapangulo ng Senate committee on peace, unification and reconciliation at ang pagtata-mo ng kapayapaan ay naging pinakasentro ng kanyang legislative agenda sapul nang siyay mahalal noong 1995 bilang indipindiyenteng senador. Kasamaang palad, nahaharap siya ngayon sa kasong kudeta dahil sa bigong Oakwood mutiny na siya ang inaakusahang utak. Pero aniya, naniniwala pa siya sa judicial system ng bansa at aniyay lalabas din ang buong katotohanan sa dakong huli.</body>
<link>http://www.philstar.com/Article.aspx?articleId=229125&amp;publicationSubCategoryId=94</link>
</article>
<article>
<title>Presidential debate, idaos sana sa media</title>
<author>SAPOL Ni Jarius Bondoc</author>
<date>
<month>November</month>
<day>24</day>
<year>2003</year>
</date>
<body>SABI ng Makati crowd, kahiya-hiya sa mundo kung artista na naman tulad ni Fernando Poe Jr. ang maging Presidente natin. Malalantad daw sa buong mundo kung gano kababaw mag-isip ang mga Pilipino. Kesyo bumoboto ng kulang sa pinag-aralan batay lang sa popularidad kaysa abilidad. Tama na raw ang isang Joseph Estrada. Ganun did daw kung si Sen. Noli de Castro ang manalo, popular ngang brodkaster pero hindi naman marunong mag-Ingles. At kelan naging batayan ng husay ng isang pinuno ang pag-Ingles? Ang mga pinuno ng Japan ay hindi nag-i-Ingles. Milyun-milyong Amerikano ang nag-i-Ingles pero hindi nananalo sa pagka-Presidente. Hindi nasusukat ang husay ng tao sa kanyang propesyon. Hindi komo abogado o ekonomista o doktor, puwede na. Abogado si Ferdinand Marcos, pero ibinibintang sa kanyang martial law ang paglubog ng bansa. Ekonomista si Gloria Macapagal, pero matumal ang industriya at marami ang walang trabaho sa termino niya. Doktor nga si Mahathir Mohamad ng Malaysia, pero hindi siya nagpraktis ng medisina. Napaunlad niya ang kanyang bansa dahil sa paghubog ng kulturang ikinasigla ng mga kababayan para sama-samang isulong ang Malaysia. Pano masusukat ang galing ng mga kandidato? Isang mabisang paraan ay ang debate. Dito lalabas, walang script o coaching, kung ano ang pananaw nila sa ibat ibang isyu. Sana magdaos ang media ng debate ng mga lumilitaw ng kandidato, di lang para Presidente kundi pati Bise Presidente. Tulad ng sa US presidential debates na sponsored ng National Press Club sa Washington, puwede itong idaos sa loob ng dalawang araw para sa presidential candidates at isang araw sa vice presidential bets. Hahatiin ang debate sa ibat ibang topic: korapsiyon at krimen, kahirapan at kabuhayan, kultura at kalikasan. Dito mahihiwalay ang may popularidad sa may abilidad. Dito rin malalaman kung ang may abilidad ay makatao o makasarili.</body>
<link>http://www.philstar.com/Article.aspx?articleId=229131&amp;publicationSubCategoryId=94</link>
</article>
<article>
<title>'Death penalty' tamang lengguwaheng maiintindihan ng mga kriminal</title>
<author>BAHALA SI TULFO Ni Ben Tulfo</author>
<date>
<month>November</month>
<day>24</day>
<year>2003</year>
</date>
<body>LAYUNIN ng kolum kong ito i-sentro ang inyong atensiyon sa isyu ng death penalty at ang kahalagahan nito. Bilang pambungad, narito ang bahagi ng pahayag ni Pangulong Gloria Macapagal-Arroyo nitong Biyernes. Binasa pa ito mismo ni Secretary Ricardo Saludo, deputy presidential spokesman sa aking radio program sa DZME. &amp;quot;The best way to deter crime is effective prevention, quick resolution and swift justice.We are working on a holistic approach that will depend on in institutional effectiveness rather than terminal retribution.&amp;quot; Bago matapos si Saludo, binigyan niya muli ng diin, &amp;quot;PANGHUHULI, PAGSASAKDAL, at PAGKUKULONG ng mga kriminal.Iyan ang ibig pagtuunan ng pansin ng pangulo. Di naniniwala sa death penalty si Pangulong Arroyo.&amp;quot; Ang isang bagay na maaaring hindi nakikita ni President GMA ay ang problema sa ating Correctional system (kulungan). Dahil pagdating sa bilangguan partikular na sa New Bilibid Prisons (NBP), mga drug lords at kidnapping-for-ransom (KFR) syndicates sama-sama na sila. SILA ang &amp;quot;hari&amp;quot; lalo pang nagkakaroon ng &amp;quot;kapangyarihan&amp;quot; ang mga ito. Nagagawa pa ng mga ito ipagpatuloy ang kanilang mga karumal-dumal na krimen sa pamamagitan ng kanilang mga miyembrong aktibo sa labas kahit na nasa loob na sila ng bilangguan. Ang nagpapatakbo ng ating mga bilangguan, hindi ang ating PAMAHALAAN kundi yung makapangyarihang &amp;quot;pamahalaan&amp;quot; sa ilalim ng salapi ng sindikatong droga, KFR at iba pa. Mismo si Bureau of Corrections (BuCor) chief-General Dionisio Santiago kamakailan, aking nakapanayam. Tahasang niyang sinabi kung siya raw ang masusunod gusto niyang bitayin ang lahat ng mga druglords at mga loko-loko sa loob ng NBP. Kahit daw sa loob na mismo ng NBP, talamak ang bentahan ng shabu. Matindi nga ang kampanya ng ating pamahalaan laban sa droga. Subalit sa loob naman daw ng kulungan matindi ang bentahan. Dagdag pa ni Santiago, &amp;quot;ang nangyayari dito yung mga drug lords na mga nakakulong ang namamayagpag sa kanilang illegal na transaksiyon.&amp;quot; Ipinakita lang ni Santiago ang kahinaan ng sistema ng mga kulungan partikular na ang NBP. Ito ang hubot hubad na katotohanan kung bakit lalong lumalakas ang loob ng mga kriminal. Alam ng mga kriminal na sa kabila ng kanilang mga karumal-dumal na gawain, ang kanilang hahantungan ay kulungan lamang. Ibig sabihin, tuloy ang &amp;quot;ligaya,&amp;quot; tuloy ang kanilang &amp;quot;negosyo.&amp;quot; Kaya hindi natatakot ang mga kriminal lalo na ang mga miyembro ng noturyus na KFR syndicates. Alam ito ni Kidnapping Czar, si General Angelo Reyes. Kung siya raw ang tatanungin, pabor siya sa death penalty. Maraming mga anti-crime groups, business groups maging mga pamilya ng biktima pumapabor sa death penalty. Ito lamang ang tamang lengguwahe na magkakaintindihan ang pamahalaan at ang mga kriminal sa ating lipunan.</body>
<link>http://www.philstar.com/Article.aspx?articleId=229136&amp;publicationSubCategoryId=94</link>
</article>
<article>
<title>&amp;quot;Sagot ng AWMSLAI&amp;quot;</title>
<author>CALVENTO FILES Ni Tony Calvento</author>
<date>
<month>November</month>
<day>24</day>
<year>2003</year>
</date>
<body>ILANG LINGGO NA ANG LUMIPAS, AKO AY NAGLATHALA NG ISANG ARTIKULO NA ANG PAMAGAT AY. &amp;quot;GUSTO NYO BANG UMUTANG?&amp;quot; Ito ay istorya ng isang Michael Arconada, na nung Agosto, 1999, ay nagfile ng loan sa AMWSLAI sa halagang ONE HUNDRED THOUSAND PESOS (Php 100,000.) Payable in 48 months at ang total na approved loan na babayaran ni Arconada ay P129, 239.00. Naging ganap na pulis na si Michael Arconada subalit hindi na niya nalaman kung naapprove ba yung loan niya o hindi. P01 na si Arconada ng mapansin niya na may kinakaltas sa kanyang sahod na halos 2,000 pesos a month. Nagtatanong tanong siya at nalaman niyang ito ay ibinibigay na kabayaran sa Air Material Wing Savings and Loans Association, Incorporated o (AMWSLAI) dahil sa loan na ini-release sa kanya. Nagtaka siya dahil wala naman siyang tinanggap na pera mula sa AMWSLAI at buong akala niya ay na disapprove yung loan niya. Naaksyunan naman ang reklamo ni Michael subalit maraming katanungan tayong ibinato sa mga namamahala ng AWMSLAI. Lumiham sa atin ang mga opisyal ng AWMSLAI at sa ngalan ng balanseng paglalahad, nais ko pong ilathala ng buong buo ang liham nila. Dear Mr. Calvento: Thank you for the opportunity to explain our side regarding your column on the 22 October 2003 issue of Pilipino Star Ngayon. a. A Special Power of Attorney (SPA) is a universal legal instrument which is not exclusive to AMWSLAI members. The use of SPA to draw or encash checks used to be a prevalent practice among our members assigned in far-flung areas. It was a practical and time-saving device, especially when we were still building up our branch network nationwide. We found out later that SPAs had been abused by unscrupulous individuals. That is why we stopped this 2 years ago. b. All valid claims for reimbursement/cancellation arising from misuse of SPA are paid promptly. However we have to doublecheck these because of fraudulent/fake claims in the past. c.We have repeatedly and continuously warned our members not to deal with fixers or any third party. Photos of suspected fixers are posted regularly in all our branch offices nationwide. d.The maximum loanable amount is the members salary plus capital contribution multiplied by 12. This is the SOP among all savings and loan associations. We must stess though, that the granting of the maximum loanable amount must be supported by the ability of the member to shoulder the monthly amortization, meaning his net salary can finance his debt payments. e.Yes, it is easy to avail of an AWSLAI loan. This has been our service trademark for past 47 years. Our slogan: &amp;quot;Isand Oras Lang&amp;quot; is tried and tested. Fixers do not need to do this for us. Again thank you for taking the cudgels of our members. Your vigilance and concern over the quality of service that institutions like AMWSLAI provide keeps us on our feet 360 days a year. Mabuhay and more power! Very truly yours, CARLYZAR S. DIVINAGRACIA (MNSA) EVP  Chief Operation Officer Noted:COL THADDEUS P. ESTALLILA PAF (RET) Chairman and President AKOY nagpapasalamat kina Messrs Divinagracia at Estallila. Salamat din sa libreng pagpapaliwanag kung ano ang SPA. Alam ko naman siguro kung ano ito. Ang kinunwestion ko ay bakit ang SPA na pinapipirma sa mga humihiram ay nakalagay sa letter head ng AWMSLAI? Bakit ganun? Kasama na rin ang Authority to encash! Kung baga, uulitin ko, &amp;quot;de kahon&amp;quot; magiging madali ito para sa mga estafador. Bagkus inamin niyo rin na itoy inabuso ng ilang &amp;quot;unscrupulous&amp;quot; individuals. Sinabi niyo na wag makipag-deal o makipagusap sa mga fixers para maka-utang sa AWMSLAI at pumunta ng diresto sa inyo, nakakita ako sa ilang Police Station na nakapaskel ang announcement na ito. &amp;quot;SERVICE ASSISTANT OFFER: EMERGENCY LOAN NOW OPEN FOR BUY OUT. FOR MORE INFO: CALL OR TEXT 0926-2901069 JOVENEIL T. DINOPOL.&amp;quot; Sino ba itong taong ito? Isa naman ba itong &amp;quot;transmitters&amp;quot; na tawag nyo? Akala ko ba wala na itong mga ganito? Sa pagtatapos, mga kaibigan natin dyan sa AWMSLAI, marami ang nakabasa nung aking isinulat at nagsilapitan na kani-kanilang reklamo. Pinagsasama lamang naming at sabay-sabay naming ipaparating sa inyo. Sigurado ko namang hindi kayo tatangging aksyunan ito. Sabi nyo nga, Your vigilance and concern over the quality of service that institutions like AMWSLAI provide keeps us on our feet 360 days a year. I guess into nga ang mangyayari sa inyo kung patuloy na lalapit ang mga taong nagkaproblema sa inyong tanggapan. Salamat muli at good luck. PARA SA ANUMANG REACTIONS O COMMENTS, MAAARI KAYONG MAG-TEXT SA 09179904918. MAARI DIN KAYONG TUMAWAG SA 7788442.</body>
<link>http://www.philstar.com/Article.aspx?articleId=229139&amp;publicationSubCategoryId=94</link>
</article>
<article>
<title>EDITORYAL - Krimen dito,krimen doon</title>
<author></author>
<date>
<month>November</month>
<day>25</day>
<year>2003</year>
</date>
<body>NAGHUHUGAS na agad ng kamay ang Philippine National Police (PNP). Ang mga nangyayari raw krimen dito sa Metro Manila ay may kaugnayan sa 2004 elections, sabi ng PNP. Ibig daw ipahiya si President Gloria Macapagal-Arroyo. Sabi pa, ang mga nasa likod ng mga krimeng ito ay mga pulitiko na nag-iipon ng pondo para sa nalalapit na elections. Sunud-sunod ang kidnapping at panghoholdap na habang tumatagal ay lalo pang naging madugo. Wala nang kinatatakutan ang mga masasamang-loob. Kapag talamak ang krimen, lagi nang may palusot ang PNP. Naghuhugas ng kamay at ibinibintang sa iba ang dahilan. Sasabihin pa ng PNP na kulang sila sa pulis at baril. Marami silang dahilan para hindi mabuntunan ng sisi. Dapat nang eksaminin ng PNP ang kanilang organisayon para malaman ang kanilang pagkukulang dahil sa lumalalang krimen. Mula nang kidnapin at patayin ang 32-year old na Coca Cola Executive noong nakaraang linggo, sunud-sunod pang pangingidnap ang nangyari. Natagpuang patay si Betti Sy sa Para&amp;ntilde;aque na nakabalot sa plastic garbage bag at may tama ng bala sa mga hita. Isang araw makaraang kidnapin si Sy, isang 10 taong gulang na batang babae (Tsinoy din) ang kinidnap habang patungo sa school. Hinarang ng mga kidnapper ang sinasakyan ng batang si Gellina Dy sa Paco, Manila. Binaril naman ng mga kidnapper ang driver at yaya ng bata nang tumanggi ang mga ito na ibigay ang alaga. Halos kasabay nang pagkakakidnap kay Dy, isang Tsinoy naman ang hinoldap at pinatay sa may Binondo ng araw ding iyon. Umarangkada na ang panghoholdap. Isang estudyante ang binaril sa kanto ng Quirino Ave. at South Superhighway noong Biyernes ng gabi. Nakasakay sa kanyang kotse si Christian Reyes, kasama ang mga kaibigan nang lapitan ng mga holdaper. Hiningi ang cell phone nito at nang ayaw ibigay ay binaril ito. Napag-alaman na ibinaba ni Reyes ang salamin ng kotse para manigarilyo. Sa puntong iyon lumapit ang mga holdaper at nagdeklara ng holdap. Ang lahat ba ng krimeng ito ay maisisisi sa nalalapit na eleksiyon? O sadyang palso ang PNP sa pagprotekta sa mamamayan? Nang kidnapin si Sy at Dy ay kasikatan ng araw pero walang pulis na makita sa bisinidad ng nasabing mga lugar. Nang holdapin at barilin si Reyes ay sa gitna nang maraming tao pero wala man lang pulis na naka-responde. Nasaan ang mga pulis? Kung kulang ang mga pulis, bakit may nahuhuling nakikipag-ulayaw sa GRO at nagpapakalunod sa masasarap na alak sa mga panggabing bahay-inuman?</body>
<link>http://www.philstar.com/Article.aspx?articleId=229221&amp;publicationSubCategoryId=94</link>
</article>
<article>
<title>Kamangmangan sa batas, di rason</title>
<author>SAPOL Ni Jarius Bondoc</author>
<date>
<month>November</month>
<day>25</day>
<year>2003</year>
</date>
<body>DAHIL sa nangyari sa apat sa kanila sa Bagong Barrio, Caloocan, atubili na ang mga bumbero na isubo ang buhay sa sunog sa slums. Unang sumaklolo sa sunog nung Miyerkules ang hepe ng fire station at isang alalay. Nagalit ang mga nasusunugan ng bahay nang itutok agad ng dalawa ang fire hose sa gusaling hindi pa inaabot ng apoy. Binugbog sila at inagawan ng hose. Dumating din ang dalawang taga-Chinatown fire brigade at ganun din ang unang ginawa. Sinaksak ang kamay ng isa. Yung iba pang bumbero, ayaw na tuloy sumaklolo. Hindi alam ng mga residente na standard operating procedure ng unang dumating na fire unit na basain kaagad ang hindi pa nasusunog na bahay, para hindi kumalat ang apoy. Lalo na kung makitid ang iskinita at hindi makaraan ang firetruck, sa bungad lang makakakilos ang mga bumbero. Kung tutuusin, bawal sa National Building Code ang makikitid na daan at dikit-dikit na bahay. Kaso, nilalabag ito ng mga residente na malamang ay hindi alam ang batas. Maraming nadidisgrasya sa kamangmangan sa batas. Yung mga na-ospital dahil sa pag-inom ng maruming tubig-gripo sa Tondo Foreshore ay sumisisi sa gobyerno at Maynilad Water Services Inc. Pero marami roon ang may-sala. Humukay sila ng kanya-kanyang imburnal sa gilid ng kanya-kanya tubo ng tubig. Labag ito sa sanitation laws, dahil dalawang metro dapat ang layo. Hinayaan pa ng mga residente na magkabit ng ilegal na tubo sa main pipes ng Maynilad. Pinasok ng tubig-kanal ang mga butas, at kumalat ang dumi. Dapat, sinuplong nila ang illegal connections. Yon ang batas. Sabi pa ng isang nahulihan ng ilegal na tubo, mahal raw kasi ang tubig. Abay dahil sa kamangmangan niya, napamahal lalo ang gastos niya nang maospital ang buong pamilya. Hindi katuwirang lumabag ang isang mamamayan sa batas dahil hindi niya alam na bawal pala ang ginawa. Tungkulin niya na alamin ang batas. Ang batas, para sa kapakanan ng indibidwal at ng komunidad.</body>
<link>http://www.philstar.com/Article.aspx?articleId=229230&amp;publicationSubCategoryId=94</link>
</article>
<article>
<title>2 negosyanteng supplier sa AFP kinidnap din</title>
<author>BALITANG SPECIAL Ni Deo Macalma</author>
<date>
<month>November</month>
<day>25</day>
<year>2003</year>
</date>
<body>ALAM nyo bang naging biktima ng kidnapping ang dalawang supplier sa Armed Forces of the Philippines (AFP)? Ayon sa aking bubuwit, 30 days na lang at Pasko na. Happy birthday kay Mrs. Lina Melendres, Romulo Espena alias Tita Swarding ng DZRH; Eloi Perez ng MBC, Anber Banta at Bert Cabingan ng Metrobank. Happy 100th anniversary sa Iglesia Filipina Independiente (IFI) sa Sta. Cruz, Laguna. * * * Alam nyo bang dalawang supplier sa AFP ang naging biktima rin pala ng Kidnap for Ransom Gang? Ayon sa aking bubuwit mula sa GHQ, Camp Aguinaldo, ang isa sa mga biktima ay isang Filipino-Chinese businessman. Ayon sa aking bubuwit, ang pagkidnap sa dalawang supplier sa AFP ay nangyari kamakailan lamang. Hindi na ito lumabas sa media sapagkat sila ay nagbayad kaagad ng ransom money. Ayon sa aking bubuwit, ang biktimang Tsinoy businessman ay supplier ng uniform sa buong AFP. No wonder kung bakit napakalaking halaga ang hiningi na ransom ng mga kidnapper. Mantakin nyo ang hininging ransom ay P100-million. Dahil hindi naman kaya ng pamilya ng biktima ang nasabing halaga, nagkaroon pa ng tawaran sa bayaran ng ransom. At ito ay bumaba sa halagang P20 milyon. Nang mabayaran ang ransom, pinalaya na rin ang Tsinoy businessman. * * * Ayon sa aking bubuwit, ang ikalawang supplier sa AFP na kinidnap ay taga-supply naman ng mga radio equipments at mga computer. Hindi nalaman ng aking bubuwit sa GHQ kung magkano naman ang ibinayad na ransom money ng ikalawang biktima. Ayon sa aking bubuwit, ang dalawang negosyanteng supplier ng mga uniform, radio equipments at computers sa AFP na kinidnap ay sina Businessman P&amp;amp;J.</body>
<link>http://www.philstar.com/Article.aspx?articleId=229237&amp;publicationSubCategoryId=94</link>
</article>
<article>
<title>Camacho, biktima ng pulitika?</title>
<author>HALA BIRA! Ni Danny Macabuhay</author>
<date>
<month>November</month>
<day>25</day>
<year>2003</year>
</date>
<body>NAKABABAHALA ang dahilan ni Finance Sec. Camacho kung bakit na nag-resign sa Gabinete. Mayroon siyang hinaing sa tungkulin. Hindi niya nilinaw kung ano ang tinutukoy na kinababanasan niya sa mga hinahawakan niyang tungkulin, ngunit nagparamdam na may tampo o may mga nangyayaring hindi niya masikmura. Ibat iba ang naging reaksyon sa pagbibitiw ni Camacho. May pumupuna sa pamamalakad ni Camacho nang dahil inaatupag umano nito ay ang pangungutang, pero marami rin naman ang sumasang-ayon sa galing ng mga polisiya at programang inilunsad na nakatulong upang gumanda ang kredibilidad ng Pilipinas sa pananalapi. Hindi naman maganda ang naging reaksyon ng Makati Business Club at Philippine Chamber of Commerce and Industry. Pati mga eksperto sa lokal at internasyunal na pagnenegosyo ay nadismaya sa ginawa ni Camacho. Pulitika umano ang dahilan kung bakit nag-resign si Camacho. Marami raw magagandang plano si Camacho subalit nauunsiyami ito sapagkat ang binibigyan ng timbang ni GMA at mga cheerleaders nito ay ang pulitika. Feeling siguro ni Golden Boy, inutil siya.</body>
<link>http://www.philstar.com/Article.aspx?articleId=229242&amp;publicationSubCategoryId=94</link>
</article>
<article>
<title>Sangla ng lupa</title>
<author>IKAW AT ANG BATAS Ni Atty. Jose C. Sison</author>
<date>
<month>November</month>
<day>25</day>
<year>2003</year>
</date>
<body>NOONG Disyembre 29, 1965, ipinagbili ng mag-asawang Dory at Romy ang lupa kasama ang mehora nito sa mag-asawang Lulu at Noli. Kalakip din ng deed of sale ang isang instrumento na nagsasaad na may option ang may-ari na muling mabili ang kanilang lupa sa loob ng dalawang taon o hanggang Disyembre 1967. Natapos ang dalawang taon subalit hindi ginamit nina Dory at Romy ang nasabing opsyon kaya na-iparehistro na nina Lulu at Noli ang lupa sa kanilang pangalan. Samantalaa, nagsampa ng kaso sina Dory sa RTC laban kina Lulu upang atasan ng Korte na ipagbili muli ang lupa sa kanila. Umabot ang kaso sa Korte Suprema kung saan ideneklara na ang ginawang bilihan ng nasabing lupa na may option na muling bilhin ng may-ari ito ay isang sangla ng lupa. Napaboran sina Dory at muli nilang nabili ang kanilang lupa taong 1993. Taong 1994, namatay si Noli. Subalit muling nagsampa ng kaso ang mag-asawang Dory at Romy laban kina Lulu at mga anak nito. Gusto kasi nina Dory na mabawi ang mga renta na natanggap nina Lulu mula nang ipagkait ang option kina Dory o mula 1968 hanggang 1993. Humingi rin sila ng danyos dahil nang ibalik muli ang propiyedad kina Dory, napansin nila na nasira na ang kanilang propiyidad pati na ang mehora nito. Samantala, iginiit naman nina Lulu at ang mga anak nito na idismis ng Korte ang reklamo nina Dory at Romy. At dahl nakarehistro na ito sa kanilang pangalan bago pa man ang paggamit ng option wala raw karapatan na kunin nina Dory ang renta. Tama ba sina Aida at mga anak nito? Mali. Ang ginawang pag-rehistro nina Lulu at ni Noli sa nabiling lupa ay hindi nagbigay sa kanila ng kabuuang pag-aari rito. Hindi pa rin dahilan na mapunta kina Lulu ang pag-aari at karapatan sa lupa nang hindi makabayad ng utang sina Dory at Romy. Kinakailangan pa rin na mabili nila ito sa isang foreclosure sale. Kaya, ang kasong isinampa nina Dory at Romy ay kailangang dinggin ng Korte dahil mayroon itong merito (Ramirez et. al. vs. Court of Appeals G.R. 133841, August 15, 2003).</body>
<link>http://www.philstar.com/Article.aspx?articleId=229248&amp;publicationSubCategoryId=94</link>
</article>
<article>
<title>Ordinaryong krimen huwag pabayaan</title>
<author>PANAGINIP LANG Ni Nixon T. Kua</author>
<date>
<month>November</month>
<day>25</day>
<year>2003</year>
</date>
<body>NAKATUON ngayon ang pansin ng Pulisya at iba pang ahensiya ng gobyerno laban sa illegal na droga at kidnapping, ganoon din ang media at ang ibat ibang organisasyong nagtutulong tulong labanan ang paglala ng kriminalidad sa bansa. Maganda ang ginagawa nilang ito at karapat-dapat silang purihin lalo na ang mga malalaking huling illegal na droga nitong mga nakaraang araw.&amp;nbsp; Ipagpatuloy po ninyo iyan pero may paalala lang po sana kami. Habang nalalapit ang kapaskuhan, dumadami rin ang kaso ng pandurukot, snatching, holdup ng mga pampublikong sasakyan, agawan ng cell phones, akyat bahay at iba pang krimeng hindi nga masyadong pansinin pero lubos na nagpapahirap sa ordinaryong mamamayan. Bagamat tama ang walang tigil nyong pag-raid sa mga shabu factory, huwag sana ninyong kalimutan ang kriminal na tuloy na nag-aabang sa mga misis na kahit konti na lang ang halagang dala galing sa kakarampot na suweldo ni Mister tuwing mamamalengke ay kailangan pang itago ang salapi sa panyo na naka-pardible sa loob ng damit o bra. Tutukan nyo rin ang mga holdupper na umaakyat sa pampublikong sasakyan upang maagaw ang maliit na 13th month pay ng mga ordinaryong empleyado.&amp;nbsp; Karamihan ho ay di na tatanggap ng bonus dahil masama ang ekonomiya ng bansa sa pangangasiwa ni Madam Senyora Donya Gloria, isang ekonomista. Abangan nyo rin ang mga snatchers na naglipana para mang-agaw ng mga cell phone na matagal ding pinag-ipunan ng mga mangagawa, estudyante at pangkaraniwang taong nagtipid makabili lang at makapag-text.&amp;nbsp; Sama nyo na ang nanghahablot ng bag, kwintas na padala ni Itay mula Saudi o Rayban na bigay ni Ate na mag-isang nagbubuhat ng mga matatanda bilang caregiver sa US. Dagdagan na rin sana ho ang patrulya para matigil ang mga akyat bahay na tumatangay ng tv na nabili sa duty free ni kuya o kayay nanunungkit ng pantalong maong na padala ni pinsan na katulong sa Hong Kong. Inuulit namin na tama ang&amp;nbsp; panibagong kampanyang ginagawa laban sa kidnapper at drug lord, pero sana naman lahat ng uri ng krimen ay labanan at hindi lang yung papalakpakan kayo at bibigyan ng komendasyon ni Madam Gloria. Dapat manumbalik ang tiwala sa PNP ng sambayanan, kung saan ang mga naka-uniporme ay sasaluduhan pa at gagawing idolo ng kabataan. * * * Halos dalawang daang text messages ang natanggap natin tungkol sa tanong natin ukol sa parusa para sa mga kriminal, lalo na yung mga rapists, drug lords, kidnappers at iba pang karumal dumal na krimen. Lahat naniniwala na dapat parusahan ng kamatayan ang mga walanghiyang mga ito pero maliban sa isa na gusto ay habang buhay na pagka bilanggo para raw maranasan ang hirap.&amp;nbsp; Mayorya ho ay nagsasabing hindi na dapat pansinin ni Madam Senyora Donya Gloria ang Kardinal SIN sa pagtutol ng huli sa death penalty. Sa paraan ng sentensyang dapat igawad sa kriminal, iba iba, gaya ng pagpugot sa ulo, pagbitay, firing squad, putulan ng kamay kung nagnakaw, putulan ng ari kung nang rape, lethal injection, silya elektrika, balatan ng buhay at meron pang kung ano ang ginawang kasalanan ay gayahin ang ginawa at doblehin.&amp;nbsp; Halimbawa pag nanaksak ng 12 beses, saksaking ng 24 na beses. Pero lahat ay galit na galit na sa krimen at gustong mabuhay ng matahimik kaya karamihan rin ay pumapayag na alisan ng karapatang pantao at due process ng mga kriminal. Mas mahalaga ang human rights ng mga biktima na siyang mga tunay na nagdusa sa kahayupan ng mga kriminal, lalo na ang mga taong kasali sa illegal na droga. Dapat apurahin ang kaso laban sa mga drug lord at pagkatapos wala ng moratorium, bitayin sila sa pamamagitan ng lethal injection, firing squad o kahit guillotine.&amp;nbsp; Kung dayuhan naman ang mahuli, mas mabuti, dahil magsisilbing babala ito sa buong mundo na seryoso na tayo sa pagsugpo ng illegal na droga, dahilan ng iba pang krimen. * * * Ang parusang dapat ng mga kriminal ay parusang kamatayan lalo na ang mga involve sa drugs na nakasira sa maraming kabataan. 09205314004; Dapat i-firing squad tulad ng ginwa kay lim seng mrmi ntkot kriminal. 09197204577; Pr sa mhirap lng ang lethal injection pg myman k ligtas k dyan. Pr s akin on d spot ay ptyin ang goons. 09198912763; Alam nyo dapat sa kriminal bitayin o d kaya pugutan ng ulo. 09208802198; Gma tanda ko ang cnabi nyo ba bitayin ang mga drug lord pro s dami ng nhuli wla pang n isang nbitay at nhtulan n. pro prag pinoy, klhting klo penalty agad. 09196493956;&amp;nbsp; Dapat ay putol ulo ang parusa sa mga kidnaper na yan sa isang plaza ng bayan at wag sundin sin sin. 09205899007; Dapat silya elektrika ang prusa sa mga kriminal pra mrmdaman dn nla yng skit s gnaw nlang krimen. 85290241663; Kung mgnnkaw putuln dlawang kmay, kung rapist ptlan ari, pag govt employee putuln ulo pra di 2laran. 09193819944; Dpat iptupad ang death penalty at naka live telecast sa lhat ng channel. 09274250963; Dpat s mga kriminal balatan ng buhay! 09173631609; Mas mainm na prsa sa mga gnyang krmnal ay pkwlan sa lwsa ng nkgpos ska ptyin sa bgbg ng mga kaanak ng bktma at mga taumbyan. 17023382092; Kidnappers, rapists, drug lord, dpat btayin at tadtrin ng bala. 85293427869; Unahin ang mga drug traffickers, firing squad dpat at live on air sa tv at obligado lhat ng tv stations n iplbas un. 09167975849. * * * Para sa ano mang reaksyon, mag-e-mail lang sa nixonkua@yahoo.com o kayay magtext sa&amp;nbsp;09272654341. Mapapakinggan&amp;nbsp; nyo rin ang inyong lingkod sa DZEC 1062 mula 4:30 hanggang 6:00 ng hapon tuwing Lunes at Miyerkules.</body>
<link>http://www.philstar.com/Article.aspx?articleId=229252&amp;publicationSubCategoryId=94</link>
</article>
<article>
<title>Mga kumpiskadong shabu, sunugin</title>
<author>ORA MISMO Ni Butch M. Quejada</author>
<date>
<month>November</month>
<day>25</day>
<year>2003</year>
</date>
<body>HUWAG nang patagalin sa kamay ng kapulisan ang mga nakumpiskang billion of pesos worth ng shabu para hindi magduda ang bayan na ito ay niri-recycle. Kumuha ng katamtaman gramo sa nahuling droga para magsilbing ebidensiya sa husgado at ang malaking bahaging nakumpiska ay sunugin agad. May mga tsismis kasing napapalitan ng tawas at ibinebenta umano ulit ang mga nakumpiskang droga sa mga dupang na gumagamit nito. Natutuwa ang mga kuwago ng ORA MISMO, dahil sunud-sunod ang paglambat sa mga shabu laboratories. Parang tsubibo ang mga awtoridad paikot-ikot sa Metro Manila karatig lalawigan sa ginagawa nilang casing parang mga apple picker kung makalambat ng mga notorious drug operators. Ika nga, nagising sa katotohanan ang mga pigoy at hindi tutulug-tulog sa pansitan sila gaya noon. Kayod marino sila sa matinding kampanya ng gobyerno. Ang daming huling drug operators pero parang hindi yata nauubos ang mga gago parang langgam sila sa dami. Siguro mas maganda kung may ilalagay sa kabaong. Ika nga pinaglalamayan para makausap nila si Kamatayan ng wala sa panahon. Hindi lang kasi droga ang pinag-uusapan ngayon kundi maging kidnapping ay lumalala na rin. Kaya kailangan ang kamay na bakal. Hindi titigil ang mga tarantado hanggang nakikita nilang sa kulungan lang ang punta nila. Ang dami nilang galamay. Mahuli man sila may mga bata pa silang susunod sa kanilang yapak. Ang mas mabuti ay kalawitin sila ni Kamatayan. Alisin na kasi ang moratorium sa death penalty. Ibalik ang parusang bitay. Dalain ang mga gago sa impiyerno sila dalhin. Nakakaawa ang mga biktima ng droga, anang kuwagong maninisid ng tahong. Walang pinipili ang mga sindikato mapa-matanda o bata, mayaman o mahirap basta pera lang ang sa kanila, sabi ng kuwagong SPO-10 sa Crame. Mas madaling pahintuin ang mga drug operators kung makikita nila ang mga kasama niya ay isa-isang tumutumba? Bitayin ang mga ito sabi ng kuwagong sepulturero. &amp;quot;Marami kasing tutol sa bitay? Bakit? Napu-pulitika ang mga kamote. Kamay na bakal lang ang kailangan. &amp;quot;Korek ka diyan, kamote.</body>
<link>http://www.philstar.com/Article.aspx?articleId=229254&amp;publicationSubCategoryId=94</link>
</article>
<article>
<title>EDITORYAL - Mga Pinay DH sa Kuwait, protektahan</title>
<author></author>
<date>
<month>November</month>
<day>26</day>
<year>2003</year>
</date>
<body>NANG salakayin ng Iraq ang Kuwait noong August 1990 at nakubkob, walang ibang natuwa sa pangyayaring iyon kundi ang mga Pinay na dumanas ng pagpapahirap at pang-aabuso sa amo nilang Kuwaiti. &amp;quot;Mabuti nga sa kanila,&amp;quot; sabi ng isang Pinay DH na tumakas habang binobomba ng Iraq ang Kuwait. Sumama ang Pinay sa mga tumakas na kababayan na apektado ng giyera at humantong sa Saudi Arabia. Sa isang hotel sila tumuloy at doon na nakahingi ng tulong sa pamamagitan ng mga kababayang Pilipino. Sa pagkukuwento ng DH, ilang beses siyang ginahasa ng among Kuwaiti. Papupuntahin siya sa kuwarto ng amo at hubut hubad na magpapamasahe sa kanya. Wala siyang magawa kundi ang sumunod. Ang kasunod na ng pagmamasahe ay ang pagkalugso ng kanyang puri. Impiyerno ang kanyang buhay doon. Kaya nang salakayin ni dating President Saddam Hussein ang Kuwait, tuwang-tuwa siya. Sa isang iglap naging bayani para sa kanya si Saddam. Mula noon hanggang ngayon, patuloy pa rin ang pang-aabuso ng mga Kuwaiti sa mga Pinay DH. Sinasamantala ang kahinaan at karukhaan ng mga Pinay. Mababa ang pagtingin ng mga Kuwaiti sa mga Pinay at isang parausan lamang. Kung mayroon mang dapat ipag-rally ang mga kababaihang grupo, walang iba kundi ang mga kawawang Pinay sa Kuwait. Sila ang dapat tulungan kaysa sa pumalaot sa magulong pulitika. Nakaaalarma na ang sunud-sunod na panggagahasa sa mga Pinay DH sa Kuwait. Ayon sa report may apat nang insidente nang panggagahasa roon na ang pinakahuli ay nangyari noong November 17. Isang Pinay ang ni-rape ng siyam na kabataang Kuwaiti. Naglalakad umano ang Pinay nang harangin ng mga kabataan at dinala sa isang disyerto at doon pinilahan. Noong November 10, dalawang Pinay DH din ang ni-rape. Tinutukan sila ng patalim ng mga Kuwaiti. Mas matindi naman ang nangyari sa isang Pinay sapagkat ang gumahasa sa kanya ay mga pulis. Naganap ang pangre-rape sa Pinay noong November 14 sa Sabah-Al-Salem Police Station. Isa pang panggagahasa ang naganap sa disyerto sa Wafra kung saan isang Pinay ang pinilahan ng apat na lalaki. Ayon sa Department of Foreign Affairs (DFA) kumikilos na sila sa sunud-sunod na pangre-rape sa mga Pinay. Hindi aniya titigil ang Pilipinas hanggat hindi nabibigyan ng hustisya ang panggagahasa. Dapat lang. Sa aming palagay, hindi napuprotektahan ang mga Pinay DH doon o ang mga Pinoy sa kabuuan. Hindi sila namo-monitor ng Philippine Embassy officials. Hindi kaya nagpapalamig lamang sila sa magandang opisina habang marami ang kumakatok para humingi ng tulong?</body>
<link>http://www.philstar.com/Article.aspx?articleId=229349&amp;publicationSubCategoryId=94</link>
</article>
<article>
<title>WOW Philippines! (Wow, No Death Penalty!)</title>
<author>BAHALA SI TULFO Ni Ben Tulfo</author>
<date>
<month>November</month>
<day>26</day>
<year>2003</year>
</date>
<body>SA mata ng mga sindikato ng droga na mga nanggagaling sa bansang China, &amp;quot;paraiso&amp;quot; ang bansang Pilipinas para sa kanila. Ika nga, &amp;quot;Wow Philippines!&amp;quot; Alam nila dito sa bansa nating to, hindi binibitay ang mga nahuhuling dayuhang nagma-manufacture ng droga. Di tulad sa bansang kanilang pinanggalingan, wala nang maraming ngawa &amp;quot;tigok&amp;quot; agad sila. Kaya dito lamang sa &amp;quot;paraisong&amp;quot; bansang Pilipinas, nagagawa nila ang mga bagay na di nila kayang gawin sa kani-kanilang bansa. Hindi sila sasantuhin ng kanilang gobyerno. Dahil dito hindi lang umurong ang kanilang mga bayag kundi tuluyan na itong &amp;quot;kumuyos&amp;quot; sa takot. Kahit na paigtingin pa ng pamahalaan ang ating kampanya laban sa droga, maging ang pakikipaglaban sa mga notoryus na Kidnap-for-ransom syndicate, tuloy ang kanilang ligaya. Sunud-sunod nga ang pagkakahuli ng ating mga awtoridad sa mga big time manufacturers na karamihan mga dayuhang Tsino. &amp;quot;Wa epek&amp;quot; pa rin ito sa mga sindikato. Hanggat hindi ipinatutupad ng ating pamahalaan ang parusang &amp;quot;bitay&amp;quot; tulad ng mga &amp;quot;kapitbahay&amp;quot; nating bansa, tuloy ang kanilang paghasik ng lagim. Mahuli man sila, LIGTAS ang mga ito sa parusang bitay. Ito ang isa sa mga dahilan kung bakit hindi sila natatakot. KULUNGAN lang naman kasi ang kanilang hahantungan. Sa loob ng kulungan, kasama ang mga notoryus na kidnap-for-ransom at iba pang mga halang ang bituka, sila ang hari. Ipagtanong ninyo ito kay Bureau of Corrections (BuCor) chief General Dionisio Santiago, alam na alam nya ang hubot hubad na katotohanan na nakasulat sa kolum kong to. Bahagi lang to ng kanyang eksklusibong pahayag sa aking radio program, nung nakaraang linggo. Tulad ni General Dionisio Santiago, PRO-LIFE din ako. Parehong buo ang aming dibdib at naniniwala sa DEATH PENALTY! Ang pagkakaiba nga lang namin ni Santiago, kaya kong sabihing pakialamero ang Simbahang Katoliko. Isa sila sa mga dahilan ng problema. Magiging epektibo lamang ang pagpapalakas ng ating pamahalaan sa mga institusyong sumusunod, PANGHUHULI ng ating mga awtoridad, agarang PAGSASAKDAL ng ating hukuman at PAGKUKULONG at PAGBIBITAY sa mga ito.</body>
<link>http://www.philstar.com/Article.aspx?articleId=229358&amp;publicationSubCategoryId=94</link>
</article>
<article>
<title>Problema ng retiradong pulis sa Zurich Life</title>
<author>BANAT NI BATUIGAS Ni Bening Batuigas</author>
<date>
<month>November</month>
<day>26</day>
<year>2003</year>
</date>
<body>NAKASALALAY sa kamay ni Chairman Eduardo Malinis ng Insurance Commission ang kapalaran ng 200 dating workers ng multi-national firm na Zurich Life Insurance Phil. Inc. at kani-kanilang pamilya na hindi binayaran ng kaukulang benefits matapos maibenta ang naturang kompanya. Ang buong akala ng mga manggagawa ay stable o matatag ang Switzerland  based Zurich insurance pero ito pala ay ampaw at walang binisa. Magkakaroon kasi ng hearing sa opisina ng Insurance Commission sa United Nations Ave., sa Ermita bukas at doon magbibigay ng kani-kanilang hinaing ang mga na-displace na workers at inaasahan nila at ng kanilang pamilya ang desisyon na pabor sa kinabukasan nila, he-he-he! Multi-national firm daw eh tumatakas naman sa responsibilidad, di ba mga suki? Ang isa sa mga dadalo sa hearing sa Insurance Commission bukas ay si Julio Castelo, na isang retiradong pulis ng Western Pulis District (WPD). Nang magretiro si Castelo ay kinuha kaagad siya ng ACSA Life Insurance kung saan binigyan siya ng P40,000 kada-buwan na suweldo. Hindi pa nga naka-isang taon si Castelo, lumipat siya sa Zurich nga dahil sa tingin niya, matibay ang kompanya dahil multinational firm ito. Ginawa siyang regional director ng kompanya na may opisina sa 28/F Petron Mega Plaza sa Gil Puyat Ave., sa Makati City. Subalit makalipas ang ilang buwan ay nagising na lang si Castelo na naibenta na ng Zurich ang kanilang kompanya sa isa ring insurance firm na Manulife nga. Bunga sa nangyari, nawalang parang bula ang mga pangarap ni Castelo. Subalit ipinaglaban ni Castelo ang karapatan niya. Sinulatan niya si Grace Pinon, ang Life Sales director 1 at humihingi siya ng damages na P2 milyon. Aniya, maraming career opportunities at better offers sa ibat ibang kompanya ang tinanggihan niya bago siya tanggapin ang alok ng Zurich nga sa paniwalang stable and firm ang vision ng kompanya kung saan ibinase niya ang kanyang ginawang business development program. Nadismaya si Castelo dahil ni hindi man lang siya kinunsulta ng ibenta na ang kompanya. As your regional director I was caught by surprise so much so that I did not have the slightest opportunity to plan the future path of may own career in this industry, ani Castelo sa kanyang sulat, he-he-he! Mukhang may katwiran dito si Castelo, di ba mga suki? Ayon pa kay Castelo, ipinagpalit niya sa malalaking oportunidad ang desisyon niyang tanggapin ang alok ng Zurich at ang pagbenta ng kompanya cause me substatial loss and damage. I believe that justice and fair play require that you indemnify me for my lost career opportunities and damages, which if quantified should at least cost two million pesos (P2 million), ani Castelo sa kanyang sulat. Hindi maganda ang iniwang bakas ng Zurich sa ating bansa. Siyempre, ang pagbenta nila ay nagdulot din ng agam-agam sa mga nakumbinsi nilang magpa-insure sa kanila. Antayin natin ang desisyon ni Chairman Malinis sa kasong ito. Abangan.</body>
<link>http://www.philstar.com/Article.aspx?articleId=229365&amp;publicationSubCategoryId=94</link>
</article>
<article>
<title>Pag-agaw sa lupa ng UP,binasura</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>November</month>
<day>26</day>
<year>2003</year>
</date>
<body>PINAGTIBAY ng Korte Suprema ang pagmamay-ari ng University of the Philippines sa lupain nito sa Diliman. Sa 24-pahinang desisyon ng Korte ibinasura ang pag-angkin ni Jorge Chin at Renato Mallari sa 77.9 na ektaryang lupain sa Barangay Culiat, Quezon City. Ayon sa Korte, sa survey ng Department of Environment and Natural Resources, ang lupang tinutukoy ay bahagi ng UP Campus sa Diliman. Ang kasong ito ay sinasabing isang pagtatangkang agawan ng lupa ang UP. Sa desisyong ito ay naging pinal ang pagkilala sa pagmamay-ari ng UP sa lupang nasasakupan nito. Ayon sa Korte, paulit-ulit na lamang na kinikilala at pinagtitibay ang titulo at pag-aari ng UP sa lupang kinalalagyan ng kampus nito sa Diliman. Ang titulo ng UP sa nasabing lupain ay indefeasible and beyond dispute. Ibig sabihin, ang UP lamang ang tunay at tanging nagmamay-ari ng naturang lupain. Ang lupa ng UP sa Diliman ay palaging puntirya ng ibat ibang grupo na agawin ang ilang bahagi ng Diliman kampus. Sa katunayan, ilang buwan na ang nakararaan isang grupo ang nagtayo ng mga bahay sa UP Arboretum ngunit napaalis din ang mga ito. Ang desisyon ng Korte sa kaso ay malaking tagumpay sa ating kampanya laban sa squatting syndicates. Minarapat kong talakayin sa aking kolum upang maipaalam sa publiko ang pagkilala sa pag-aari ng UP at sa gayon ay huwag kayong mabiktima. Sana sa pamamagitan ng kolum na ito malinawan ang publiko sa katayuan ng lupain ng UP kampus sa Diliman. Hindi ito pag-aari ng mga pribadong tao kundi ng UP lamang.</body>
<link>http://www.philstar.com/Article.aspx?articleId=229370&amp;publicationSubCategoryId=94</link>
</article>
<article>
<title>Ilang butil ng kaalaman</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>November</month>
<day>26</day>
<year>2003</year>
</date>
<body>ALAM nyo ba ang prutas na hunggo? Itoy parang duhat. Kapag hilaw ang bunga ng hunggo ay kulay berde at nagkukulay Nazareno kapag hinog na. Mayaman ito sa Vitamin C. Maganda itong itanim sa bakuran ng bahay dahil ang punong hunggo ay pananggalang sa malakas na hangin at bagyo. Sinasabing tirahan at pagkain ng mga Koala bears ang Eucalyptus. Isa pang importanteng kontribusyon nito ay gamit itong pantaboy ng lamok at iba pang insekto. Kapag pinigaan ang mga tuyung dahon at sanga ng eucalyptus, ang usok nito ay pumapatay sa mga lamok lalo na ang may dalang dengue. Ang cadius o cardiz na paboritong gulay ng mga Ilokano ay popular din sa India at Africa. Tumataas ito mula tatlo hanggang apat na metro. Para itong chicharo at maliliit ang dahon. Gaya ng mani ang cardis ay isa ring drought resistant crop. Ayon sa Asian Rice Foundation ang brown rice ay mayaman sa Vitamin B complex, nakapagpapababa ng cholesterol at anti-oxidant din. Narinig nyo na ba ang eggplant na tinatawag na emperor talong? Kulay light violet ito at sumusukat ng pito at kalahating pulgada ang haba. Inaani ito sa loob ng 50 araw mula nang itanim ito. Ang &amp;quot;emperor talong ay mas matigas kaysa sa talong na inaani sa loob ng 64 araw.</body>
<link>http://www.philstar.com/Article.aspx?articleId=229373&amp;publicationSubCategoryId=94</link>
</article>
<article>
<title>Pagdating ng katapusan</title>
<author>ALAY-DANGAL Ni Fr. Jose C. Blanco, S.J.</author>
<date>
<month>November</month>
<day>26</day>
<year>2003</year>
</date>
<body>KAPAG ang katapusan ng mundo ang dumating, maraming pangyayari ang magaganap. Ang mga tagasunod ni Jesus ay mapapahirapan. Subalit silay magpupunyagi. Basahin: Lukas 21:12-19. &amp;quot;Ngunit bago mangyari ang lahat ng ito, darakpin kayot uusigin. Kayoy dadalhin sa mga sinagoga upang litisin at ipabilanggo. At dahil sa akin ay ihaharap kayo sa mga hari at gobernador. Ito ang pagkakataon ninyo upang magpatotoo tungkol sa akin. Ipanatag ninyo ang inyong kalooban, huwag kayong mababalisa tungkol sa pagtatanggol sa inyong sarili; sapagkat bibigyan ko kayo ng katalinuhan at ng pananalitang hindi kayang tutulan o pabulaanan ng sinuman sa inyong mga kaaway. Ipagkakanulo kayo ng inyong mga magulang, mga kapatid, mga kamag-anak, at mga kaibigan. At ipapapatay ang ilan sa inyo. Kapopootan kayo ng lahat dahil sa akin, ngunit hindi mawawala ni isang hibla ng inyong buhok. Sa inyong pagtitiis ay tatamuhin ninyo ang buhay na walang hanggan.&amp;quot; Ang mga kuwento ng napakaraming martir at mga bayani ng Kristiyanong pananampalataya ay nagpapakita na sa kanilang pagsaksi, ang kanilang mga katawan ay nagkapasa-pasa, ang kanilang mga buto ay nangadurog. Silay ipinakain sa mga mababangis na hayop, ang kanilang mga katawan ay nagkaluray-luray. Hindi naging mahalaga kung nawalan man sila ng hibla ng kanilang buhok, o nawala ang kanilang mismong buhay. Subalit silay nagpunyagi hanggang sa wakas. Punumpuno sila ng pag-asa. Talos nila na ang buhay dito sa mundo ay hindi ang wakas. May walang-hanggang buhay na naghihintay sa kanila.</body>
<link>http://www.philstar.com/Article.aspx?articleId=229378&amp;publicationSubCategoryId=94</link>
</article>
<article>
<title>EDITORYAL - Pulitikong sangkot sa droga, pangalanan</title>
<author></author>
<date>
<month>November</month>
<day>27</day>
<year>2003</year>
</date>
<body>KUNG talagang seryoso ang pamahalaan na madurog ang drug problem sa bansa, lahat nang paraan ay kanilang gagawin para lubusan nang malutas ang problema. Kung tunay ang hangarin, hindi na dapat binibitin pa ang mga paghahayag ng mga pangalan ng pulitikong kakutsaba ng mga drug lord. Kung hindi pa sila papangalanan, malaki ang posibilidad na mamayagpag sa 2004 elections. Gagastusan ng mga drug lords ang pulitiko para makapuwesto. Kapag nangyari ang ganyang senaryo, makokontrol ng mga &amp;quot;salot&amp;quot; ang bansang ito. Kakalat pa ang shabu at karaniwan na lamang ang makikitang &amp;quot;halimaw&amp;quot; na gumagawa ng kakila-kilabot na krimen. Magiging RP o Republika ng mga Praning. Naglunsad na naman ng kampanya ang gobyerno laban sa mga drug syndicate. Ang kampanya ay hindi na mabilang mula nang umupo si President Arroyo. Pasulput-sulpot ang kampanya kaya naman siguro, hindi maresolba ang problema. Eksakto ang kampanya, pitong buwan bago mag-2004 elections. Sunud-sunod ang ginawang pagsalakay ng drug enforcement agency sa maraming lugar sa Metro Manila. Sabi ni Mrs. Arroyo, &amp;quot;Isa sa mga dahilan kung bakit kami masigasig sa pagdurog sa sindikato ng droga ay sapagkat maaaring maimpluwensiyahan nila ang 2004 elections. Hindi kami papayag na mapakialaman nila ang democratic process at makaupo sila sa kapangyarihan.&amp;quot; Kung ganyan ang kanilang layunin, ngayon pa lamang ay hubaran na ang mga pulitikong nakikikutsaba sa sindikato para sila makaupo. Hindi na dapat pang patagalin ang kanilang ugnayan sa sindikato sapagkat malaking bangungot ang mangyayari sa bansang ito kung ang makapapanaig ay ang mga salot. Maawa sa bansang saklot ng hirap. Hindi naman sapat ang pagsalakay nang pagsalakay sa mga shabu lab na wala namang nalalambat kundi ang mga pipitsuging Chinese na trabahador na halos walang maibigay na impormasyon. Ang trabahuhin ng Philippine Drug Enforcement Agency (PDEA) at ni Interior Sec. Joey Lina ay madakma ang &amp;quot;utak&amp;quot; upang matigil na ang kanilang operasyon. Dapat matiris ang &amp;quot;ina&amp;quot; o &amp;quot;ama&amp;quot; ng salot para wala nang manganak pa. Kung pawang &amp;quot;anak&amp;quot; ang madadakma, wala ring mangyayari. Ikukulong lang at magsisiksikan lang sa Munti. Ayaw namang alisin ni Mrs. Arroyo ang moratorium sa death penalty. Kung tunay sa layunin at walang halong pulitika ang kampanya sa droga, pangalanan na ang mga pulitikong-droga at dalhin sila sa kulungan bago pa maimpluwensihan ang darating na 2004 elections. Hindi sapat ang basta banta sa pagkakataong ito.</body>
<link>http://www.philstar.com/Article.aspx?articleId=229461&amp;publicationSubCategoryId=94</link>
</article>
<article>
<title>Sugarol na actress,nagbi-bingo na lang dahil wala nang pang-casino</title>
<author>BALITANG SPECIAL Ni Deo Macalma</author>
<date>
<month>November</month>
<day>27</day>
<year>2003</year>
</date>
<body>ALAM nyo bang bingo na lamang ang pinaglilibangan ng isang sikat na actress matapos matalo ng malaking halaga sa casino? Ayon sa aking bubuwit, 28 days na lang at Pasko na. Happy birthday kay Dr. Henry Chua ng UDMC; Mrs. Lina Melendres, Rey Pacheco ng DZBB; Tony Lopez, Andy Vital, Andy Verde at Myrel Joyce Garcia. * * * Alam nyo bang nakakaawa ngayon ang kalagayan ng isang dating sikat na actress matapos malulong sa ibat ibang bisyo? Ayon sa aking bubuwit, dati-rati ay napakayaman ng nasabing actress subalit ngayon ay halata nang naghihirap. Nagsimula ang ganitong paghihirap ng actress nang malulong ito sa droga. Naging adik-adik si Actress nang magkarelasyon sa isang actor na drug addict. Naka-recover kamakailan ang actress subalit nag-iba naman ito ng bisyo kaya lalo naman itong nabaon sa utang. Dahil sa kanyang masamang bisyo ay naisangla at naipagbili ang kanyang bahay. * * * Ayon sa aking bubuwit, noong November 25, 2003, dakong 7:00 p.m. ay nakita si Actress sa SM Megamall sa Mandaluyong City. Siya ay nakasuot ng kulay black na damit at halatang malungkot ang mukha. Kung dati-rati ay mga chips sa casino ang kanyang hawak kapag nagsusugal, ang hinahawakan ngayon ay mga card  mga card ng bingo sa SM Megamall. Ayon sa aking bubuwit, tag-hirap na ngayon ang actress at baon pa sa utang kaya hindi na kayang magsugal sa casino. Mula sa casino ay sa bingohan na ngayon nagsusugal. Kawawang actress! * * * Bumili ng maraming card si Actress na tig-P35 ang isa para malaki ang tsansang manalo sa bingo. Subalit tumagal siya ng hanggang 9:00 p.m. ay ni minsan ay hindi tumama ang actress. Kawawa naman, habang ipinapakita ang kanyang mukha sa TV monitor sa bingohan ay halatang wala na itong ningning. Pero kahit ganun ang sinapit ni Actress, may mga humahanga pa rin sa kanya na nagpa-autograph. Kawawa namang actress ito, naging bulagsak kasi at nalulong pa sa masamang bisyo. Ayon sa aking bubuwit, ang mga kaklase pala ni Actress sa bingohan ay sina singer Freddie Aguilar at actress Bella Flores. Ayon sa aking bubuwit, ang dating sikat na actress na nagbi-bingo na lamang sa SM Megamall dahil wala nang pang-casino ay si Actress-singer... Dating Superstar, si actress-singer N.A.</body>
<link>http://www.philstar.com/Article.aspx?articleId=229471&amp;publicationSubCategoryId=94</link>
</article>
<article>
<title>Battle royale sa politika</title>
<author>AKSYON NGAYON Ni Al G. Pedroche</author>
<date>
<month>November</month>
<day>27</day>
<year>2003</year>
</date>
<body>NAGPIPISTA sa galak ang mga supporters ni action king Fernando Poe, Jr. Nagdeklara na siyang tatakbo sa 2004 presidential elections. In a way, nakakasorpresa ang ginawang deklarasyon ni FPJ (bansag kay Poe). Bagamat marami ang nag-aabang sa kanyang opisyal na pahayag, marami ang nag-aakala na magiging pambato siya ng oposisyon. Di nga ba binabatikos si Senador Ed Angara sa kanyang pagpapakita ng pagkiling kay FPJ? Pero ipinasya ng aktor na kumandidato bilang indipindiyente. Ayaw daw niyang maugnay kanino mang partido. Ayaw niyang mabansagang politiko. Kung magiging presidente raw siya, itoy hindi dahil sa politika kundi dahil sa mga mamamayang sumusuporta sa kanya. Nadungisan lang kasi ng husto ang salitang politika dahil sa katiwalian ng mga kumakandidato for public office. Pero whether you like it or not, kapag kumandidato ka sa ano man posisyon sa gobyerno, ikaw ay isang politiko. Talagang umiinit na ang lagnat pulitika. Pati si Sen. Robert Barbers ay nagdeklara na ring hihirit sa pagka-bise presidente sa ilalim ng bandila ng Lakas-CMD. At the same time, si Senate President Franklin Drilon ay sinasabing &amp;quot;namumuro&amp;quot; bilang bise ni Presidente Gloria sa 2004. Sumisilip daw ng winning formula ang partidong Lakas at Liberal Party. Masaya ang eleksyong ito. Kumbaga sa wrestling, ito ang battle royale. Matira ang matibay. Maraming gladiators ang nasa ibabaw ng ring. Sila-silay nagtutulungan para itapon sa labas ng ruweda ang pinakamalakas hanggang sa matira ang dalawang pinakamagaling at mula sa kanilay isa lang ang mananalo. Ngayong nagdeklara bilang independent candidate si FPJ, mabubuhayan ng dugo si Sen. Lacson dahil halos tiyak nang siya ang opisyal na kandidato sa pagka-pangulo ng oposisyon. Ah, marami pa tayong inaasahang sorpresang magaganap.</body>
<link>http://www.philstar.com/Article.aspx?articleId=229476&amp;publicationSubCategoryId=94</link>
</article>
<article>
<title>Batas hindi armas</title>
<author>HALA BIRA! Ni Danny Macabuhay</author>
<date>
<month>November</month>
<day>27</day>
<year>2003</year>
</date>
<body>AARMASAN na ng Philippine National Police ang mga negosyanteng Tsinoy dahil sa sunud-sunod na pangingidnap. Isang Presidential Decree ang pinirmahan ni President Gloria Macapagal-Arroyo upang bigyan ng pahintulot ang mga negosyanteng Tsinoy na makapagdala ng baril. Ang direktiba ay nag-ugat sa pagkakakidnap at pagpatay kay Betty Sy noong November 17. Maraming Chinese ang nagalit sa pagpatay kay Sy. Hindi ba kayo masisindak sa direktibang ito? Hindi bat ganito rin ang nangyari sa bansa noong bago ideklara ni Marcos ang martial law. Ang taumbayan ay nasasakmal sa takot dahil sa lahat yata ng tao noon ay may mga dalang baril? Kung sabagay, hindi masisisi ang mga Tsinoy kung gamitin ang kanilang impluwensya sa pamahalaan upang hilingin nila ang pagpapalabas ng nasabing Presidential Decree. Sila ang ginagawang palabigasan ng mga kidnappers. Matagal na nga namang hindi ito nabibigyan ng solusyon ng awtoridad. Hindi ako sang-ayon sa desisyon ni GMA at ng PNP na armasan ang mga Tsinoy. Maaaring humantong ito sa pag-aabuso na lalong magpapalala sa sitwasyon sa bansa. Nararapat din na ang mga namumuno ang magpakita ng magandang halimbawa. BATAS ang kailangan hindi ARMAS.</body>
<link>http://www.philstar.com/Article.aspx?articleId=229481&amp;publicationSubCategoryId=94</link>
</article>
<article>
<title>Lupang walang titulo</title>
<author>IKAW AT ANG BATAS Ni Atty. Jose C. Sison</author>
<date>
<month>November</month>
<day>27</day>
<year>2003</year>
</date>
<body>WALANG titulo ang nabiling lupa ng ina ni Poldo. Ang nasabing lupa ay binili sa kamag-anak na si Mando sa pamamagitan ng &amp;quot;Kasulatan ng Pantuluyang Bilihan&amp;quot;. Ang pagbubuwis sa lupa ay nakapangalan kay Poldo. Nang mabili ito, nakiusap si Mando na pansamantalang magtayo ng bahay doon dahil wala siyang iba pang matitirahan. At dahil magkamag-anak, pinayagan ni Poldo si Mando nang walang bayad. Subalit lingid sa kaalaman ni Poldo, nag-aplay si Mando ng titulo mula sa DENR Regional Office. Sinalungat ito ni Poldo at hiniling niya na lisanin na ni Mando ang lugar subalit tumanggi ito. Kaya, nagsampa si Poldo sa MTC ng kasong unlawful detainer laban kay Mando. Samantala, itinanggi ni Mando ang pag-aari ni Poldo. Iginiit niyang ang lupa ay minana pa niya sa kanyang lola at matagal na siyang namumusesyon dito. Ipinakita rin niya ang Tax Declaration at mga resibo nito. Base sa mga alegasyon, hiniling niya sa MTC na idismis nito ang kasong isinampa ni Poldo. Ayon sa kanya, ang MTC ay may hurisdiksyon lamang sa usapin sa pamumusesyon sa lupa at hindi sa isyu ng pag-aari rito. Pinaboran ng Korte si Mando at nadismis ang kaso. Tama ba ang MTC? MALI. Ang hurisdiksyon ng Korte ay ibinabase sa mga alegasyon na nakalagay sa reklamo ni Poldo at hindi sa mga pagtatanggi ni Mando. Kaya, ang MTC pa rin ang may hurisdiksyon na litisin ang kaso. Ang pansamantalang pag-okupa ni Mando nang walang kontrata ng paupa ay nangangahulugan lamang na sa oras na hilingin ng may-ari nito na lisanin na ang lugar, hindi siya maaaring tumanggi kundi makakasuhan siya ng ejectment ni Poldo. At dahil naging depensa ni Mando ang pag-aari sa lupa, maaari pa ring i-resolba ng MTC ang isyung ito upang matukoy ang isyu sa pamumusesyon. Subalit ang magiging hatol sa isyu ng pag-aari ay hindi magiging konklusibo at hindi makaaapekto sa mga partido na magsasampa ng nasabing isyu sa tamang Korte na may hurisdiksyon dito (Perez vs. Cruz G.R. No. 142503, June 20, 2003).</body>
<link>http://www.philstar.com/Article.aspx?articleId=229485&amp;publicationSubCategoryId=94</link>
</article>
<article>
<title>Reyes, Lina, Ebdane at Wycoco dapat sibakin</title>
<author>PANAGINIP LANG Ni Nixon T. Kua</author>
<date>
<month>November</month>
<day>27</day>
<year>2003</year>
</date>
<body>PATULOY ang pagtaas ng krimen nitong nakaraang ilang mga araw, kasama na riyan ang holdap ng Union Bank sa Para&amp;ntilde;aque at ng isang armored van na nangongolekta sa benta ng Jollibee outlet sa gitna ng EDSA Mu&amp;ntilde;oz na ikinasawi ng dalawang guwardya. Wala pa ring balita tungkol sa 10-taong gulang na batang babae na kinidnap noong nakaraang linggo at dumarami ang kaso ng ibat ibang uri ng krimen na nagaganap sa Kamaynilaan araw araw. Ang administrasyon naman ni Madam Senyora Donya Gloria, kesa aksyunan at hulihin ang mga walanghiyang mga kriminal ay kinulayan pa ng pulitika at sinasabing parte raw ito ng panibagong destabilization upang alisin siya sa Malaca&amp;ntilde;ang. Pero ang pinaka-malala ay ang sinabi ng liderato ng PNP na papayagan nilang mag-armas ang mga negosyanteng Filipino-Chinese&amp;nbsp; para maipagtanggol nila ang kanilang sarili laban sa mga masasamang elemento ng lipunan. Ang sinabing ito ng mga opisyal ay pag-amin ng kanilang kabiguan sa pagsugpo sa patuloy na pagtaas ng krimen at pagsuko ng kanilang responsibilidad. Lubos tayong tutol sa kanilang paraan dahil lalo lang lalaganap ang armas sa ating kapaligiran at madaragdagan ang&amp;nbsp; mga ordinaryong away na mauuwi sa barilan at ikasasawi ng buhay.&amp;nbsp; Nakalimutan na ba natin ang kaso ni Rolito Go at ni Eldon Maguan na nag-umpisa lang sa isang pagtatalo sa trapik sa San Juan. Eh yung kaso ng buntis na nabaril at napatay sa sementeryo sa Marikina ilang taon na ang nakaraan dahil lang sa pagtatalo sa parking.&amp;nbsp; Naalala nyo rin ba ang pagkamatay ng bagong law graduate na binaril dahil sa gitgitan lang sa traffic diyan sa may Pasay. Maraming-marami pa ang mga kasong kahalintulad ng mga nabanggit natin at iisa lang ang dahilan, ang pagkakaroon ng baril sa kamay ng mga sibilyan na bagamat mga disenteng negosyante ay kulang ang training at mental preparedness na magdala ng baril. Patunay ito doon sa ilang kasong nabanggit natin, lalo na yung sa negosyanteng si Rolito Go.&amp;nbsp; Hindi kokonti sa mga nakakakilala sa kanya ang nagsasabing mabait siyang tao pero dahil mainit ang ulo ng panahong yon at patunay na hindi niya kayang kontrolin ang kanyang galit ay nagawa niyang barilin si Maguan na ikinamatay ng huli.&amp;nbsp; Natitiyak ko ngayon na kung maibabalik lang niya ang panahon ay hindi siya nagdala ng baril noong panahong yon. Papaano kung humingi rin ang mga negosyanteng dayuhan at Pinoy na magdadala rin sila ng baril dahil baka kidnapin din sila.&amp;nbsp; Paano kung ang mga taxi driver na madalas maholdap ay magdadala rin ng baril.&amp;nbsp; Paano kung ang mga ordinaryong empleyado ay hihingi rin ng karapatan na may baril para maipagtanggol ang kanilang cell phones at wallet o bag sa magnanakaw. Napakaraming mamamayan ang maaaring mabiktima ng mga kriminal ang dapat armasan dahil pareho rin sila ng katayuan ng mga negosyanteng Tsinoy na nabubuhay&amp;nbsp; sa takot dahil sa kapalpakan ng gobyerno.&amp;nbsp;&amp;nbsp; Pero hindi yan ang solusyon. Ano ang mangyayari sa atin? Barilan sa gitna ng kalye at para na tayong Wild Wild West.&amp;nbsp; Hindi bale kung ang tatamaan lang ay ang mga armado, pero walang katiyakan dahil ang bala ay nakakamatay at walang sinisino. Sa ginawang utos ng mga opisyal na bigyan ng prayoridad ang mga Tsinoy para ipagtanggol ang sarili nila,&amp;nbsp; inamin nila na sila ay mga inutil.&amp;nbsp; Dapat sa kanila mag-resign at pabayaan natin sa mga kayang panatiliin ang kapayapaan ang mamuno sa kapulisan. Anti kidnap czar Angelo Reyes, DILG Secretary Joey Lina, PNP Chief Hermogenes Ebdane at NBI Director Reynaldo Wycoco magbitiw na kayo sa posisyon kung wala kayong magagawa. Madam Senyora Donya Gloria kung ayaw nilang mag-resign at hindi kayang gampanan ang kanilang tungkulin, sibakin niyo sila at huwag niyong pabayaang matuluyan ang bansa kung saan ang batas ay malalagay sa dulo ng bariles ng baril. Ang solusyon ay lipulin ang mga kriminal at hindi armasan ang sambayanan. Kayo mga kaibigan, ano sa palagay niyo? Dapat bang armasan ang sambayanan, partikular na ang mga negosyanteng Tsinoy?&amp;nbsp; Text lang sa 09272654341 para sa inyong kasagutan at reaksiyon.&amp;nbsp; * * * Tuloy pa rin ang mga text messages sa tanong na dapat bang ipatupad ang death sentence at kung oo anong parusa.&amp;nbsp; Talagang galit ang sambayanan at buhos pa rin ang mga pumapasok na reaksyon. Narito: D dapat s kriminal na I lethal iinjection. Kc d nila mrrmdaman ang skitt, dpat kung mbgat ang gnwang kslanan. Blatan ng buhay at ipanuod sa tao ng s gnun mtatakot lahat ng mka2kita. 09183289178; Sana yng mga against sa death penalty ay maranasan din nla ma rape at patayin ang anak nla na babae o makidnap at patayin ang isang reltives nla. 09185209625; Dpat sa mga pusakal na druglords at kidnapers ay binubunot ang mga kuko, balatan ng buhay at lagyan ng sili w/ asin at after 1 day I firing squad pra nman mtikman nla kung gno kskit ang nrrmdman ng mga kaanak ng mga biktima nila. 09274362016; Kng d kyang sugpuin n gnral ebdane krmn sa atng bnsa mgrsgn nlng sya. 09182994322; May npanuod akong cd pag rape ang kaso firing squad at ang bumaril ay kmag anak ng biktima dpat ganun dn d2 sa atin. 09206475635. * * * Para sa anumang reaksyon, mag-e-mail lang sa nixonkua@yahoo.com o kayay magtext sa&amp;nbsp;09272654341. Mapapakinggan&amp;nbsp; nyo rin ang inyong lingkod sa DZEC 1062 mula 4:30 hanggang 6:00 ng hapon tuwing Lunes at Miyerkules.</body>
<link>http://www.philstar.com/Article.aspx?articleId=229489&amp;publicationSubCategoryId=94</link>
</article>
<article>
<title>Baseball sa PNP</title>
<author>ORA MISMO Ni Butch M. Quejada</author>
<date>
<month>November</month>
<day>27</day>
<year>2003</year>
</date>
<body>MAY bagong sports ang PNP, baseball ang kanilang new game. Para ito sa mga station commanders at district directors na tutulug-tulog sa pansitan. Simula ngayon, kailangang gumising sila at maging maagap sa kanilang mga tungkulin. Hindi muna golf at badminton ang dapat nilang laruin. Baseball muna? May strike three policy si Prez Gloria kay PNP bossing Jun Ebdane. Sibakin sa puwesto ang mga pulis na malulusutan ng tatlong beses sa karumal-dumal na krimen na mangyayari sa kanilang hurisdiksyon. Naasar kasi si Prez sa sunud-sunod na bank robbery at kidnapping. Maraming inosenteng buhay ang nalagas. Ika nga, natigok. Future ng mga district directors at station commanders ang nakasalalay dahil tiyak sibak sila kapag nalusutan sila ng mga kriminal. Ika nga, strike three and youre out! Kaya naman nagpakitang-gilas ang kapulisan. Ika nga, show of force. Kahapon sa Metro Manila, parang parada ng mga artista ang nasaksihan ng mga kuwago ng ORA MISMO, naglabasan sa lungga ang mga pulis sakay ng kanilang mobile patrol, motorsiklo at in full battle uniform pa, para ipakita sa madla at maging sa mga gagong criminal na nakahanda sila. Ika nga, Boy Scout motto, este mali, police visibility pala. May checkpoint na rin. Dapat noon pa ay ipinakita na ito ng ating kapulisan para naman makahinga nang maluwag ang ating mga kababayan at hindi atakihin sa puso dahil sa nerbiyos. Lalot ngayong magpa-Pasko at mag-eeleksyon, marami ang uusbong na kriminal. Para silang kabuti, madaling dumami. Kaya kailangang kalusin agad para hindi na makapangdamay. &amp;quot;Sa palagay mo hindi ningas-cogon ang show of force ng PNP versus criminals?&amp;quot; tanong ng kuwagong maninisid ng tahong. &amp;quot;Naku ha, si Prez Gloria ang may utos niyan kaya hindi plastic ang dating,&amp;quot; sagot ng kuwagong SPO-10 sa Crame. &amp;quot;May order si Prez, kapag na-strike three ka, goodbye yellow ribbon.&amp;quot; &amp;quot;Sana laging ganito para makatulog tayo nang mahimbing.&amp;quot; &amp;quot;Kung may pulis tayong makikita sa bawat kanto tiyak safe na safe tayo.&amp;quot; &amp;quot;Teka may malaking problema nga pala,&amp;quot; anang kuwagong Kotong cop. &amp;quot;Ano?&amp;quot; &amp;quot;Kulang nga pala tayo sa pulis.&amp;quot;</body>
<link>http://www.philstar.com/Article.aspx?articleId=229491&amp;publicationSubCategoryId=94</link>
</article>
<article>
<title>EDITORYAL - Pa'no Poe kayo magpapanday?</title>
<author></author>
<date>
<month>November</month>
<day>28</day>
<year>2003</year>
</date>
<body>PINAL na ang desisyon ni Fernando Poe Jr. kilala rin sa tawag na Panday o Da King, tatakbo siya sa 2004. Pagkaraan nang ilang buwang espekulasyon, binasag na rin niya ang pananahimik. Nang tanungin kung ano ang kanyang dahilan at tatakbong presidente, sagot niya, &amp;quot;Tapat ako, dedicated at mahal ang aking bansa.&amp;quot; Maikli lamang ang announcement ni FPJ kamakalawa sa idinaos na press conference sa Manila Hotel: &amp;quot;Ako si Fernando Poe Jr. tatakbo bilang presidente ng ating bansa.&amp;quot; At pagkaraan ay isenyas niya ang hintuturo paitaas, na hindi malaman kung iyon ay Number 1 o itinuturo niya ang Diyos sa langit. Alinman sa dalawa, nakakasa na sa 2004 presidential derby si Panday. Makakalaban niya si President Gloria Macapagal-Arroyo, dating senador at DepEd Sec. Raul Roco at Sen. Panfilo Lacson. Matagal bago nagdesisyon si FPJ sa kanyang pagtakbo. Maaaring nahirapan siyang magdesisyon. Tapat daw siya, dedicated at mahal ang Pilipinas kaya tatakbo. Madali namang sabihin ang mga ito. Ito ang pinakasimpleng maaaring sabihin ng isang Pilipino. Bukambibig na nga ito. Nababasa sa komiks at maririnig sa mga radyo. Ang kailangang ilahad ni FPJ ay ang kanyang plataporma kung paano ang gagawin niyang pagpapatakbo sa bansa sakalit siya ang manalo. Ngayon pa lamang, magkaroon na siya ng vision at ilahad ito. Kung baga ito ang plano ng kanyang gagawing pagpanday kung sakali at siya na nga ang nakatakdang maging presidente ng bansang ito. Kapag wala siyang plano, para siyang nagtayo ng bahay sa buhanginan na madaling magiba o mawasak. Dapat malaman ni FPJ na ang pagiging presidente ay hindi lamang kinapapalooban ng pagiging matapat, dedicated o pagmamahal sa bansa, kailangan din dito ang mga estratehiya kung paano gugulong ang bansa sa larangan ng ekonomiya at pakikipag-ugnayan sa ibang bansa. Kung kulang siya sa ganitong mga kuwalipikasyon, maaaring nakaharap ang bansa sa isa na namang madilim na bukas. Mahirap para sa isang nailuklok na presidente na kung kailan nakaupo saka pa lamang mag-aaral. Isang reader ng Pilipino Star NGAYON ang nagpadala ng kanyang sulat para kay FPJ at nalathala sa Dear Editor column noong November 26 isyu. Sabi sa bahagi ng sulat: &amp;quot;Kung ako ang tatanungin, mas gugustuhin ko na huwag ka nang tumakbo. Alam kong malaki ang posibilidad mong manalo. Pero ang tanong, ikaw ba ay may sapat na kaalaman, karanasan at kakayahan at hindi iaasa sa iba ang pamamahala bilang pangulo ng bansa?&amp;quot; Paano nga papandayin ni Panday ang Pilipinas?</body>
<link>http://www.philstar.com/Article.aspx?articleId=229596&amp;publicationSubCategoryId=94</link>
</article>
<article>
<title>Sa mata ng bata</title>
<author>SAPOL Ni Jarius Bondoc</author>
<date>
<month>November</month>
<day>28</day>
<year>2003</year>
</date>
<body>DINALA minsan ng mayamang ama ang batang anak sa probinsiya para ipabatid kung ano ang kahirapan. Nakitira sila ng ilang araw sa pamilya ng yaya sa bukid. Nang pauwi sa siyudad, tinanong ng ama ang anak kung ano ang natutunan: &amp;quot;Nakita mo ba kung pano maging mahirap?&amp;quot; &amp;quot;Opo, Daddy,&amp;quot; lumungkot ang bata. &amp;quot;Meron tayong isang aso, pero sila apat. Meron tayong swimming pool sa yard, pero yung batis nila ay mas mahaba. Meron tayong imported na parol sa garden, pero ang langit nila puno ng mga bituin. &amp;quot;Marami pang iba, Daddy. Yung patio natin, hanggang dulo lang ng kalye. Yung kanila, lampas pa sa tanawin. Yung lote natin may hangganan, yung kanila malawak na bukirin. Tayo bumibili ng pagkain, sila nagtatanim lang. May pader tayo para proteksiyon, sila kaibigan ang taga-proteksiyon. Natutunan ko, Daddy, kung gano pala tayo kahirap.&amp;quot; Naalala ko ang kuwentong ito nang masunugan ng apartment ang mag-asawang kasama sa prayer group. Out of town sila nang mangyari yon, kaya wala silang naisalbang gamit. Hindi sila makapaniwala nang umuwi sa madilim sa kalye. Akala nila blackout lang. Halos himatayin ang babae nang ibalita ng kapitbahay ang sakuna. Nakitira sila sa kapatid ng babae. May trabaho ang babae; ang lalaki ay nag-a-apply pa lang. Meron silang isang batang anak. Tinawag ang lalaki sa job interview. Nanghiram siya ng sapatos para presentable, pero malaki sa kanya. Miski ihing-ihi na, nahihiya siya magsabi dahil nasa taas ng hagdan ang toilet: Baka tumalsik ang sapatos na maluwag. Pero matalas ang mata ng interviewer at napansin ang malaking sapatos. Saka lang siya nagsabing, &amp;quot;May I go out?&amp;quot; Maliit lang yon kumpara sa hirap at hinagpis nila. Pero ang anak nila, masaya. Kasi, parati niya ngayon kasama at kalaro ang mga pinsan. At tabi sila matulog ng mga magulang. Para sa bata, isang mahabang bakasyon ang pakikitira sa kamag-anak. Sabi pa niya sa magulang, &amp;quot;Wag kayong mag-alala, ibabalik ni Jesus ang mga nasunog sa atin.&amp;quot; Para sa kanila, napalapit sila sa Diyos dahil sa pagsubok na iyon.</body>
<link>http://www.philstar.com/Article.aspx?articleId=229604&amp;publicationSubCategoryId=94</link>
</article>
<article>
<title>Mga tangang officials ng Maakti at Manda ang dahilan kaya nagkalat ang mga billboards</title>
<author>BAHALA SI TULFO Ni Ben Tulfo</author>
<date>
<month>November</month>
<day>28</day>
<year>2003</year>
</date>
<body>LALONG tumitindi na ngayon ang &amp;quot;giyera&amp;quot; ng mga billboards sa kamaynilaan partikular na sa Makati at Mandaluyong. Mismong mga kinauukulan sa nabanggit na lungsod, &amp;quot;nahihilo&amp;quot; na sa sobrang dami ng billboards. Makikita ang mga nakakalulang billboards sa boundary ng Makati at Mandaluyong sa EDSA-Guadalupe Bridge. Aminado ang mga local na opisyal sa mga nasabing lungsod na nakasisira na ng tanawin ang paglipana ng mga mala-kabuteng billboards sa kanilang siyudad. Diretso na ako sa aking pananalita at maaaring may pagka-brutal ang aking sasabihin, &amp;quot;nagtatanga-tangahan&amp;quot; ang mga ito. Bakit? Mayroon tayong umiiral na batas ang National Building Code o P.D. 1096, Section 2001 hinggil sa mga advertising sign, business sign o billboards. Ang kaso nalilito raw ang mga to. Puwes, ano pa ang silbi ng kanilang mga legal officers na pinasusuweldo kung hindi nila kinukunsulta nang maliwanagan ang mga tangang nalilito. Lalo pang nakakainit ng ulo ang mga nagdadramang tanga dahil itinuturo nila ang sisi sa Metro Manila Development Authority (MMDA) at Department of Public Works and Highways (DPWH). Samantala sila naman ang bigay ng bigay ng permit sa mga building owners at contractors. Sa pananaw ni Atty. Melencio &amp;quot;Batas&amp;quot; Mauricio, &amp;quot;Indiscriminate issuance of permit&amp;quot; ang ginagawa ng mga opisyal na to. Sila na nga kumikita (kabilang na ang mga abutan ng pera sa ilalim ng mesa), sila pa ngayon ang nagrereklamo. Sarap talaga ng buhay ng mga tangang nalilito. Alam nila kung sino sa mga nagmamay-ari ng billboards na tahasang lumalabag sa National Building Code sa kani-kanilang siyudad. May kapangyarihan din silang ipatanggal ang mga basurang billboards. Ang kaso ayaw nilang tumingin ng diretso. Dahil kapag ginawa nila to sa dulo makikita nila ang mga &amp;quot;suwapang&amp;quot;, ang kanilang mga sarili. Pagmasdan ang katwiran ng lungsod ng Makati. Nakasentro lang daw ang kanilang kapangyarihan na paniguruhin ang tibay ng bawat pundasyon at istraktura ng mga billboards. Ayon ito mismo kay Makati City Engineer Cesar Romero. Samantalang sa Mandaluyong, hindi ko alam kung umaarte si Engineer Conrad Anciado nang sabihin nito sa harap ng aming camera, hindi na raw nakakatuwa ang pagdami ng mga billboards sa kanilang lungsod. Dagdag pa ni Anciado, nakakahilo na raw. Kaya itinuturo niya ang sisi sa MMDA kahit na sila ang may kagagawan ng basura sa kanilang lungsod! Buong detalye panoorin sa &amp;quot;BITAG&amp;quot; sa ABC 5 bukas. Alas-5 hangang 5:30 ng hapon. Ang malalim na pagsisiyasat sa mga nagkalat na basurang billboards sa kamaynilaan. Alamin ang tunay na dahilan at kung sinong dapat sisihin sa problemang ito.</body>
<link>http://www.philstar.com/Article.aspx?articleId=229611&amp;publicationSubCategoryId=94</link>
</article>
<article>
<title>Bakit si Pacquiao pa ang inuna ni Atienza</title>
<author>BANAT NI BATUIGAS Ni Bening Batuigas</author>
<date>
<month>November</month>
<day>28</day>
<year>2003</year>
</date>
<body>KITANG-KITA ang kasiyahan sa mukha ni Manila Mayor Lito Atienza habang inilibot niya noong Lunes sa buong Kamaynilaan ang bagong Pinoy boxing legend na si Manny Pacquiao. Pero habang masaya si Atienza, nalulungkot naman ang mga maliliit na vendors sa Divisoria, at mga residente ng squatters area sa Tondo at sa kahabaan ng riles sa Sampaloc dahil napabayaan ang kapakanan nila. Lalo silang napaismid at nalaway nang ianunsiyo ni Atienza na magbibigay ang Maynila ng isang condo unit na nagkakahalaga ng P650,000 sa adopted son&amp;nbsp;nila. Kung bakit si Pacquiao pa raw ang inuna nitong si Atienza eh nanalo ito ng milyon sa US samantalang sila na lalong naghihikahos sa paghanap ng panggastos araw-araw ay hindi man lang napansin ang problema nila sa pabahay. Bakit si Pacquiao ba ay botante ng Maynila? Tanong nila, he-he-he! Hindi pala parehas kung tumingin si Atienza, di ba mga suki? Hanggang sa ngayon hindi pa rin itinataas ni Mayor Atienza ang kanyang kamay na bakal para hagupitin sina Chairman Turing Sy at Franki Alejandro alyas Alejandrotong na nagpapahirap sa mga Pinoy vendors sa Divisoria. Tuloy ang ligaya ng dalawa, he-he-he! Talagang malakas kayo kay Atienza mga Sirs. Kung aarukin law daw ni Atienza ang problema ng mga vendors at buwagin ang mga sindikatong nasa likod nito tiyak bababa ang presyo ng mga gulay at iba pang bilihin sa Divisoria. Kaya mahal na minsan ang mga paninda sa Divisoria dahil bugbog na sa lagay ang mga vendors sa mga checkpoints ng pulisya at militar mula probinsiya at lalong nadagdagan pa ang danyos nila sa mga sindikato roon. Kaya dapat tirisin na ang sindikatong pinamumunuan nina chairman Sy at Alejandrotong para makahinga ng maluwag ang mga Pinoy vendors nga. Hala, kilos na Mayor Atienza. Kung binabele-wala ni Atienza itong problemang dulot nina Chairman Sy at Alejandrotong, ganoon na rin ang iwas pansin niya sa inaanak niyang si Randy Sy, ang isa sa pinakamalaking video karera operators sa Maynila. Kinukunsinti ni Atienza ang inaanak niyang si Randy at hindi niya inaalintana na lalong dadami ang bilang ng mga drug addict sa lugar niya dahil sa video karera. At sobra talaga ang tapang ni Randy dahil pati tayo ay binantaan niyang isusunod sa dalawang kawawang nilalang na nabiktima niya, he-he-he! Abot-langit na ang natanggap nating pananakot, pero may inatrasan ba tayo mga suki?</body>
<link>http://www.philstar.com/Article.aspx?articleId=229615&amp;publicationSubCategoryId=94</link>
</article>
<article>
<title>Christmas cards ipadala nang maaga</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>November</month>
<day>28</day>
<year>2003</year>
</date>
<body>TALO ng maagap ang masipag. Ang kasabihang itoy napatunayang totoo hindi lang minsan kundi maraming beses na. Malapit na ang Pasko. Nakaugalian na nating magpadala ng Christmas Cards at regalo. Ang Philippine Postal Corporation sa pamumuno ni Postmaster General G. Villanueva ay nanawagan na maagang magpadala ng Christmas cards, sulat at parcels para maiwasan ang pagkabalam sa Koreo. Ayon kay Villanueva kapag maagang naihulog ang mga sulat ay darating at matatanggap ng mga pinadalhan sa takdang panahon. Dahil sa Kapaskuhan ay dadagsa ang mga magpapadala ng Christmas card and gifts. Naireport na marami ang nagrereklamo na natapos na ang Christmas season ay hindi pa rin natatanggap ang mga pinadala sa kanila ng kanilang mga mahal sa buhay at mga kaibigan at kakilala. Ayon kay Villanueva para maiwasan ang Christmas rush dapat na i-mail na ang mga letters, cards and parcels ng maaga at huwag ilampas sa unang linggo ng Disyembre. Sinabi niya na malaking tulong sa speedy mail services ang pagdaragdag ng mechanized facilities sa Central Mail Center sa lungosod ng Pasay bukod pa sa mga bagong mail vans sa ibat ibang dako ng Kapuluan. Sa mga magpapadala ng pera ipinapayo ng postmaster general na iwasang magsingit ng pera sa sulat manapay ipa-money order para siguradong matanggap ng padadalhan ng pera.</body>
<link>http://www.philstar.com/Article.aspx?articleId=229620&amp;publicationSubCategoryId=94</link>
</article>
<article>
<title>EDITORYAL - Hindi masisisi ang mahihirap</title>
<author></author>
<date>
<month>November</month>
<day>29</day>
<year>2003</year>
</date>
<body>MARAMI ang naghihirap sa bansang ito. Maraming sumasala sa pagkain, walang sariling tirahan, maraming may-sakit na namamatay na hindi nakatitikim ng ospital o gamot man lamang. Habang patuloy ang paghihikahos, patuloy din naman ang pagnanakaw ng mga &amp;quot;buwaya&amp;quot; sa kaban ng bansa. Patuloy ang pagpapakabusog hanggang sa masaid at wala nang maidulot sa sambayanan. Nasa kumunoy ang mahihirap na habang kumakawag para makaahon ay lalo lamang lumulubog. Marami na ang nawawalan ng pag-asa na makaaahon pa sa paghihirap sa kabila na maraming ipinangako ang mga naging presidente ng bansang ito. Nang mapatalsik si Ferdinand Marcos at napalitan ng bagong administrasyon, ang pangarap ng mahihirap na umunlad ang kanilang buhay ay ganoon kasidhi. Umaasa na ang pagkakapatalsik sa diktador ay magpapabago sa kanilang buhay pero hindi pala. Wala ring ipinagbago. Masisisi ba ang mahihirap kung patuloy na maghanap ng pinunong inaakala nilang magbibigay sa kanila ng pinapangarap na buhay? Sagad na sila sa hirap kaya patuloy sa paghahanap ng isang tunay na &amp;quot;Mananakop&amp;quot;. Sa ganitong pagkakataon, lumutang ang mga artistang sina Joseph Estrada at Fernando Poe Jr. Sinira nga lamang ni Estrada ang pagtitiwala ng mahihirap pero sa kabila niyan marami pa rin siyang tagahanga. Kahit na hindi tinupad ni Estrada ang pangako, balewala iyon sa masa. Madali rin kasing makalimot ang masa sa nagawang kasalanan ng iniidolo. Madaling magpatawad ang nagdarahop sa kabila na silay hindi naiahon sa kumunoy ng dusa. Ngayoy si Fernando Poe Jr. na ang kanilang isinisigaw. Sa kanilang paniniwala si FPJ na ang hahango sa kanilang kahirapan na matagal nang kinalimutang tuparin ng mga namuno. Hindi nila iniintindi kung high school drop-out si FPJ, kung hindi ito marunong mag-Ingles, kung wala itong plataporma sa gobyerno, kung marunong ba itong makiharap sa pinuno ng ibang bansa. Hindi nila binibigyang-halaga yan. Masisisi ba ang mahihirap? Ang dapat sisihin ay ang mga pinunong hindi tumupad sa kanilang pinangako na babaguhin ang buhay at hahanguin sa kumunoy ang mahihirap. Hanggat ang mga pinuno sa bansang ito ay ang pansarili lamang ang inaatupag, patuloy na maghahanap ang mahihirap ng isang pinunong sa akala nila ay tutulong sa kanila. Hindi na nila aalamin kung may pinag-aralan o wala. Wala silang pakialam. Hindi masisisi ang mahihirap na maging ganyan ang ugali. Epekto lang yan ng pagwawalambahala noon ng mga makasariling pinuno ng bansa.</body>
<link>http://www.philstar.com/Article.aspx?articleId=229714&amp;publicationSubCategoryId=94</link>
</article>
<article>
<title>Ang problema ni President Gloria</title>
<author>AKSYON NGAYON Ni Al G. Pedroche</author>
<date>
<month>November</month>
<day>29</day>
<year>2003</year>
</date>
<body>MALAKING problema sa napipintong kandidatura sa pagka-pangulo ni Presidente Gloria Arroyo ang kanyang pagiging incumbent president. Lahat ng negatibong nagaganap sa ating bansa ay sa kanya isisisi ng taumbayan dahil siya ang lider ng bansa. Kaya malakas ang mass appeal ng aktor na si Fernando Poe, Jr. Mayroon siyang nai-project na imahe ng isang bida sa mga pelikula niya na tinangkilik ng taumbayan. Kahit hindi pa subok ang kakayahang mamuno ni Poe, handang sumugal ang taumbayan sa kanya. Sabi ng iba, mabuti nga yung walang karanasan sa politika. Hindi raw marunong mangurakot. Sa ngayoy watak ang oposisyon. Nagdeklarang kakandidato si Poe samantalang nananatiling determinado si Sen. Panfilo Lacson na tumakbo rin sa pagka-Pangulo. Sasabihin marahil ng iba na itoy partida kay President Gloria porke hati ang boto ng oposisyon. Pero dapat isipin na kakandidato rin si Raul Roco. Iisang uri ng botante ang pagmumulan ng boto nina Roco at ni GMA. The elite sector of society gaya ng mga negosyante at mga propesyunal. Kaya hati rin ang botong inaasahan ni GMA. Kaya katakut-takot na gapangan ang malamang mangyari para piliting umatras si Roco para magpaubaya kay GMA. Lalu pang lalakas ang tsansa ng oposistion na mapagwagian ang presidential race kapag nag-consolidate ito. Halimbawa, kung bababa si Lacson o si Poe sa pagka-bise presidente. Ang balitay may nagaganap nang pag-uusap ang dalawa para pagpasyahan kung sino ang magpaparaya. Ayon sa aking source, malamang daw na mag-slide down si Lacson sa pagka-bise. Knowing Pings determination to run the presidential race, ewan ko kung iyan nga ang mangyayari. Between now and the May polls, mahaba pa ang panahon para makapaghanda ang mga partido political. Kaya humanda tayo sa mga surpresang pangyayari.</body>
<link>http://www.philstar.com/Article.aspx?articleId=229722&amp;publicationSubCategoryId=94</link>
</article>
<article>
<title>Anak sa labas</title>
<author>IKAW AT ANG BATAS Ni Atty. Jose C. Sison</author>
<date>
<month>November</month>
<day>29</day>
<year>2003</year>
</date>
<body>Si Pinky ay ipinanganak noong Marso 1, 1979 samantalang si Wena ay Hulyo 6, 1982. Mga magulang nila sina Benny at Cora na ikinasal noong Agosto 23, 1964. Subalit makalipas ang ilang taon, isang mayamang lalaki na Don Jaime ang kumilala sa magkapatid bilang ilehitimong anak niya sa isang notaryadong dokumento. Nakasaad doon na anak nila ito ni Cora bunga ng kanilang tagong relasyon habang kasal ito ka Benny. Kaya nang mamatay si Don Jaime makaraan ang siyam na buwan, nag-iwan ito ng malaking kayamanan. Nagsampa sina Pinky at Wena sa tulong ng kanilang ina ng Partition with inventory and Accounting ng ari-arian ni Don Jaime upang makuha nila ang kanilang mana bilang ilehitimong mga anak nito. Sinalungat ng asawa ni Don Jaime at ng mga anak nito ang nasabing petisyon. Ayon sa kanila, ang petisyong ito ay dapat na idismis dahil binabago nito ang status nina Pinky at Wena mula sa pagiging ilehitimong anak ni Don Jaime. Maaari lamang daw itong gawin sa ibang kaso. Subalit iginiit pa rin nina Pinky, Wena at Cora na ang pagkilalang ginawa ni Don Jaime sa isang notaryadong dokumento ay sapat na upang maitaguyod ang status ng mga ito kaya hindi na kinakailangan pa ng ibang aksyon. Tama ba sina Pinky, Wena at Cora? Mali. Tanging ang ama ng bata ang maaaring kumestyun sa legitimacy ng anak niya sa kanyang asawa. Samantala, hindi maaaring i-deklara ng mga lehitimong anak na hindi sila lehitimong anak nina Benny at Cora taliwas sa nakatala sa sertipiko ng kapanganakan ng mga ito. Kailangan munang magkaroon ng desisyon tungkol sa legitimacy nina Pinky at Wena bilang lehitimong mga anak nina Benny at Cora bago pa man masabi na ilehitimong anak nga ito ni Don Jaime (De Jesus vs. Estate of Dizon G.R. 142877, October 2, 2001).</body>
<link>http://www.philstar.com/Article.aspx?articleId=229728&amp;publicationSubCategoryId=94</link>
</article>
<article>
<title>Si FPJ na kaya?</title>
<author>HALA BIRA! Ni Danny Macabuhay</author>
<date>
<month>November</month>
<day>29</day>
<year>2003</year>
</date>
<body>KUMUWELA ang presentasyon sa pagdedeklara ni Fernando Poe, Jr. sa pagka-pangulo sa 2004. Kinagat ng publiko ang drama nina Sen. Ed Angara at Sen. Tito Sotto. Matagal ding binitin ni FPJ ang taumbayan sa kanyang desisyon kahit na noon pa man ay halata na papasok siya sa pulitika. Marami ang hindi naniniwala sa pahayag ni FPJ na kaya siya kakandidato sa 2004 ay sapagkat hindi niya kayang talikuran ang kahilingan ng mamamayan na matagal nang naghihirap. Ang suspetsa ay tatakbo siya upang matulungang mapalaya ang kumpareng si Erap. Maraming pumupuna tungkol sa kakulangan ng karanasan. Paano mapatatakbo ang bansa na kasalukuyang nasasadlak sa kahirapan at sa napakaraming problema.Meron ba siyang alam sa basic economics, pang-internasyunal na pakikipag-ugnayan tungkol sa pananalapi at pangkabuhayan, modernong teknolohiya at agham. Kung wala siya nito, lubhang nakakatakot sapagkat baka magaya na naman siya kay Erap na asa na lamang sa ibang pulitiko na hindi masisiguro kung pansariling interes lamang ang talagang hangarin.</body>
<link>http://www.philstar.com/Article.aspx?articleId=229733&amp;publicationSubCategoryId=94</link>
</article>
<article>
<title>Sino ang gusto mo?</title>
<author>PANAGINP LANG Ni Nixon T. Kua</author>
<date>
<month>November</month>
<day>29</day>
<year>2003</year>
</date>
<body>Painit nang painit ang takbo ng pulitika sa atin at lalong uminit nitong linggong ito ng sumali na rin ang hari ng pelikulang Pilipino na si Fernando Poe Jr.&amp;nbsp; Ang desisyon ni Poe bagamat halatang nakagulat sa karamihan, lalo na sa Malakanyang&amp;nbsp; ay di natinag si&amp;nbsp; Sen. Panfilo Lacson na nagsabing hindi na siya aatras at tuluy tuloy na ang kanyang pangangampanya bilang Pangulo ng Republika ng Pilipinas. Mag-uusap ang dalawa sa isang linggo kung saan pipilitin nilang magkasundo para magkaisa ang oposisyon.&amp;nbsp; Ang posibleng Bise Presidente ng oposisyon ay si Sen. Loren Legarda o isang mataas na opisyal ng administrasyon ni Madam Senyora Donya Gloria na muling makikipag-usap sa mga lider ng grupo ni Ping Lacson. Nagbitiw din si Sen. Rodolfo Biazon sa LDP at sumanib sa partido ni Raul Roco.&amp;nbsp; Si Biazon ang malamang na tatakbo bilang pangalawang pangulo ni Raul Roco. Sa panig naman ng partido ng administrasyon at mga ka-alyansa nila, si Sen. Robert Barbers ay nagdeklara na ng kanyang hangaring maging bise presidente ni Madam Senyora Donya Gloria. Si Sen. Franklin Drilon naman ay sumapi na sa Liberal party at malamang na maging nominee ng partido bilang bise president din ni Madam. Si Noli de Castro naman ay malamang pa ring tatakbo bilang Pangulo at malaki ang posibilidad na ka-tandem niya ay si Sen. Manuel Villar, samantalang pati si Bro. Eddie Villanueva ng Jesus Is Lord ay naghahangad rin sumali sa pulitika. Pero natitiyak ko na hindi pa final ang mga pangalang yan sa mga tatakbo bilang Pangulo at gayundin sa mga nabanggit nating mga pangalan sa pagka pangalawang pangulo.&amp;nbsp;&amp;nbsp; Magkakaroon pa ng mga pagbabago sa mga tambalan at kahit sa alyansang pulitika ay magbabago pa.&amp;nbsp; Sabagay, pulitika nga naman yan kaya walang permanenteng samahan o pagkakaibigan, ang permanente lang riyan ay ang personal na interest ng bawat isa. Mahigit dalawang linggo pa ang hihintayin para makita natin kung sino ba talaga ang magpa-file ng certificate of candidacy at totoong tatakbo. Ang nangyayari ngayon bagamat mainit ay posturing para maka hirit ng husto pag dating ng panahon ng negosasyon.&amp;nbsp;&amp;nbsp; Ang tunay na magiging basehan ng bawat kandidato sa paggawa nila ng desisyon ay ang resources, kasama na ang makinarya at siyempre pera para swueldo ng mga campaign personnel, posters, streamers, transportations at marami pang ibang pagkakagastusan. Pero ang resources, lalo na tulong financial ay dadagsa lang kung bilib sa kanila ang mga negosyanteng naniniwala sa kanilang kakayahan at pagasang manalo. Pagdating sa financial at resources diyan lamang si Madam Senyora Donya Gloria kasi siya ang nakaupong Pangulo. Diyan ngayon papasok kayo mga kaibigan, tinig nyo ang aalamin ng mga financiers and donors dahil hindi sila magaaksaya ng pondo sa isang walang pag-asa, kaya tanong ko ho, kahit hindi ako financier ay sino ba ang boboto&amp;nbsp; niyong Pangulo? Pangalawang Pangulo at bakit?&amp;nbsp; Text lang ng inyong sagot sa 09272654341. * * * Sa katanungan natin kung dapat bang armasan ang sambayanan upang makalaban sila sa mga kriminal lalo na ang mga negosyanteng Tsino lahat ng sumagot sa text ay sinabing hindi dapat at&amp;nbsp; sumasangayon na dapat ng magresign o sibakin ang mga pinuno&amp;nbsp; ng DILG, NAKTAF,&amp;nbsp; PNP at&amp;nbsp; NBI kung di nila masusugpo ag krimen. * * * Kung me tnongin hindi&amp;nbsp; n armasan&amp;nbsp; ang mga yan, may pulis at military tayo. 09196225159; D kmi payag armasan lng mga tsinouy, sure b clang d aabuso mga yan. 09273119398; Dna dpat armasan, ang gawin na lng ni ate glo, pag nakaw ang kaso putol ang kamay pag rape putol ang ulo, lhat ng mbigat na kaso putol ulo. 09202651451; Hndi dpat armasan ang mga negosyanteng tsinoy kc pag ganyan nangyari&amp;nbsp; wala ng silbi ang mga pnp. 09174685887; Hndi dapat armasan ang tsinoy. Ang gawin nla ay tugusin ang mga sindikato hndi yong puro lang dakdak ang gnagawa.&amp;nbsp; Magbitiw nlang cla sa puwesto. 09202928904; Hndi dpat bigyan ng armas ang mga intsik dhil my ibang abusadong instik. 09205643369; Dpat alisan ng armas ang mga civilian. Liderato ang kailangan at ipatupad ang batas an eye 4 an eye. Batas d relihiyon, gising gma. 09182894775; D kc kyang masolusyonan ng gbyerno ntin ang lumalalang krimen s atiing bansa tapos taong byan ang aarmasan e d lalo lang natin pinalala. 09197045536; Hndi dpat armasan mga tsinoy, dpat usigin ang mga kriminal. 09184443693; Kung lhat ng negosyante aarmasan mbabaw n dhilan yun lban sa krimen.&amp;nbsp; Ang kailangan ntin ngipin at kmay n bkal sa pagpptupad ng btas. 09203192881; Dpat ang sibakin agad si ebdane at wycoco walang kwenta sila. 09205961326; Hndi dpat lalo lala ang mga ptayan dahil sa mga baril. 09193047746; Tutol ako na armasan ang mga negosyanteng tsinoy d yan ang solusyon sa pagsugpo sa kaguluhan mali ang sistema ng kapulisan palitan lhat opsyal yan solusyon. 09182718028; Hndi dpat armasan ang tsinoy, kung aarmasan mga tsinoy dpat lahat ng tao para patas. 09168775544; Pra sa akin kbubuhan ng mga nabanggit na opisyal na yan dpat sa knila magresign n lang. 09165983801.&amp;nbsp; * * * Para sa anumang reaksyon, mag-e-mail lang sa nixonkua@yahoo.com o kayay magtext sa&amp;nbsp;09272654341. Mapapakinggan&amp;nbsp; nyo rin ang inyong lingkod sa DZEC 1062 mula 4:30 hanggang 6:00 ng hapon tuwing Lunes at Miyerkules.</body>
<link>http://www.philstar.com/Article.aspx?articleId=229737&amp;publicationSubCategoryId=94</link>
</article>
<article>
<title>FPJ, napu-politka na!</title>
<author>ORA MISMO Ni Butch M. Quejada</author>
<date>
<month>November</month>
<day>29</day>
<year>2003</year>
</date>
<body>ISANG araw matapos magdeklarang sasali sa 2004 election si Da King, kaliwat kanang banat na ang inabot nito. Ika nga, bugbog sarado! Bagaman hindi malinaw kung anong elective position ang tatakbuhan ni FPJ, walang humpay na birada na ang kanyang sinasalag. Kesyo second year high school lamang daw ang tinapos, walang karanasan sa pulitika, walang plataporma de gobyerno, etcetera Ang pinakamatinding banat ay binitiwan ni Rep. Raul Gonzales na nagsabing insulto sa talino ng mamamayang Pilipino ang pagkandidato ni Da King. Pati ang pag-semplang ng piso ay isinisisi ng mga stock traders kay FPJ. Kamote talaga! Kung masusi nating pag-aaralan ang nangyayari sa ating bansa at maging objective lamang tayo sa ating pananaw, maraming dahilan kung bakit nagkaka-hetot-hetot ang Pinas. Hindi si Da King ang dahilan. Nandiyan ang peace and order na kahit ano yatang gawin ng ating kapulisan ay hindi masugpo. Problema sa illegal drugs. Kidnap for ransom. Poverty. Unemployment. Kaliwat-kanang nakawan sa bawat sangay ng pamahalaan. Ang hindi mamatay-matay na isyu ng coup detat. Ang pagbibitiw ni Finance Sec. Isidro Camacho na ayon sa kanya ay masyadong nahahaluan ng pulitika ang kanyang departamento. Ang atras-abanteng pamumulitika ng mga hepe ng pamahalaan. Balingbingang katakut-takot. Ika nga, you name it, and the Philippines have it. Marami daw magagaling na namumuno sa ating bansa, pero heto ang Pinas, pilay. Pang-labing isa sa pinaka-corrupt na bansa sa Asya. Si Da King ba dapat ang sisisihin dito? Maraming magaling sa Pinas. Magaling magmane-obra ng batas. Kung pabor sa kanila at ng kanilang kaalyado, kahit baluktot, kaya nilang tuwirin. Kahit tama naman kapag pabor sa kalaban, kayang baluktutin. Hinihintay ng mga kalaban ni Da King na ilatag nito ang kanyang economic platform. Masyado pang maaga. Malayo pa nga ang Pasko. Sa 2004 pa ang hatawan. Nagmamadali ang mga kamote dahil baka kopyahin lang nila ang plataporma ni Da King kahit second year high school lang ito. Bakit ba binabraso si FPJ na ilabas ang kanyang economic agenda? tanong ng kuwagong kristo sa sabungan. Ang hirap kasi sa mga kamote ito, parating sila na lang ang tama. Hindi naman nila kayang iahon sa kahirapan si Juan Dela Cruz, sabat ng kuwagong sepulturero na naghuhukay ng sariling libingan. Kung si Da King kaya, standard bearer ng administrasyon, babanatan pa kaya siya? tanong ng Kuwagong SPO-10 sa Crame. Iyan ang itanong mo sa mga kakampi ni Prez Gloria, kamote, he-he-he!</body>
<link>http://www.philstar.com/Article.aspx?articleId=229741&amp;publicationSubCategoryId=94</link>
</article>
<article>
<title>EDITORYAL - KKK ngayon: Kahirapan,Korupsyon at Krimen</title>
<author></author>
<date>
<month>November</month>
<day>30</day>
<year>2003</year>
</date>
<body>NGAYON ay ika-140 kaarawan ni Andres Bonifacio, ama ng Katipunan at bayani ng masang Pilipino. Ipinanganak siya sa Tondo, Manila. Isinilang na mahirap. Natutong bumasa at sumulat dahil sa sariling pagsisikap. Sa kabila nang pagiging mahirap ang pagiging makabayan ay nasa kanyang utak. Galit siya sa mga nang-aapi. Hindi matatawaran ang kanyang katapangan nang labanan ang mapang-aping Espanyol. Pinamunuan niya ang Katipunan na kilala sa mga titik na KKK na sumasagisag sa Kataas-taasan, Kagalang-galangang Katipunan ng mga anak ng bayan. Matapang na sumalakay sa mga kuta ng Espanyol si Bonifacio at mga Katipuneros na ang tanging armas ay itak at ilang baril na pupugak-pugak. Maraming Katipuneros ang namatay sa pag-aalsa. Kung bakit ang kaarawan niya at hindi ang pagkamatay ang ipinagdiriwang ng sambayanan ay palaisipan pa rin hanggang ngayon. Pinatay si Bonifacio kasama ang kanyang kapatid na si Procopio noong Mayo 10, 1897 sa Mount Buntis, Maragondon, Cavite nang mga kapwa niya Pilipino. Uulit-ulitin ang pangalang Andres Bonifacio hanggat may mga inaapi at naghihirap. Ngayoy ang ipinaglalaban pa ring iyan ang minimithi ng mga Pilipino. Ang KKK ni Bonifacio ay may bagong kahulugan ngayon: Kahirapan, Korupsiyon at Krimen. Mas lalong mahirap at marami ang kalaban ng mamamayang Pilipino. Dahil sa korupsiyon kaya patuloy na naghihirap ang bansang mahal ni Bonifacio. Laganap ang krimen at marami ang nahihintakutan pagkagat ng dilim. Merong ayaw nang lumabas ng bahay at sa takot na makidnap, maholdap, mahablutan ng cell phone at alahas, ma-rape at matodas. Isang halimbawa ay ang lumalalang kidnapping na ngayon ay sumasaklot sa mga negosyanteng Tsinoy. Marahas ang mga kidnappers na kapag hindi nakapagbigay ng ransom ang biktima ay kanilang pinapatay. Malambot ang batas at hindi masugpo ang kidnapping. Takot bitayin ang mga kriminal. Wala ring ngipin sa mga lumulustay ng pera ng taumbayan. Ang hindi matakasang kahirapan, katiwalian at nakatatakot na krimen ang dahilan kung kaya naghahanap ang taumbayan ng bagong Andres Bonifacio. Hindi masisisi ang taumbayan na sumandal sa tulad nina Joseph Estrada at Fernando Poe Jr. na kahit kapos sa nalalaman at walang karanasan ay iluluklok sa puwesto. Sa tingin ng masa, maaaring nasa mga taong ito ang diwa ni Bonifacio na tutulong sa kanila para makaahon sa kumunoy ng kahirapan.</body>
<link>http://www.philstar.com/Article.aspx?articleId=229839&amp;publicationSubCategoryId=94</link>
</article>
<article>
<title>Gen. Velasco sisibakin kaya nag-leave ?</title>
<author>BANAT NI BATUIGAS Ni Bening Batuigas</author>
<date>
<month>November</month>
<day>30</day>
<year>2003</year>
</date>
<body>HABANG naka-leave si NCRPO chief Dep. Dir. Gen. Reynaldo Velasco, sunud-sunod na high-profile crimes tulad ng kidnapping at bank robbery ang nangyari sa Metro Manila. Kung bakit isinabay ng mga kriminal na wala si Velasco at saka sila tumira ay sila lang ang nakakaalam. Pero sinisiguro ng mga nakausap nating opisyal ng pulisya na kung nasa trono pa niya si Velasco, tiyak mahihirapan ang mga kriminal sa kidnap-slaying ng Coke executive na si Betti Chua Sy, ang pagkidnap sa 10-anyos na batang babae sa Maynila at ang nakawan sa foodchain sa Quezon City at sa banko sa Para&amp;ntilde;aque City. Magaling lang talagang magtantiya ang mga kriminal, di ba mga suki? Sa unang tingin kasi, ang NCRPO ang dapat sisihin kung bakit nagkaroon ng upsurge ng bilang ng criminality sa Metro Manila nga. Pero kung tutuusin mga suki, hindi dapat sa NCRPO nakatuon ang sisi ng Palasyo dahil nahati na ni PNP chief Dir. Gen. Hermogenes Ebdane Jr. ang trabaho ng high-profile crimes sa mga support units ng PNP. Sa ipinalabas na direktiba ni Ebdane, ang kidnapping ay nasa linya ng Police Anti-Crime Emergency Response (PACER), ang bank robbery sa Criminal Investigation and Detection Group (CIDG), ang carnapping sa Traffic Management Group, ang smuggling sa Maritime Command at ang droga sa Anti-Illegal Drugs Special Operations Task Force (AID-SOTF). Panay suporta lang ang NCRPO dito dahil ang kanilang trabaho ay ang street crimes, kasama pa ang ibang support unit ng pulisya. Ngayon, kung tumataas ang bilang ng high-profile crimes sa Metro Manila, alam na ng sambayanan kung sino ang dapat sisihin, di ba mga suki? Bakit biglang nag-leave itong si Velasco? Kasi nga matapos ang matagumpay na security measure niya sa pagbisita ni US President Bush at sa All Saints Day celebration, bigla siyang nawala. Ang balita ay sa Dec. 2 pa ang balik ni Velasco at ang leave niya ay aprubado ni Ebdane. Ang dahilang ibinigay ni Velasco sa kanyang pag-leave ay upang magampanan ang mga personal commitments niya sa probinsiya. Pero ayon naman sa mga pulis na nakausap ko, nagmamaktol si Velasco. Kasi nga imbes na premyuhan siya dahil sa mga accomplishments niya, eh mukhang iba ang iniisip ng liderato ng PNP at ng Palasyo sa kanya. He! He! He! Ganyan talaga ang buhay! Ang balitang umiikot sa mga kampo ng pulisya sa Metro Manila ay sisibakin na si Velasco sa puwesto niya sa darating na reshuffle ng PNP. Hindi malinaw kung saan siya dadalhin pero ang maliwanag ay kasama siya sa 27 opisyales ng PNP na maapektuhan ng rigodon nga. Si Velasco kasi ang pinaka-senior na sa mga PNP officials natin kasunod ni Ebdane at mukhang may grupo sa Palasyo na ayaw siyang maging PNP chief nga. Kung sa military ang pinapairal ni President Arroyo ay seniority, mukhang malayong mangyari ito sa PNP Siyempre, ang gusto ng Palasyo na maupo kapalit ni Ebdane ay yaong tuta nila na kakahol lang kapag inutusan. Ano ba yan? Mula ng pasukan ng pulitika itong PNP natin ay lalong nagkawatak-watak na ang hanay nila. At kahit sinong Herodes pa ang kausapin natin ay wala silang makitang solusyon. Abangan!</body>
<link>http://www.philstar.com/Article.aspx?articleId=229848&amp;publicationSubCategoryId=94</link>
</article>
<article>
<title>Ano ang first,second,third degree burns ?</title>
<author>WHAT'S UP DOC? Ni Dr. Tranquilino Elica&amp;ntilde;o Jr.</author>
<date>
<month>November</month>
<day>30</day>
<year>2003</year>
</date>
<body>MAY kasabihan na manakawan ka na ng ilang beses, pero huwag lang masunugan. Totoo ito lalo pa nga kung sa pagkasunog ng lahat ng ari-arian ay may kaaanak pang mabiktima o masunog ang katawan. Napakasakit kung may masunog ang katawan. Naalala nyo ang mga naging hitsura ng mga naging biktima ng Ozone Disco na nasunog noong 1995? Nakaligtas nga sila sa tila impiyernong sunog na iyon subalit ang peklat ng trahedya ay nasa kanila pang mga katawan at hindi na maaalis pa. Hindi rin kayang mapanumbalik ng siyensiya ang napinsala nilang katawan dahil sa bangis ng apoy. May tinatawag na first, second at third degree burns. Ang first degree burns ay kung namula (redden) ang balat. Ang second degree ay kung nagkaroon ng paltos (blistering) at ang third degree ay ang pagkasira ng balat at napinsala ang cells nito. Naka-expose ang katawan sa bacterial infection at napinsala na ang muscle sa balat. Sa mga may third degree burns, kinakailangan ang puspusang pag-iingat. Uminom nang maraming tubig o fruit juice. Kumain ng mga protein foods gaya ng karne, isda, pagkaing butil at mga prutas na mayaman sa Vitamin C. Iwasang uminom ng kape, tea at alcohol. Ang kape at tea ay mga ito ay diuretics samantalang ang alcohol ay nakapagde-dehydrate sa katawan at pinatutuyo ang balat. Mahalaga para sa isang nasunog ang katawan na mapalitan ang mga nawala sa kanyang fluids, protein sodium, potassium at essential fatty acids. Ang fish at vegetable oils ay may mahalagang papel para gumaling agad ang sugat. Kailangan ng isang burn victim ang mga pagkaing maraming calories.</body>
<link>http://www.philstar.com/Article.aspx?articleId=229854&amp;publicationSubCategoryId=94</link>
</article>
<article>
<title>Pabahay para sa Scout Rangers</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>November</month>
<day>30</day>
<year>2003</year>
</date>
<body>NOONG Miyerkules ay ipinagdiwang ng Scout Rangers ang kanilang ika-53 anibersaryo sa Camp Tecson, San Miguel, Bulacan. Sa pagkakataong ito ay pinarangalan at ginawaran ng medalya ang ilang magigiting na kasapi ng Scout Rangers para sa kanilang pakikipaglaban laban sa mga rebelde at miyembro ng Abu Sayyaf sa Mindanao. Naging mahalagang bahagi ng programa ay ang pagpirma ng kasunduan sa pagitan ng AFP, Manila Bank at HUDCC para sa donasyon ng isang lupain na pagtatayuan ng mga bahay ng mga miyembro ng Scout Rangers at ng kanilang mga pamilya. Bahagi pa rin ito ng programa ng pamahalaan upang mabigyan ng disente at maayos ang mga kawani ng gobyerno kabilang na ang mga kawal at pulis. Ang lupang ibibigay ng Manila Bank ay kalapit lamang ng Camp Tecson ang tahanan ng mga Scout Rangers. Madaming kasapi ng Scout Rangers ang walang sariling tahanan, kung kaya ang pabahay para sa kanila ay malaking tulong para sa kanilang mga pamilya. Ang mga kakailanganing papeles at dokumento ay sisimulan ng ayusin upang sa lalong madaling panahon ay maumpisahan na ang pagtatayo ng mga bahay. Hindi biro ang pagsisilbi ng ating mga kawal kabilang na ang mga Scout Rangers para sa bansa. Sa kanilang pagtugis sa mga rebelde at masasamang elemento, laging nakataya ang kanilang sariling buhay. Kung kaya sa kanilang mga sakripisyo at matapat na pagsisilbi sa bayan at Konstitusyon, karapat-dapat lamang na sila ay suklian ng respeto at paghanga.</body>
<link>http://www.philstar.com/Article.aspx?articleId=229858&amp;publicationSubCategoryId=94</link>
</article>
<article>
<title>Niloko ng ka-chat sa internet</title>
<author>SERGIOSOHAN Ni Segio A.F. Apostol</author>
<date>
<month>November</month>
<day>30</day>
<year>2003</year>
</date>
<body>Hobby ko po ang makipagkaibigan through chatrooms sa Internet. Dito ko po nakilala si Gary. Sa New Jersey na po daw sya based at mahilig din sya makipag-chat sa Internet. After another four months, napagpasyahan ni Gary na magbalik-bayan dito upang kamiy magkita ng personal. Napagkasunduan naming mag-meet sa Botanical Garden dito sa Baguio. Nang dumating ang araw ng aming pagkikita, naglalakad ako sa may Botanical Garden nang makita ko si Gary na may kayakap na ibang babae. Siguradung-sigurado ko na sya yon dahil dala ko pa ang picture na pinadala nya sa kin. Kaya nilapitan ko sya para komprontahin. Nagulat si Gary nang lapitan ko sya at tanungin kung bakit may kasama syang iba. Siya nga raw ang nasa picture na hawak ko pero hindi raw nya ko kilala at hindi raw Gary ang pangalan nya kundi Manolito. Pinsan daw nya si Gary at sa katunayan ay nandun daw sya sa may puno na malapit sa kinatatayuan namin. Itinuro nga ni Manolito kung nasan si Gary. Hindi na po ako nagtaka kung bakit ibang litrato ang ipinadala nya sa kin. Hindi sya kaguwapuhan. Humingi ng paumanhin ni Gary dahil sa ginawang pagpapanggap, nagawa nya po akong amuin with his sense of humor and sweetness. Pinatawad ko siya. Hanggang sa napapayag nya kong magsama na kami. Akala koy ayos na ang lahat dahil pinangako ni Gary na pakakasalan nya ko. Babalik lang daw po sya sa States dahil may aayusin daw muna sya doon bago sya mag-settle uli dito sa Pilipinas para magpakasal na kami. Ngunit hindi na siya bumalik. Napag-alaman ko kay Manolito na may pamilya na si Gary sa Maynila at hindi siya American citizen. Napakasakit ng ginawa sa kin ni Gary. Ang problema, buntis ako. Maari ko po ba syang kasuhan? Louella Acosta ng Baguio City Maari mong kasuhan si Gary for damages based on Article 21 of the New Civil Code, which provides that: &amp;quot;Any person who willfully causes loss or injury to another in a manner that is contrary to morals, good customs or public policy shall compensate the latter for damages.&amp;quot; Sa kaso mo, maliwanag na nagdulot ng kahihiyan ang pagdadalang-tao na dulot ng pakikisama mo kay Gary dahil sa kanyang pagpapanggap o misrepresentation na isa syang mabuting tao at walang asawa when in truth and in fact he is already married. Pumayag kang makipaglive-in kay Gary dahil pinaasa ka nya at pinangakuan ng kasal. Sa kasong ito, deceit is demonstrated due to the fact that when Gary made such promises to you, he was already married to another. Sa ganang akin: mag-ingat po tayo sa mga nakakausap natin through the chatroom or through text na hindi naman po natin personal na kilala. Marami pong mga manloloko sa panahon ngayon at maari tayong mapahamak dahil dito.</body>
<link>http://www.philstar.com/Article.aspx?articleId=229863&amp;publicationSubCategoryId=94</link>
</article>
<article>
<title>Araw ni Bonifacio</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>November</month>
<day>30</day>
<year>2003</year>
</date>
<body>GINUGUNITA ng sambayanang Pilipino sa araw na ito ang ika-140 kaarawan ni Adress Bonifacio, ang supremo ng Katipunan. Isinilang si Bonifacio noong Nobyembre 30, 1863 sa Tondo, Maynila. Buhat siya sa isang mahirap na angkan. Nagtrabaho siya bilang clerk-messenger sa Fleming and Company tapos ay naging ahente siya sa Fresell and Company at habang nagtatrabaho ay nakuha niyang basahin ang mga libro tungkol sa French Revolution at ito ang nagsilbing inspirasyon para siyay maghimagsik sa pang-aalipin ng mga Kastila. Pinangunahan niya ang Sigaw sa Pugad Lawin na naghudyat ng rebolusyon laban sa Spain noong Agosto 26, 1896. Napangasawa niya ang isang dilag na nagngangalang Monica ngunit maaga siyang namatay sa karamdamang ketong. Ang pangalawang asawa ni Bonifacio ay si Gregoria de Jesus na tubong Caloocan na tinaguriang lakambini ng Katipunan. Silay kinasal sa simbahan ng Binondo. May dalawang konseho ang Katipunan. Si Bonifacio ang namuno sa Magdiwang at si Emilio Aguinaldo naman sa grupong Magdalo. Ang liderato ni Bonifacio ay kinuwestiyon ni Aguinaldo na naging dahilan ng pagkakasira ng dalawang pinuno sa isang convention na ginanap sa Tejeros, Cavite noong 1897. Inakusahan ng treason si Bonifacio at matapos ang madaliang pagdinig siyay pinatay ng mga tauhan ni Aguinaldo noong Mayo 10, 1897.</body>
<link>http://www.philstar.com/Article.aspx?articleId=229867&amp;publicationSubCategoryId=94</link>
</article>
<article>
<title>Ang pagdating ng anak ng tao</title>
<author>ALAY - DANGAL Ni Fr. Jose C. Blanco,S.J.</author>
<date>
<month>November</month>
<day>30</day>
<year>2003</year>
</date>
<body>ANG Linggong ito ang Unang Linggo ng Adbiyento. Sinisimulan natin ang bagong pangliturhiyang taon. Ang Ebanghelyo ay tungkol sa pagdating ng Anak ng Tao. Inilahad sa Lukas 21:26-36 sa mga pangyayari. Ang mga taoy hihimatayin sa takot dahil sa pag-iisip sa mga sakunang darating sa sanlibutan; sapagkat mayayanig at mawawala sa kani-kanilang landas ang mga planeta at iba pang katulad nito sa nasa kalawakan. Sa panahong iyon, ang Anak ng Taoy makikita nilang dumarating na nasa alapaap, may dakilang kapangyarihan at malaking karangalan. Kapag nagsimula nang mangyari ang mga bagay na ito, magalak kayo sapagkat malapit na ang pagliligtas sa inyo. Sinabi sa kanila ni Jesus ang isang talinghaga: &amp;quot;Tingnan ninyo ang puno ng igos at ibang punongkahoy. Kapag nagdadahon na ito, alam ninyong malapit na ang tag-araw. Gayon din naman, kapag nakita ninyong nangyayari na ang mga ito, malalaman ninyong malapit nang maghari ang Diyos. Tandaan ninyo: magaganap ang lahat ng mga ito bago mamatay ang lahat ng taong nabubuhay sa ngayon. Mawawala ang langit at lupa, ngunit ang mga salita koy hindi magkakabula.&amp;quot; &amp;quot;Mag-ingat kayo na huwag magumon sa katakawan at paglalasing at mabuhos ang inyong isip sa mga intindihin sa buhay na ito; baka abutan kayo ng Araw na yaon na hindi handa. Sapagkat darating iyon nang di inaasahan ng tao sa buong daigdig. Kaya maging handa kayo sa lahat ng oras. Lagi ninyong idalangin na magkaroon kayo ng lakas upang makaligtas sa lahat ng mangyayaring ito at makaharap sa Anak ng Tao.&amp;quot; Mabuting balita, iyan ang sinasabi ng Ebanghelyo. Bawat taon ay tinatanaw natin ang pangalawang pagdating ni Jesus. Bawat Pasko, ang ating pag-asa ay napapanibago. Ang ating mga karanasan ng biyaya at pakikibaka upang mapanatili ang ating pananalig at palaging magtiwala sa Diyos ay mga palatandaan ng ating kaseryosohan sa pagsasabuhay ng ating buhay.</body>
<link>http://www.philstar.com/Article.aspx?articleId=229871&amp;publicationSubCategoryId=94</link>
</article>
</data>