<?xml version="1.0" encoding="ISO-8859-1" ?>
<data>
<article>
<title>EDITORYAL - Liwanag sa matatag na republika</title>
<author></author>
<date>
<month>January</month>
<day>01</day>
<year>2003</year>
</date>
<body>PANGARAP ni President Gloria Macapagal-Arroyo na makapagtayo ng matatag na republika. Subalit bago ang pangarap na ito, mayroon na siyang napaka-simpleng pangarap na noon pa man ay nakatatak na sa kanyang isipan. Ito ay ang maging mabuting Presidente. Katunayan, nakalukob sa kanyang diwa ang mga mithiing gagawa ng tama, gagawin niya ang lahat na abot sa kanyang makakaya at ipagkakatiwala na niya sa Diyos ang iba pa. Ang mga mithiing ito ay minana pa niya sa kanyang namayapang ama na dati ring Presidente ng Pilipinas. Bago pa man naupo bilang Presidente noong January 2001, nalalaman na niya ang mga balakid na kakaharapin. Hindi na bago sa kanya ang masalimuot na mundo ng pulitika. Nalalaman niya na sa pag-upo bilang Presidente, tiyak na marami siyang aayusin. Nalalaman niyang hindi biro ang mga suliraning kahaharapin. At sa kabila ng mga ga-bundok na problema, matapang niyang sinuong ang lahat. Ang mahusay na pamamahala at seryosong pagtatrabaho ang magiging susi para matamo ang kaunlaran ng bansang nakalugmok sa dusa at hirap. Unang sigwa na kanyang hinarap ay nang lumusob ang mga loyalista ni dating President Joseph Estrada sa Malaca&amp;ntilde;ang noong May 1, 2001. Nayanig ang Palasyo sa kaguluhan. May mga namatay at marami ang nasugatan. Nalampasan ang unang sigwa subalit mas marami ang sumunod pa. Mas nakayayanig na mga batikos mula sa mga kalaban sa pulitika. Ang kanyang mga balak para maging maunlad ang bansa at makabangon sa pagkakadapa ay inuulan ng maaanghang na salita. Ayaw siyang magtagumpay. Habang papalapit ang 2004 Presidential elections ay painit nang painit ang isyu sa pulitika. Nagbabatuhan na ng mabahong putik. Nayayanig ang bansa. At gaano pa ang pagyanig kung malapit na ang 2004? Tiyak na magkakaroon ng pagkakahati-hati at pagkakawatak-watak. At ito marahil ang ayaw mangyari ng Presidente. Kamakalawa, sa pagkabigla ng kanyang mga kaalyado at mga kalaban sa pulitika, inihayag niyang hindi na tatakbo sa 2004 election. Ang pahayag ng Presidente ay umani ng papuri at maski ang ilan sa kanyang mga kalaban sa pulitika ay tinanggap nang may ngiti ang kanyang desisyon. Mayroong duda sa kanyang ipinahayag, subalit sinabi niya na kailangan siyang magsakripisyo. Ibig niyang sumulong at umunlad ang bansa. Sa pahayag ng Presidente, nagkakaroon ng liwanag ang pangarap niyang matatag na republika ang Pilipinas. Pangarap mula sa isang mabuting Presidente.</body>
<link>http://www.philstar.com/Article.aspx?articleId=189988&amp;publicationSubCategoryId=94</link>
</article>
<article>
<title>Blue Isuzu Hi-Lander-SDX 719: Tutuldukan ko na ang iyong kagaguhan!</title>
<author>BAHALA SI TULFO ni Ben Tulfo</author>
<date>
<month>January</month>
<day>01</day>
<year>2003</year>
</date>
<body>WALA akong kinikilalang kaibigan, kaanak o kadugo KAPAG ginamit sa KATARANTADUHAN at KAGAGUHAN ang aking pinangangalagaang pangalan! Walang sinuman ang may karapatan gamitin ang aking pangalan at ipangalandakan na akoy kanyang kumpare. Madaling araw ng December 21, 2002, Sabado, namataan namin ang isang blue Isuzu Hi-lander na may plakang SDX 719 na nakaparada sa parking lot sa gilid ng Classmate KTV sa Quezon City. Galing kami ng aking mga staff sa isang Christmas party sa Maynila nang gabing yun. Pauwi na sana ang aming grupo pero dahil sa aming nakita, agad kaming bumaba sa aming sasakyan. Kilala na kami ng mga parking attendants ng Classmate KTV. Alam agad nila ang aming pakay. Sinusuyod namin sa BITAG ang parking lots ng mga nightspots sa Metro Manila laban sa paggamit ng mga sasakyang red plate. Ilan na ang aming mga nahuli at naipalabas sa aming TV program. Isa na rito ang sasakyang red plate na naka-isyu sa mayor ng Taguig na si Freddie Tinga, Board member ng Laguna at maging konsehal ng Bi&amp;ntilde;an Laguna. Sinalubong agad kami ng parking attendant. &amp;quot;Sir pinagsabihan namin ang may dala ng sasakyang yan, baka kasi matiyempuhan nyo siya. Binalewala kami Sir. Kumpare niyo raw siya!&amp;quot; Ito rin yung dupang at tarantadong may dala ng sasakyang ito na nahuli na namin nung madaling araw December 17, 2002. Ito rin yung hinayupak na walang kadala-dala na nahuli namin na nakaparada malapit sa parking lot ng You &amp;amp; Me KTV sa Quezon Avenue. Nag-iwan pa kami ng note sa windshield ng kanyang sasakyan para sabihin sa kanya huli siya ng BITAG! Ito rin yung sasakyan na nakunan namin ng video footage na ipalalabas ngayong Sabado sa BITAG. Pero nung malaman ng gagong ito na inaabangan namin siya sa labas ng Classmate, umurong ang kanyang bayag. Sa tulong din ng ilan ng mga parking attendant at security ng nasabing KTV, nalusutan niyang humarap sa aming camera. Yan ang akala niya. Tsk.. tsk.. tsk.. Lalo niya lang pinasikip ang mundong kanyang ginagalawan. Ito ang aming new year message sa kanya. Makinig ka! Ikaw, walang pakundangan, walang kadala-dala at walanghiya na gumagamit ng sasakyang pang-gobyerno SDX 719, Isuzu Hi-lander, bilang na ang araw mo! Mapupulbos ka sa kahihiyan ngayong pagpasok ng bagong taon. Hindi ka tatantanan ng BITAG hanggat hindi ka nababalatan ng iyong tunay na anyo. Itaga mo sa bato, kami ang iyong berdugo na tutuldok sa iyong katarantaduhan nang huwag tularan ninuman, humanda ka! ***** Para sa mga tips, reklamot sumbong, tumawag o mag-text sa mga numerong ito: 0918-9346417 at sa telepono 932-5310/932-8919. Makinig sa DZME 1530 Khz, Lunes hanggang Biyernes, 9:00-10:00 ng umaga. At panoorin ang programang &amp;quot;BITAG&amp;quot; sa ABC-5, tuwing Sabado, 5:00-5:30 ng hapon.</body>
<link>http://www.philstar.com/Article.aspx?articleId=189995&amp;publicationSubCategoryId=94</link>
</article>
<article>
<title>Paano ako magiging miyembro ng Pag-IBIG?</title>
<author>HINDI PA TAPOS ANG LABAN ni Sec. Mike Defensor</author>
<date>
<month>January</month>
<day>01</day>
<year>2003</year>
</date>
<body>Dear Sec. Mike Defensor, Isa po ako sa mga nagbabasa ng Pilipino Star NGAYON at ang iyong column ang aking binabasa. Minsan ay isang pinsan ko ang nagtungo sa amin at nabanggit niya ang tungkol sa problema niya sa Pag-IBIG. Gusto niyang maging miyembro nito subalit ang kanilang employer ay patuloy na winawalambahala ang kanilang kahilingan. Tinanong ako ng aking pinsan kung kanino maaaring lumapit at ikaw po Secretary ang aking naisip. Minabuti ko na lamang na sumulat at para mas maging maliwanag. Sana ay maipaliwanag ninyo kung paano mapipilit ng aking pinsan ang kanyang employer para maging miyembro ng Pag-IBIG. Naaawa ako sa aking pinsan. Kung miyembro siya ng Pag-IBIG matitikman din niya ang mga benepisyo gaya ng housing loan, multi-purpose loan at iba pa. JOSE MARIANO ng Quezon City Marami na ang ganitong kaso na naisulat sa akin. Salamat naman at nagmamalasakit ka sa iyong pinsan. Dapat lamang na maireport ang sinumang employer na tumatangging maging miyembro ng Pag-IBIG ang kanilang empleyado. Ayon sa Presidential Decree 1752 (ang batas na lumikha sa Pag-IBIG Fund) mandatory na miyembro ng Pag-IBIG, ang lahat ng miyembro ng SSS at GSIS. Kung miyembro kayo ng SSS dapat na maging miyembro rin kayo ng Pag-IBIG. Dahil sa pagtanggi ng inyong employer, pinapayuhan ko kayong magtungo sa Legal Department ng Pag-IBIG Fund sa 8th Floor Atrium Bldg., Makati Avenue, Makati City upang personal na maghain ng reklamo. Iimbestigahan ng Legal Department ang inyong kaso. Kapag napatunayang tumanggi ang employer na irehistro kayo sa Pag-IBIG, maaari siyang ihabla ng Pag-IBIG Fund sa kasong kriminal sa paglabag ng PD 1752. Ayon sa batas na ito ang pagtanggi o hindi pagrehistro ng employer ang mga empleado nito sa Pag-IBIG ay maaaring patawan ng kaparusahan ng pagkabilanggo ng hindi hihigit ng anim na taon. ***** Para sa katanungan sumulat sa Office of the Chairman, Housing and Urban Development Coordinating Council, 6th Floor Atrium Building, Makati Avenue, Makati City. Pakilagay lamang kung gusto ninyong ipalathala sa Pilipino Star NGAYON (PSN) ang inyong sulat.</body>
<link>http://www.philstar.com/Article.aspx?articleId=190003&amp;publicationSubCategoryId=94</link>
</article>
<article>
<title>Welcome 2003!</title>
<author>BANTAY KAPWA ni Cielito &amp;quot;Mahal&amp;quot; Del Mundo</author>
<date>
<month>January</month>
<day>01</day>
<year>2003</year>
</date>
<body>BAGONG Taon Bagong Buhay Bagong Pag-asa ang hangad ng BANTAY KAPWA sa lahat na tumatangkilik ng Pilipino Star NGAYON. Isang makasaysayang 2002 ang lumipas. Bagamat maraming pagsubok, kontrobersiya, isyu, suliranin at ibat ibang kaganapan noong nakaraan na taon, ay nananatili pa ring nakatayo ang mga Pilipino. Sa maraming pagkakataon ay mapatunayang matatag at nagkakaisa ang diwa sa pagmamahal sa bayan at demokrasya. Maraming trahedya ang naganap noong 2002. Ilang eroplano ng Philippine Air Force ang bumagsak at marami ang namatay. Ilang sasakyang dagat ang lumubog. Ilang pampasaherong bus ang nahulog sa bangin na nagdulot sa pagkamatay ng maraming tao. Makailang beses nagprotesta at nag-rally laban sa pagtaas ng gasolina at iba pang pangunahing bilihin. Mga kilos protesta rin ang ginanap kontra sa &amp;quot;Balikatan&amp;quot; at sa mga sari-saring scam gaya ng umanoy panlilinlang ng Meralco sa mga consumers mula noong 1994. Nariyan ang kontrobersiya sa NAIA 3 contract, ang isyu sa IMPSA, overpriced na Diosdado Macapagal Blvd. at iba pa. Sobra-sobra na ang pamumulitika. Ilang opisyal ng gobyerno ang nadawit sa ibat ibang anomalya. Ang kontrobersiyal na si Manila Rep. Mark Jimenez ay nagpaputok nang maraming bomba at maraming nadawit kabilang na sina Justice Sec. Hernani Perez at First Gentleman Mike Arroyo. Marami ring krimen ang naganap, mga kasong konektado sa droga, mga paghahasik ng lagim ng mga rebeldeng Abu Sayyaf at NPA at iba pa. Sa taong ito inaasahang mangyayari rin ang mga naganap noong 2002. Walang katapusang siraan, bulgaran ng mga baho lalo na ng mga kakandidato sa 2004 polls, kidnapan, patayan at droga ang hindi mahahadlangan sa bansang ito na mas nakararami ang mahihirap at walang hanapbuhay.</body>
<link>http://www.philstar.com/Article.aspx?articleId=190008&amp;publicationSubCategoryId=94</link>
</article>
<article>
<title>PVAO Adm. Arugay mamulat na sana ang iyong mga mata ngayong 2003</title>
<author>BANAT NI BATUIGAS ni Bening Batuigas</author>
<date>
<month>January</month>
<day>01</day>
<year>2003</year>
</date>
<body>HAPPY New Year sa aking mga suki. Muli nating simulan ang panibagong pakikipaglaban sa mga suliraning ipinararating nyo sa akin. At bilang panimula sa taong ito, ilalaan ko ang lahat ng aking kakayahan na mabigyan ng panahon ang inyong mga reklamo. Naway sa taong ito maimulat na ni Com. Artemio R. Arugay, Administrator ng Philippine Veterans Affairs Office (PVAO) ang kanyang mga mata at maibigay na ang mga benipisyo ng mga kaawa-awang beterano. Ito palang PVAO ay naging manhid ng mahabang panahon sa pagbibigay ng pangangailangan ng mga beterano, ayon sa mga humingi ng tulong sa akin. Kasi mga suki, naging tanawin na sa tanggapan ng PVAO ang mahabang pila ng mga tila pulubing mga beterano na naghihintay ng awa na maibigay ang kanilang pensiyon. Karamihan sa kanila ay nagmula sa malalayong probinsiya na nangutang lamang ng pamasahe. At karamihan sa kanila ay nalilipasan na ng gutom sa paghihintay na sila ay asikasuhin. Kabilang dito si Mrs. Carmen Buendia, biyuda ni Hermogenes Buendia. Noong Agosto 2001, matiyaga siyang pumila sa naturang tanggapan at laki ng kanyang kagalakan nang maaprubahan ang kanyang claim noong July 17, 2002 na may masterlist #02-009-33. Subalit natapos na ang taon ay wala pa siyang nakukuha ni katiting man lamang. He-he-he, ano ba yan Com. Arugay? Marahil makatwiran nga ang mga reklamo ng mga beterano na pabaya ang iyong administrasyon. Maging itong sina Mr. Brando D. Ramos, founding President/Anchorwoman at Ely Uy Pal, Founding Chairman/Anchorman ng Kaagapay ng Bayan Inc., DWdd-1134 Khz Am Band ng Armed Forces Radio ay personal na nagtungo sa akin upang magpasalamat matapos na kanyang mabasa noong December 25 issue dito sa PSN. Ayon kina Ramos at Pal maging sila ay hindi maka-ugaga sa mga kaliwat kanang reklamo ng mga kaawa-awang beterano sa kanilang programa sa radio at katulad ko patuloy pa rin ang kanilang paglilingkod. Mabuhay kayo mga Sir, pagpalain nawa kayo ng Diyos. Sa aking mga suki, huwag kayong mag-aatubiling iparating sa akin sa pamamagitan ng sulat, telepono o sa personal man ang inyong mga reklamo o karaingan. Maging masagana sana ang 2003 nating lahat.</body>
<link>http://www.philstar.com/Article.aspx?articleId=190015&amp;publicationSubCategoryId=94</link>
</article>
<article>
<title>Anong dala ng 2003?</title>
<author>CALVENTO FILES ni Tony Calvento</author>
<date>
<month>January</month>
<day>01</day>
<year>2003</year>
</date>
<body>SAMPU pa ba ang mga daliri ninyo. Sumunod ba kayo o nagpaputok kayo kagabi? Ilan kaya ang tinamaan ng ligaw na bala? Sana wala naman. Tapos na ang Pasko. Ilang oras na lang, matatapos na rin ang selebrasyon ng Bagong Taon. 2003 na ngayon. Ang Christmas at New Year season ng 2002-2003 ay tapos na. Magiging bilang na lamang ito sa mga statistics. Ang pagkaka-iba lamang nito ay kung ito ay naging makabuluhan at di kalimot-limot para sa lahat sa atin. Hindi ako isang PROPHET OF DOOM. Hindi rin ako isang tagapag-balita ng mga masamang bagay. Hindi ko rin sinasabi na ang Pilipinas ay mabubura sa mapa ng mundo. Subalit isa ang napakalinaw para sa akin at para na rin sa inyo. Kailangan ihanda natin ang ating sarili sa mga darating pang mahihirap na pagsubok na dala ng Bagong Taon. Kung natututong maghigpit ng sinturon, mamaluktot dahil maikli ang kumot, mas malaking sakripisyo ang dapat nating paghandaan. Hindi pa nga dumarating ang 2003, heto na at sinasabi ng mga kompanya ng langis na magtataas sila ng 93 centavos bawat litro ng gasolina. Hindi pa rin napapatupad ang pagtaas ng gasolina at langis, tubig naman at singil sa pasahe ang magtataas. DIYOSKUP! INAKUP! AREKUP! Kawawa ang sambayanang Pilipino. May mga nagsasabi na iniwanan na si President Gloria Macapagal Arroyo ng kanyang mga kaalyadong senadores. Gloria abandonada na raw. Meron ding nagsasabi na hindi matatapos ni GMA ang kanyang termino hanggang 2004. Meron din na nagsasabi na minamadali na raw ni Speaker Jose de Venecia ang pagpapalit ng ating Constitution, at uri ng gobyerno. Isang Charter change para magkaroon ng Prime Minister at ito raw ang pinupuntiryang puwesto ni Joe de V. Ano ba to? Akala ko ba lugmok ang ating bayan sa utang at budget deficit. Bakit ang daming nagkaka-interes na mga politiko na patakbuhin ito. May GINTO ba sa pamamalakad ng gobyerno? MAAWA NA KAYO, MGA GANID NA POLITIKO. Mag-ikot kayo at tingnan ninyo kung ano pa ba ang mabibili ng piso natin ngayon. Magkano na ba ang presyo ng bilihin? Magkano na ba ang bigas? Habang ginagawa ninyo yan, tanungin niyo ang inyong sarili, magkano na ba ang presyo ng buhay ng isang Pilipino ngayon? Tapos, magplastikan tayong lahat at batiin natin ang isat isa ng Manigong Bagong Taon. Ang dapat siguro ay magka-buklod buklod tayong lahat at labanan ang kahirapan na bumabalot sa ating mga kababayan. Nasa nakararami ang lakas at puwersa. Nasa nakararami ang pagbabagong nais nating makamtan. Kaya natin ito, mga Pilipino. Huwag tayong magpalinlang nitong 2003. Tingnan mo ang bunso mong anak at sabihin mong may siguradong kinabukasan ito. Ilan sa atin ang makapagsasabi nito. Tibayan natin ang ating pamilya. Tibayan natin ang ating mga tahanan. Maging masinop at matipid sa ating pag-gagastos. Ito na yung &amp;quot;rainy day&amp;quot; o tag-ulan sa buhay natin. Dumarating na. Kailangan talagang kumilos dahil ang karamihan sa ating mga inihalal sa gobyerno ay wala na yatang iniisip kundi ang Halalan sa 2004. Malayo pa yun. Isang taon pa. Ni hindi pa nga natin alam kung aabutin natin `yun. Ang ngayon ang dapat harapin. Ang mga suliranin na nakaharap sa atin ang humihingi ng lunas. Kapag nagawa nating lahat ito at nalampasan natin ang krisis sa ating pamilya, sa lipunan at sa bayan, yun, masasabi natin na tunay na tayong magkakaroon ng Manigong Bagong Taon. Itoy hindi pananakot. Itoy paghamon na sabay-sabay nating lalampasan. Isang bundok na dapat akyatin. Isang dagat na dapat tawirin. Isang langit na dapat abutin. Kung hindi kaya, kayanin natin ito. Para sa anumang comments at reactions sa artikulong ito, ipadala ninyo sa 09179904918. Maaari rin kayong tumawag sa CALVENTO FILES 7788442. Yung gustong magpadala ng e-mail, ipadala niyo lamang sa HYPERLINK &amp;quot;mailto: tocal13@yahoo.com&amp;quot; tocal13@yahoo.com at sasagutin ko kayo. Maari bang, yung magaling na lalaki na Mayor ng Bi&amp;ntilde;an, Laguna, pakiayos niyo lang yung kalye sa Juana VI, malapit sa tollgate exit ng Southwoods. Hirap na hirap na ang mga kababayan niyo dyan. Puro reklamo na lang ang natanggap ko sa aking numero. Gumising ka na, 2003 na.</body>
<link>http://www.philstar.com/Article.aspx?articleId=190020&amp;publicationSubCategoryId=94</link>
</article>
<article>
<title>EDITORYAL  Bagong butil ng pag-asa</title>
<author></author>
<date>
<month>January</month>
<day>02</day>
<year>2003</year>
</date>
<body>SA isang survey kahapon bago maghiwalay ang taon, 92 percent ang nagsabing malaki ang pag-asa nila na gaganda ang kanilang buhay ngayong 2003. Buhay na buhay ang kanilang pag-asa. Kahit nasugatan at sumubsob sa hirap sa nakaraang taon, naroon pa rin ang pananalig at lakas na muli silang babangon. Maraming bangungot ang 2002. Ayaw umangat ang ekonomiya at sumadsad sa pinakamababang halaga ang piso, umabot sa mahigit P53. Mataas ang bilihin, marami pa rin ang walang trabaho, patuloy sa pagtaas-pagbaba ang gasolina, laganap ang kriminalidad, ang problema sa basura at trapik ay walang pirmihang solusyon. Lumala ang problema sa graft and corruption sa maraming tanggapan ng pamahalaan at isa ito sa mga iniaangal ng mga dayuhang investors. Natatakot na silang maglagak ng kanilang pera dahil sa katiwaliang nangyayari rito na pati ang judiciary ay nahawahan na rin. Nalathala ang report na isa ang Pilipinas sa pinaka-corrupt na bansa sa mundo. At iyon ang nagtulak kay President Gloria Macapagal-Arroyo para likhain ang Presidential Anti-Graft Commission. Subalit, mula nang likhain ang commission, wala pang naiimbestigahang tauhan ng pamahalaan na nagpapayaman sa puwesto. Hindi masugpo ang katiwalian kahit na nagbanta ang Presidente. Walang tigil ang pangungurakot ng mga nasa gobyerno. Hindi mapigil ang pagpapayaman ng mga opisyal sa Bureau of Customs, Bureau of Internal Revenue, Department of Public Works and Highways, Department of Education, Bureau of Immigration at marami pang iba. Ang perang dapat sanay gagamitin sa pagpapaunlad ng bansa ay napupunta lamang sa bulsa ng mga &amp;quot;matatakaw na buwaya&amp;quot;. Ang grabeng pulitika sa bansa ang isa sa mga dahilan ng mabagal na pag-usad ng ekonomiya. Dahil sa pamumulitika kaya hindi na matrabaho ng mga nasa puwesto ang kanilang tungkuling maglingkod sa mamamayan. Inuuna ang sarili. Maganda namang marinig kay Mrs. Arroyo na ayaw na niyang pag-usapan ang pulitika at ang kanyang atensiyon ay itututok na lamang sa kapakanan ng mamamayan at sa kaunlaran ng bansa. Handa siyang magsakripisyo huwag lang magkawatak-watak ang mamamayan. Hindi na raw siya tatakbo sa Presidential election sa 2004. Harinawang magkaroon na ng pagbabago ngayong 2003 at mahango sa kumunoy ng kahirapan ang mamamayan.</body>
<link>http://www.philstar.com/Article.aspx?articleId=190091&amp;publicationSubCategoryId=94</link>
</article>
<article>
<title>Nataranta ang oposisyon</title>
<author>AKSYON NGAYON ni Al G. Pedroche</author>
<date>
<month>January</month>
<day>02</day>
<year>2003</year>
</date>
<body>NASORPRESA ang lahat sa ginawang deklarasyon ni Presidente Arroyo na hindi na siya tatakbo sa 2004 Presidential elections. Nataranta ang oposisyon. Dapat silang magbago ng political strategy. Baka yung mga ambisyosong politiko, maging sa ruling party o oposisyon ay maglabu-labo na sa pagtakbo sa panguluhan. Sona libre kumbaga. Tama ang ginawa ng Pangulo. Ngunit sa mata ng kanyang mga kritikoy pinagdududahan pa rin siya. Kesyo gusto lang pabanguhin ang &amp;quot;bumahong&amp;quot; pangalan para sa dakong huliy humirit pa rin sa karerang pampanguluhan. Sabi naman ng iba, hindi siya tatakbo dahil &amp;quot;walang eleksyon.&amp;quot; Tsk, tsk... talagang wala nang ginawang wasto si Mrs. Arroyo! Para sa kin, dapat nating pagtiwalaan ang kanyang salita. Sobra na talaga ang pulitika. Nakagapos ang kamay ng Pangulo. Kung gagawa siya ng maganda, babatikusin siya. Sasabihing &amp;quot;pagpapaganda&amp;quot; para tiyakin ang panalo sa 2004 . Kung walang gagawin, batikos din ang ipupukol sa kanya. Between now and the elections next year, magpakitang gilas na ang mga ambisyosong pulitiko. Hindi sa pamamagitan ng siraan kundi sa pamamagitan ng mga gawaing makabubuti sa taumbayan. Marahil namay maayos nang maisusulong ng Pangulo ang mga programa niya nang hindi pinagdududahan ang motibo. Kung sino man sa ibang political officials ang pumupuntirya sa panguluhan, suportahan na si GMA. Enough of the inane and counterproductive political bickerings. Sa bigat ng mga problema, hindi lamang ng Pilipinas kundi ng buong mundo, ipamalas ang pagmamalasakit. Magtulungan imbes na magsiraan. Period.</body>
<link>http://www.philstar.com/Article.aspx?articleId=190102&amp;publicationSubCategoryId=94</link>
</article>
<article>
<title>Gloria in excelsis!</title>
<author>HALA BIRA! ni Danny Macabuhay</author>
<date>
<month>January</month>
<day>02</day>
<year>2003</year>
</date>
<body>YUMANIG sa Pilipinas ang ginawang pagdedeklara ni President Gloria Macapagal-Arroyo na hindi na siya tatakbo sa pagka-presidente sa 2004. Marami ang nagulat sa ipinahayag ni GMA sapagkat walang nakakaalam na ito ang isa sa magiging mahalagang bahagi ng kanyang talumpati na ginanap sa Baguio City noong December 30, Rizal Day. Ni isang miyembro ng Gabinete at mga malalapit na opisyal ng pamahalaan ay hindi man lamang nasabihan ng magiting na hakbang ni GMA. Isa ako sa humanga sa naging desisyon ni GMA na huwag nang tumakbo pa sa 2004. Naniniwala akong malaking sakripisyo ito para kay GMA. Masasabi kong isang kabayanihan ang naging aksiyon ni GMA. Napakagandang Bagong Taon ito para sa ating bansa at mamamayan. Marami ang umaasa na mababago na ang pagpapatakbo sa pamahalaan sapagkat mahaharap na ngayon ni GMA ang lahat na walang bahid ng pamumulitika. Sa awa ng Diyos at sa tulong ng sambayanang Pilipino, nawa ay maging matagumpay na maisakatuparan ang lahat ng adhikain ni GMA upang maiayos at maisalba ang ating bansa. Umaasa ako na ang ipinakita ni GMA ay magiging isang magandang halimbawa sa iba pa na makiisa na sa kanya upang mapigil na ang katiwalian at lahat ng uri ng kasakiman sa bansang ito. Mabuhay Pilipinas! Gloria in excelsis!</body>
<link>http://www.philstar.com/Article.aspx?articleId=190107&amp;publicationSubCategoryId=94</link>
</article>
<article>
<title>Ang scarecrow at si Mang Usti</title>
<author>DOON PO SA NAYON ni Sen. Juan M. Flavier</author>
<date>
<month>January</month>
<day>02</day>
<year>2003</year>
</date>
<body>NANG magbalik ako sa nayon ilang taon na ang nakararaan ay nakakuha ng aking atensyon ang scarecrow o ang &amp;quot;panakot-uwak&amp;quot; na nasa gitna ng palayan na aking dinaanan habang sakay ng sasakyan. Ang &amp;quot;panakot-uwak&amp;quot; na aking nakita ay may pantalong kulay pula, asul na polo at may sombrerong yari sa buli na pininturahan ng kulay dilaw. Noon pa ay alam kong ang ulo ng scarecrow ay mula sa binilog na damo, samantalang ang mga mata, ilong at bibig ay kinulayan lamang. Ang mga kamay at daliri naman ay ang mga iniusling damo mula sa laylayan ng damit. Kinabukasan, nang magkita kami ng kaibigan kong si Mang Usti ay ang scarecrow ang aming napag-usapan. Niyaya ako ni Mang Usti sa kanyang bukid. Mula roon ay natanaw ko ang isang scarecrow. &amp;quot;Mas maganda pa ang bihis ng scarecrow kaysa sa suot ko, Mang Usti.&amp;quot; &amp;quot;Maski sa suot ko, Doktor,&amp;quot; sagot naman niya at nagtawanan kami. &amp;quot;Mang Usti, bakit ba bibihira na akong makita ngayon ng scarecrow?&amp;quot; &amp;quot;Isa na itong papawalang sining. Siguro, hindi na epektibo para pantaboy ng uwak at mga maya. Isa pa, masyadong matrabaho ang paggawa ng panakot-uwak. Sayang din ang gagamiting damit.&amp;quot; Napansin kong nakahanda na ang bukid ni Mang Usti para sa taniman ng palay. Malaki rin ang bukid ni Mang Usti at marami siyang inaani. &amp;quot;E di naglalagay ka rin ng scarecrow dahil malaki itong bukid mo?&amp;quot; &amp;quot;Hindi na Doktor.&amp;quot; &amp;quot;Bakit naman?&amp;quot; &amp;quot;Ang kalaban ko ngayon ay hindi mga ibon kundi mga magnanakaw. Maraming gumagapas sa aking palay kapag hinog na. Sa gabi nila ninanakaw.&amp;quot; &amp;quot;Kung ganoon, dapat pala ang ilagay mo ay panakot-magnanakaw.&amp;quot;</body>
<link>http://www.philstar.com/Article.aspx?articleId=190115&amp;publicationSubCategoryId=94</link>
</article>
<article>
<title>Mga abusadong tagapagtupad ng batas</title>
<author>ORA MISMO ni Butch M. Quejada</author>
<date>
<month>January</month>
<day>02</day>
<year>2003</year>
</date>
<body>NOONG Dec. 17, dakong alas-8:45 ng umaga ay parang mga gestapong umaalingawngaw ang mga sirena ng mga sasakyan ng gobyerno diyan sa Boni Serrano St., papuntang EDSA, Quezon City, porke nagmamadali ang mga ito kahit na grabe ang traffic. Sayang at hindi nabili ng mga abusadong ito ang nasabing kalye para sila lamang sana ang dumaan dito. Mukhang si MMDA Chairman Bayani Fernando ang umanoy nakasakay sa isang kotseng may plakang MMDA habang binabagtas nila ang nabanggit na lugar. Habang panay naman ang hawi ng kanyang mga alipores para patabihin ang ibat ibang uri ng mga sasakyan na nang mga oras na iyon ay nakapilang parang mga langgam dahil sa sobrang traffic. Halos highblood ang ilang drivers sa nararanasang grabeng traffic. For your information, si Fernando nga pala ang traffic czar na itinalaga ni Prez Gloria para remedyuhan ang lumalalang trapiko sa Kalakhang Maynila. Kaya pala ang mga umanoy escort nito ay abusado porke may pangil pala silang manghuli at manaboy ng parang mga baboy sa mga motoristang nasa kalye sa Metro Manila? Iyan ang sinasabing future president? Pero may nakatapat ang umanoy isang abusadong escort ni Fernando na si PO3 Orlando Masaquel, sa sobrang excited ng tulisan, este mali, pulis pala, sa kahahawi ng mga sasakyan dyan sa may Boni Serrano St., wala siyang kamalay-malay ang pinagyabangan niya ay isang abogado. Ganito ang story, sa sobrang traffic sa nasabing lugar ay nag-counter flow ang mga gago, este mali, mga abusado pala, humaharurot ang lahat ng escort habang nakakatulig ang sirena nilang gamit ang mabigat nagdatingan naman ang mga sasakyan galing EDSA patungong Libis kaya nagkaloko-loko ang mga vehicles. Ang ginawa ng mga abusado ay pilit nilang siniksik ang kanilang mga kotse para makadaan ang mga sasakyan patungong Libis sa kahihiyan nilang ginawa. Samantala, napakamot naman ang mga may-ari ng mga sasakyan palabas ng EDSA dahil nga sa tindi ng traffic parang mga langgam ang itsura ng mga ito ng mga oras na iyon. Nakalusot ang unang grupong escort daw ni Fernando kasama ang kotse nito habang naiwan naman sa pansitan, este mali, hindi pala nakalusot ang isang L-300 van nila sa may B. Serrano corner 8th Avenue, pero pilit namang pinatatabi ni Masaquel ang isang drayber ng Honda car na hindi halos makagalaw sa traffic nang hindi makasunod ang pobreng drayber ay ganito ang nangyari. Go down sa sasakyan ang apat na pulis kabilang si Masaquel at galit na tinakot si Atty. Silverio Garing, pero hindi nila alam na abogado ang kanilang pinaandaran. Kinuha ang lisensiya at tinikitan ng ganito: Driving against traffic at reckless driving. Sa puntong ito sinampahan ni Atty. Garing ng abuse of authority si Masaquel, grave coercion at grave threat sa QC Prosecutors Office, hindi pa tapos ito porke balak din niyang ireklamo ang tulisan, este mali, pulis pala sa Crame. &amp;quot;Iyan ang mahirap sa Pilipinas kapag mabigat ang amo, mga abusado ang mga alipores,&amp;quot; anang kuwagong sepulturero. &amp;quot;Kaya tuloy dumarami ang NPAs sa bansa,&amp;quot; sabi ng kuwagong Kotong cop. &amp;quot;Sa palagay ko, hindi kukunsintihin iyan ni Chairman Fernando kung siya man ang ineskortan ng mga ito,&amp;quot; sabi ng kuwagong SPO-10 sa Crame. &amp;quot;Alam ba niya ang pangyayari?&amp;quot; &amp;quot;Kita niyang traffic bakit pinapayagan niyang ganito ang mga alipores niya?&amp;quot; &amp;quot;Iyon lang!&amp;quot;</body>
<link>http://www.philstar.com/Article.aspx?articleId=190118&amp;publicationSubCategoryId=94</link>
</article>
<article>
<title>EDITORYAL  Firecracker ban ng PNP, pffftt</title>
<author></author>
<date>
<month>January</month>
<day>03</day>
<year>2003</year>
</date>
<body>TUWANG-TUWANG ipinahayag ng Philippine National Police (PNP) at Department of Health (DOH) na mas mababa ang bilang ng mga naging biktima ng paputok at pamamaril sa nakalipas na New Years eve kumpara noong nakaraang taon. Sinabi ng DOH na 423 katao lamang ang naging biktima kumpara sa 524 noong nakaraang taon. Sinabi ng PNP na matagumpay ang kanilang kampanya sa pagbabawal na magbenta ng mga malalakas na paputok at indiscriminate firing. Malaki ang ibinaba ng bilang ng mga nasugatan at natuto na anila ang mamamayan na iwasan ang mga nakasusugat at nakamamatay na paputok. Magandang marinig na nabawasan na ang mga nabiktima ng paputok at nang walang habas na pagpapaputok ng baril. Subalit, hindi pa rin masasabing tagumpay ang PNP at kung tutuusin, marami pa rin ang lumabag sa batas. Hindi pa rin ganap ang firecracker ban na una nang sinabi ng PNP na mahigpit nilang ipatutupad. Nasaan din ang sinabi ng PNP na magkakaroon ng firecracker zone at ang sinumang magpapaputok sa labas ng zone ay kanilang aarestuhin at papatawan ng kaparusahan? Hindi aaminin ng PNP na nagkulang sila, subalit ang katotohanan ay nakita sa malalakas at nakamamatay na mga paputok na nagkalat sa bangketa noong New Years eve. Marami ang nagkalat na sinturon ni Judas, superlolo, pla-pla, bawang, whistle bomb at marami pang iba. At naging delikado na rin ang mga pailaw na tulad ng trompillo at fountain sapagkat kapag sinindihan ay sumasabog. Bagamat hindi na sagutin ng PNP ang kalidad ng mga ibinibentang paputok at pailaw, ang mahalaga ay ang pagpapatupad ng batas na sila ang may responsibilidad. Naging ningas-kugon ang PNP at pawang mga &amp;quot;praise release&amp;quot; sa mga diyaryo ang sinabing magiging mahigpit sila sa firecracker ban. Walang nangyari sa kanilang kampanya. Katulad din ng mga nakaraan nilang pagwawalambahala sa illegal na pagbebenta ng paputok. Kung naging masigasig ang PNP sa pagbabawal nang nakadidisgrasyang paputok, wala na sanang naputulan ng daliri at sumabog na mukha noong New Years eve. Kung naging mahigpit, wala rin sanang naging biktima nang walang habas na pagpapaputok ng baril. Ayon sa report, 17 katao ang naging biktima ng pamamaril noong New Years eve. Sanay hindi na maulit ang pagwawalambahala at pagiging ningas-kugon ng PNP sa pagdiriwang ng Bagong Taon sa 2004. Maging seryoso na sana sa pagpapatupad ng batas.</body>
<link>http://www.philstar.com/Article.aspx?articleId=190208&amp;publicationSubCategoryId=94</link>
</article>
<article>
<title>Kakaibang karatula</title>
<author>SAPOL ni Jarius Bondoc</author>
<date>
<month>January</month>
<day>03</day>
<year>2003</year>
</date>
<body>MAHILIG sa karatula ang Pinoy. Sa poste o puno, nakapaskel ang ngalan at telepono ng tubero o lipat-bahay. Sa kanto, pinoproklama ang pinuno ng barangay. Sa pintuan ng bahay, nilalahad ang propesyon ng may-ari. Sa pamamasyal nitong bakasyon, napansin ko ang ibat iba pang karatula. Marunong ka bang tumahol? Aso lang ang umiihi dito, anang pader sa La Loma ng isang galit na sa panghi. Halos ganun din ang pinaskel sa tabi ng mens urinal ng isang janitor na animoy makata: Ilapit mot huwag kang mahiya, para ang sahig ay di mabasa. Siya rin kaya ang sumulat sa ladies room ng Sit like a queen, not like a frog? Nakakapanliit ang ganyan. Pero nabuhayan ako nang mabasa sa isa pang toilet sa Bulacan: Hawak mo ang kinabukasan ng bayan. Alam kaya ng mga may-ari ng tindahan na pinagtatawanan ang mga karatula nila? We make modern antique furniture, yabang sa highway sa Pampanga. Fresh frozen chicken sold here, akit naman sa Tarlac. We sell fresh artificial flower, hirit sa Baguio. Pero walang tatalo sa isang clinic sa Binondo: Dr. Sakim A. Morge, MD. Naalala ko tuloy ang neon sign sa Ermita sauna bath na El Barako. Napundi ang &amp;quot;R&amp;quot; kaya sumama ang imahe ng masahehan. Merong wrong spelling lang, tulad ng temporary close sa Baguio Country Club. O yung We hav sopdrink in da can and in batol sa Cebu. O sa Mandaluyong construction site na Bawal omehi dito, ang maholi bogbog. Meron ding baluktot na Ingles. Tulad sa Cubao: None ID, nothing entry. O sa katabing bus stop: Before pay, tell where to get the on before get the off. Sa canteen sa Pasay: Wanted: boy waitress. At sa Makati: Dont parking. Mas nakakatawa ang sa wikang Filipino. Tulad sa Rizal: Notaryo Publiko; tumatanggap din ng labada kung Linggo. At sa kainan sa Laguna: Tapsilog at betsilog. Alam ko na tapa-sinangag-itlog ang tapsilog. Hulaan mo kung anong parte ng baka ang betsilog. Sawa na ang isang jeepney driver sa Katas ng Saudi, kaya sa mudguard niya, Puro kayo katas, pwe. Nakatutok ako sa delivery van pero pinabagal bigla ang kotse nang makita ko ang titik: Kung nababasa mo ito, pag-nautot ako maaamoy mo.</body>
<link>http://www.philstar.com/Article.aspx?articleId=190213&amp;publicationSubCategoryId=94</link>
</article>
<article>
<title>Mga produktong de-botelya na naglalaman ng dumi</title>
<author>BAHALA SI TULFO ni Ben Tulfo</author>
<date>
<month>January</month>
<day>03</day>
<year>2003</year>
</date>
<body>HINDI estilo ng kolum kong ito ang magpaligoy-ligoy. Diretso ako sa aking panunulat at pananalita. Babala namin sa mga lumalapit dala-dala ang mga produktong de-botelya na kanilang inirereklamo, huwag nyo kaming gamiting &amp;quot;kasangkapan&amp;quot; sa KAWALANGHIYAAN at KASAKIMAN. Nakahanda kaming tumulong sa legal, at tuwid na proseso lamang. Wala kayong maasahan sa amin kung ang gusto nyo ay &amp;quot;areglo&amp;quot; sa pamamagitan ng salapi mula sa inyong inirereklamong kompanya. Marami na ang mga sumubok at marami na rin ang napahiya. Ipinipresenta sa amin ang mga bote ng softdrink, beer at mga alak naglalaman ng dumi o &amp;quot;foreign matters&amp;quot; sa loob ng bote na hindi pa nabubuksan. Karamihan sa kanila, nag-aakala na ang kanilang pinanghahawakan ay pagkaka-kuwartahan. Sa tulong na rin at payo ng mga taong malalapit sa kanila nabuo ang kanilang paniwala na sa problemang to ay kanilang pagkakakitaan. * * * May mga malalakas ang loob at agad kinukumpronta ang kanilang inirereklamong kompanya. Ilan sa kanila, may hawak na medical certificate mula sa kanilang doktor. Nagpapatunay daw na nasira ang kanilang tiyan matapos mainom ang produktong may dumi. May paniwala pa ang mga ito na nakakatulong sila sa ating mga kababayan upang huwag nang maulit ang &amp;quot;kapabayaang&amp;quot; ito ng kanilang inerereklamong kompanya. Pero ang nasa likod ng lahat na naghikayat sa kanila ay SALAPI. Umaasa ang mga to na makikipag-areglo ang kanilang inerereklamo kapag nilapit na nila ito sa MEDIA. Malungkot sabihin, ilan sa mga to ay hanapbuhay na sa kanila sa tulong ng ilang mga &amp;quot;malikhaing&amp;quot; media natin. Nakukulayan nang husto at lalo nilang napapalaki sa tulong ng ilan na &amp;quot;kuyog&amp;quot; na mediamen. Lingid sa kaalaman ng karamihan sa atin na ang Department of Trade and Industry (DTI) Consumer Complaints and Action Center ang siyang dapat lapitan. Dito dapat maipasok agad ang reklamo. Itoy upang mabantayan kung malimit na nangyayari to. Dito dapat magkaroon ng listahan ang DTI upang mabigyan ng tamang aksiyon o parusang kinakailangan ang mga kompanyang pabaya o nagpabaya. Mababantayan ang quality assurance o quality control ng nasabing produkto kapag itoy ipinadaan sa DTI. Dito makikita kung ang kapabayaang ito ay may &amp;quot;pattern&amp;quot; na o nagiging malimit ng nagaganap. Ilan lang ito sa mga hakbang na sinusunod namin. Meron din kaming sariling batayan. Pero kapag nakikinita namin na hindi na ito &amp;quot;isolated case,&amp;quot; dito agad namin panghihimasukan. Uulitin ko, panghihimasukan namin sa legal at tuwid na proseso! * * * Para sa mga tip, reklamot sumbong, tumawag o mag-text sa mga numerong ito: 0918-9346417 at sa telepono 932-5310/932-8919. Makinig sa DZME 1530 Khz, Lunes hanggang Biyernes, 9:00-10:00 ng umaga. At panoorin ang programang &amp;quot;BITAG&amp;quot; sa ABC-5, tuwing Sabado, 5:00-5:30 ng hapon.</body>
<link>http://www.philstar.com/Article.aspx?articleId=190223&amp;publicationSubCategoryId=94</link>
</article>
<article>
<title>Drug problem unahin ng gobyerno</title>
<author>BANTAY KAPWA ni Cielito &amp;quot;Mahal&amp;quot; Del Mundo</author>
<date>
<month>January</month>
<day>03</day>
<year>2003</year>
</date>
<body>ISA sa mga problemang dapat unahin ng Arroyo Administration ay tungkol sa illegal drugs. Parami nang parami ang nalululong sa bawal na gamot at pataas nang pataas ang krimen kaugnay ng paggamit ng droga. Ngayong hindi na sa pulitika nakatuon ang paningin ni President Gloria Macapagal-Arroyo, nararapat na isa sa mga prayoridad niya ay ang pagdurog sa mga salot ng lipunan. Sa nakalipas na taon ay namayagpag ang mga drug trafficker at lantaran ang pagma-manufacture ng shabu. Bago mag-Pasko, isang malaking shabu laboratory sa Lawang Bato, Valenzuela City, ang nadiskubre. Milyong pisong halaga ng shabu ang nasamsam ng mga awtoridad bukod pa sa mga makina at materyales at kemikal sa paggawa ng shabu. Sa pagkakadiskubre ng shabu laboratory sa Valenzuela City ay isa pang warehouse ng shabu sa North Bay, Navotas ang natuklasan. Narekober ang mga sangkap sa paggawa ng shabu. Naniniwala ang mga may kapangyarihan na marami pang laboratoryo at bodega ng shabu ang malalansag sa ibat ibang dako ng kapuluan at itoy mangyayari sa pakikipagtulungan na rin ng mga mamamayan. Matatandaan na naging tagumpay ang mga isinagawang by-bust operations laban sa manufacturers ng bawal na droga sa Lipa City, Pasig City, San Juan at Quezon City. Kamakailan ay 400 kilos ng shabu ang sinunog sa isang incenerator sa Laguna. Napag-alaman na ang mga nasamsam na shabu ay nasa custody ng NBI at pulisya. Marami ang nagtatanong sa BANTAY KAPWA na bakit daw iniimbak pa nang matagal ang mga nasamsam na shabu na dapat na sunugin kaagad at nanganganib na ang mga kontrabando ay maismuggle at maibentang muli ng mga ilang tiwaling elemento sa kapuluan. Ayon sa bagong anti-drug law, ang mga nasamsam na shabu ay puwede nang sunugin matapos na maisagawa ang pagsisiyasat at mai-file ang kaso.</body>
<link>http://www.philstar.com/Article.aspx?articleId=190226&amp;publicationSubCategoryId=94</link>
</article>
<article>
<title>May nabago ba sa PNP? Wala! Naiba lang ang mukha pero ang isip at bulsa ay iisa!</title>
<author>BANAT NI BATUIGAS ni Bening Batuigas</author>
<date>
<month>January</month>
<day>03</day>
<year>2003</year>
</date>
<body>HABANG tumatamlay ang jueteng campaign ni Interior Secretary Joey Lina, namamayagpag naman ang bagong sibol na gambling lord na si Lito Somera. At hindi lang si Lina ang binabalewala ni Somera kundi maging si Chief Supt. Oscar Calderon, ang hepe ng pulisya sa Central Luzon. Ayon sa mga nakausap kong pulis, milyun-milyon ang dahilan kung bakit hindi kayang ipatigil nina Lina at Calderon ang jueteng ni Somero sa Bulacan, di ba Sr. Supt. Serapio, Sir? Hehe-he! Kelan pa kaya magbabago ang mga opisyales ng pulisya at gobyerno natin? At kung ang jueteng ni Somera sa Bulacan ang gagawing basehan, wala nang balakid para mapugutan ng ulo si Lina, di ba mga suki? Siyam na buwan na kasi ang jueteng campaign ni Lina at nitong mga nagdaang araw ay pupugak-pugak na ito habang patunog ng patunog ang balitang papalitan na siya sa kanyang puwesto. Di ba Atty. Morga Sir? Maging ang Catholic Church ay dismayado na rin sa sitwasyon ng kampanya ni Lina. Napatunayan kasi na moro-moro lang ang galit ni Lina sa jueteng, di ba mga suki? Hindi biro ang ginawa ni Somera na iitsa-puwera ang Viceo brothers sa jueteng sa Bulacan kung wala siyang padrino. Ayon sa mga pulis na nakausap ko, si Somera ay dummy lamang ni Central Luzon jueteng king Bong Pineda. At ang padrino ni Somera para makapasok sa kuwadra ni Gov. Josie dela Cruz ay ang isang Esquivel ng Nueva Ecija na ang bukambibig naman ay si First Gentleman Mike Arroyo at anak nitong si Mikey, ang vice Gov. ng Pampanga. O hayan mga suki lumilinaw na kung bakit hindi kaya nina Lina at Calderon si Somera. Kung sabagay kumpare ni Presidente Arroyo si Pineda kayat bow lang itong sina Lina at Calderon sa jueteng lord nga. Teka nga pala, nagkabati na ba si Pineda at ang dating tauhan niyang si Melchor Calauag alyas Ngongo? Tanong lang. Hindi lang sa Bulacan may pa-jueteng si Somera, ayon sa mga pulis na nakausap ko. Kasalukuyan pang hinahalungkat ng aking espiya kung saan-saan ang mga tabakuhan niya. Pero kampante talaga si Somera na hindi gagalawin ni Serapio ang mga puwesto niya dahil ipinagmalaki niya nga na P1.4 milyon na kada buwan ang parating niya. Ewan ko kung kanino no. At hindi nalalayo sa figure na yon ang kinokolekta ng mga bataan ni Lina sa Task Force Jericho. Di ba Insp. Savares, Sir? At alam din kaya ito ni Atty. Morga? Kung wala na talagang lason ang laway ni Lina sa jueteng, dahan-dahan ding nababaon sa limot ang pinagmamalaking jueteng-free ni Calderon sa kanyang nasasakupan. Kasi nga ang balita ko ay balik sa dating gawi ang jueteng hindi lang sa probinsiya ng Bulacan kundi maging sa Pampanga na home-Province ni GMA, Nueva Ecija, Tarlac at iba pa. Ika nga tuloy ang ligaya. He-he-he! May pagbabago ba sa ating pulisya mga kababayan? Eh di wala! Ang naiiba lang ay ang mga mukha, pero ang isip at bulsa ay iisa.</body>
<link>http://www.philstar.com/Article.aspx?articleId=190235&amp;publicationSubCategoryId=94</link>
</article>
<article>
<title>EDITORYAL  Palayain sa 'lason' ng pulitika</title>
<author></author>
<date>
<month>January</month>
<day>04</day>
<year>2003</year>
</date>
<body>ANG grabeng pulitika ang isa sa mga dahilan kung bakit hindi umuusad at umuunlad ang bansang ito. At hindi lang basta-basta pulitika ang namamayani rito kundi napaka-rumi at napaka-bahong pulitika. Dahil sa pulitika kaya napag-iiwanan ang Pilipinas ng mga kalapit na bansa sa Asia. Nananatili pa rin na ang pulitika ang almusal, tanghalian, meryenda at hapunan sa bansang ito. Kahit na malayo pa ang eleksiyon ay ito na ang pinag-uusapan sa maraming lugar. Ang pagsabak na sa pulitika ang pinagtutuunan ng pansin ng mga pulitiko at nawala na sa isipan ang paglilingkod. Ang paghahayag ni President Gloria Macapagal-Arroyo na hindi na siya tatakbo sa Presidential race sa 2004 ay isang magandang palatandaan na napatay ang apoy ng pulitika. Sa paghahayag ni Mrs. Arroyo noong December 30 na kailangan niyang magsakripisyo para malutas ang lumalalang problema sa pulitika ay nagbukas ng daan para matupad ang pangarap niyang maging isang matatag na bansa ang Pilipinas. Kung mabubuhusan ng tubig ang ningas ng pulitika, mawawala ang pagkakanya-kanya at maaari nang ipanganak ang matagal nang minimithing pagkakaisa. Ang balak ng Malaca&amp;ntilde;ang na makipag-usap sa oposisyon para magkaroon ng pambansang pagkakaisa ay magandang layunin. Kung ito ay magkakaroon ng katuparan, nasa magandang landas na tinatahak ang bansa ngayong 2003. Kapag nagkayakap-yakap ang magkakalaban sa pulitika, mawawala na ang batuhan ng mababahong putik. Mawawala na rin ang &amp;quot;lason&amp;quot; ng pulitika na matagal nang pumapatay sa bansang ito para umusad at umunlad. Sa report, nakabukas umano ang isipan ni Mrs. Arroyo sa proposal na bigyan ng posisyon sa gobyerno ang mga kalaban sa pulitika. Nakahanda umano ang Presidente na tanggapin sa Cabinet ang sinumang lider ng oposisyon. Wala umanong ibang nasa isipan ang Presidente kundi ang tuluyan nang makawala sa pulitika. Pagkatapos maihayag ni Mrs. Arroyo ang pag-atras sa 2004 election, sinabi niyang magkakaroon ng party caucus ang Lakas-NUCD sa January 8 upang pag-aralan ang mga proposal na pag-imbita sa mga kalaban niya sa pulitika. Si Mrs. Arroyo ang tumatayong national chairman ng Lakas-NUCD. Ang pagkakaisa at paglaya sa &amp;quot;lason&amp;quot; ng pulitika ang dapat mangibabaw. Bigyan ito ng pagkakataon. Hindi na dapat magkawatak-watak at magkanya-kanya.</body>
<link>http://www.philstar.com/Article.aspx?articleId=190310&amp;publicationSubCategoryId=94</link>
</article>
<article>
<title>Customs police chief bilang na ang araw mo</title>
<author>AKSYON NGAYON ni Al G. Pedroche</author>
<date>
<month>January</month>
<day>04</day>
<year>2003</year>
</date>
<body>BUMAGSAK daw nang malaki ang koleksyon ng Bureau of Customs, bagay na ikinayamot ni Presidente Arroyo. Hindi kataka-taka. Mayroon daw kasing demoralisasyong nangyayari sa kawanihan. Ang Direktor ng BOC Enforcement and Security Services ay &amp;quot;kapit-tuko&amp;quot; pa rin umano sa puwesto kahit may order na ang Ombudsman na alisin siya sa tungkulin. Iyan ang idinaing sa akin ng ilang mga taga-Customs na nagpapasaklolo. Ang kaso niyay pamemeke umano ng kanyang scholastic records. Pinalabas na college graduate gayung hindi naman pala. Kahit kapatid ko pa ang opisyal na itoy hindi ko kukunsintihin porke ibig nating maiwasto ang mali. Mantakin nyong may desisyon na ang administrative adjudication bureau ng Ombudsman noon pang Sept. 26, 2001 na tanggalin na si Virgilio M. Danao sa naturang mataas na puwesto. Bagamat nag-motion for reconsideration si Mr. Danao, itoy ibinasura noon pang Pebrero 2002. May katuwirang magmaktol ang mga kawani ng Cutoms. Maraming umaasang magkakaroon ng promosyon dahil sa nabakanteng puwesto. Pero hindi nangyari porke kapit-epoxy daw si Mr. Danao. Palagay ko, ngayong nagdeklara na si Presidente Arroyo na hindi na tatakbong muli, wala na siyang magiging pangingimi sa ano mang wastong aksyon na dapat gawin. Kahit sino pa ang masaktan. Kaya namumuro na ang naturang opisyal. Any day now, inaasahang magsasagawa ng malawakang pagbalasa ang Pangulo bagamat itoy kanyang ipinagpaliban para ang hakbang na gagawin niyay siguradong hindi papaltos. Batay na rin sa desisyon ng noon ay Ombudsman na si Margarito Gervacio, napatunayang &amp;quot;guilty&amp;quot; sa salang dishonesty si Mr. Danao. Anong lakas ba ang taglay ng opisyal na ito? Ipinagmamalaki raw niya na hawak niya ang suporta ng isang malaking religious group na malakas at impluwensyal kahit kaninong Presidente ng bansa. Aba, nadidiktahan na ba ang Panguluhan ngayon? Baka lalong mainis sa iyo padre ang Pangulo.</body>
<link>http://www.philstar.com/Article.aspx?articleId=190317&amp;publicationSubCategoryId=94</link>
</article>
<article>
<title>Mga caddie at umbrella girl ang pinagbayad sa meryenda ng mga kongresistang golfer</title>
<author>BALITANG SPECIAL ni Deo Macalma</author>
<date>
<month>January</month>
<day>04</day>
<year>2003</year>
</date>
<body>ALAM nyo bang pinagbayad pa ang mga caddie at umbrella girl sa kinain ng mga golfers na kongresista at kontratista? Ayon sa aking bubuwit, happy birthday muna kay Ka Erdie Manalo ng Iglesia ni Kristo; kay VW Kim Villanueva ng Mandaluyong Lodge; Sgt. Manny Maclang ng PSG; PO2 Greg Pascua, Ely Carlos ng BIR at Zenaida Caleon. * * * Alam nyo bang mga caddie at umbrella girl pa ang pinagbayad sa kinain ng mga kongresista at contractors na lumahok sa isang golf tournament sa Tagaytay City? Ayon sa aking bubuwit, noong December 15, 2002, inimbitahan ng Midland Country Club ang 15 congressmen at mga contractors upang sumali sa Christmas and Golf Fellowship tournament na ginanap sa Tagaytay City. Ayon sa aking bubuwit, hindi pala inayos ng golf organizer ang kinain ng mga golfer. Kasi kapag nasa 9th hole na ang mga golfer, karaniwan ay napapagod sila at nagmi-miryenda sa Tee House o snack bar. May mga nagmi-miryenda ng hard boiled egg, sandwich, saging at softdrinks. Ang malungkot dito, hindi binayaran ng mga golfer ang kanilang kinain sa pag-aakalang sagot pa ito ng organizer. Sa dami ng mga golfer na lumahok sa tournament, umabot sa mahigit P10,000 ang bill. * * * Ayon sa aking bubuwit, dahil hindi binayaran ng organizer ang meryenda ng mga kongresista at contractor, pinabayaran ito sa mga caddie at umbrella girls. Pambihira naman, napagod at ginutom na nga ang mga ito sila pa ang pinagbayad. Dahil sa sama ng loob ng mga caddie at umbrella girl, nagsumbong sila sa aking bubuwit. * * * Ayon sa aking bubuwit, kung nagrereklamo ang mga caddie at umbrella girl dahil sila pa ang pinagbayad sa kinain ng mga golfers, may mga kalahok din sa golf na nagreklamo sapagkat halatang lutong macao ang isinagawang raffle. Halatang ang pinanalo ng organizer sa mga major prizes tulad ng refrigerator, TV set, golf clubs, at iba pa ay ang mga congressmen at contractors. Grabe naman itong organizer ng golf tournament. Ayon sa aking bubuwit, ang Japanese firm na hindi nagbayad sa meryenda ng mga golfers na kalahok sa kanilang pa-tournament ay walang iba kundi ang Ito ay ang Japanese consultancy firm na may malalaking kontrata sa bansa. Ito ay ang Pacific Consultants International Inc.</body>
<link>http://www.philstar.com/Article.aspx?articleId=190326&amp;publicationSubCategoryId=94</link>
</article>
<article>
<title>Tigilan na ang pagka-hayok sa pulitika!</title>
<author>HALA BIRA! ni Danny Macabuhay</author>
<date>
<month>January</month>
<day>04</day>
<year>2003</year>
</date>
<body>MULA nang ipahayag ni President Gloria Macapagal-Arroyo na hindi na siya tatakbo sa 2004 election, para bagang lumuwag ang paghinga ng nakararaming Pilipino. Marami ang nagalak sa pambihirang pahayag ni GMA. Hindi nila inaasahan na gagawin ito ni GMA sapagkat hindi nito itinago ang hangarin na magsilbing muli bilang halal na Presidente. Naniniwala sila na malaking sakripisyo para kay GMA ang ginawa nitong desisyon para sa kabutihan ng bansa. Subalit, mayroon pa ring sektor na nagdududa sa ipinahayag ni GMA. Sinasabi nila na estratehiyang-pampulitika raw ito upang matakpan pansamantala ang mga bahong nagaganap sa administrasyon. Pagkatapos na bumango uli, babaguhin daw ni GMA ang desisyon at tatakbo rin sa 2004. May tsismis ding paraan lamang daw ni GMA ang pag-atras upang maisakatuparan ang Charter Change. Hangarin daw ni GMA na siya ang magiging Prime Minister. Napakarami pang inilalabas na intriga ang mga kalaban ni GMA. Gaya ng sinabi ko noon tigilan na ang pamumulitika at paninira kay GMA. Tanggapin ang naging desisyon niya sapagkat ito ang kailangan sa ngayon ng ating bansa. Tiyak na makabubuti sa bansa kung tayong lahat, pulitiko man o hindi o mayaman man o mahirap, ay magkakaisa at magtutulungan. Panahon na upang iwaksi ang pagka-hayok sa pulitika.</body>
<link>http://www.philstar.com/Article.aspx?articleId=190331&amp;publicationSubCategoryId=94</link>
</article>
<article>
<title>Ang prendang traktora</title>
<author>IKAW AT ANG BATAS ni Atty. Jose C. Sison</author>
<date>
<month>January</month>
<day>04</day>
<year>2003</year>
</date>
<body>INIWAN ni Martin ang traktora sa pag-iingat ng kanyang anak na si Carlos sa garahe nito na inuupahan niya kay Diego. Sa una, nagbabayad ng buwanang upa si Carlos kay Diego subalit sa bandang huli ay tumigil na ito. Nalaman ni Diego na pati na ang konsumo sa ilaw at kuryente ay hindi na rin nababayaran. Nang magtalo ang dalawa, nangako si Carlos na babayaran niya ang mga utang at bilang panagot dito, inalok niya ang traktora kay Diego. Hiniling din niya kay Diego na tulungan siyang maghanap ng bibili ng traktora para mabayaran ang kanyang pagkakautang. Umalis si Carlos sa inuupahan na hindi nagbayad at inangkin ni Diego ang traktora. Tatlong beses din niyang hiningi ang bayad mula kay Carlos subalit nabigo siya. At nang magkita muli, sinabi ni Diego na ang traktora ay nananatiling prenda sa kanyang utang. Pagkatapos nito ay hindi na muling nagkita ang dalawa. Makalipas ang isang taon, nakipagkita si Martin, ang ama ni Carlos, kay Diego upang bawiin ang traktora. Iginiit ni Diego na may malaking pagkakautang sa kanya si Carlos at naiprenda nito ang traktora. Inalok ni Martin si Diego ng P2,000 at mga tseke upang bayaran ang mga utang subalit hindi nagkasundo ang dalawa. Sa hukuman muling nagkita sina Diego at Martin. Nagsampa ng replevin si Martin kay Diego upang mabawi ang pag-aari nito sa traktora. Sinalungat ito ni Diego sa dahilang ang traktora ay balidong naiprenda sa kanya ni Carlos. At ipalagay man na walang balidong prenda, isa raw itong deposit na may tungkulin siyang ingatan hanggat hindi pa binabayaran ni Carlos ang obligasyon. Ayon pa rin kay Diego, kahit na si Martin ang may-ari ng traktora, maaaring nagkaroon daw ng di hayagang prinsipal-ahenteng relasyon nang si Martin ay hindi umimik nang ibigay ni Carlos bilang garantiya ang traktora. Tama ba si Diego? Mali. Upang magkaroon ng isang kasunduan ng prenda, kinakailangan ang mga sumusunod:  Na itinatag ang prenda upang matiyak ang kaganapan ng prinsipal na tungkulin;  Na ang nagprenda ang lubos na may-ari ng bagay na nakaprenda;  Na may malayang disposisyon sa kanyang ari-arian ang taong nagtatag ng prenda at sa kawalan nito, siya ay naging awtorisado ayon sa batas para sa layunin (Art. 2085, Civil Code). Sa kasong ito, si Carlos, ang nagprenda, ay hindi lubos na may-ari ng traktora kundi si Martin. Si Carlos ay may tungkuling ingatan ang traktora nang iwan ito sa kanya. Hindi rin napatunayan na may ahensiya. Upang magkaroon ng di-hayagang ahensiya, kinakailangang alam ng prinsipal na may ibang tao na nanunungkulan para sa kanya nang walang kapangyarihan (Art. 1869, Civil Code). Dito, layunin ni Martin na iwan ang traktora kay Carlos para ingatan ito at hindi isalin sa ibang tao. At kung naiprenda nga ni Carlos ang traktora, wala itong awtoridad at kaalaman ni Martin. Hindi rin masasabing isang deposito ito dahil ayon kay Diego ang traktora ay isang prenda sa utang ni Carlos. Walang deposit kung hindi pangunahing layunin ang pag-iingat sa bagay na tinanggap (Calibo Jr. vs. Court of Appeals et. al. G.R. No. 120528 January 29, 2001).</body>
<link>http://www.philstar.com/Article.aspx?articleId=190338&amp;publicationSubCategoryId=94</link>
</article>
<article>
<title>Sec. Perez, sayang ka</title>
<author>ORA MISMO ni Butch M. Quejada</author>
<date>
<month>January</month>
<day>04</day>
<year>2003</year>
</date>
<body>DELICADEZA ang dahilan, sa palagay ng mga kawago ng ORA MISMO, kaya nagbitiw sa tungkulin si Justice Secretary Hernando Perez at para huwag nang madamay ang administration ni Prez Gloria sa mga akusasyong ibinabato ng mga kalaban. Kaya lang, nahuli ng ilang tulog ang pagbibitiw ni Nani na dapat noon pa niya ginawa pero hanga naman ang mga kuwago ng ORA MISMO, sa ultimo ora na desisyon ni Secretary. Better late than ever, ika nga ng kasabihan! Sa parte naman ni Prez Gloria ay agad niyang tinanggap ang desisyon ni Nani matapos itong magsumite ng tatlong pahinang letter of goodbye. Ang pag-alis ni Nani ay hinggil sa umanoy batuhan ng mabahong utot este mali akusasyon pala ng mga taong sumira sa kanyang kinaiingatang kredibilidad. &amp;quot;The recent turn of events has unfairly subjected this administration and myself to undue stress which may put in danger all the gains this government has achieved, sabi ni Nani. Sa palagay ng mga kuwago ng ORA MISMO, ang biglaang pagbitiw ni Nani at ang deklarasyong hindi na tatakbo si GMA bilang Prez sa 2004 Presidential election ang magbibigay hudyat sa sambayanan na magkaisa para maging mapayapa at upang umunlad ang Pilipinas. Sana nga! Bilib ang mga kuwago ng ORA MISMO, porke dala at hindi laylay ang yagba ni Nani. Nagdesisyon itong magbitiw sa tungkulin hindi para talikuran ang mga isyu laban sa kanya kundi para hindi na madamay ang Department of Justice sa kanyang personal na pakikibaka para linisin ang kanyang pangalan. Sayang si Nani! anang kuwagong SPO-10 sa Crame. Tama lang ang kanyang naging desisyon para maiayos ang lahat kung anuman ang iniisip nila, sabi ng kuwagong manananggol. Ano sa palagay mo bakit nag-resign si Nani? Para linisin ang kanyang pangalan ng walang kinakapitan. Ganoon ba? Oo, kamote, ganoon nga.</body>
<link>http://www.philstar.com/Article.aspx?articleId=190341&amp;publicationSubCategoryId=94</link>
</article>
<article>
<title>Editoryal - Ipatupad ang Clean Air Act</title>
<author></author>
<date>
<month>January</month>
<day>05</day>
<year>2003</year>
</date>
<body>SUBUKANG pagmasdan ang paligid kung alas-sais ng umaga. Hindi bat puro usok ang inyong makikita? Hindi lang basta usok sapagkat ito ay marumi na maski ang araw ay nahihirapang makapaglagos. Kung makapagsasalita nga lamang ang araw baka sabihin niyang hindi na muna siya sisikat dahil nahihirapan na siya sa maruming usok. Mas matindi ang pangingitim ng kalawakan sa Metro Manila na ayon sa isang lumabas na report ay nangunguna sa pinaka-polluted na siyudad sa Asia. Noong umaga ng January 1, 2003, mas lalo nang naging makapal ang maitim na usok na bumalot sa kapaligiran sa Metro Manila. Hindi na nakapagtataka sapagkat humalo pa sa dati nang maruming hangin ang mga usok na galing sa malalakas na paputok. Nakababahala ang mga epekto ng maruming hangin at nagpapakita na ng palatandaan ng tahimik na pananalasa sa mamamayan. Noong nakaraang taon, maraming estudyante sa isang exclusive school sa San Juan ang nakaranas ng pagkahilo at pagsusuka na naging dahilan para suspindehin ang klase. Ang air pollution ang itinurong dahilan sa pagkahilo at pagsusuka ng mga estudyante. Ang school ay hindi kalayuan sa EDSA, na pinagmulan ng nakalalasong hangin. Nasa EDSA ang maraming sasakyan, karamihay mga kakarag-karag na pamasaherong bus na nagbubuga ng may lasong usok. Bukod sa bus, nasa EDSA rin ang mga FX taxi at mga pribadong sasakyan na hindi na gaanong pinag-aaksayaan ng panahon ng Department of Transporation and Communications at Land Transportation Office na isailalim sa smoke belching test. Kung magkaroon man ng smoke-belching campaign, iyon ay ningas-kugon at kadalasang pakitang tao lamang. Kinabukasan, ang mga hinuling sasakyan na nagbuga ng maitim na usok ay nasa kalsada na naman. Pera lang ang katapat at lusot na naman sa batas. Sa Metro Manila, ay may tinatayang 55,596 jeepneys at 11,086 pampasaherong bus. Idagdag ang 5,000 taxis, 6,619 na &amp;quot;for hire&amp;quot; trucks at 52, 932 tricycles. Bukod sa mga ito, tinatayang may 883,699 na mga pribadong sasakyan. Gaano kakapal ang nakalalasong usok na kanilang pinakakawalan araw-araw? Sila ang nagdudulot ng grabeng pollution dahil sa maruming gasoline at diesel na ginagamit. Grabe na ang air pollution at dapat lamang na hindi na mag-atubili ang pamahalaan sa pagpapatupad ng Clean Air Act. Lagyan ito ng ngipin upang makalanghap ng sariwang hangin ang lahat partikular dito sa Metro Manila. Ang batas na ito ay ginawa para sa kapakinabangan ng nakararami.</body>
<link>http://www.philstar.com/Article.aspx?articleId=190421&amp;publicationSubCategoryId=94</link>
</article>
<article>
<title>Tricycle driver, gustong maging Pag-IBIG member</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>January</month>
<day>05</day>
<year>2003</year>
</date>
<body>Dear Sec. Mike Defensor, Matagal ko nang sinusubaybayan ang inyong kolum dito sa Pilipino Star NGAYON. Ninais kong sumulat sa inyo upang malaman kung maaari akong mag-avail ng housing loan sa Pag-IBIG. Ang aking asawa ay tricycle driver. Miyembro siya ng Social Security System (SSS) sa ilalim ng voluntary membership bilang self-employed. Sa pagnanais naming magkabahay, nagtanong kami sa SSS subalit sinabi na wala raw po silang housing loan ngayon. Maaari po bang maging voluntary member ng Pag-IBIG at maka-avail ng housing loan? Maraming salamat.  CYNTHIA ng Camarin, Novaliches, Caloocan Sinuman na kumikita ng mababa sa P4,000 ay maaaring maging miyembro ng Pag-IBIG sa ilalim ng voluntary membership. Self-employed at mga nagtatrabaho sa informal sector kagaya ng mga mangangalakal, magsasaka, mangingisda, nagtitinda sa palengke, drayber at iba pa ay maaring magparehistro. Ang mga hindi na nagtatrabaho na asawa naman ay maari ring magparehistro pag may pahintulot ang kanilang mga asawa. Ang mga requirements ng voluntary membership sa Pag-IBIG ay ang mga sumusunod.  Sa wastong gulang (18 years old)  Nagtatrabaho o Self-employed  Income Tax Return  Iba pang dokumento na maari pong hingin sa inyo. Magsadya lamang kayo sa First Floor, Atrium Bldg., Makati Avenue, Makati City dala ang mga nasabing dokumento. Kahit hindi pa kayo miyembro ng Pag-IBIG, maari pong matupad ang inyong pangarap na magkabahay sa ilalim ng Rent-to-Own Program na ginaganap tuwing Sabado ng umaga, alas otso ng umaga sa Atrium Bldg., Makati Avenue, Makati City. Sa kasalukuyan, mayroon pong mga Rent-To-Own housing units sa Smile Citihomes, Quezon City. Maari kayong tumawag sa telepono bilang 811-4075, 4229, 8225 o 8205 para sa karagdagang impormasyon. * * * Humihingi ako ng paumanhin kay Donita ng Bataan sa hindi paglathala ng kanyang liham sa kadahilanang hindi namin saklaw ang iyong mga katanungan. Maraming salamat.</body>
<link>http://www.philstar.com/Article.aspx?articleId=190432&amp;publicationSubCategoryId=94</link>
</article>
<article>
<title>Kaayusan sa 2003, Madam President</title>
<author>KRUSADA Ni Dante LA. Jimenez</author>
<date>
<month>January</month>
<day>05</day>
<year>2003</year>
</date>
<body>NANG ipahayag ni President GMA na hindi na tatakbo sa 2004 election ay bumulabog sa marami lalo na sa oposisyon. Marami ang namangha na ayon sa maraming pulitiko ay kakaibang hakbang na maaaring magdulot ng pagbabago sa sistemang pampulitika sa bansa. Sa kabilang dako naman, ang pasyang ito ni GMA, kung matutupad, ay maituturing na isang magandang hakbang upang magkaroon ng tunay, lubos at puspusang pagpuksa sa kriminalidad sa ating lipunan. Dahil sa kanyang pasya, binigyan na ni GMA ang kanyang sarili ng kaukulang pagkakataon at kalayaang ipatupad ang batas laban sa kriminalidad, at ibalik ang kaayusan sa ating lipunan. Bagamat hindi lubos na positibo ang nakikita ng marami sa taong ito, malaki rin ang maidudulot na pagbabago kung mahigpit na ipatutupad ang batas laban sa mga lumalabag. Kabilang na rin sa ating mga batas ang Death Penalty Law, na hanggang ngayon ay hindi lubos na naipatutupad para sa mga nahatulan nito. Hanggat kabilang ito sa ating mga batas, dapat ay ipatupad ito upang magkaroon ng matibay na paniniwala ang ating mga kababayan na seryoso at hindi nagbibiro ang Presidente sa kanyang layuning ibalik ang kaayusan sa ating lipunan. Ngayon, maaari nang ipaalam at ipaunawa ng Presidente sa lahat na seryoso ito sa kanyang layunin na ipatupad ang kanyang mga programang pangkaayusan at pang-ekonomiya para sa bansa. At sa pagtiyak at pagkamit ng mga layuning ito, makakaasa naman ang Presidente, at mga kababayan, sa panunumbalik sa landas tungo sa kaunlaran.</body>
<link>http://www.philstar.com/Article.aspx?articleId=190437&amp;publicationSubCategoryId=94</link>
</article>
<article>
<title>Sex sa Internet</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>January</month>
<day>05</day>
<year>2003</year>
</date>
<body>BABALA sa mga magulang: Bantayan ang inyong mga anak at baka maagang mahawahan ng kahalayan dahil sa malalaswang napapanood sa internet. Ang internet na ngayon ang pinakamodernong paraang ginagamit ng mga halang ang kaluluwa para kumita ng pera. Mga makukulay at gumagalaw na larawan na aantig sa damdamin lalo na ang mga menor de edad. Marami nang sumbong ang tinanggap ng NBI tungkol sa tinawag na pornography sa internet. Kamakailan ay nagsagawa ng raid ang mga NBI agents sa isang unit ng internet operator na nagngangalang Agnes Dapdap kasama ang anim na babaing modelo na nahuling walang saplot habang kinukunan ng camera na nakapatch-in sa internet. Batay sa NBI report ang mga nude models ay nagsasayaw, nagma-masturbate at gumagamit ng sexual gadget at animoy isang choreography na nagtatalik ang babae sa babae. Ayon sa NBI Special Action Unit, malaki ang binabayad ng mga subscribers sa internet provider. Bukod sa panonood ng mga hubad na modelo ay nakakapag-on line chatting pa at humihiling ang subscribers ng gusto nilang gimmick na tinatawag na Special Added Attraction. Ang kahirapan ang binibigay na dahilan ng mga hubad na babae kung bakit nila pinasok ang ganoong klasing hanapbuhay. Isa sa kanila ay single parent na nagsabing kumapit siya sa patalim para mabuhay ang kanyang anak na mula pa nang isilang ay sakitin na. Ibat ibang sob stories ang ipinahayag ng mga inarestong modelo. Sa pagkalat ng mga malalaswang panoorin sa internet, ang mga magulang ang dapat maging alerto sa kanilang anak. Huwag pabayaang makulta ang kanilang utak sa masamang panoorin na dulot ng modernong teknolohiya.</body>
<link>http://www.philstar.com/Article.aspx?articleId=190445&amp;publicationSubCategoryId=94</link>
</article>
<article>
<title>Breast cancer: 'Tahimik na killer' ng mga kababaihan</title>
<author>WHAT'S UP DOC ? Ni Dr.Tranquilino Elica&amp;ntilde;o Jr.</author>
<date>
<month>January</month>
<day>05</day>
<year>2003</year>
</date>
<body>GAYA ng aking nabanggit sa nakaraang isyu, ang cancer sa suso ang nangungunang dahilan ng kamatayan ng mga babae sa kasalukuyan. Walang pinatatawad ang &amp;quot;tahimik na killer&amp;quot;. Maging mayaman man o mahirap ay nabibiktima. Sa isang iglap lamang, sakmal na ng &amp;quot;killer&amp;quot; ang babae at masakit ang pamamaalam sa mundo. Wala sa panahon ang paglisan na nag-iiwan ng mahapding sugat. Lagi kong ipinaaalala sa lahat ng kababaihan na huwag mag-aatubili sa pagpapakunsulta sa doktor o cancer specialist sakalit mayroon silang mga sintomas ng cancer sa suso. Ang maagang pagka-detect sa cancer ay mabisang paraan para maputol ang paggapang ng &amp;quot;tahimik na killer&amp;quot;. Mahalagang malaman kung anu-ano ang mga sintomas ng cancer sa suso. Nararapat itong tandaan ng sinumang babasa at nang maibahagi naman niya sa iba pa. Ang cancer sa suso kung nasa early stage pa lamang ay karaniwang isang bukol o isang namumuong laman na matatagpuan sa isang suso. Ang bukol ay hindi gumagalaw o nakapirmi lamang sa dakong itaas ng suso. Hindi masakit ang bukol at irregular ang hugis. Kapag nasa advance stage na ang cancer, ang babae ay magkakaroon ng enlarged nodes at magkakaroon ng pagbabago ang kanyang utong. Kasunod noon ang pagkakaroon ng discharge sa utong. When the breast cancer is locally far advanced, the woman will present with enlarged nodes above the clavicle, fixation of the axillary nodes, fixation of cancerous mass to the chest wall, edema of the breast and arm, ulceration on skin and satellite skin modules. Internal mammary nodes do not usually attain a large size. They may however cause swelling in the second, third or fourth intercostal spaces near the the sternal border. Sa sunod na linggo tatalakayin natin kung paano malalabanan ang cancer sa suso. Dapat malaman lalo na ng mga kababaihan, na kinakailangang makilala muna nila ang &amp;quot;killer&amp;quot; bago ito labanan hanggang sa tuluyang madurog. Ibig ko ring ipaalala na ang mga kababaihan din mismo ang makapipigil para hindi kumalat ng cancer sa suso.</body>
<link>http://www.philstar.com/Article.aspx?articleId=190449&amp;publicationSubCategoryId=94</link>
</article>
<article>
<title>EDITORYAL  Simulan na ang pagbabago</title>
<author></author>
<date>
<month>January</month>
<day>06</day>
<year>2003</year>
</date>
<body>LABINGWALONG buwan na lamang ang nalalabi sa termino ni President Gloria Macapagal-Arroyo. At kung hindi siya magiging mabilis sa pagkilos, maaaring hindi niya matupad ang sinasabi niyang pagtatatag ng isang matibay na republika at ang pagbabago sa sistema na ang higit na makikinabang ay ang masa. Ngayong wala nang nakagagambala sa kanyang isipan na dulot nang may &amp;quot;lasong&amp;quot; pulitika, ang pagsisimula sa kanyang mga balak ay dapat nang isakatuparan. Ang labingwalong buwan ay lubhang napakaikli pero maaaring makagawa ng &amp;quot;himala&amp;quot; ang tulad ni Mrs. Arroyo kung sadyang ang kanyang tingin ay nakapokus sa taumbayan. Ngayong araw na ito ay nakatakdang makipag-meeting si Mrs. Arroyo sa kanyang Gabinete at ihahayag din niya ang mga makabuluhang bagay na may kaugnayan sa kanyang ipinahayag noong December 30, 2002. Nang araw ding iyon niya inihayag na hindi na siya tatakbo bilang Presidente sa 2004 election. Kailangan daw niyang magsakripisyo sapagkat nasisira ang bansa dahil sa lumalalang pulitika. Naiiwan umano ang bansa sapagkat sa pulitika na lamang nakatutok ang atensiyon ng lahat. Sa darating na Miyerkules ay magkakaroon naman ng party caucus ang Lakas-NUCD upang pag-aralan ang mga proposal na pag-imbita ni Mrs. Arroyo sa mga kalaban niya sa pulitika. Naging bukas ang kanyang isipan sa pagkakaroon ng pambansang pagkakaisa. Iwaksi ang pulitika para matamo ang kaunlaran ng bansang ito na nakasadlak sa hirap at dusa. Ang masa ang labis na apektado sa lumalalang krisis sa pulitika. Ang pagkakampu-kampo ang dahilan kung bakit wala nang magawa ang mga mambabatas na iniluklok sa puwesto. Ang pinagkakaabalahan nila ay ang pag-atake sa kanilang kalaban sa pulitika. Ang masaklap, ginagamit pa ng mga magkakalabang mambabatas ang chamber para siraan o wasakin ang kanyang kalaban. Maski sa kanilang privileged speech ay ang walang katapusang pag-atake at pagbatikos sa kalaban ang namamayani. At nakanganga naman sa pakikinig ang taumbayang namumutla sa gutom. Marami ang natutuliro sa paghanap ng ikabubuhay, marami ang walang tirahan, marami ang sumusuko na sa hirap ng buhay, marami ang natatakot sa lumalalang kriminalidad, marami ang pinagkakaitan ng katarungan at marami pang iba. Ang pagtakas ni Mrs. Arroyo sa nakalalasong pulitika ay magandang simula sa pagkakaroon ng mabungang bukas ng mga Pinoy na naghahangad umunlad sa hinaharap. Simulan na ang pagpanday sa magagandang balak.</body>
<link>http://www.philstar.com/Article.aspx?articleId=190556&amp;publicationSubCategoryId=94</link>
</article>
<article>
<title>&amp;quot;Taray Queen&amp;quot; pa rin si GMA</title>
<author>AKSYON NGAYON ni Al G. Pedroche</author>
<date>
<month>January</month>
<day>06</day>
<year>2003</year>
</date>
<body>UMIRAL muli ang kasungitan ni Presidente Arroyo noong Huwebes ng gabi. Kasi, ang civil society group na sumusuporta sa kanyay nagharap ng mga panukala para sa nalalabing ilang buwan ng kanyang pamamahala. &amp;quot;Hindi ko kailangan iyan dahil mayroon na akong programa,&amp;quot; ang mataray na bulalas daw ng Pangulo. Nagalit kaya siya sa unsolicited advice o dahil sa nilalaman ng panukala? Kasi, kasama raw sa proposal ay ang mabilis at agarang pag-uusig sa mga malalaking tax evaders at isang kilalang jueteng lord. Ayaw kong isiping tumatanaw ng utang na loob ang Pangulo sa mga spurious characters na ito, pero bakit siya nairita sa panukala? Noon pay napatsismis na ang sinasabing &amp;quot;malapit na ugnayan&amp;quot; ng Pangulo sa isang bantog na jueteng lord sa Central Luzon na kababayan pa niya? Tsinitsismis pang malaki ang naitulong nito sa political career ng Pangulo sapul pa nang tumakbo itong senador at bise Presidente. Hindi ko sinasabing totoo ang alegasyon. Ang sinasabi ko, dahil sa pagsusungit niya sa proposal ng civil society group, baka tuluyang maniwala ang tao na kinakandili siya ng mga taong ito. Sabagay, hindi lang naman siya ang Presidenteng pinaratangan nang ganyan. Kasama raw sa pulitika iyan. Susuportahan ang isang politiko ng mga gumagawa ng kabalbalan para kapag nagwagi sa halalan, ang sumuportay makaka-asa ng proteksyon. Pero dapat ipakita ngayon ng Pangulo ang sinseridad niya sa deklarasyong hindi na siya sasali sa presidential elections sa 2004. Dapat wala na siyang tatanawing utang na loob (kung mayroon man). Birahin ang dapat birahin nang walang pangingimi kung ang mga itoy talagang salot sa lipunan. Wala akong nakikitang palso sa proposal. Bagkus, matagal nang dapat ginawa ito pati ng mga nakalipas na mga Pangulo. Yung mga big time tax evaders na humuhuthot sa salapi ng bayan samantalang ang pangkaraniwang taoy pinarurusahan sa kung ano-anong mabibigat na buwis.</body>
<link>http://www.philstar.com/Article.aspx?articleId=190561&amp;publicationSubCategoryId=94</link>
</article>
<article>
<title>Trabaho sa pabahay</title>
<author>SAPOL ni Jarius Bondoc</author>
<date>
<month>January</month>
<day>06</day>
<year>2003</year>
</date>
<body>SA pag-atras ni President Gloria Arroyo sa pulitika, ibubuhos daw ang atensiyon sa trabaho para sa tatlong milyong walang hanapbuhay. Dadami pa sila nang 750,000 sa graduation; mahigit kung may magsarang pabrika. Isang paraang pagpapadami ng jobs ay paghikayat ng investors. Pero matumal ang negosyo sa buong mundo. Hindi ito maaasahan. Isa ring paraan ang turismo. Pero kung matumal nga ang negosyo at maraming walang trabaho, kokonti rin ang bibiyahe. Isa pa ang malawakang pagpapagawa ng kalsadat iskuwela, tulad ng New Deal ni Roosevelt nang recession sa Amerika nung 1930s. Pero kailangan nito ng bilyun-bilyong pisong perang publiko. Kaso mo, limang taon nang pababa ang koleksiyon ng buwis. Pinaka-malala nung 2002. Umabot nang P230 bilyon ang budget deficit. Walang pantustos dito. Para sa akin, pabahay ang solusyon. Mabagal man o mahina ang ekonomiya, mataas ang housing demand. Hindi ito kailangan tustusan mismo ng gobyerno. Himukin lang ang mga bangko na magpautang sa developers at homebuyers, aandar na ang programa. Bilisan lang ang pag-issue ng licenses at permits, dadami ang maitatayong bahay. Sa bawat bahay, 20 hanggang 200 trabahador ang gagawa sa loob ng apat o anim na buwan. Kung 100,000 bahay ang sabay-sabay ipatayo, milyon agad ang magkakatrabaho. E 10 milyon ang shortage ng housing units, at nadadagdagan ng 1 milyon kada taon. Sa bawat bahay na itatayo, 76 na industriya ang nabuhuhay  mula buhangin at graba, semento, hollow blocks, re-bars, pintura, brush, pako, pala, martilyo, kawad-kuryente, ilaw, tiles, yero, bathroom fixtures, kahoy, salamin, garden soil, furniture, home appliances. Miski tig-10 lang ang empleyado ng bawat kompanya, milyon din ang magkakatrabaho. Ang budget sa bawat socialized, mass o middle-class housing unit ay P100,000 hanggang P2 milyon. Yan ang iikot na pera mga industriya. Sa 100,000 sabay-sabay na itayong units, daan-bilyong piso ang iikot. Ang dami pang lupa sa kanayunan na puwedeng ilaan sa housing. Kung sakali, liliit ang populasyon sa mga siyudad; babalik sa probinsiya.</body>
<link>http://www.philstar.com/Article.aspx?articleId=190572&amp;publicationSubCategoryId=94</link>
</article>
<article>
<title>Mensahe ko sa aroganteng presidente ng Lake Side Subd.</title>
<author>BAHALA SI TULFO ni Ben Tulfo</author>
<date>
<month>January</month>
<day>06</day>
<year>2003</year>
</date>
<body>KAPAG walang nagrereklamo walang nabibisto. Trabaho namin ang mag-imbestiga upang alamin ang KATOTOHANAN sa bawat reklamong nilalapit sa amin. Paminsan-minsan nakakaengkwentro kami ng mga arogante at mayayabang na mga inirereklamo. Ito yung mga hindi pa nakakahanap ng kanilang katapat. Hindi namin sinasabi na kami ang kanilang katapat. Gusto namin linawin singlinaw ng sikat ng araw, kami ang taga-tuldok ng kanilang di kanais-nais na gawain. Wala kaming pinipili. Wala kaming inaatrasan kung sino ang aming makakaharap. Gustung-gusto naming makatapat yung mga nagmamalaki na may mga padrino sa itaas at may sinasandalang pader. Kabisado namin ang uri ng kanilang lengguwahe. Dahil kaya namin salitain ang kanilang wika. Sa ganitong paraan lamang kami magkakaintindihan. Ang pagkakaiba nga lang kami ang taga-tabla ng laban. Sila yung abusado at mapang-lamang. Kami ang tumatayong tagapagtanggol sa mga taong kanilang inaapak-apakan. * * * Sa Presidente ng LAKE SIDE SUBDIVISION sa Cabuyao Laguna na si MRS. LUCITA RODRIGO, tuldukan mo na ang iyong kayabangan, pananakot at pagbabanta. Kung nakaugalian mong duruhin yung mga nasa ibaba mo, subukan mo ang imbestigasyon ng Bahala Si Tulfo! Wala akong pakialam kung sino ang pinagmamalaki mong pader at kung sino mang yang Hestas Hudas at Barabas na iyong sinasandalan. Kung nagbabanta kang magsasampa ng kasong libel at malicious intent sa diyaryo na aking sinusulatan Pilipino Star NGAYON dahil nailathala sa Dear Editor section ng aming pahayagan ang reklamo laban sa iyong subdivision, gawin mo na lang. Huwag na huwag mong babantaan ang pobreng miyembro ninyo na nagrereklamo. Inamin mo ito sa harapan ng aming video camera sa loob pa mismo ng pamamahay ng nagrereklamo nitong Sabado. Hawak namin ang video footage ng iyong kayabangan at makikita mo ang kapangitan ng iyong pag-aasta sa aming investigative TV program sa BITAG sa ABC-5, 5:00-5:30 ng hapon. Humanda ka! Ngayon isama mo na rin ako sa iyong demandang libel laban sa pahayagang ito. Humingi ka ng payo sa iyong asawa na iyong ipinagmamalaking judge sa inyong lugar. Tsktsk tsk * * * Para sa mga tips, reklamot sumbong, tumawag o mag-text sa mga numerong ito: 0918-9346417 at sa telepono 932-5310/932-8919. Makinig sa DZME 1530 Khz, Lunes hanggang Biyernes, 9:00-10:00 ng umaga. At panoorin ang programang BITAG sa ABC-5, tuwing Sabado, 5:00-5:30 ng hapon.</body>
<link>http://www.philstar.com/Article.aspx?articleId=190575&amp;publicationSubCategoryId=94</link>
</article>
<article>
<title>Si Supt. Empiso at ang '3 itlog'</title>
<author>BANAT NI BATUIGAS ni Bening Batuigas</author>
<date>
<month>January</month>
<day>06</day>
<year>2003</year>
</date>
<body>MAAARING seryoso si Chief Supt. Pedro Bulaong, hepe ng Manila police ukol sa kanyang no take policy sa pasugalan pero mukhang salungat doon ang ginagawa ng kanyang mga tauhan. Tulad na lang diyan sa area ng Station 6 ng WPD kung saan patuloy pa rin ang pamamayagpag ng mga gambling lords kasi nga ay naka-payroll sa kanila ang pulisya roon sa pamumuno ni Supt. Empiso at ang tatlong itlog na sina SPO2 Robert Bunayu, PO1 Dante Macaraig at PO1 Hipolito. Isinusuka ng mga gambling lords si Empiso at ang &amp;quot;tatlong itlog&amp;quot; dahil sa sobrang pagkagahaman sa salapi, di ba mga suki? Sa katunayan, hindi natatakot si Empiso kay Bulaong dahil bukambibig niya si PNP chief Dir. Gen. Hermogenes Ebdane Jr. Galing pala sa Field Force sa Malaca&amp;ntilde;ang si Empiso kayat nakasama niya si Ebdane na dating naka-assign naman sa Presidential Security Group (PSG) noon. Bitbit ni Empiso si Bunayu na tumatayo niyang bagman.&amp;quot; Pero wais si Empiso dahil ni isa mang gambling lord ay hindi niya hinarap. Si Bunayu ang ginawa niyang panangga. Ang siste lang, sobra ang talas ni Bunayu at pati ang para sa mga presinto ay kinukuha pa niya. Ika nga suwelduhan na lang ang mga precinct commander, tama ba ako rito Supt. Empiso, Sir? Sa pinaiiral na policy ni Empiso, ang nagiging kawawa ay ang mga precinct commanders. Kasi nga sa kautusan ni NCRPO chief Drp. Dir. Gen. Reynaldo Velasco, ay mga precinct commander ang unang tatamaan kapag naging matagumpay ang isasagawang raid ng ibang unit ng PNP sa pasugalan sa kanilang lugar. Ibig kong sabihin si Empiso ang nakikinabang subalit ang mga precinct commander ang nagdurusa. Ano ba yan? Iwas pusoy talaga si Empiso no, mga suki? Pero abot langit kung manghingi ng lingguhang intelihensiya si Bunayu. Hamakin nyo ang gusto niya ay P4,000 kada linggo ang tatanggapin niya sa mga fruit games eh di ibig sabihin ipaghahanapbuhay na lang siya ng mga operators, di ba mga suki? Kaya ang siste, guerilla na lang ang operasyon ng fruit games dahil hindi nila kaya ang presyo ni Bunayu, ayon sa mga pulis na kausap ko. Kaya panay ang panghuhuli ni Bunayu lalo na bago mag-Pasko kung saan tatlo lang sa siyam na nahuli niya ang tinuluyan at kumita siya ng P21,000 sa bangketang lakad niya, anang pulis na nakausap ko. Kung sabagay, hindi lang si Bunayu ang mukhang pera sa mga bataan ni Sir Bulaong. Maging ang grupo ni Capt. Danny Santos ay isinusuka rin ng mga gambling lords dahil tuloy ang tanggap ng intelihensiya pero tuloy din ang hulihan. He-he-he! May mga mukha pa ba kayong nahaharap sa mga kausap nyo mga igan?</body>
<link>http://www.philstar.com/Article.aspx?articleId=190584&amp;publicationSubCategoryId=94</link>
</article>
<article>
<title>EDITORYAL  Madurog kaya ang mga kurakot sa DPWH?</title>
<author></author>
<date>
<month>January</month>
<day>07</day>
<year>2003</year>
</date>
<body>MADALI lang itaboy ang mga illegal vendor at mabilis lang buhusan ng gas ang kanilang paninda. Magaan ang responsibilidad sa Metro Manila Development Authority (MMDA) at nakaya ito ni Chairman Bayani Fernando sa loob lamang ng anim na buwan. Ini-appoint siya ni President Gloria Macapagal-Arroyo noong June makaraang ilipat si MMDA Chairman Benjamin Abalos sa Comelec. Ang mga ipinakitang tapang ni Fernando sa MMDA ang naghudyat para siya ang mapusuang ilagay ni Mrs. Arroyo sa Department of Public Works and Highways (DWPH) kapalit ni Sec. Simeon Datumanong na nahirang namang Justice Secretary. Hanggang kahapon, hindi pa tuwirang tinatanggap ni Fernando ang offer sa DPWH. Sa isang linggo pa raw siya magpapasya kung tatanggapin ang DPWH portfolio sapagkat marami pa siyang hindi natatapos na proyekto sa MMDA. Subalit nagpahiwatig si Fernando na mas gusto niya kung parehong pamumunuan ang MMDA at DPWH. Mas magkakaroon aniya ng magandang koordinasyon kung isasailalim sa DPWH ang MMDA lalo na kung ang pag-uusapan ay ang tungkol sa infrastructure at flood control projects. May punto si Fernando at naniniwala kami na maaari niyang hawakan nang sabay ang dalawang ahensiya. Hindi nga bat ang kapalpakan ng DPWH sa pangangasiwa sa flood control ang naging daan para ilipat ito sa pamamahala ni Fernando. Ang isang malaking katanungan ay kung makakayang durugin ni Fernando ang mga corrupt sa DPWH sakali at siya na nga ang maging secretary ng nasabing departamento. Sa dami ng mga &amp;quot;gutom na buwaya&amp;quot; sa DPWH hindi kaya umatras si Fernando at sabihing mas maganda pa sa MMDA sapagkat vendors lamang ang kanyang nakakasagupa. Hindi pa natatagalan nang mabulgar ang multimillion-peso scam dahil sa pagpapa-repair lamang ng mga DPWH vehicle. Maraming DPWH officials ang sinuspinde at sinampahan ng kasong katiwalian. Garapal ang suhulan sa DPWH na kasangkot ang empleado mula sa pinakamababang puwesto pataas. Kabi-kabila ang lagayan para lamang maaprubahan ang kontrata sa paggawa ng kalsada, tulay, paglalagay ng mga traffic lights at iba pang proyekto. Ang resulta ng suhulan: Mahinang klase ng kalsada, madaling masirang traffic lights, bumabagsak na mga tulay at marami pang kapalpakan. At ang apektado: Mamamayang nagbabayad ng buwis. Kung kaya ni Fernando ang mga &amp;quot;gutom na buwaya&amp;quot; sa DPWH sige lang. Marami ang matutuwa sa kanya.</body>
<link>http://www.philstar.com/Article.aspx?articleId=190666&amp;publicationSubCategoryId=94</link>
</article>
<article>
<title>QC konsehal di alam ang batas</title>
<author>SAPOL ni Jarius Bondoc</author>
<date>
<month>January</month>
<day>07</day>
<year>2003</year>
</date>
<body>NAGKALAT sa 2nd-district, Quezon City, ang seasons greetings posters ni Konsehal Ramon &amp;quot;Toto&amp;quot; Medalla. Daan-daan ang nakapaskel sa mga poste, puno at center island sa Fairview at Novaliches. Gawa sa bakal, at may litrato pa niya. Alam ba niyang labag ito sa batas anti-littering? Malinaw ang MMDA Ordinance No. 96-009 (Sec. 2-h): &amp;quot;Bawal mag-post, install, display ng ano mang uri ng billboard, sign, poster, streamer, professional service advertisement o iba pang masakit sa matang kalat saan mang parte ng kalye, sidewalk, center island, poste, park o open space ang sino mang tao, grupong pribado o publiko, kompanyang advertising o promotions, movie producer, propesyonal o contractor.&amp;quot; Malinaw din ang parusa (Sec. 4-b): Multang P1,000 o tatlong araw na community service sa bawat kalat. Kung hindi magbayad, kakasuhan ang salarin, dodoblehin ang multa nang P2,000, at ikukulong nang isang linggo hanggang isang buwan sa bawat kalat. Maaari ring singilin ng P200 per cubic meter ng kalat na lilinisin ng MMDA. Trabaho ng konsehal magpasa ng ordinansya. Tungkulin niya ring ipatupad ang batas. Magkusa kayang magmulta at maglinis si Medalla? Bumula ang bibig ni Manila Mayor Lito Atienza nung nakaraang linggo nang makitang pinag-didikitan ng posters ng pelikulang &amp;quot;Agimat ni Lolo&amp;quot; ang mga poste ng LRT. Kakasuhan daw niya ng vandalism si leading man Bong Revilla. Mabilis lumiham si Marlon Bautista, kuya ng aktor at executive producer ng Imus Production. Humingi ng paumanhin, ipatatanggal daw niya agad ang posters, at kusang papipinturahan ang sira. Paparusahan din daw niya ang mga tauhang nandumi sa Manila. Si Medalla kaya, ganun din? Marami pang katulad ni Medalla sa buong Metro Manila. Sa sobrang ganado magpa-pogi sa constituents, nalilimutan ang batas. Dumudumi tuloy ang kapaligiran. * * * Lumiham sa Pilipino Star Ngayon o sa Jariusbondoc@workmail.com.</body>
<link>http://www.philstar.com/Article.aspx?articleId=190678&amp;publicationSubCategoryId=94</link>
</article>
<article>
<title>Misis at chiching ng gov't official nagtagpo sa hotel</title>
<author>BALITANG SPECIAL ni Deo Macalma</author>
<date>
<month>January</month>
<day>07</day>
<year>2003</year>
</date>
<body>ALAM nyo bang nagkaroon ng eskandalo sa isang bar sa hotel dahil aksidenteng nagtagpo ang misis at chiching ng isang government official? Ayon sa aking bubuwit, happy birthday muna kay Megastar Sharon Cuneta, Erlinda Cadiz Enano ng Guimaras; VW Mel Loreto, Carlos Ang , PO2 Amy Leal at PO2 Michelle Gustilo. Happy 37th wedding anniversary kina Mr. Jovito and Dominga Concepcion. * * * Alam nyo bang naeskandalo ang isang government official matapos magtagpo ang misis nito at ang kanyang chiching sa isang bar and restaurant sa loob ng isang hotel? Ayon sa aking bubuwit, kasama noon ng government official ang kanyang misis at isang kaibigan nang mangyari ang kaguluhan. Habang nasa kalagitnaan ng pag-uusap si Bossing at ang kanyang kaibigan sa Carribean Bar &amp;amp; Restaurant sa Dusit Hotel Nikko sa Makati City ay biglang dumating ang isang chiching. Lumapit kaagad kay Bossing at bigla itong pinagmumura. Aba, sa dami ng mga tao ay nagkaroon ng gulo. Ang ikinagulat naman ng aking bubuwit, sa halip na ipagtanggol ni Misis ang kanyang mister, nakisabay din siya sa chiching nito na lumait-lait kay Bossing. Patay kang bata ka! Ayon sa aking bubuwit, hiyang-hiya si Bossing. Siyempre, hindi niya alam kung ano ang gagawin sapagkat dala-dalawa ngayon ang tumatalak sa kanya. Dahil sa pangyayari, nagulat din ang kaibigan ni Bossing at ang ginawa na lang ay umalis sa eksena. Ang ginawa naman ng government official dahil hindi niya maawat ang kanyang misis at ang kanyang chiching na parang nagkampihan na Dahan-dahan siyang umalis sa bar. Ang ginawa naman nitong dalawang babae, sumunod kay Bossing at pinagmumura at nilait-lait pa rin. Umabot na sila sa labas ng bar pero parang machine gun pa rin ang bunganga ni Misis at ang chiching. Grabeng eksena ang nangyari! * * * Ayon sa aking bubuwit, parang set-up ang nangyari sa government official sapagkat ang damit pa ni Misis at ang chiching ay parehong-pareho. At kung hindi set-up ito, bakit naman hindi ipinagtanggol ni Misis si Bossing sa kahihiyang inabot nito. Bakit nakipagtulungan pa ito para murahin at hiyain sa karamihan ng tao? Ayon sa aking bubuwit, ang government official na-eskandalo sapagkat nagtagpo ang kanyang misis at ang chiching ay si Siya ay may posisyon sa gobyerno bilang Assistant Secretary. Siya ay medyo mataba, mabait, soft spoken at chick boy talaga. Kumusta ka na Bossing? Siya ay walang iba kundi si Asst. Sec. R. as in Rocky Boy.</body>
<link>http://www.philstar.com/Article.aspx?articleId=190682&amp;publicationSubCategoryId=94</link>
</article>
<article>
<title>Inspirasyon ang kailangan ni GMA</title>
<author>HALA BIRA! ni Danny Macabuhay</author>
<date>
<month>January</month>
<day>07</day>
<year>2003</year>
</date>
<body>MULA nang ipahayag ni President Gloria Macapagal-Arroyo na hindi na siya tatakbo sa 2004, sari-saring isyu na ang lumabas at hindi na malaman kung ano talaga ang gusto ng oposisyon at ilang kababayan. Noon, banat sila nang banat kay GMA sapagkat wala na raw itong ginawa kundi ang mamulitika dahil sa hangarin nitong kumandidato sa 2004. Ngayon namang ideneklara ni GMA na magsasakripisyo na lamang siya at hindi na tatakbo, binibira pa rin siya at tuloy pa rin ang paninira ng oposisyon at aktibistang grupo. Wala na kasi silang sisiraan at mawawalan na ng magandang target upang maging bida sa mata ng publiko. Kayong mga sumasalungat at hindi mabubuhay nang walang binabatikos, magsitigil na kayo. Mahahalata pa kayo ng taumbayan kapag nagpatuloy pa kayo sa inyong mga gawain. Makiisa na rin kayo sa pagbibigay ng pagkakataon kay GMA na maipakita sa mamamayan na taimtim ang kanyang hangarin na maiwaksi ang pulitika. Tutal naman, hindi maaaring hindi natin maramdaman kung tayo nga ay niloloko lamang ng Presidente. Kapag nalaman nating dinidribol lamang tayo, saka na natin siya banatan, di po ba? Sa ngayon, ang kailangan ay ang palakasin ang kalooban ni GMA na huwag nang magpatumpik-tumpik pa na maisakatuparan ang lahat ng kanyang mga hangarin na mapabuti ang kalagayan ng ating bansa. Huwag na nating blankahin at bigyan ng mga ibat ibang balakid si GMA nang sa ganoon ay buong linaw niyang harapin ang napakaraming suliranin ng bansa na susubukan niyang mabigyan ng solusyon sa loob ng 18 buwan pang natitira ng kanyang pamumuno.</body>
<link>http://www.philstar.com/Article.aspx?articleId=190690&amp;publicationSubCategoryId=94</link>
</article>
<article>
<title>Si Sec. Sto. Tomas, kaya?</title>
<author>ORA MISMO ni Butch M. Quejada</author>
<date>
<month>January</month>
<day>07</day>
<year>2003</year>
</date>
<body>HALOS three weeks ng bumaba sa kanyang trono si Raymundo S. Punongbayan bilang bossing ng PHILVOCS. Nagretiro na ito matapos pagbigyan ng Malaca&amp;ntilde;ang ang extension niya porke bilib sa kakayahan niya ang mga tao sa Palasyo kaya pinalawig pa ng ilang buwan ang kanyang termino dahil nag-step no este mali step down na ito dapat pumili sa lalong madaling panahon ng kuwalipikadong taong hahalili sa kahariang iniwan ng una. Marami ang gustong maging bossing sa PHILVOCS kaya sandamakmak ang aplikante para pumalit kay Punongbayan kaya lang sa palagay ng mga kuwago ng ORA MISMO kailangan super bright ka at hindi puwedeng bopol dahil magkakahetot-hetot ang office at kapag nangyari ito siyempre magiging comedy ang tanggapan sa mata ni Juan dela Cruz oras na nagkamali ka sa mga information at decision making na ipalalabas mo para sa knowledge ng Sambayanan. Hindi ba, DOST Secretary Alabastro, Your Honor? Noong November 2002, si Dr. Renato Solidum pala ang inindorso ni Sec. Alabastro sa Palasyo para umupo bilang hari sa tronong iniwan ni Punongbayan kasi matindi pala ang kuwalipikasyon nito. Gumawa ang DOST ng screening committee kabilang dito sina Dr. Yumul, Angelo Palmones, ng ABS-CBN, etcetera para sa lahat ng aplikanteng interesadong maging PHILVOCS chief. Tatlo lamang sa dami ng aplikante ang naalala ng mga kuwago ng ORA MISMO na nag-top sa survey. Sina Dr. Solidum, Ernesto Corpuz at si Dr. Emmanuel G. Ramos, ang deputy Director ng PHILVOCS. Matapos ang evaluation ng DOST committee pinadala ang resulta sa Palasyo para naman marebisa raw ng Malaca&amp;ntilde;ang screening committee sa katauhan daw nina DOLE Sec. Patricia Sto. Tomas, DBM Secretary Boncodin, Garchitorena, etcetera. Nakabitin ngayon kung sino ang hihiranging PHILVOCS chief kasi raw may pressure na nangyayari, iyan ang bulong sa mga kuwago ng ORA MISMO? For the information of the Filipino people si Ramos pala ay sinasabing bayaw ni Sto. Tomas, ito ang ikinakanta ng ilang PHILVOCS concerned employees sa mga kuwago ng ORA MISMO? Naku ha! Hindi naman siguro gagawin ni Pat na itulak ang kanyang yawba para sa nasabing puwesto kung mas may kuwalipikado? anang kuwagong hitad sa kabaret. Eh iyon ang balita kung hindi nga bakit nakabitin at wala pang pinipili ang Malaca&amp;ntilde;ang para pumalit kay Punongbayan? tanong ng kuwagong Kotong cop. Palagay ko busy sila kasi katatapos lang ng Christmas? sagot ng kuwagong SPO-10 sa Crame. Naku hindi puwede ang busy-busy alam mo naman kung gaano kasensitibo ang tanggapang pinag-uusapan natin, sabi ng kuwagong CO2-10 sa Aguinaldo. Kamote ka talaga! Busy sila hindi sa Christmas kundi abala ang mga ito sa pagpunta sa simbahan para hilingin kay Lord na huwag silang makasama sa Cabinet revamp. Ah! Ganoon baga? asar na tanong ng kuwagong martir. Ano ngayon ang dapat gawin? Paupuin ang dapat paupuin. Ilagay ang kuwalipikado kung siya ang nararapat. Ano ang sabi ng NDCC? Siyempre ang gusto ng DOST ang gusto din nila. Diyan sa puntong iyan tama ka, lagapot.</body>
<link>http://www.philstar.com/Article.aspx?articleId=190700&amp;publicationSubCategoryId=94</link>
</article>
<article>
<title>Pagtakas sa utang</title>
<author>IKAW AT ANG BATAS ni Atty. Jose C. Sison</author>
<date>
<month>January</month>
<day>07</day>
<year>2003</year>
</date>
<body>SI Juliet, isang negosyante, at ang kanyang asawa ay matagal nang suki ni Conrado sa tindahan nito ng fertilizer. Hindi nakabayad si Juliet sa 100 sako ng fertilizer na kinuha niya kay Conrado na nagkakahalaga ng P20,800 sa kabila ng ilang ulit na paghahabol sa kanya. Dahil dito, nagsampa ng kaso si Conrado kay Juliet upang makolekta ang nasabing halaga pati na ang interes dito at bayad sa abogado. Nang matanggap ni Juliet ang abiso, hindi niya ito pinirmahan at hindi rin nagsumite ng sagot sa reklamo, kaya ipinahayag ng mababang hukuman ng (declare in default si Juliet). Dahil dito, pinayagan ng hukuman si Conrado na maglahad ng ebidensiya kahit wala si Juliet. Tumestigo si Conrado at ibinigay niya ang order slip sa sulat-kamay ni Juliet na siyang magpapatunay na bumili ito ng 100 sako ng fertilizer. Nakasulat-kamay din ang salitang payable on June 9/89 na may pirma ni Rod, kapatid ni Juliet. Iginiit ni Conrado na ang order slip ay pagmamay-ari ni Juliet, nakasulat kamay ang pirma ng huli kahit na si Rod ang pumirma sa harap niya. Subalit hindi tinukoy ng order slip kung kanino ito maliban na lamang sa nakalimbag na charge to kung saan ang pangalang Juliet ang nakalagay. Ayon pa rin kay Conrado, nai-deliver ang fertilizer kay Juliet sa pamamagitan ni Rod. Nakasaad sa charge invoice na pirmado ito ni Rod dahil pinakiusapan siya ni Juliet na tanggapin ang fertilizer. At dahil hindi binayaran ni Juliet ang invoice sa petsa nito, sinabi ni Conrado sa hukuman na tinawagan niya ito sa telepono kung saan nangakong babayaran pero hindi rin tinupad. Naghabol na rin siya sa sulat sa pamamagitan ng kanyang abogado. Ibinigay din ni Conrado ang mga return card para patunayang natanggap ni Juliet ang mga ito. Kahit na ipinahayag ng hukuman si Juliet na hindi nakatupad, dinismis pa rin nito ang reklamo ni Conrado dahil kulang sa ebidensiya. Ayon sa korte, ang mga dokumentong order slip, charge invoice at registry return card ay hindi nakapagpatibay ng katauhan ng bumili at may pag-aalinlangan sa katauhan ng pumirma rito. Hindi rin napatunayang may awtoridad na ibinigay si Juliet kay Rod na tanggapin ang mga order na pataba at sa apila sa Court of Appeals (CA), kinumpirma nito ang desisyon ng mababang hukuman. Tama ba ang CA? Mali. Nakaligtaan ng CA na ang mga dokumento sa negosyo tulad ng order slip, delivery charge invoice na inisyu ng nagbibili sa ordinaryong sistema ng kalakalan ay malimit na hindi kumpleto para magsaad ng detalye ng kabuuang pagbibilihan. Kadalasan kasi, walang-interes sila sa legal na kahihinatnan nito subalit kahit na hindi kumpleto, kinikilalang balido ang bilihan sa pagitan ng bumili at nagbili. At dahil sina Juliet at ang kanyang asawa ay suki ni Conrado, hindi dapat binigyan ng striktong pagpapahalaga di tulad ng mga pormal na dokumento kung saan masusi at striktong pinapahalagahan. Ang mga dokumentong ito ay kinakailangang pahalagahan kasama ng mga ebidensiyang tulad ng testimonya ni Conrado, ang mismong may-ari ng tindahan. Sa kasong ito, hindi rin naitanggi ang testimonya ni Conrado na hinabol niya si Juliet sa pamamagitan ng sulat para sa bayad nito. Dapat ding tinanggap ang testimonya ukol sa pamilyar na pagkilala ni Conrado sa pirma ni Juliet dahil matagal na itong kliyente pati na rin ang pagpirma ni Rod sa harap niya. Ang hindi pagsagot ni Juliet sa reklamo laban sa kanya kahit na may pagkakataon ay isang malinaw na pagtakas sa obligasyon kay Conrado (Cruz Trading vs. CA. et. al. G.R. #129189 December 5, 2000).</body>
<link>http://www.philstar.com/Article.aspx?articleId=190694&amp;publicationSubCategoryId=94</link>
</article>
<article>
<title>EDITORYAL - Sibakin ang di-nagtatrabaho</title>
<author></author>
<date>
<month>January</month>
<day>08</day>
<year>2003</year>
</date>
<body>KAILANGANG magsakripisyo para sa kapakanan ng bansa na nakalugmok sa hirap. Ito ang sinabi ni President Gloria Macapagal-Arroyo makaraang talikuran niya ang pagtakbo sa 2004 elections. Ibinasura niya ang pangarap para maituon ang paningin sa pagpapaunlad ng bansa. Magandang marinig sa pinuno ng bansa ang kanyang mataas na pangarap. Subalit magagawa kayang abutin ang pangarap kung may mga kasama ang Presidente na hindi naman nagsisikap. Alam kaya ng mga miyembro ng kanyang Cabinet ang kahulugan ng &amp;quot;sakripisyo&amp;quot;? Alam kaya ng mga Cabinet member na ang pagsasakripisyo para sa kapakanan ng bansa ang pinakamagandang paraan para umunlad na ang bansang ito? May palagay kami na marami sa mga Cabinet member ang hindi alam ang pagsasakripisyo at wala na silang panahon para malaman kung ano ito. At mas maganda kung mismong si Mrs. Arroyo ang magpapamukha at tuwirang magsasabi sa kanyang mga Cabinet official na magsakripisyo. Kasunod ng pagsasakripisyo, ay matigas ding pagsabihan ni Mrs. Arroyo ang karamihan sa mga opisyal na magtrabaho para magkaroon ng pagbabago. Magandang pagkakataon ang pagbabago ngayong nagsisimula ang taon. Kailangang magtulung-tulong para sa pagkakamit ng pangarap sa bansang ito na nakadapa ang ekonomiya at batbat ng problema. Sa isang report, sinasabing one-third ng mga Cabinet official ang hindi nakape-perform nang mabuti sa kanilang tungkulin. Dekorasyon lamang sila sa Malaca&amp;ntilde;ang. Habang nagpipilit si Mrs. Arroyo na abutin ang pangarap, ang one-third sa kanyang Cabinet ay &amp;quot;nagbubutas ng bangko&amp;quot;. At kung hindi magiging prangka ang Presidente sa mga &amp;quot;butas-bangko&amp;quot; maaaring ang mga ito ang kumaladkad sa kanya pababa. Ang pagkakabulgar sa may one-third non-performing Cabinet officials ang nagbigay ng lakas ng loob kay administration senator Robert Barbers para sabihing dapat nang mag-resign ang mga hindi gumagawang opisyal. Dapat silang bigyan ng ultimatum at kung hindi magbabago, dapat silang patalsikin. Noong nakaraang buwan, tatlong Cabinet officials ang walang kaabug-abog na sinibak ni Mrs. Arroyo. Marami ang nagulantang sa biglaang desisyon ng Presidente. Nagpapakita na yata siya ng pagbabago. Ganyan din dapat ang gawin niya sa mga &amp;quot;butas-bangkong&amp;quot; opisyal para matamo ang pangarap sa bansang ito. Sibakin na ang mga tamad sa Cabinet!</body>
<link>http://www.philstar.com/Article.aspx?articleId=190788&amp;publicationSubCategoryId=94</link>
</article>
<article>
<title>Babala sa mga nagbabalak humarang sa amin!</title>
<author>BAHALA SI TULFO Ni Ben Tulfo</author>
<date>
<month>January</month>
<day>08</day>
<year>2003</year>
</date>
<body>HINDI kami mag-aatubili o magdadalawang isip lumaban nang sabayan kapag naharap sa panganib ang aming buhay. Walang sinuman ang may karapatang humadlang sa aming ginagampanang propesyon na naaayon sa batas, sa ngalan ng katotohanan. Ilang beses na rin kaming naharap sa alanganin. Ang mga karanasang ito ay naging malaking tulong sa amin. Natutunan naming iwasan na huwag nang maulit ang mga ganitong pangyayari. Habang isinasagawa namin ang operasyon, tinatantiya namin ang sitwasyon kung saan kami lulugar. Higit sa lahat, sinisiguro namin ang kahihinatnan ng aming mga aksyon. Ganito ang aming prinsipyo sa Imbestigasyon ng BAHALA SI TULFO at sa BITAG. * * * Nitong nakaraang Lunes, nalagay muli ang aming grupo sa isang sitwasyong hindi namin inaasahang mangyari. Hindi kami lumalakad o nagsasagawa ng operasyon na wala sa tamang puwersa. Hindi na namin idedetalye pa ang estilo ng aming surveillance at pamamaraan ng aming undercover operation. Sa salitang ingles, shit happens unexpectedly. Palabas na kami ng Lakeside Subdivision sa bahagi ng Bgy. Banay-banay Cabuyao, Laguna nang natisod namin ang illegal na dump site na pagmamay-ari ni Severino &amp;quot;Banoy&amp;quot; Hain. Napag-alaman namin na ang kanilang lupain ay basurahan ng bayan ng Bi&amp;ntilde;an. Itoy ayon sa aming source na isang mataas na opisyal ng Cabuyao Municipal Hall. Akala nitong mga gunggong na mangmang, na utak-tulisan, puwede nilang isagawa ang kanilang katarantaduhan sa loob daw ng kanilang pag-aaring lupain. Hinarang ang convoy ng BITAG. Alam nitong hayupak na si Severino, walang ibang dadaanan ang mga residente ng Lakeside subdivision maliban sa kanilang ibinigay na &amp;quot;right of way&amp;quot; para sa mga naninirahan sa nasabing low-cost housing project. Huli ng aming camera kung papaano niya nginunguya yung kamoteng kanyang kinakain na parang baboy. Di pa nakuntento, humarap pa sa aming camera upang ipakita kung paano niya tinatanggal ang tinga sa pagitan ng kanyang bulok na ngipin. Ayaw nilang buksan ang gate na bakal hanggat hindi kami nakiusap sa kanya. Pero sa sitwasyong aming kinalalagyan, iba ang nasa aming utak. Sumagi agad sa aming isipan na maaaring itoy isang AMBUSH. Agad nagbabaan ang aming security back-up. Dinikitan ko agad yung &amp;quot;gago&amp;quot; at inakbayan upang ibulong sa kanya kung ano ang aking mensahe. Kitang-kita namin ang pag-asta ng kanyang mga tauhan sa kabilang kubo. Nasa video footage ng aming camera, binigyan ko siya ng limang minuto para buksan ang gate at paraanin ang aming grupo. Hindi ko na puwedeng isulat ang mga sumunod na pangyayari. Alam ni Mokong na hindi namin siya sasantuhin. Nabasag ang kanyang betlog. Umupo na siya sa sulok nang makita niyang nakapuwesto na ang aking mga back-up. Alam niyang oras na itinaas ko ang aking kaliwang kamay, mangyayari ang isang bagay. Hindi kami magdadalawang-isip ipagtanggol ang aming kaligtasan. * * * Para sa mga tip, reklamot sumbong, tumawag o mag-text sa mga numerong ito: 0918-9346417 at sa telepono 932-5310/ 932-8919. Makinig sa DZME 1530 Khz, Lunes hanggang Biyernes, 9:00-10:00 ng umaga. At panoorin ang programang &amp;quot;BITAG&amp;quot; sa ABC-5, tuwing Sabado, 5:00-5:30 ng hapon.</body>
<link>http://www.philstar.com/Article.aspx?articleId=190793&amp;publicationSubCategoryId=94</link>
</article>
<article>
<title>Naging bahagi ako sa pagsuko ni PO3 Joey Salazar</title>
<author>BANAT NI BATUIGAS Ni Bening Batuigas</author>
<date>
<month>January</month>
<day>08</day>
<year>2003</year>
</date>
<body>NAKAKATUWA pala kapag naging bahagi ka sa pagkalutas ng isang kaso tulad ng pagsuko ni PO3 Jose Joey Salazar noong Biyernes. Sa pagsuko kasi ni Salazar, lumiwanag ang kasong pagpatay sa tatlo at pagkasugat ng dalawa sa Pasay City noong December 30. Ika nga maaring namamahinga na ngayon ang kaluluwa ni Anthony Petilla, Catalino Bautista at Joselito Manlangit dahil malapit nang magkaroon ng hustisya ang kanilang pagkamatay. Ang tatlong biktima ay pinagbabaril ng pamangkin ni Salazar na si Borbie Rivera dahil lamang sa tsismis. Ano ba yan? Sinabi ng mga saksi na ang tanging kasalanan ni Salazar ay ang hindi pag-awat sa kanyang pamangkin para mapigilan nga ang shootout. Matapos ang insidente, nagbuo naman si Supt. Oscar Catalan, hepe ng Pasay City police ng Oplan Tugis para arestuhin si Salazar. Pero ang hindi nila alam, si Salazar ay nakipag-ugnayan kay Metro Manila police chief Dep. Dir. Gen. Reynaldo Velasco sa pamamagitan ng Star Group ukol sa paghahanap niya sa kanyang pamangkin. Nang lumaon naisip na ni Salazar na sumuko para wala nang madamay pang iba sa kaso. Ilang araw din naming pinagtiyagaang makipagnegosasyon sa paglutang ni Salazar para panagutan ang kaso. Nangako si Salazar na sa Star Group siya susuko at hindi sa iba. Mayroon din kasing grupo ang hepe ng WPD na si Chief Supt. Pedro Bulaong ang nakipagnegosasyon para pasukuin din si Salazar sa kanya. Sinampahan ni Catalan ng kasong three counts of murder charges at two counts of frustrated murder charges sina Salazar at Borbie. Nang sumulpot si Salazar sa Star Group, kasama na niya ang mga dating amo niya sa Pasay City na sina Supt. Rodolfo Llorca at Chief Insp. Edgar Alintog. Si Llorca ang hepe ng WPD intelligence sa ngayon samantalang si Alintog naman ay deputy niya. Mukhang pagod na pagod si Salazar dahil ayon sa kanya mahabang biyahe ang binuno niya at sa katunayan galing siya sa probinsiya ng Quezon. Matapos ang mahabang paliwanagan at pagtatanong ng kasama kong si Nikko Dizon, ang reporter ng Philippine Star sa Pasay City, tumulak na kami para iharap si Salazar kay Velasco sa dating EIIB building sa Diliman, Quezon City. Halos nagdidilim na nang makarating kami sa EIIB building at laking gulat ko dahil maraming media ang naghihintay sa pagsuko ni Salazar. Iniharap siya sa media ni Velasco kung saan isinuko rin niya ang kanyang 9mm Beretta pistol at ang Czech 75 na pistol na naagaw niya kay Borbie. Pinayuhan ni Velasco si Salazar na kumuha ng magaling na abogado para malusutan niya ang kanyang kaso. Iniutos din ni Velasco na isailalim siya sa custody ng kanyang hepe ng RSSG ng NCRPO. Ang dalawang baril naman ay iniutos ni Velasco na isailaim sa ballistic tests para malaman kung naiputok ang mga ito. Sobrang kapaguran ang inabot ko ng araw na yaon. Subalit masaya akong umuwi sa pamilya ko dahil naging bahagi ako ng isang napakagandang trabaho.</body>
<link>http://www.philstar.com/Article.aspx?articleId=190802&amp;publicationSubCategoryId=94</link>
</article>
<article>
<title>Problema ng homeowners association</title>
<author>HINDI PA TAPOS ANG LABAN Ni Sec.Mike Defensor</author>
<date>
<month>January</month>
<day>08</day>
<year>2003</year>
</date>
<body>Dear Sec. Mike Defensor, Ako ay nakatira sa isang maliit na subdivision dito sa Metro Manila. Aktibo akong miyembro ng aming homeowners association. Noong una, maayos naman ang naging takbo ng samahan naming mga residente at miyembro, kaya lamang, noong nakaraang taon, dapat nagkaroon ng eleksiyon, ngunit sa hindi malamang dahilan, hindi ito natuloy. Dagdag pa rito, maraming anomalya ang nabulgar na ginagawa diumano ng mga opisyales ng homeowners. Bilang concerned member ng asosasyon, ano ba ang dapat gawin upang mabigyan ng solusyon ang problema namin? Maraming salamat po.  ELSA Maaari kayong magsampa ng reklamo sa Housing and Land Use Regulatory Board (HLURB). Ang HLURB ay quasi-judicial agency ng pamahalaan na may hurisdiksiyon sa paglabag ng developer ng BP 220, mga problema sa loob ng homeowners association, at iba pang paglabag sa housing at land use policy ng pamahalaan. Sa inyong reklamo, banggitin ninyo ang hindi pagkakaroon ng regular na eleksiyon na dapat maidaos noong nakaraang taon at iba pang mga paglabag ng asosasyon sa kanilang Konstitusyon, rules and regulations at by-laws. Lahat ng ebidensiya ay inyong ilakip sa inyong reklamo at komunsulta kayo sa inyong abogado.</body>
<link>http://www.philstar.com/Article.aspx?articleId=190807&amp;publicationSubCategoryId=94</link>
</article>
<article>
<title>Cha-cha naman ang pinag-uusapan</title>
<author>BANTAY KAPWA ni Cielito &amp;quot;Mahal&amp;quot; Del Mundo</author>
<date>
<month>January</month>
<day>08</day>
<year>2003</year>
</date>
<body>AKALA koy wala nang pag-uusapang pulitika ngayong 2003 matapos ipahayag ni President Gloria Macapagal-Arroyo noong Dec. 30, 2002 na hindi siya tatakbo sa 2004 elections. Pero mukhang mas mainit pa ang usapang pulitika ngayong 2003 dahil sa pagpipilit na maisulong ang Charter change o Cha-cha. Patindi nang patindi at nahahati pa ngayon ang senado at kongreso sa isyu ng Cha-cha. Marami ang nagpahayag ng pagtutol sa panukala ng mga mambabatas na pinamumunuan ni Speaker Jose de Venecia na pagpapalit sa presidential form of government. Ayon kay Sen. Manuel Villar, ang anumang pagbabago sa Saligang Batas ay nakasalalay sa kamay ng mga mamamayan. Idinugtong ng senador na ang kapangyarihan ng taumbayan ay napatunayan na sa maraming pagkakataon kabilang na ang Edsa 1 at 2. Binigyan diin ni Villar na tanging ang sambayanan lamang ang makapagpapasya tungkol sa Cha-cha. Sinabi pa ni Villar na ang pamahalaan ay dapat magsasagawa ng referendum sa Cha-cha at itoy itaon sa 2004 presidential polls upang maiwasan ang karagdagang gastos sa pagsasagawa ng referendum. Idinagdag pa ng senador na bukod na makatitipid ang gobyerno tiyak din na marami ang magpa-participate sa referendum dahil sabay na ito sa pagboto nila. Matagal nang pinagtatalunan ang Cha-cha. Panahon pa ng Ramos administration ay nagdedebate na sa Cha-cha. Sumasang-ayon ang nakararami sa suhestiyon ni Sen. Villar na ang Cha-cha ay idaan sa referendum at isabay ito sa 2004 elections.</body>
<link>http://www.philstar.com/Article.aspx?articleId=190813&amp;publicationSubCategoryId=94</link>
</article>
<article>
<title>Paglalakad sa ibabaw ng tubig</title>
<author>ALAY-DANGAL Ni Fr. Jose C. Blanco, S.J.</author>
<date>
<month>January</month>
<day>08</day>
<year>2003</year>
</date>
<body>WALANG sinumang makalalakad sa ibabaw ng tubig. Ang sinumang maglakad sa ibabaw ng tubig ay lulubog. Subalit upang patunayan na si Jesus ay Diyos, lumakad siya sa ibabaw ng tubig sa gitna ng isang unos. Ang mahimalang pangyayari ay naganap upang kumbinsihin ang mga alagad na maniwala na si Jesus ay Diyos. Ang kuwento ay isinalaysay sa Ebanghelyo ni Mark upang palakasin din ang ating paniniwala sa pagka-Diyos ni Jesus (Mk. 6:45-52). &amp;quot;Agad pinasakay ni Jesus sa bangka ang kanyang mga alagad at pinauna sa Betsaida, sa kabilang ibayo ng lawa, samantalang pinauuwi niya ang mga tao. Pagkaalis nila, siyay umahon sa burol upang manalangin. Sumapit ang gabi. Nasa laot na noon ang bangka, samantalang si Jesus ay nag-iisa sa katihan. Nakita niyang nahihirapan sa pagsagwan ang kanyang mga alagad, sapagkat pasalungat sila sa hangin. At nang madaling-araw, sumunod sa kanila si Jesus na naglalakad sa ibabaw ng tubig. Lalampasan niya sana sila, ngunit nakita ng mga alagad na siyay lumalakad sa ibabaw ng tubig, kayat napasigaw sila. Ang akala nilay multo, at kinilabutan silang lahat. Ngunit agad niyang sinabi sa kanila, Huwag kayong matakot, si Jesus ito! Lakasan ninyo ang inyong loob! Sumakay siya sa bangka, at tumigil ang hangin. Silay lubhang nanggilalas, sapagkat hindi nila nauunawaan ang nangyari sa tinapay; hindi pa ito abot ng kanilang isip.&amp;quot; Mahalaga para sa atin na kapag tayoy nahaharap sa isang problema, dapat nating pakinggan ang mga salita ni Jesus: &amp;quot;Si Jesus ito. Huwag kayong matakot.&amp;quot; Dapat nating matutunang makita ang presensiya ni Jesus sa gitna ng mga bumabagabag sa atin. Ginagamit ng Diyos ang ating mga problema, dalahin at mga bumabagabag sa atin upang mabigyan tayo ng pagkakataon na makilala si Jesus sa gitna ng ating pagkalito. &amp;quot;Si Jesus ito,&amp;quot; sabi niya. &amp;quot;Huwag kayong matakot.&amp;quot; Tayoy mga tao na humaharap sa lahat ng uri ng kahirapan at kagipitan. Dapat nating makilala ang presensiya ni Jesus sa bawat okasyon. Sa ganitong paraan tayo lalago sa ating pagkakakilala kay Jesus. Siyay magiging bahagi ng ating buhay.</body>
<link>http://www.philstar.com/Article.aspx?articleId=190817&amp;publicationSubCategoryId=94</link>
</article>
<article>
<title>EDITORYAL  Durugin ang mga 'bugok' sa immigration</title>
<author></author>
<date>
<month>January</month>
<day>09</day>
<year>2003</year>
</date>
<body>BAGSAKAN ng illegal drugs ang Pilipinas at matagal na itong nangyayari. Ngayon ay mas matindi sapagkat dito na mismo niluluto ang droga partikular ang metamphetamine hydrochloride na kilala bilang shabu. Nagbago na ng estilo ang mga shabu manufacturer mula nang sunud-sunod na mahuli ang mga ibinabagsak nilang droga sa baybayin ng Batangas, Mindoro, La Union at Quezon. Mas madali nga naman kung dito na lulutuin ang shabu. Mga Chinese ang mahuhusay magluto ng shabu. Noong nakaraang taon, sunud-sunod ang pagkakadiskubre sa mga shabu laboratories. Nadiskubre ang laboratoryo sa San Juan. Kataka-takang sa sentro ng bayan umupa ng gusali ang mga Intsik at malapit pa sa police station. Malalakas ang loob. Kasunod ng San Juan shabu laboratory ay ang pagkakadiskubre naman ng laboratoryo sa Xavierville Subd. Sinundan iyon ng pagkakadiskubre sa isa pang shabu lab sa Para&amp;ntilde;aque. Ang pinakamalaking laboratoryo na nadiskubre ay ang sa Lawang Bato, Valenzuela City. Tinatayang P1 bilyong halaga ng shabu ang natagpuan. Salamat at nagkaroon ng sunog sa nasabing lugar at nadiskubre ang talaksan ng shabu na nakahanda nang ibiyahe. Natambad din ang mga sopistikadong kagamitan sa paggawa ng shabu kaya hindi mahahalata ang pagluluto kahit na itayo ang laboratoryo sa siyudad at kahit malapit sa police station. Kasunod nang pagkakadiskubre sa Valenzuela shabu laboratory, isa pang malaking laboratoryo ang nadiskubre sa Navotas. Milyong halaga rin ng shabu ang nakumpiska roon. Ang nakapagtataka, kahit na sunud-sunod ang pagkakadiskubre sa mga shabu lab, wala namang mahuling Chinese. Para bang may nakapag-tip na sa kanila na sasalakayin ang laboratoryo kaya sumisibat na. Isang halimbawa ay ang dalawang Chinese na sina Wang Yashi at Deng Xiao Li. Sila ang pinaniniwalaang nasa likod ng mga shabu lab sa Valenzuela, QC at Navotas. Nang araw na salakayin ang Valenzuela shabu lab, pumuslit na ng bansa si Wang at kinabukasan naman si Deng. Paano nakalusot sa Bureau of Immigration ang dalawa? Si Wang ay nahuli na noong 1996 sa Pampanga dahil din sa shabu at nakapuslit din. Nagbalik siya sa bansa noong Dec. 3, 2002 at malayang nakadaan sa BI. Ganito rin marahil ang gagawin niya sa muling pagbabalik sapagkat maraming &amp;quot;bugok na itlog&amp;quot; sa BI na madaling tapalan ng pera. Kailan dudurugin ang mga &amp;quot;bugok na itlog&amp;quot; sa BI?</body>
<link>http://www.philstar.com/Article.aspx?articleId=190908&amp;publicationSubCategoryId=94</link>
</article>
<article>
<title>Customs Police chief nagapang ang CA?</title>
<author>AKSYON NGAYON ni Al G. Pedroche</author>
<date>
<month>January</month>
<day>09</day>
<year>2003</year>
</date>
<body>NATALAKAY ko kamakailan ang demoralisasyon sa Bureau of Customs dahil sa pananatili sa puwesto ng Customs Police chief na pinasisibak na ng Ombudsman sa tungkulin dahil sa &amp;quot;dishonesty.&amp;quot; Matagal nang kaso ito. Ibinasura pa nga ang motion for reconsideration ni Virgilio Danao, chief ng BOC Enforcement and Security Services isang taon na ang nakararaan. Pero balita koy nakakuha ng temporary restraining order (TRO) si Mr. Danao sa Court of Appeals (CA) kaya nananatili siya sa puwesto. Itoy sa gitna ng pag-aalsa ng mga empleyado ng CA na umaasang magkakaroon ng upward movement o promosyon dahil sa mababakanteng puwesto ni Danao. Bilang background, napatunayan ng Ombudsman na &amp;quot;nameke&amp;quot; ng scholastic record si Danao. Pinalabas na college graduate gayong hindi naman. Iyan ang problema sa ating sistema ng hustisya. Dapat ay personal nang manghimasok si Presidente Arroyo dito para maibalik ang tiwala ng taumbayan sa justice system. Iniisip tuloy ng marami nating kababayan na ang mga pinagpipitaganang mahistrado ng ating hudikatura ay &amp;quot;nabibili&amp;quot;. Ayokong isipin iyan pero dahil sa walang katapusang TRO, nahahadlangan ang pag-usad ng hustisya. Batid kong maraming matitinong alagad ng hudikatura pero yung iilang bugok ay sumisira sa kabuuang image nito. Naging isyu na noong araw ang &amp;quot;TRO for sale.&amp;quot; Alam kong hindi nagpapabaya ang pamahalaan dahil marami nang mga hukom ang inaresto at pinag-usig dahil silay &amp;quot;nalalagyan.&amp;quot; Ngayong nagdeklara na si Presidente na hindi na tatakbo sa 2004, iyan ang dapat niyang atupagin. Ibalik ang magandang reputasyon ng hudikatura sa pamamagitan ng pagsupil sa mga tiwaling kagawad nito. Sa kaso ng BOC, naaapektuhan nang matindi ang kuleksyon dahil sa demoralisasyon. Kapag mahina ang kuleksyon, apektado ang pambansang budget pati na ang kabuuang ekonomiya.</body>
<link>http://www.philstar.com/Article.aspx?articleId=190919&amp;publicationSubCategoryId=94</link>
</article>
<article>
<title>Dalawang mambabatas nagdi-date ngayon sa abroad</title>
<author>BALITANG SPECIAL ni Deo Macalma</author>
<date>
<month>January</month>
<day>09</day>
<year>2003</year>
</date>
<body>ALAM nyo bang mainit ngayon ang usap-usapan tungkol sa illicit love affair ng dalawang mambabatas? Ayon sa aking bubuwit, happy birthday muna kay Mr. Ding Baylon ng Univet; Nante Andrin ng MBC Sales; Ronald Rodela, Oedipus Aldaba, Fe Punzalan, Joy Tan at Rudy Santos ng DZME. * * * Alam nyo bang mainit na usap-usapan ngayon ang diumanoy love affair ng dalawang mambabatas. Ayon sa aking bubuwit, ang dalawang mambabatas ay pareho nang may-asawa subalit on the rocks pareho ang kanilang marriage. Si Mr. Mambabatas ay hiwalay na sa kanyang misis subalit may kasunduan sila na magsama pa rin sa iisang bahay. Sila ay nakatira sa isang village sa Makati City. Ang dahilan ng paghihiwalay ni Mr. Mambabatas at kanyang misis ay dahil sa isang magandang staff nito. Simpleng matulis kasi si Mr. Mambabatas. * * * Ayon sa aking bubuwit, na-asembolan ni Mr. mambabatas ang staff niyang brains and beauty, isang lady lawyer. Nalaman ni Misis kaya ayun, nag-split na silang dalawa. Ngayon ay ang kapwa niya mambabatas naman ang kanyang ka-love affair. Sila yung naibalita na rin ng aking bubuwit na nagtatagpo sa basement parking. Ayon sa aking bubuwit, si Mrs. Mambabatas nagrerebelde naman sa kanyang mister na isa ring super tulis. Patay kang bata ka! * * * Ayon sa aking bubuwit, medyo may edad na ang mister ni Mrs. Mambabatas subalit hanep pa rin sa chiching. Deadly pa rin pagdating sa mga daisy otso anyos. Noong una ay hindi masyadong iniintindi ni Mrs. Mambabatas ang pagiging babaero ng mister subalit napuno na siya nang masangkot na naman sa isang kontrobersiya ang asawa. Nagkaroon ito ng affair sa magandang anak ng kumpare niyang Chinese businessman. Ayon sa aking bubuwit, inaamin na ni Mrs. Mambabatas sa kanyang mga amiga ang illicit love affair kay Mr. Mambabatas. Ayon sa aking bubuwit ang dalawang mambabatas na may love affair kahit pareho na silang may-asawa ay sina Naku, malaking scandal ito! Nag-aambisyon pa naman ang dalawang ito ng mataas na posisyon sa gobyerno. Ayon sa aking bubuwit, ang dalawang mambabatas ay nasa Spain ngayon. Ano ba naman ito, advance honeymoon kaya ito? Ang dalawang mambabatas na diumanoy may illicit love affair ay sina Hindi ko na tutukuyin si Mrs. Mambabatas, kawawa naman eh. Si Mr. Mambabatas na lang. Siya ay si Mr. Ang Tulis.</body>
<link>http://www.philstar.com/Article.aspx?articleId=190924&amp;publicationSubCategoryId=94</link>
</article>
<article>
<title>Naghihiganti o' nanakot ang Maynilad</title>
<author>HALA BIRA ni Danny Macabuhay</author>
<date>
<month>January</month>
<day>09</day>
<year>2003</year>
</date>
<body>KUNG ang hangarin ng Maynilad Water Services, Inc. ay ipamukha sa publiko ang kanilang kahalagahan, nagtatagumpay sila sapagkat walang tubig na dumadaloy sa mga gripo sa karamihan ng lugar na kanilang siniserbisyuhan. Galit ang nadarama ng mga taga-Kawit, Cavite at karatig-pook dahil sa ginagawa sa kanila ng Maynilad. Nakikiramay ako sa paghihirap na kanilang dinaranas. Nauunawaan ko kung bakit galit ang kanilang nadarama. Magising ka naman sa umaga na walang tubig kung kailan pa naman dapat kang maligo, mag-toothbrush, maghugas ng mga gamit at magluto ng pagkain. Mamahalin mo ba ang Maynilad? Siyempre, pawang masasamang salita ang lalabas sa iyong bibig laban sa Maynilad. Noong nakaraang taon ay nagbabala ang Maynilad na iiwanan nila ang kontrata bilang concessionaire sa MWSS dahil sa pagkalugi. Isa rin sa dahilan ay sapagkat hindi sila pinayagang magtaas ng singil sa consumer. Wala pang maliwanag sa isyung ito hanggang sa kasalukuyan. Ilang araw matapos ang balak na pagbitiw sa kontrata ng Maynilad, nakipagkita ang mga miyembro ng pamilyang Lopez kay President Gloria Macapagal-Arroyo sa Malaca&amp;ntilde;ang upang diumano ay humingi ng tulong. Kung ano man ang talagang hangarin ng Maynilad, huwag naman nilang pabayaan ang obligasyon na maghatid ng tubig sa publiko. Hindi nila dapat balewalain ang karapatan ng mga customers. Huwag na nilang dagdagan pa ang galit ng taumbayan dahil sa ipinakikitang kapabayaan.</body>
<link>http://www.philstar.com/Article.aspx?articleId=190932&amp;publicationSubCategoryId=94</link>
</article>
<article>
<title>Kaso ng biniling lupa</title>
<author>IKAW AT ANG BATAS ni Atty. Jose C. Sison</author>
<date>
<month>January</month>
<day>09</day>
<year>2003</year>
</date>
<body>BINILI ni Lorenzo ang lupa ni Alberto na may sukat na 1,200 square meters, bahagi ng lupang pang-agricultura na nakalaan para sa publiko. Ang titulo ng lupang ito ay nakapetisyon sa Bureau of Lands. Alam din ni Lorenzo na ang bahagi ng lupang nabili niya ay napiling maging lugar para sa itatayong paaralan. Nagtangkang magtayo ng paaralan ang gobyenro subalit napigilan ito ni Alberto at ng kanyang abogado sa dahilang masasaklaw nito ang kanyang lupa. Kaya, naniwala si Alberto na nirespeto at kinilala na ng gobyerno ang kanyang karapatan. Makalipas ang dalawang taon mula nang mabili ni Lorenzo ang lupa, inaplay niya ito ng free patent. Nilawakan niya ang sukat sa 1,391 square meters at hindi na binanggit ang ginawang reserbasyon dito. Sinabi niyang walang sumasalungat at naninirahan dito. Inaprubahan ng Bureau of Lands ang kanyang aplikasyon sa free patent at inisyuhan siya ng titulo sa kanyang pangalan. Isinangla niya ang lupa sa banko at matapos ay nagpatayo siya ng bahay dito. Walong taon ang lumipas, hiniling ng konseho ng bayan sa Bureau of Lands at Solicitor General na magsampa ng aksyon para kanselahin ang titulo sa pangalan ni Lorenzo pati na ang pagsangla nito sa bangko. Umabot ito sa Korte at sinalungat ni Lorenzo ang petisyon. Ayon sa kanya, nang makuha raw niya ang titulo sa lupa, walang ginawang pagsalungat ang gobyerno kaya hindi na nito maitatanggi ang bisa ng kanyang titulo. Tama ba si Lorenzo? Mali. Sinumang magtagumpay na makakuha ng titulo ng isang lupang pampubliko na may pandaraya ay hindi papayagan ng gobyerno dahil isinasaalang-alang nito ang interes ng nakararami, at sa pamamagitan ng mga kinatawan nito, aalamin nila ang mga pangyayari sa pag-iisyu ng titulo, at sa bandang huli, ang Republika sa pamamagitan ng Solicitor General o kahit sinong opisyal ay may awtoridad para magsampa ng nararapat na aksyon o kahit sinong opisyal ay may awtoridad para magsampa ng nararapat na aksyon para mabawi ang lupa na naaayon sa batas. Sa madaling salita, ang titulo ng isang lupang pampubliko ay maaring mapawalang-bisa sa pamamagitan ng isang imbestigasyon ng direktor ng bureau sa layuning matukoy kung nagkaroon ng pandaraya sa pagkuta ng titulo upang makapagsampa ng naayong aksyon ang gobyerno sa pagbawi nito. (Republic of the Philippines vs. CA et. al. G.R. No. 112115 March 9, 2001)</body>
<link>http://www.philstar.com/Article.aspx?articleId=190935&amp;publicationSubCategoryId=94</link>
</article>
<article>
<title>Kamoteng batas sa imported second hand vehicles</title>
<author>ORA MISMO ni Butch M. Quejada</author>
<date>
<month>January</month>
<day>09</day>
<year>2003</year>
</date>
<body>NAGPAPASALAMAT ang mga kuwago ng ORA MISMO kina Ludy Aligam, OIC ng MMDA Manila Redemption Center sa Sta. Mesa, Manila dahil sa tulong na ginawa nila sa mga kuwago. Pinakukumusta rin ng grupo si Tess Ranchez, ng MMDA Makati, hinggil sa umanoy P1 milyong pera ng kooperatibang kinikipkip nito. * * * Ang gobyerno ang may kasalanan kung bakit sangdamakmak ngayon ang imported second hand vehicles sa bansa. Naging gahaman sa pitsa kaya pinayagang pumasok sa Pinas. Sadsad ang koleksiyon ng Bureau of Customs noong mga nakaraang taon kaya binaluktot ng mga bright people ang batas na nagbabawal sa mga imported second hand vehicles na ang karamihan ay mga right hand drive? Matapos tayong gawing basurahan ng mga bulok na sasakyan, nagbago ang music ng gobyerno at nagbigay ng basbas na i-total ban ang mga imported second hand vehicles partikular ang galing Korea, Japan, etcetera. Ang palusot ng gobyerno maraming umaangal at marami raw mawawalan ng hotraba kapag hindi ito pinagbawal. Ay naku, style nyo bulok! Dahil sa Clean Air Act kaya nagbago ng sayaw ang gobyerno sa mga nasabing sasakyan. Matapos isuka ang batas ay muli nila itong kinain porke maiipit sila sa bagong batas. Ika nga, naghugas kamay ang mga nag-hudas sa bayan. Sa tindi ng bagong batas, tiyak ng mga kuwago ng ORA MISMO na maraming iiyak kapag inirehistro ng mga may-ari ang kanilang nabiling imported second hand vehicles. Ang impormasyon ng mga kuwago ng ORA MISMO, ay muli silang magdadagdag ng taxes sa gobyerno porke nagkaroon umano ng hokus-pokus sa buwis? &amp;quot;Kaya pala ang lifestyle ng ilang kurap na customs police sa Subic ay iba ang tinatakbo kahit na maliit ang mga suweldo nito, sabi ng kuwagong Kotong cop. Oo nga! Kaya pala ang mga sasakyan nilang ginagamit sa Subic ay hindi bababa sa P1 million ang halaga, anang kuwagong SPO-10 sa Crame. Saan sila kumuha ng pitsang pambili ng mga luxury cars? tanong ng kuwagong magbabakal. Iyan ang ipabubusisi natin sa Ombudsman. Ang lifestyle ng mga kamote? Sige nga! Kasi maraming naghihirap na Noypi samantala sila ay lalong nagkakamal ng chapit. Abangan natin ito kamote.</body>
<link>http://www.philstar.com/Article.aspx?articleId=190942&amp;publicationSubCategoryId=94</link>
</article>
<article>
<title>EDITORYAL  Dacer-Corbito murder: Palabo ng palabo</title>
<author></author>
<date>
<month>January</month>
<day>10</day>
<year>2003</year>
</date>
<body>KARANIWAN na sa bansang ito na may napapatay o may pinapatay. Mas masakit ang kamatayan lalo na kung hindi nakakukuha ng hustisya. Karaniwan na ang ganyang sitwasyon sa bansang ito. Masakit tanggapin subalit totoo. Ang mga kriminal o &amp;quot;utak&amp;quot; sa pagpatay ay nananatiling malaya. Isa sa mga halimbawa nang hindi malutas na krimen at hindi makatikim ng hustisya ay ang pagpatay sa publicist na si Salvador &amp;quot;Bubby&amp;quot; Dacer at kanyang driver na si Emmanuel Corbito. Mahigit dalawang taon na mula nang dukutin at patayin sina Dacer at Corbito subalit hanggang ngayon ay malabo pa rin kung sino ang mga pumatay at sino ang nag-utos na sila ay patayin. Dalawang taon nang naghihintay ng hustisya ang mga anak ni Dacer at ganoon din ang asawa't anak ni Corbito. Umaga ng Nov. 24. 2000 nang dukutin sina Dacer. Patungo sa kanyang opisina si Dacer sakay ng puting van nang harangin sa Maynila. Ilang araw makalipas ang pagkawala ni Dacer, natagpuan ang van sa Silang, Cavite. Limang buwan ang nakalipas o noong April 11, 2000, nahukay ang kanilang bangkay sa isang liblib na lugar sa Indang, Cavite. Karamihan sa mga naging suspect ng Dacer at Corbito killing ay mga miyembro ng binuwag na Presidential Anti-Organized Crime Task Force (PAOCTF). Dalawa sa matataas na pinuno ng PAOCTF ang isinangkot sa Dacer at Corbito killing. Sila ay sina Supts. Michael Ray Aquino at Cesar Mancao. Ang dalawa ay umalis na ng bansa makalipas ang Edsa 2. Hindi na malaman kung nasaan ang dalawa. Maraming residente ng Cavite ang pinagdadampot na umano'y may kagagawan sa pagpatay ni Dacer. Tinukoy pa ang isang lugar kung saan sinunog ang bangkay ng dalawa. Subalit nanatili pa ring blanko ang krimen. At lalo pa ngang lumabo na malutas pa ang pagpatay sapagkat ang isa sa mga PAOCTF member na sangkot sa Dacer killing ay patay na rin. Binaril at napatay noong Martes ng gabi si Senior Supt. Teofilo Vi&amp;ntilde;a habang nakikipag-inuman sa Tanza, Cavite. Anang PNP, may kaugnayan sa Dacer ang pagpatay kay Vi&amp;ntilde;a. Lalong lumabo ang hustisya kay Dacer at Corbito. Ngayo'y ang pagpatay kay Vi&amp;ntilde;a ang iimbestigahan. At hanggang saan aabot ang pag-iimbestiga. Baka walang katapusan. Matatabunan na naman ang Dacer killing. Ganyan sa bansang ito, mahirap makahanap ng hustisya. Dapat na kumilos nang mabilis ang PNP sa Dacer-Corbito murder. Nararapat nang gumulong ang hustisya.</body>
<link>http://www.philstar.com/Article.aspx?articleId=191024&amp;publicationSubCategoryId=94</link>
</article>
<article>
<title>Misteryong &amp;quot;el-os&amp;quot;</title>
<author>SAPOL ni Jarius Bondoc</author>
<date>
<month>January</month>
<day>10</day>
<year>2003</year>
</date>
<body>NANINILAW sa kalumaan ang papel na inabot sa akin ng matandang ermitanyo sa Banahaw. Walang nakasulat kundi mga titik na &amp;quot;el-os.&amp;quot; Hinimas ng ermitanyo ang mahabang balbas, saka nagpaliwanag: &amp;quot;Kayo diyan sa patag, puro kandidatong-Pangulo ang inaatupag. Kung sinu-sinong binabanggit na ngalan. Pakaisipin ang mga titik el-os. Lahat ng halal na Pangulo ng Islas Filipinas, may mga titik na el o os sa ngalan nila. Tulad nina Manuel Roxas at Elpidio Quirino, o Carlos Garcia at Ferdinand Marcos. Yan ang iginuhit ng tadhana.&amp;quot; Aba, tama, gulat ko: Manuel Quezon, Sergio Osme&amp;ntilde;a, Diosdado Macapagal, Fidel Ramos, Joseph Estrada. E kung ganyan, pano na sina Fernando Poe Jr., Panfilo Lacson o Edgardo Angara? Pano sina Raul Roco o Noli de Castro, Loren Legarda o Juan Flavier, Teofisto Guingona o Franklin Drilon ng mayorya? Wala silang magic combinations na el-os. Tumango ang ermitanyo: &amp;quot;Wala ring mahiwagang titik si Emilio Aguinaldo. Ipinuwesto lang siya ng Tejeros Convention. Wala rin sina Corazon Aquino at Gloria Arroyo. Napa-upo sila ng EDSA-1 at EDSA-2.&amp;quot; E bakit si Ramon Magsaysay, halal naman, usisa ko. &amp;quot;Oo,&amp;quot; luhaang tango ng matanda, &amp;quot;pero dahil wala siyang mahiwagang titik, di natapos ang termino; namatay sa pagbagsak ng eroplano.&amp;quot; E si Joseph Estrada, meron namang os, di rin natapos ang termino, dagdag ko. &amp;quot;Sayang,&amp;quot; iling ng ermitanyo, &amp;quot;sinira niya ang bisa mula nang pumirma siya ng Jose Velarde.&amp;quot; Nabasa ng Apo ang isip ko. &amp;quot;Kakaiba si Jose Laurel,&amp;quot; aniya, &amp;quot;iniupo ng mga Hapon, pero dahil may el na at may os pa, nailigtas ang buhay ng di-mabilang na Pilipino nung giyera.&amp;quot; May el at os din si Fidel Ramos, tanong ko, kaya ba gustong ibalik ng loyalists niya? &amp;quot;Lipas na ang panahon niya,&amp;quot; giit ng Apo. At si Jose de Venecia, puwede ba? &amp;quot;Di interesado,&amp;quot; tugon niya. E di nagsasaya ang mga taga-Camp Aguinaldo. Merong el ang minamanok nilang si Angelo Reyes. &amp;quot;Oo,&amp;quot; napagulong sa katatawa ang matanda, &amp;quot;pero meron akong naririnig na hiyawan sa dakong Visayas. Sinisigaw nila ang pangalang Imelda Marcos.&amp;quot;</body>
<link>http://www.philstar.com/Article.aspx?articleId=191028&amp;publicationSubCategoryId=94</link>
</article>
<article>
<title>Bantot sa Sangguniang Kabataan sa Signal Village, Taguig</title>
<author>BAHALA SI TULFO ni Ben Tulfo</author>
<date>
<month>January</month>
<day>10</day>
<year>2003</year>
</date>
<body>HINIHILING ng Special Alliance of Vigilant Endeavors (SAVE) Taguig Youth Movement sa kolum kong ito, imbestigahan ang diumanoy katiwalian ng pamunuan ng Sangguniang Kabataan (SK) sa Signal Village sa Taguig. Ayon sa nasabing kilusan, kaduda-duda ang &amp;quot;lifestyle&amp;quot; ng mga kasalukuyang kabataang namumuno sa Sanggunian. Dati raw mga simpleng kabataan, ngayon ay maluluho na. Ilang buwan pa lamang daw ang nakalilipas mula nang maupo sa tungkulin ang mga bagong henerasyon ng opisyales ng SK, ngayon ay nagmamay-ari na ng mga &amp;quot;magagarang&amp;quot; cellphone. Iba na raw ang estilo ng kanilang pananamit at kung pagbabasehan ang kanilang tinatanggap na sahod ay di ito kaya ng kanilang bulsa. Lumutang ang pangalan ni Manny Detera, dating SK chairman. Malaki ang hinala ng SAVE na si Detera at ang mga dating kagawad nito ay may impluwensya pa rin sa kasalukuyang pamunuan. Naglalaro sa isipan nila na si Detera ang nagtuturo ng maling pamaraan at maling transaksyon sa paglalabas ng pondo ng Sangguniang Kabataan. Narito ang bahagi ng kanilang e-mail sa Imbestigasyon ng BAHALA SI TULFO: &amp;quot;May pangyayari na kinumbinse ng dating SK Chairman na si Manny Detera ang mga kasalukuyang opisyales ng SK na magpagawa ng limang movable courts (basketball) at bumili ng computers.&amp;quot; Dagdag pa nila, &amp;quot;Ang movable courts ay nagkakahalaga ng P180,000 at ang mga computer ay nagkakahalaga naman ng P85,000 na kung inyong makikita ay mahigit 100 porsiyento ang itinaas nito kumpara sa tunay na presyo. &amp;quot;Napag-alaman din namin na hindi dumaan sa regular bidding ang mga nabanggit na kagamitan, ganun din ang iba pang mga bagong biling kagamitan na di pa mabayaran dahil wala nang pondo. Ang mga vouchers ay ready-made na, pipirmahan na lamang ng kailangang pumirma. Ganito ba ang kinamulatan ng mga kabataang ito? &amp;quot;Walang bidding na nagaganap, nakikipagkasundo lamang ang SK Chairman, sa tulong ng dating SK Chairman, sa mga kontraktor. At sa mga vouchers bagamat may ibat ibang bidders, ay ang lahat ng itoy pawang &amp;quot;dummies&amp;quot; lamang. &amp;quot;Bago pa man naaprubahan ang pagbili ng mga computer at movable courts, inalok ni Detera ang mga kasalukuyang SK officials ng pera, sinabi niyang pampalubag-loob ng mga contractors o tinatawag na SOP.&amp;quot; * * * Bibigyan namin ng diin na patas at parehas ang kolum kong ito. Ipinagkakaloob namin ang karapatan ng inireklamo na sagutin ang paratang na ito. Kung gusto niya! Wala rin kaming pakialam kung ayaw niya! Alam namin ang aming papel na ginagampanan, ang mag-imbestiga sa kapakanan ni Juan dela Cruz. Abangan ang karugtong. * * * Para sa mga tips, reklamot sumbong, tumawag o mag-text sa mga numerong ito: 0918-9346417 at sa telepono 932-5310/ 932-8919. Makinig sa DZME 1530 Khz, Lunes hanggang Biyernes, 9:00-10:00 ng umaga. At panoorin ang programang &amp;quot;BITAG&amp;quot; sa ABC-5, tuwing Sabado, 5:00-5:30 ng hapon.</body>
<link>http://www.philstar.com/Article.aspx?articleId=191038&amp;publicationSubCategoryId=94</link>
</article>
<article>
<title>Sisibakin na si Gen. Matillano sa CIDG kaya nag-iipon na ng pera?</title>
<author>BANAT NI BATUIGAS ni Bening Batuigas</author>
<date>
<month>January</month>
<day>10</day>
<year>2003</year>
</date>
<body>NAGSARA ng negosyo si Metro Manila jueteng king Tony Santos. Pero lilinawin ko mga suki, walang kinalaman sa pagsara ni Santos sa kampanya ni Interior Secretary Joey Lina na supilin ang jueteng sa bansa sa loob ng isang taon. Kaya napilitang iligpit ni Santos ang kanyang negosyo ay dahil sa sobrang kasuwapangan sa intelihensya ng taga-Criminal Investigation and Detection Group (CIDG) sa Camp Crame. He-he-he! Siguradong milyon ang dahilan, di ba mga suki? Nitong mga huling araw ay nagtatag ang hepe ng CIDG na si Chief Supt. Eduardo Matillano ng Task Force Red Scorpion, hindi para manghuli ng mga kidnapper at bank robbers kundi para pag-ibayuhin pa ang koleksiyon nila ng intelihensya sa jueteng sa Metro Manila. Ayon sa mga pulis na nakausap ko, wala raw nakakarating sa intelihensiyang nakukubra linggu-linggo ng taga-Office of the Businessmans Concerns (OBC) kay Matillano. Nilagom kasi ng OBC ang intelihensiya sa Kamaynilaan, anila. At ang itinalagang mamuno ng Red Scorpion ay si Supt. Igmidio Cruz ng PMA Class 82. At magmula nang maitatag ang Red Scorpion, nagpakawala si Cruz ng dalawang mababangis na kolektor sa katauhan nina Rudy Luna at Elmer Nepomuceno. Kung may mababangis pa sa leon at tigre sa mga hayop natin, yon na sina Luna at Nepomuceno, ayon sa mga pulis na nakausap ko. Walang ilegalista na makapalag sa kanila, kabilang na si Santos. Milyon ang hiningi nina Luna at Nepomuceno kay Santos kaya napilitang magsara yung mama. At bakit biglang naisipan ni Matillano na manghagupit sa mga jueteng lords sa Metro Manila? May balita kasi na on the way out na si Matillano dahil nagalit sa kanya si Presidente Arroyo bunga sa mga ipinahayag niya sa media ukol sa pagkamatay ni Supt. John Campos. Kaya naisipan munang magpalamig ni Matillano sa ibang bansa nitong nagdaang Disyembre. Sa pagbalik niya, umugong na sisipain na si Matillano kayat hayan, mukhang nag-iipon na siya ng baon. He-he-he! Mapupuno na naman ang bulsa niya, di ba mga suki? Baka naman gusto lang niyang bawiin ang ginastos niya sa abroad? Ano ba yan? Kung si Santos ay nagsara dahil sa sobrang taas ng intelihensiya at goodwill money na hinihingi ng Red Scorpion, eh di nalalayo na ang mga maliliit na operators ng pasugalan ay sumunod na nitong darating na mga araw, di ba mga suki? Alam naman natin na si Matillano ay mahigpit na kalaban ni Sen. Ping Lacson. Hayagan na ang away nila. Pero may nagawa na ba si Matillano laban kay Lacson mula nang maupo siya diyan sa CIDG? Hanga tayo sa paninindigan ni Matillano noong mga nagdaang taon subalit nitong mga huling araw mukhang bumigay na rin siya. He-he-he! Sayang! Pero may problema si Matillano. Ang Metro Manila kasi ay kaharian ng kanyang mistah na si Dep. Dir. Gen. Reynaldo Velasco, ang hepe ng NCRPO. Sa pagkaalam ko, itong si Velasco ay hindi nadungisan ng jueteng money mula nang siya ay pumasok sa serbisyo. Papayag kaya si Velasco na apak-apakan na lang siya ng kanyang mistah?</body>
<link>http://www.philstar.com/Article.aspx?articleId=191042&amp;publicationSubCategoryId=94</link>
</article>
<article>
<title>Laganap ang cellphone snatching</title>
<author>BANTAY KAPWA ni Cielito&amp;quot;Mahal&amp;quot; Del Mundo</author>
<date>
<month>January</month>
<day>10</day>
<year>2003</year>
</date>
<body>LAGANAP ang krimen dito sa Metro Manila at hindi maaaring paniwalaan ang sinasabi ng Philippine National Police (PNP) na bumaba ang crime rate noong nakaraang taon. Sa lungsod ng Maynila na lamang ay naireport na 50 percent ang itinaas ng krimen. Isa sa hindi malutas na problema ay cellphone snatching at mas matindi na pinapa-ransom pa ito. Marami nang reklamo sa pulisya ng cellphone snatching at makaraan ang isa o dalawang araw tinetext nila ang numero ng natangay na cellphone at sinasagot sila na maibabalik ang kanilang cellphone kung magbibigay ng perang pantubos na depende na rin sa klase ng cellphone nila. Kapag mamahalin ang cellphone, mataas ang hinihinging ransom. Ibang klaseng modus operandi ng mga masasamang loob. Sa isang entrapment operation sa Maynila ay natimbog ang tatlong binatilyo na kasanib sa cellphone-for-ransom gang. Nangyari ito matapos na magkasundo ang biktima at mga mandurukot na magtatagpo sa isang restawran. Matalino man ang matsing ay napaglalangan din. Lingid sa kaalaman ng mga snatcher, ang biktima ay nakipag-ugnayan sa pulisya kaya habang nasa aktong nagbabayaran, dinampot ng mga awtoridad ang tatlong snatcher ng cellphone. Napag-alaman na ang grupo ay malawak na ang operasyon sa Maynila. Gaya ng inaasahan, kahirapan ang dahilan kaya sila nasangkot sa krimen. Ang mga inarestong binatilyo ay isinailalim sa pagkakandili ng DSWD. Dapat din namang magkaroon ng aral ang taumbayan na huwag nang ipagyayabang ang kanilang cellphone. Huwag mag-text habang nasa kalsada.</body>
<link>http://www.philstar.com/Article.aspx?articleId=191050&amp;publicationSubCategoryId=94</link>
</article>
<article>
<title>Ang pagpapagaling sa ketongin</title>
<author>ALAY-DANGAL ni Fr. Jose C. Blanco, S.J.</author>
<date>
<month>January</month>
<day>10</day>
<year>2003</year>
</date>
<body>ANG ketong ay kinatatakutang sakit. Ang mga ketongin ay inihihiwalay sa karamihan. Noong kapanahunan ni Jesus, dapat ipahayag ng mga ketongin na silay di-malinis. Ang Ebanghelyo sa araw na ito ay nagsasaad sa atin tungkol sa isang ketongin na lumapit kay Jesus at humiling na siyay pagalingin (Lk. 5:12-16). &amp;quot;Nang si Jesus ay nasa isang bayan, isang lalaking ketongin ang lumapit sa kanya. Pagkakita ng ketongin sa kanya, itoy nagpatirapa at lumuhod sa kanya, Ginoo, kung ibig ninyo, akoy inyong mapagagaling. Hinipo siya ni Jesus at ang sabi, Ibig ko; gumaling ka! Pagdakay nawala ang kanyang ketong. At pinagbilinan siya ni Jesus: Huwag mong sasabihin ito kaninuman. Sa halip ay pumunta ka sa saserdote at pasuri. Pagkatapos, maghandog ka ng aning iniuutos ni Moises, bilang patotoo sa mga tao na magaling ka na. Ngunit lalo pang kumalat ang balita tungkol kay Jesus, kayat dumagsa ang napakaraming tao upang makinig at magpagamot sa kanya. At si Jesus ay laging nagpupunta sa ilang na pook at nananalangin.&amp;quot; Tayoy hindi mga ketongin. Subalit nagdadala tayo ng isang sakit na mas malala pa kaysa ketong. Tayoy mga makasalanan. Sa kuwento ni Lukas, hindi iniwasan ni Jesus ang ketongin. Hinayaan niyang lumapit sa kanya ang ketongin. Sa mapagkumbabang kahilingan ng ketongin, hinipo ni Jesus ang ketongin at pinagaling ito. Iniwan ni Jesus ang kaluwagan at maalwang pang-Diyos na pamumuhay. Naparito siya sa lupa. Hinanap niya ang mga makasalanan. Naparito siya upang hipuin tayo. Nais niya tayong mapagaling. Dapat nating naising mapagaling. Na mahipo ni Jesus. Alam ng bawat ketongin ang kanyang nakalulunos na kondisyon. Nais niyang mapagaling, maligtas. Dapat din nating kilalanin at tanggapin na inilalagay tayo ng ating kasalanan sa isang mas nakalulunos na kondisyon na higit pa sa kondisyon ng isang ketongin. Dapat na mapagkumbabang lapitan natin si Jesus at hilingin sa kanya na tayoy pagalingin.</body>
<link>http://www.philstar.com/Article.aspx?articleId=191052&amp;publicationSubCategoryId=94</link>
</article>
<article>
<title>EDITORYAL  Mga dilis lamang ang nalalambat</title>
<author></author>
<date>
<month>January</month>
<day>11</day>
<year>2003</year>
</date>
<body>ISA sa mga hindi malutas na problema sa bansang ito ay ang patuloy na pagdami ng kawatan sa gobyerno. Wala itong ikinaiba sa pagtaas ng krimen na hindi masawata. Ang katiwalian sa mga ahensiya ng pamahalaan ay palala nang palala at malaking katanungan kung may magagawa pang paraan para madurog ang mga tiwali. Hindi na natatakot ang mga tiwali sapagkat sa simula lamang magaling magbanta ang mga pinuno at kapag tumagal na, wala na ang bagsik at tapang. Kung may nahuhuli mang kawatan, iyon ay ang maliliit lamang. Pawang mga dilis ang nalalambat at ang mga walang kabusugang pating at nakaaalpas. Nang malathala ang report na isa ang Pilipinas sa may 102 bansang corrupt sa mundo, agad na nasaling ang damdamin ni President Gloria Macapagal-Arroyo at ipinag-utos ang pagtatatag ng Presidential Anti-Graft Commission (PAGC) na pinamunuan ni Commissioner Dario Rama. Umugong na magkakaroon ng &amp;quot;lifestyle check&amp;quot; sa lahat ng mga government official. Kabilang sa isasailalim sa &amp;quot;lifestyle check&amp;quot; ay ang mga miyembro ng Gabinete, undersecretaries at mga pinuno ng iba't ibang ahensiya at tanggapan. Subalit mula nang itatag ang PAGC wala nang narinig tungkol dito. Wala nang nakaaalam kung may sumailalim na sa &amp;quot;lifestyle check&amp;quot;. Isa na naman bang ningas-kugong kampanya ito ng mga namumuno na kaya lamang itinatag ay para magpakitang-tao? Para lamang masabi na may ginagawa para malupig ang mga katiwalian. Sa Department of Public Works and Highways (DPWH), Bureau of Customs, Bureau of Internal Revenue, Bureau of Immigration, Department of Education at marami pang departamento ay grabe ang katiwalian. Maraming mga pating na walang kabusugan at mayroon din namang mga dilis. Ang kakatwa, ang mga dilis lamang ang nalalambat. Gaya ng pagkakalambat sa isang Customs collection officer kamakalawa na lumustay ng P53,214,258. Subalit dilis lamang ang Customs officer kung ikukumpara sa malalaking pating na naglipana ngayon sa maraming departamento. Bakit hindi ang mga pating ang malambat at maitapon sa aquarium na may rehas? Kailangang maging seryoso at tapat ang namumuno kung nais malambat ang mga tiwali. Kamay na bakal ang kailangan para madurog ang mga nagpapahirap sa bansang ito.</body>
<link>http://www.philstar.com/Article.aspx?articleId=191142&amp;publicationSubCategoryId=94</link>
</article>
<article>
<title>Corruption sa Immigration</title>
<author>AKSYON NGAYON ni Al G. Pedroche</author>
<date>
<month>January</month>
<day>11</day>
<year>2003</year>
</date>
<body>BID, &amp;quot;Byurung Inutil Durugin.&amp;quot; Hindi lang inutil kundi inilalagay ang buong bansa sa kapahamakan. Iyan ang Bureau of Immigration (BI). Nakababahala na ang paglisaw sa bansa ng mga illegal aliens. Di bale kung nagnenegosyo nang malinis. Ang problema, nagtayo na sa Metro Manila ng laboratoryo ng shabu! Nabasa natin sa mga diyaryo ang ilang shabu labs na sinalakay sa Metro Manila na ang operator ay mga ilegal na Intsik. Binanatan na natin ito kamakailan sa ating PSN editorial pero damdam koy obligasyon kong banatan pa ito nang husto hanggang sa tumino ang BI sa pamumuno ng kababayan kong si Commissioner Andrea Domingo. I hope too na makarating sa kaalaman ng Pangulo ito. Ngayong nagsabing di na tatakbo ang Pangulo, dapat ang unang i-overhaul ay ang BI. For the sake of national security. Kung ang mga taong namumuno riyan ay walang kapabilidad o kayay mandarambong, sibakin agad at palitan ng mga taong may takot sa Diyos. Kinumpirma sa kin ng impormante kong si Erwin Rodolfo ang pag-iral ng isang sindikato sa BI. Si Erwin ay isang Intelligence agent ng BI. Sinibak sa puwesto sa pag-aresto sa isang illegal Indian national porke wala raw warrant of arrest. Iniutos na ng Civil Service Commission ang kanyang reinstatement pero ayaw pa rin umano siyang ibalik sa puwesto. In other words, sinibak ang taong ito dahil sa pagtupad sa tungkulin. Tsk, tsk! Saka ko na ikukuwento ang kasaysayan ng taong ito. Ang mahalagang isiwalat ay ang mga baho sa BI. Walang personalan. Ibig lang nating madiretso ang kawanihang ito na umaalingasaw sa mga katiwalian. Balita ko pati mga suspected foreign terrorists ay nakalulusot sa bansa dahil naaayos ang mga tiwaling tauhan at opisyal ng BI. Kung hindi sa mga panganib na itoy baka magtengang-kawali pa tayo. But the real danger is glaring. Droga at terorismo. Kung hindi man sa kolum ko sa pahayagang ito, itutuloy natin ang serye ng mga paglalantad sa bagong afternoon tabloid na PM (Pang-Masa) na magsisimula sa Lunes. Salamat kay Erwin Rodolfo. Ayaw ko sanang banggitin ang pangalan niya for his own protection pero iginiit niyang ilantad ko ang tunay niyang pagkatao para huwag daw isiping pawang hearsay ang isisiwalat ko. Hanggang sa muli, abangan ang ating mga hagupit.</body>
<link>http://www.philstar.com/Article.aspx?articleId=191147&amp;publicationSubCategoryId=94</link>
</article>
<article>
<title>Cabinet revamp ang dapat gawin ni GMA</title>
<author>HALA BIRA ni Danny Macabuhay</author>
<date>
<month>January</month>
<day>11</day>
<year>2003</year>
</date>
<body>BINABAGYO pa rin si President Gloria Macapagal-Arroyo hanggang ngayon mula nang ideklara niya noong December 30 na hindi na siya tatakbo sa 2004 election. Ewan ko nga ba kung bakit mayroon pa ring mga tao na ayaw maniwala kay GMA kahit na ilang ulit na niya itong ipinaliwanag. Siguro nga ay nasorpresa lamang ang mga taong ito sapagkat hindi nila akalaing gagawin ito ng isang nakaupong Presidente na nakahawak na ng kapangyarihan. Sinabi ni GMA na nagdesisyon siyang hindi na kakandidato sa 2004 upang maiwaksi na ang sobrang pulitika sa Pilipinas na nagiging dahilan ng pagwawatak-watak ng mamamayan. Ang tanging hangarin niya ngayon ay malutas ang mga pangunahing suliranin ng bansa sa loob ng 18 buwan na natitira pa sa kanyang termino bilang presidente. Napakaganda ng mga adhikain ni GMA. Sana ay hindi na magbago ang kanyang desisyon at matupad ang pangako niya na wala nang pulitikahan at pawang pagbibigay-solusyon na lamang sa mga problema ng bansa ang kanyang aatupagin. Kapag nagawa ni GMA ang mga sinabi, maaari na siyang tanghaling bayani. Subalit nagugulumihanan ako sa mga aksyon ni GMA nitong mga nakaraang araw, partikular sa ginagawa niyang paglilipat-lipat ng kanyang mga tauhan. Sang-ayon ako sa pag-aalis sa maraming opisyal ng pamahalaan lalo na sa Gabinete. Revamp at hindi lamang reshuffle ang dapat gawin ni GMA. Ang iba nga ay nalipat kahit na wala silang expertise sa bagong tungkulin. Wala na bang mapiling ibang tao si GMA maliban sa mga inutil at mga trapong pulitiko na kasalukuyang nakaupo ngayon sa gobyerno? Kung hindi palakasan at impluwensiya ng pulitika at salapi ang pananaigin, naniniwala ako na maraming mapagpipiliang tao si GMA na may moralidad at kuwalipikasyon.</body>
<link>http://www.philstar.com/Article.aspx?articleId=191156&amp;publicationSubCategoryId=94</link>
</article>
<article>
<title>Plunder para kay BOC Fajardo</title>
<author>ORA MISMO ni Butch Quejada</author>
<date>
<month>January</month>
<day>11</day>
<year>2003</year>
</date>
<body>HINDI biro ang naging tsapit ni Ernesto &amp;quot;Ernie&amp;quot; Fajardo, cashier sa Bureau of Customs sa isang bodega sa NAIA, kung totoo man ang mga akusasyon sa kanya porke P53 million pala ang nakulimbat nito sa loob lamang ng dalawang taon. Hanep! Big-time ang kamote. Kilala ng mga kuwago ng ORA MISMO, si Fajardo na naging overacting sa istilo ng kanyang pamumuhay mula ng magka-tsapit ito? Mula sa kanyang paboritong sports na tennis ay lumundag ito papunta sa larong golf. Alam naman ng mga kuwago ng ORA MISMO, na hindi biro ang green fee sa nasabing bisyo porke hindi bababa ng P1,000 ang isang play kumporme ito sa lugar ng paglalaruan puwera pa ang bayad sa caddy, umbrella girl, at tsibog. Bumulusok paitaas ang suwerte ni Fajardo nang mag-usap-usap ang mga tsismosong Customs sa NAIA. Nandyan ang malungkot dahil sa pangyayari at nandyan naman ang nagpapalakpakan porke natimbog ang matagal na nilang kinaiinggitan. Siopao ito este mali naging showy kasi itong si Fajardo sa kanyang mga constituent porke madalas naka-display ang kanyang mamahalin at magagarang kagamitan. Nakabandera ang mala-kadenang barkong bracelet na kumikinang na may mga kasamang malalanding brilyante ga-bato halos makuba daw ito sa bigat ng kanyang necklace at ang umanoy daan libong halagang Rolex watch? Isa lamang itong pangkaraniwang empleado ng Customs? For info, hindi naiinggit ang mga kuwago sa naging suwerte ni Fajardo pero hinulog siya ng kanyang mga katoto kaya para siyang binuhusan ng kumukulong ebak este mali putik pala. Bubusisiin pala ng tanggapan ng OMBUDSMAN, ang anomalyang nangyari sa bureau porke hindi sila naniniwala na si Fajardo lamang ang gumagawa ng ganito? &amp;quot;Sayang nabuko ang operasyon?&amp;quot; anang kuwagong Kotong cop. &amp;quot;Maraming sasabit kahit na mga dating opisyal dito lalot iyong mga nagretiro oras na magturo si Fajardo?&amp;quot; sabi ng kuwagong SPO-10 sa Crame. &amp;quot;Bakit ngayon lamang natuklasan ito samantalang matagal nang may mga nangyayaring anomalya sa bureau?&amp;quot; &amp;quot;Marami raw ang nabukulan kaya may kumanta?&amp;quot; &amp;quot;Siguradong maraming makakalawit ang Ombudsman kapag nag-imbestiga ito ng malaliman.&amp;quot; &amp;quot;Dyan sa palagay ko tumpak ka, kamote.&amp;quot;</body>
<link>http://www.philstar.com/Article.aspx?articleId=191160&amp;publicationSubCategoryId=94</link>
</article>
<article>
<title>Napinsala dahil sa kapabayaan</title>
<author>IKAW AT ANG BATAS ni Atty. Jose C. Sison</author>
<date>
<month>January</month>
<day>11</day>
<year>2003</year>
</date>
<body>SI Lourdes, kasal kay Larry, may isang anak at tubong-Cotabato, ay nagtungo sa Manila upang mag-enroll ng doctorate degree sa Education sa University of the Philippines. Nanirahan siya sa dormitoryo ng UP. Noong Hulyo 13, 1990, tumelegrama ang kanyang hipag mula sa Surralah, Cotabato ng dalawang money order sa halagang P2,000.00 at P1,000.00 sa pamamagitan ng PT&amp;amp;T. Ang perang ipinadala ay gagamitin sa matrikula sa unang semestre; pamasahe niya pabalik sa Cotabato upang makumpleto ang mga kailangan sa promosyon sa trabaho; at ang magagastos sa pagpapakonsulta sa doktor ng kanyang anak na may diabetes. Ang money order ay nagmula sa Marbel, Cotabato na naihatid sa sangay ng PT&amp;amp;T sa Cubao. Ang direksyong ibinigay ng kanyang hipag ay &amp;quot;UP Diliman Quezon City&amp;quot;. Noong Hulyo 22, 1990, tinanong ni Larry si Lourdes kung natanggap na nito ang money order. Kinumpirma ng PT&amp;amp;T Cubao na walang ipinadalang money order kay Lourdes. Hiniling ni Lourdes ang mga money orders subalit pinabalik siya kinabukasan dahil wala ang kahera ng PT&amp;amp;T. Kinabukasan, sinabi ng kahera na mayroon ngang money order subalit ito ay nagmula sa Marbel at hindi sa Surralah. Noong Agosto 22, 1990, sinubukang ibigay ng PT&amp;amp;T ang oney order kay Lourdes ngunit wala ito. Dalawang buwan ang lumipas o noong Setyembre 14, 1990, natanggap din ito ni Lourdes. Nakuha lamang niya ang pera noong Setyembre 14, 1990 matapos matanggap ng banko ang pag-apruba ng PT&amp;amp;T na palitan ito. At dahil naagrabyado si Lourdes sa pagpapadala ng pera, kinasuhan niya ang PT&amp;amp;T at ang kahera nito. Iginiit niyang naabala siya sa pag-eenrol sa unang semestre; hindi nakumpleto ang mga kailangan sa promosyon niya sa trabaho; at hindi nadala ang anak sa doktor. Hiniling niya sa Korte ang P100,000 para sa bayad-pinsalang-tunay, P50,000 para sa bayad-pinsalang moral at P10,000 para sa bayad-pinsalang paghalimbawa. Kahit walang sapat na pruweba sa pagkawala ng pananalapi ni Lourdes, ibinigay pa rin ng Korte ang mga bayad-pinsala sa kanya. Tama ba ang mababang hukuman? Sa pagbabayad-pinsalang tunay, ang pagkawala ng pananalapi o kahit anong bagay na may halaga ay kailangang patunayan. Ang elementong ito ay hindi natukoy sa kaso ni Lourdes, kaya hindi tamang bigyan siya ng bayad-pinsalang tunay. Napapaloob naman sa bayad-pinsalang moral ang pagdurusang pangkatawan, pagdalamhati ng isipan, sindak, malubhang pagkabalisa, nadungisang dangal, nasugatang damdamin, pagkabiglang moral, pagkahamak sa lipunan at katulad na mga kapinsalaan. Maaaring mabawi ang bayad-pinsalang moral kung ang mga ito ay tuwirang naging bunga ng maling pagkilos para sa pagkukulang ng inihabla. Hindi ito napatunayan sa kaso ni Lourdes. Ang dalawang buwang abala sa paghahatid ng PT&amp;amp;T sa kanyang money order ay hindi sapat upang bayaran siya ng pinsalang moral lalo na nang malabong inilagay ng nagpadala ay &amp;quot;UP Diliman Quezon City&amp;quot; at ang pagkakamali ng nasabing nagmula ito sa Surralah. Ang bayad-pinsala panghalimbawa naman ay hindi mababawi bilang isang karapatan. Samantalang ang halaga ng bayad-pinsalang panghalimbawa ay hindi dapat patunayan, kinakailangang ipakita ng nagsumbong na siya ay may karapatan sa mga bayad-pinsalang moral, tunay at kainaman. Hindi masasabing ang abalang ginawa ng PT&amp;amp;T ay walang pakundangan, mapalinlang, walang ingat, mapang-api o mapaghangad ng masama upang magbayad sa pinsalang panghalimbawa. Wala ring karapatan si Lourdes sa bayad-pinsalang kainaman (temperate) dahil hindi napatunayan ni Lourdes na nawalan siya ng pananalapi. Ang tanging matatanggap lamang ni Lourdes ay ang bayad-pinsalang banggit (nominal) upang ipagtanggol o kilalanin ang ginawang paglabag ng PT&amp;amp;T sa kanya, at hindi para sa layuning bayaran si Lourdes dahil sa pinsalang kanyang dinanas. Nararapat ang P20,000 bayad-pinsalang banggit sa abala sa paghahatid ng money order kay Lourdes. (Philippine Telegraph and Telephone Company et. al., vs. CA et. al., G.R. 139268 Sept. 3, 2002)</body>
<link>http://www.philstar.com/Article.aspx?articleId=191166&amp;publicationSubCategoryId=94</link>
</article>
<article>
<title>EDITORYAL  Asikasuhin muna ang MMDA</title>
<author></author>
<date>
<month>January</month>
<day>12</day>
<year>2003</year>
</date>
<body>NGAYONG palala na nang palala ang mga nabubuking na anomalya sa Department of Public Works and Highways (DPWH), mas makabubuti kay Metro Manila Development Authority (MMDA) chairman Bayani Fernando na huwag nang pagtuunan ng pansin ang makontrobersiyal at batbat nang katiwaliang departamento. Kung siya ang magiging DPWH secretary, maaaring magbuhos siya nang maraming panahon para ganap na makudkod ang maraming dumi sa nabanggit na departamento. Baka sa tagal ng gagawin niyang paglilinis ay abutin na siya sa pagpapalit ng administrasyon sa isang taon. Tiyak din namang hindi basta-basta madudurog ang mga tiwali sa DPWH sapagkat karaniwan nang sangkot ay matataas na opisyal tulad nang iniimbestigahan ngayong repair scam na nagkakahalaga ng P182 milyon. Palubha nang palubha ang katiwalian lalo pat ang DPWH undersecretary na sangkot ay palihim na palang nag-retire noong nakaraang December. Malaki ang magiging pasanin ni BF kung siya ang magiging bossing ng DPWH at gaano nga ba katiyak kung kaya nga niyang putulan ng pangil at maitapon sa nag-aapoy na kulungan ang mga corrupt. Dapat alalahanin ni BF na ang mga corrupt sa DPWH ay mas mabangis kaysa sa mga illegal vendors. Mas madaling pasunurin ang mga vendors sapagkat takutin lamang niya na bubuhusan ng gas ang mga paninda ay magkakaskasan na ito ng takbo. May agimat si BF kung paano hahawakan nang maayos ang MMDA na hindi katulad ng ibang namuno rito. Nagpakita na siya ng galing sa MMDA at sa loob ng anim na buwan ay marami nang nagawa pero hindi pa rin ito sapat kung tutuusin. Marami pa siyang dapat gawin para maging maunlad at maaayos ang Kamaynilaan. Ilan sa mga problema na dapat niyang pagtuunan ng pansin ay ang hindi malutas na trapik, nagtambak na basura at ang pagbaha. Ang trapik ay iniaangal hindi lamang ng mamamayang Pinoy kundi pati mga dayuhan o mga turista. Nauubos ang oras dahil sa trapik. Ang dahilan ng trapik ay kadalasang likha ng mga sira-sirang kalsada, mahihinang klase ng stop light na madaling masira at walang kakayahang traffic enforcer. Ang nagkalat na basura ay nagiging masakit sa mata. Wala namang lugar na mapili na mapagtatapunan sapagkat marami ang tumututol. Ang pagbaha ay sakit ng ulo sa mga taga-Maynila. Marami pang dapat gawin si BF sa MMDA at hindi niya ito magagawa kung nakatuon ang pansin niya sa maanomalyang DPWH.</body>
<link>http://www.philstar.com/Article.aspx?articleId=191233&amp;publicationSubCategoryId=94</link>
</article>
<article>
<title>Gustong umutang ng pampatayo ng bahay</title>
<author>HINDI PA TAPOS ANG LABAN ni Sec. Mike Defensor</author>
<date>
<month>January</month>
<day>12</day>
<year>2003</year>
</date>
<body>Dear Sec. Mike Defensor, Ako ay 23-anyos at binata. Mag-aapat na taon na akong miyembro ng Pag-IBIG. Gusto kong magkaroon ng bahay para sa aking pamilya. Dahil sa ako ay taga-probinsiya, doon ko sana gustong magpatayo ng bahay kung saka-sakali. Dahil mayroon na kaming maliit at sariling lupa na puwedeng pagtayuan ng bahay, gusto ko sanang makautang ng pera na gagastusin sa pagpapatayo ng bahay. Paano po ang proseso?  Edwin Vergara Maaari kang makapag-avail ng housing loan sa Pag-IBIG. Kung sa iyo nakapangalan ang lupang pagpapatayuan ng bahay, magsadya lamang sa Pag-IBIG office sa inyong probinsiya dala ang mga sumusunod na requirements:  Income Tax Return noong dalawang nakaraang taon.  Dalawang 1 x 1 picture.  Certificate of Employment  Certified true copy ng titulo ng lupa.  Updated tax declaration.  Payment of current real estate tax.  Vicinity map.  Proof of latest billing address. Kung hindi naman nakapangalan sa iyo ang lupa, maaaring mag-execute ng Special Power of Attorney (SPA) ang inyong magulang o kamag-anak na maaaring patayuan ng bahay ang lupang kanilang pag-aari. Sa karagdagang impormasyon, maaaring tumawag sa Pag-IBIG office, telephone number 811-41-74.</body>
<link>http://www.philstar.com/Article.aspx?articleId=191246&amp;publicationSubCategoryId=94</link>
</article>
<article>
<title>Paano lalabanan ng kababaihan ang 'tahimik na killer'?</title>
<author>WHAT'S UP DOC? ni Dr. Traquilino Elica&amp;ntilde;o Jr.</author>
<date>
<month>January</month>
<day>12</day>
<year>2003</year>
</date>
<body>SA larangan ng pakikipaglaban, hindi sapat na mayroon kang sopistikadong kagamitan para makamit ang tagumpay. Sa mga pagsubaybay ko sa mga nangyaring labanan o digmaan ng tao laban sa tao, nadiskubre ko na kung ano pa yung mga pinakasimple at karaniwang estratehiya na ginamit ang nagiging daan para matalo ang kalaban. Mahirap paniwalaan pero totoo. At ang ganitong uri ng pakikipaglaban ay maaari ring iaplay sa pakikibaka sa breast cancer na tinaguriang &amp;quot;tahimik na killer&amp;quot; ng mga kababaihan. Hindi na maikakaila na marami nang naging biktima ang breast cancer at sa kabila nang pananalasa, marami pa rin ang hindi nalalaman kung paano nga ba lalabanan ang &amp;quot;tahimik na killer&amp;quot;. Maraming kababaihan na sa dakong huli na lamang malalaman na sila ay biktima na at mahirap nang maka-recover pa. Sa panahong ito na marami nang mga magagaling na doktor at moderno na ang radiation theraphy equipment, mahuhusay na gamot na maaaring panlaban sa breast cancer, hindi pa rin lubusang matalo ang &amp;quot;tahimik na killer&amp;quot;. Patuloy pa rin ang kanilang pananalasa at paggapang na nag-iiwan ng mahapding sugat sa biktima at kaanak. Dapat malaman ng mga kababaihan na ang paglaban sa breast cancer ay hindi basta-basta. Unang-una, dapat ay malaman ng kababaihan kung ano ang cancer. Dapat ay ma-recognized bago siya labanan at madurog. I therefore believe that the woman herself becomes the frontline of defense against breast cancer. Sa pamamagitan ng regular na self-examination sa kanyang mga suso at sa pagkunsulta sa doktor na walang pag-aatubili o pagkahiya lalo pa at nakakita na siya ng mga palatandaan ng cancer. Kapag ang mga ito ay nagawa, mataas ang porsiyento na siya ay gagaling sa cancer. Ang maagang pagkakatuklas sa cancer, tamang diagnosis at mahusay na paggamot ay isang kaganapang nang lubos na pagkatalo sa &amp;quot;tahimik na killer&amp;quot;. Nasa mga kababaihan na rin ang paraan para mapatay ang &amp;quot;killer&amp;quot;.</body>
<link>http://www.philstar.com/Article.aspx?articleId=191250&amp;publicationSubCategoryId=94</link>
</article>
<article>
<title>Sino ang susunod?</title>
<author>KRUSADA ni Dante LA. Jimenez</author>
<date>
<month>January</month>
<day>12</day>
<year>2003</year>
</date>
<body>SUNUD-SUNOD ang pagpatay sa mga taong may kinalaman sa mga kasong iniimbestigahan. Bakit kaya? Isang buwan matapos ang malagim na pagpatay kay P/Supt. John Campos, pinatay naman si Supt. Teofilo Vi&amp;ntilde;a na dating opisyal ng Presidential Anti-Organized Crime Task Force (PAOCTF). Si Vi&amp;ntilde;a ay binaril at napatay noong nakaraang Martes sa Tanza, Cavite. Siya ang hinihinalang lider ng grupo na dumukot at pumatay umano sa PR consultant na si Salvador Bubby Dacer at sa driver nitong si Emmanuel Corbito noong Nobyembre 2000. Sinabi ng PNP na malaki sana ang maitutulong ni Vi&amp;ntilde;a sa pag-iimbestiga sa pagpatay kay Dacer. Matatandaan din ang pagpatay noong isang taon sa Cavite sa tatlong suspek sa pagpatay kay Baron Cervantes, na binaril noong Disyembre 2001. Hindi pa man dinidinig ang kaso sa pagpatay kay Cervantes, ang mga suspek na sina Radam, Rodolfo Patinio at Dado Santos ay pawang mga patay na, at hindi na makapagbibigay pa ng impormasyon tungo sa ikalulutas ng kaso. Kung titingnang mabuti ang mga nabanggit na pagpatay, marami ang nagpapahayag ng pangamba na ang mga kaganapang ito ay maaaring isang paraan ng paghuhugas-kamay ng mga taong may kaugnayan sa mga kaso upang hindi na matuloy pa ang pagdinig sa Korte. Kung wala nga namang tetestigo pa sa kaso, wala na ring hahantungan pa ang kaso. Kung ganito ang takbo ng mga pangyayari, may dahilan upang mangamba tayo para sa mga susunod na kaganapan, at kung sino naman ang susunod na biktima ng karahasan. Handa man tayo sa mga susunod na pangyayari, naway hindi naman sana maganap pa ang mga karahasang nabanggit, bagkus, hustisya naman sana ang manaig para sa mga nasabing kaso.</body>
<link>http://www.philstar.com/Article.aspx?articleId=191258&amp;publicationSubCategoryId=94</link>
</article>
<article>
<title>Pagkakaisa laban sa droga</title>
<author>BANTAY KAPWA ni Cielito &amp;quot;Mahal&amp;quot; Del Mundo</author>
<date>
<month>January</month>
<day>12</day>
<year>2003</year>
</date>
<body>PATULOY ang pagkalat ng shabu sa bansa. Mas malala pa sapagkat dito na ginagawa ang shabu at hindi sa ibang bansa. Kamakailan, nadiskubre ang malaking laboratoryo ng shabu sa Valenzuela City. Kasunod ay natagpuan ang laboratoryo sa Navotas. Talamak na ang problema sa droga kaya ito dapat ang pagtuunan ng pansin ng pamahalaan. Total community approach ang kailangan at nasa pagkakaisa ng lahat ng mamamayan nakasalalay ang tagumpay ng kampanya laban sa droga, ito ang binigyang-diin ni DILG Secretary Joey Lina kamakailan. Sinabi niya na ang kampanya ay dapat na magsimula sa mga pamilya, barangay, munisipyo, NGOs at iba pang sektor ng lipunan. Ang total community approach ay magkakaroon ng interaction ang bawat sektor tungkol sa mga programa na dapat na isagawa sa pakikibaka sa mga drug syndicate. Ayon kay Lina ang bawat mamamayan ay may responsibilidad magreport ng anumang nalalaman nila tungkol sa droga. Dapat na maging maingat at alisto ang bawat isa sa pagtuklas sa mga addict, pusher, at manufacturers ng illegal na drugs. Sinabi niya na ang mga senyales o palatandaan na may shabu factory saan mang lugar ay ang sumusunod: Kadalasan ay matataas ang bakod at parating sarado ang pinto. Maoobserbahan na kahina-hinala ang kilos ng mga taong labas pasok sa bahay o gusali na may laboratoryo ng shabu. Mapupuna rin na laging may ilaw ang lugar na animoy may mga nagtatrabaho ng overtime kahit na dis-oras na at siyempre may maaamoy na masansang at parang may sinunog na bagay kaya nagkakaroon ng obnoxious smell. Ayon sa DILG secretary ang mga palatandaang nabanggit ay sapat na para ireport sa pulisya o kaya ay tumawag sa 117 at sa Sagot Ko Yan Action Center Tel. 925-1128 at 9250365.</body>
<link>http://www.philstar.com/Article.aspx?articleId=191260&amp;publicationSubCategoryId=94</link>
</article>
<article>
<title>Ang pagbibinyag kay Jesus</title>
<author>ALAY-DANGAL ni Fr. Jose C. Blanco, S.J.</author>
<date>
<month>January</month>
<day>12</day>
<year>2003</year>
</date>
<body>TAPOS na ang kapaskuhan. Naipagdiwang na natin ang paghahayag kay Jesus sa Epifanya. At ngayoy ating ipinagdiriwang ang pagbinyag kay Jesus. Si Jesus ay walang kasalanan. Hindi niya kailangang mabinyagan o mabautismuhan. Subalit nais niyang ibaba ang kanyang sarili. Nais niya tayong bigyan ng halimbawa. Tayong mga Pilipino ay mga taong nananampalataya at mga binyagang Kristiyano. Dinadala ng binyag si Jesus sa kaibuturan ng ating pagkatao. Ganito kalapit ang pakikibahagi ni Jesus sa ating pantaong kondisyon o kalagayan. Narito ang sinulat ni Mark sa pagbabautismo kay Jesus (Mk. 1: 7-11). &amp;quot;Lagi niyang sinasabi sa kanyang pangangaral, Darating na kasunod ko ang isang makapangyarihan kaysa sa akin: ni hindi ako karapat-dapat na magkalag ng tali sa kanyang mga panyapak. Binabautismuhan ko kayo sa tubig, ngunit babautismuhan niya kayo sa Espiritu Santo. Hindi nagtagal, dumating si Jesus mula sa Nazaret, Galilea, at siyay binautismuhan ni Juan sa Ilog Jordan. Pagkaahung-pagkaahon ni Jesus sa tubig ay nakita niyang nabuksan ang kalangitan, at bumaba sa kanya ang Espiritu na gaya ng isang kalapati. At isang tinig na nagmula sa langit: Ikaw ang minamahal kong Anak; lubos kitang kinalulugdan. Sa katauhan ni Jesus, hinarap ng Diyos ang bawat isa sa atin. Ngayon tayoy kailanmay di-na mag-iisa sa ating pighati, kalungkutan, pag-iisa at kawalang-pag-asa. Sa pamamagitan ni Jesus, palagi nating matatawag ang Diyos bilang ating Ama. Ang langit ay hindi na nakapinig. Naparito na si Jesus. Ang ating binyag ang nagbigay-daan upang tayoy maging tunay ng mga anak ng Diyos. Tinutukoy tayo ng Ama, gaya ng pagtukoy niya kay Jesus, &amp;quot;Ikaw ang aking minamahal na anak.&amp;quot; Ang binyag ang batayan ng ating pantaong dangal at kahalagahan. Hindi lamang kayo anak ng inyong ama at ina. Kayo rin ay anak ng Diyos. Taas-noo ninyong dalhin ang inyong dangal.</body>
<link>http://www.philstar.com/Article.aspx?articleId=191266&amp;publicationSubCategoryId=94</link>
</article>
<article>
<title>Pulitika'y itinakwil</title>
<author>PILANTIK ni Dadong Matinik</author>
<date>
<month>January</month>
<day>12</day>
<year>2003</year>
</date>
<body>Sa sinabi ng Pangulong hindi siya kakandidato Marami ang nangatuwa sa kabayang Pilipino; Ang pahayag ni Ate Glo ay malaking sakripisyo Upang itong ating bansa ay lubusang umasenso!&amp;nbsp; Kung ang iba nating lider ay ganito ang damdamin Matagal nang itong bansay progresibo at maningning; Ang hibo ng pulitika na batik sa bansa natin Ay hindi na iiral pa kahit saan makarating!&amp;nbsp; Hiniling pa ng Pangulo na tayo ay magkaisa Upang itong ating bansa ay ganap na lumigaya; Kung tayo ngay watak-watak sa damdamin at adhika Kaguluhay maghahari at tayo rin ang kawawa!&amp;nbsp; Sinisikap ng Pangulo na ang bansa ay iangat Kalingain at tulungan lalo na ang mahihirap; Subalit ang ginagawa ay lagi nang may katapat Ng pagpunat upasala ng kalabang matay bulag!&amp;nbsp; At dahil sa kabuhayan ang problema nitong bayan Ang lunas ay hanap niya sa lunsod at kagubatan; Pero bawat hakbang niyang patungo sa kabutihan Kinokontrat sinisira ng kalabang politicians!&amp;nbsp; Ayaw nila ng ang bayay paunlarin ng Pangulo Pagkat gusto ng kalaban ay maangkin ang kredito; At ngayon ngang pulitikay itakwil ng liderato Patuloy din ang kalaban sa ambisyong pulitiko!&amp;nbsp; Ang malinis na hangarin ng sino mang nasa timon Sa wala rin nauuwi pag-umentra ang simaron; Ang matapat na hangaring mapaunlad itong nasyon Ay nagiging pangarap lang pagkat daming napipikon!&amp;nbsp;</body>
<link>http://www.philstar.com/Article.aspx?articleId=191267&amp;publicationSubCategoryId=94</link>
</article>
<article>
<title>EDITORYAL  Linisin ang hangin</title>
<author></author>
<date>
<month>January</month>
<day>13</day>
<year>2003</year>
</date>
<body>LAHAT ngayon ay naghahangad na makalanghap ng sariwa at malinis na hangin. Bawat isa ay naghahangad na makaiwas sa pumapatay na hangin na karaniwang narito sa Metro Manila at kumakalat na sa karatig probinsiya. Ngayon lamang naiisip ng marami na dapat na ngang kontrolin ang mga nagsasabog ng nakamamatay na hangin bago mahuli ang lahat. Salamat kay Bukidnon Rep. Nereus Acosta na principal author ng Republic Act 8749 kaya naisabatas ang Clean Air Act of 1999. Si dating President Joseph Estrada ang lumagda ng nasabing batas at muntik pang hindi maisakatuparan dahil sa pagtutol ng mga maimpluwensiyang negosyante, pulitiko at tatlong higanteng oil companies. Pinagkagastusan at pinagdebatehan at umabot ng ilang taon bago naging batas ang Clean Air Act. Ang isang masama makaraang maibatas, hindi ito nagkaroon ng ngipin kaya hindi makakagat. Walang implementasyon at naging dekorasyon lamang. Ang mga pumirma sa batas at magpapasunod ay napako ang tingin sa sariling interes. Naagaw ng pulitika. Ang Department of Environment and Natural Resources (DENR) na dapat sanay manguna noong 1999 sa pagbibigay ng suporta sa Clean Air Act ay walang ginawa. Naging abusado ang mga may-ari ng mga pabrika, establisimiyento, ospital at walang takot kung gumamit ng incinerators. Ang paggamit ng incinerators at mga lumang makina ay mahigpit na ipinagbabawal sa batas. Natulog din naman ang Department of Transportation and Communications (DOTC) at ang Land Transportation Office (LTO). Patuloy ang pagrehistro ng mga bulok na sasakyan na pangunahing nagdudulot ng nakamamatay na usok. Hindi na pinadadaan sa emission test. Dumami pang lalo ang mga tricycle na may two-stroke engines. Patuloy ang pagdagsa ng mga second hand vehicles mula sa China, Korea at Japan. Ang mga sasakyang ito ay karaniwang makikita sa EDSA at nagbubuga ng nakalalasong usok. Ang pag-asa na makalanghap pa kahit kalinisang hangin ay nakasalalay ngayon sa bagong secretary ng DENR na si Elisea G. Gozun. Pinalitan ni Gozun si Heherson Alvarez na sinibak ni President Gloria Macapagal-Arroyo noong nakaraang taon. Pinanghahawakan namin ang mga sinabi ni Gozun na magkakaroon ng full implementation ang Clean Air Act. Sinabi pa niya na walang makapipigil para ito maipatupad sapagkat ang kalusugan ng taumbayan ang nakasasalay. Hindi naman sana ningas-kugon ang gagawing pagpapatupad sa batas. At sanay magkaroon na rin ng political will ang DOTC at LTO sa isyung ito. Iligtas ang sambayanan sa killer hangin.</body>
<link>http://www.philstar.com/Article.aspx?articleId=191369&amp;publicationSubCategoryId=94</link>
</article>
<article>
<title>Kotongan sa LTO emission test</title>
<author>AKSYON NGAYON ni Al G. Pedroche</author>
<date>
<month>January</month>
<day>13</day>
<year>2003</year>
</date>
<body>SAGAD-BUTO na talaga ang katiwalian ng ilang kababayan natin. Sabi ko na nga ba at itong emission test sa mga sasakyan ay magiging bagong oportunidad sa pangongotong. Obligado na ngayong 2003 ang lahat ng pampublikong behikulo na kumuha ng emission test bago makapagparehistro. Pero umangal ang Federation of Jeepney Operators and Drivers Associations of the Philippines (FEDJODAP). May bagong racket na naman sa LTO. Sa halagang mula P300 hanggang P500, ang mga magpaparehistro ay bibigyan na ng compliance certificate. Di na kailangan ang emission test. Anong kalokohan iyan? Bukod sa mga private emission testing center, nagtalaga ang DOTC ng mga testing centers sa pangangasiwa ng LTO. Itoy para makamura ang mga public utility vehicle owners. Pero imbes na makamura lalu pa silang sinasakal ng mga suwapang at tiwaling kagawad ng LTO. Bakit kasi nakipagkumpitensya pa ang gobyerno sa mga pribadong emission testing centers eh. Para makaseguro, doon na tayo sa mga pribado. Tiyak walang kotong. Nakatakdang siyasatin ng Department of Transportation and Communication ang iregularidad na ito. Maganda ang layunin ng emission test. Para mawala sa lansangan ang mga behikulong nagbubuga ng nakalalasong usok. Para que pang nagtalaga ng mga emission testing centers kung sa LTO mismo ay makalulusot na ang mga smoke belchers sa tamang halaga? Ang halaga ng emission test ay P125 lamang sa mga bus at P90 para sa maliliit na PUVs sa mga testing centers ng LTO. Pero mas malaki pa ang sinisingil ng mga hinayupak na mangongotong sa LTO.</body>
<link>http://www.philstar.com/Article.aspx?articleId=191381&amp;publicationSubCategoryId=94</link>
</article>
<article>
<title>Ayaw mag-report</title>
<author>SAPOL ni Jarius Bondoc</author>
<date>
<month>January</month>
<day>13</day>
<year>2003</year>
</date>
<body>DISMAYADO si PNP Dir. Gen. Hermogenes Ebdane sa ulat. Mabilis mang mag-report ang publiko ng heinous crimes tulad ng murder, kidnapping o rape, atubili naman sa pag-report ng street crimes tulad ng pandurukot, robbery o cellphone snatching. Dala raw ito ng ugaling Pinoy, ani Ebdane. Ayaw makialam para hindi maabala. Sa palagay ko, iba ang rason. Hindi nire-report ng Pinoy ang street crimes dahil walang mangyayari. Kung meron man, mapapahamak lang siya. Ang heinous crimes kasi, sa kataas-taasang station nire-report. May aksiyon agad. Ang street crime, sa pinaka-malapit na presinto lang. May sabit agad. Nasubukan na ng karamihan ang mag-report ng ninakaw na side mirror ng kotse o ng inagaw na handbag. Pare-pareho ang naranasan nila. Tinanong sila ng pulis kung may suspek. Nang sabihing wala, pinagalitan pa ng pulis na papano nila tutugisin ang salarin kung di nila alam kung sino. Kung minsan, hinihingan pa ng pulis ang complainant ng papel para mag-type ng report o ng pamasahe para mag-imbestiga o ng pang-meryenda. Ninakawan na nga, kinikilan pa ng pulis. Pero ang kadalasang rason kung bakit di nagre-report ang Pinoy ay dahil kasabwat ng pulis ang kriminal. Open secret sa maraming presinto sa Kamaynilaan na ang magnanakaw sa paligid-ligid ay pakawala nina Kapitan at Sarge. Palakasan ang laro. Kung kaibigan o kamag-anak ang biktima, masosoli ang nawalang cellphone o alahas. Kung walang kapit sa pulis, goodbye Nokia 3210 o Seiko Gold. Nadiyaryo minsan na nag-report ang isang teenager na inagawan ng kuwintas. Tumuloy agad sa presinto. Habang nagko-complaint, napansin niya ang isang lalaking nakaupo sa sulok. Ibinulong niya sa pulis na yon ang salarin. Binugbog ng pulis ang complainant. Kapatid pala niya ang itinurong suspek. May hinuling robbery suspect nung Martes ang isang Camp Crame unit. Nainggit ang Quezon City police at nakipagbarilan sa kapwa-pulis.</body>
<link>http://www.philstar.com/Article.aspx?articleId=191385&amp;publicationSubCategoryId=94</link>
</article>
<article>
<title>Sunod-sunod ang dagok sa buhay ni Mayor Tinga</title>
<author>BANAT NI BATUIGAS ni Bening Batuigas</author>
<date>
<month>January</month>
<day>13</day>
<year>2003</year>
</date>
<body>MUKHANG sunud-sunod na dagok ang umabot sa buhay ni Taguig Mayor Freddie Tinga. Hindi pa nga niya halos naaayos ang recall move na inihain ng kanyang mga barangay officials ay heto na naman at may sumunod na namang problema na dapat niyang sagutin kaagad. Ang tinutukoy ko mga suki ay ang kautusan ng Ombudsman na magpaliwanag si Tinga ukol sa P16 milyon notebook scandal na kinasangkutan niya. Sa dalawang pahinang kautusan na ipinalabas ni Director Jose de Jesus ng Ombudsman, inatasan nito sina Tinga, Dr. Jose Eustaquiao, co-chairman ng Taguig Legal School Board at Lydia Padlan, kontraktor at may-ari ng Ingrid Salas Enterprises na sagutin ang alegasyon ng mga konsehal ng munisipyo at mga barangay officials ukol sa nasabing notebook scam. Sa sinumpaang salaysay ng mga complainant, tinukoy nila ang lantarang paglabag ni Tinga sa Anti-Graft and Corrupt Practices Act 3019. Ang lumagda sa reklamo ay sina Konsehal Carlos Catacio at Noel Dizon at mga barangay officials na sina Ryanne Gutierrez, Vicente Managay, Wilfredo Dubria at Noli Maceda. Sinabi nila sa kanilang reklamo na overpriced ng P10 million ang mga notebooks na ipinamudmod ni Tinga sa mga elementary at high school students ng Taguig sa administrasyon niya. Nakasaad sa reklamong isinampa sa Ombudsman na rekorner ng Ingrid Salas Enterprises ang kontrata para sa 40,000 notebooks na para sa mga high school students na nagkakahalaga ng P49.95 ang bawat piraso samantalang 327,478 piraso naman ang para sa elementary students na ang presyo bawat isa ay P46.00. Subalit nakasaad naman sa mga quotation ng mga nagreklamo na ang dapat na presyo lamang ng mga nabiling notebook ay P12.50 bawat isa o overpriced ng P37.45. Lumitaw din sa pag-aaral ng mga accountant ng complainant na aabot lamang ng P6 million ang halaga ng naimprentang notebooks kung kaya nagkaroon ng P10 milyon na anomalya. Ayon sa nilagdaang kautusan ni De Jesus, may basehan, kumpleto ang ebidensiya at iba pang dokumento na iniharap ng mga complainant kung kaya kailangang sagutin ni Tinga, kasama pa ng ibang respondents ang naturang isyu. Sinabi pa ng Ombudsman na ipaliwanag ni Tinga kung saan napunta ang sobrang pera at patunayan niyang hindi niya kinulimbat ang kaban ng bayan ng Taguig. Mukhang nawala sa wisyo si Mayor Tinga, di ba mga suki? Abot langit kasi ang pagsisigaw niya sa itaas ng entablado noong nakaraang eleksiyon na gigiyahan niyang makaahon sa kahirapan ang bayan ng Taguig. Subalit kung ang sunud-sunod na kaso laban sa kanya ang gagawing basehan mukhang sarili lang niya ang inaayos niya. Ano ba yan? Walang katapusang gulo diyan sa Taguig no mga suki? Sinusundan ata ni Mayor Tinga itong administrasyon ni President Arroyo na kaliwat kanan din ang tinatanggap na batikos. He-he-he! Kahit pulitika sa bansa natin ay wala ring pagbabago. Hihintayin natin ang paliwanag ni Mayor Tinga sa isyung ito.</body>
<link>http://www.philstar.com/Article.aspx?articleId=191397&amp;publicationSubCategoryId=94</link>
</article>
<article>
<title>Sanggol sa CR</title>
<author>BAGONG SIBOL ni Melissa P. Rufo</author>
<date>
<month>January</month>
<day>13</day>
<year>2003</year>
</date>
<body>NAIMBITAHAN ako ng aking kaibigang si Ana sa birthday ng kanyang pinsan. Dahil sa wala siyang makakasama, hindi na ako tumanggi. Malayu-layo rin ang lugar kaya napagod kami sa biyahe. Nang dumating kami sa bahay ng kanyang pinsan, namangha ako sa ganda at laki ng bahay. Kakikitaan ng pagiging mayaman. Sa loob, ang mga muwebles at iba pang mga gamit ay walang bakas ng alikabok. Ang mga larawang guhit ng mga kilalang pintor ay tiyak na malaki ang halaga. Ang mga bisita, lahat sila ay hindi maitatangging maykaya sa buhay. Sinalubong kami ng pinsan ng aking kaibigan na ang pangalan ay Jane. Maganda si Jane. Kahawig ng isang beauty titlist. Asikasung-asikaso niya kami. Isinama kami sa hapag ng pagkain. Nang kamiy kumakain na, muling bumalik sa aming lugar si Jane kasama ang isang may-edad na lalaki at babae na ipinakilala niyang kanyang mga magulang. Isa silang larawan ng masayang pamilya. Nag-iisa palang anak si Jane ayon sa aking kaibigan. Makalipas ang mahigit isang oras, kinailangan na naming gumamit ng comfort room upang makapag-ayos ng sarili bago umalis. Lumapit kami kay Jane at sinabing kailangan namin ang CR. Hindi kaagad ito nakasagot at sa wari ko ay kinabahan. Bagaman, sinamahan din niya kami. Nang medyo malapit na kami, nakarinig ako ng kakaibang ingay. Hindi ko kaagad pinansin pero sa aming paglakad ay palakas nang palakas ang ingay. Parang iyak ng isang sanggol. Nang hindi ako makatiis, nagtanong na ako kung may naririnig ba silang iyak ng sanggol? Nagtinginan ang dalawa at sabay na umiling. Itinuro ng may kaarawan ang isang pinto. Kaagad na pumasok ang aking kaibigan dito. Subalit alam kong may naririnig akong iyak ng sanggol sa katabing pinto na palagay ko ay CR din. Hindi ko napigil ang aking sarili at binuksan ang pinto kasabay ng malakas na pagtutol ni Jane. Ngunit huli na ang lahat, nabuksan ko na ang pinto at nakita ang laman niyon. Isang kuna at naroon ang isang sanggol na umiiyak. Nakaaawa ang itsura ng sanggol na animo anghel na pinagkaitan ng liwanag sa CR. Mabilis akong lumabas sa CR subalit nasa likod ko na pala si Jane. Nakita kong umiyak siya at kasunod ay sinabi niya na, &amp;quot;Nabuntis ako ng aking nobyo at tinakbuhan. Malaking kahihiyan kung may makaaalam sa aking lihim.&amp;quot; Napamaang ako sa kanyang sinabi. Narinig kong umiyak nang mas malakas ang sanggol sa CR. * * * Isa si Melissa sa mga masisipag na writer ng Bagong Sibol. Siya ay 18 years old at kumukuha ng Electronics Engineering Technology sa Technological University of the Philippines.</body>
<link>http://www.philstar.com/Article.aspx?articleId=191404&amp;publicationSubCategoryId=94</link>
</article>
<article>
<title>EDITORYAL - Alisin ang pabigat sa mahihirap</title>
<author></author>
<date>
<month>January</month>
<day>14</day>
<year>2003</year>
</date>
<body>KUNG talagang hindi na sa pulitika nakatuon ang paningin ni President Gloria Macapagal-Arroyo, simulan na niya ang mga plano. Mula nang ipahayag ni Mrs. Arroyo na hindi siya tatakbo sa 2004, at ang aasikasuhin na lamang ay ang pagpapaunlad ng bansa, nabuhusan ng tubig ang pulitika. Mayroon na lamang 18 buwan sa puwesto si Mrs. Arroyo at nagdududa kami kung matutupad niya sa maikling panahon ang pangakong pagpapaunlad sa bansang ito. Hindi kaya maagaw na naman sa ibang atensiyon ang kanyang paningin, lalo pat mainit naman ngayong isinusulong ang Charter change. Magandang marinig sa Presidente na ang pag-unlad ng bansa ang gustong maisakatuparan. Na ang kanyang concern ay nasa taumbayan na hindi naman maikakailang nagdaranas ng kadahupan sa buhay. Marami ang walang trabaho, patuloy ang pagtaas ng bilihin, marami ang walang bahay at marami pang mabibigat na problema. Pagkaraan ng isang taon sa puwesto, saka lamang niya nakikita ang mga kakulangan at gusto niya sa loob ng 18 buwang ilalagi sa puwesto ay magawa ito. Madali lang naman kung tutuusin na abutin ang pangarap ni Mrs. Arroyo para sa taumbayan. Kung talagang nais niyang pagaanin ang buhay ng mga mahihirap, bakit hindi ito ang kanyang unahin. Bakit hindi siya maglahad ng mga matitibay na plano na ipasusunod para mabawasan ang pasanin ng buhay? Simple lamang ang paraan. Alisin na ang purchased power adjustment (PPA) na nagpapahirap sa mga consumer. Noong nakaraang taon, nabulgar ang sobrang siningil ng Meralco sa consumers. Kahit nag-utos na ang Korte, ayaw ibalik ng Meralco ang siningil. Bakit hinayaang makapagtaas ng singil sa tubig ang Maynilad Water Services Inc. (MWSI)? Natakot ba ang pamahalaan sa banta na bibitawan na ang kontrata sa MWSS? Maraming charges ang Maynilad na hindi naman nalalaman ng consumers kung ano ang mga iyon. Singil nang singil at sa dakong huli ay sasabihing nalulugi. Sa kabila nang paniningil, hindi naman maisaayos ang serbisyo at marami pa rin ang mga sira-sirang tubo na nagdudulot sa pagkasayang ng tubig sa maraming bahagi ng Metro Manila. Walang naipakita ang pamahalaan na tuwirang masasabing nagpaangat sa kalagayan ng mahihirap bagkus ay lalo pang sumadsad. Kung nais ni Mrs. Arroyo na magkaroon ng pagkain sa bawat hapag ang Pilipino, alisin ang mga nagpapabigat. Tanggalin ang mga kung anu-anong ipinapatong sa bayarin nang makahinga ang mahihirap.</body>
<link>http://www.philstar.com/Article.aspx?articleId=191493&amp;publicationSubCategoryId=94</link>
</article>
<article>
<title>Taya sa liyamado</title>
<author>SAPOL Ni Jarius Bondoc</author>
<date>
<month>January</month>
<day>14</day>
<year>2003</year>
</date>
<body>TILA larong sabong ang ating pulitika. At di lang ito para sa mga opisyal na sabungero, kundi sa lahat. Mahilig sila tumaya sa liyamado, sa meron; wala halos tumataya sa dehado o sa wala. Masdan ang mga partido sa People Power Coalition. Nang ibunyag ni Presidente GMA na hindi siya kakandidato sa 2004, nagkandarapa sa PPC kung sino na lang ang ihahalili. Sabi nina Rene de Villa ng Reporma at Lito Osme&amp;ntilde;a ng Promdi, kay Raul Roco ng Aksiyon Demokratiko raw sila. Pati ang pagka-laki-laking Lakas, walang mapisil na kasapi kaya kay Roco na lang din. Iisa ang katwiran nila kung bakit: Leading kasi si Roco sa lahat ng surveys. Hindi talino o linis ang nakita nilang katangian kay Roco; basta mataas ang ratings, okay na. Liyamado na. Sa oposisyon, ganun din ang paghahanap ng standard bearer. Di pinapansin ang matagal nang hepe ng LDP at pinaka-bihasa sa serbisyo publiko: Si Ed Angara. Mababa kasi sa surveys. Boto sila kay Fernando Poe Jr. dahil leading sa polls. Kung di tatakbo si FPJ, kay Ping Lacson sila dahil pumapangalawa sa ratings. Liyamado rin kaya patok. Ganun din sa NPC. Si founder Danding Cojuangco ang sinusulong dahil, kung baga sa meron sa sabong, may pera siyang pangkampanya. Walang binabanggit kung ano ang plataporma niya. Basta liyamado. Abay kung ganyan ang katwiran ng mga pulitiko, miski si Darna o Captain Barbel o Lastikman ikakandidato nila kung manguna sa ratings. Miski matsing o asong ulol ganun din, basta lamang, basta liyamado. Sana ang pulitika natin ay parang karera ng daga. Sa larong yon, lahat ng bahay ay may pagkain, miski iba-iba tulad ng pellets o kanin o keso. Kumbaga sa kandidato, may plataporma. Iba-iba nga lang, tulad ng pabahay o patrabaho. Mas mataas na buwis o subsidy sa negosyo. Bahala na piliin ng daga ang gustong tikman. Bahala na piliin ng botante ang nais na programa. Kung minsan nahihilo ang daga sa dami ng pagpipilian at lakas ng sigaw ng peryante. Pero may pinipili sa huli. Mahihilo rin ang botante sa dami ng pagpipiliang programa, pero may itataguyod din siya sa huli.</body>
<link>http://www.philstar.com/Article.aspx?articleId=191497&amp;publicationSubCategoryId=94</link>
</article>
<article>
<title>Grupo ng sikat na abogado, weekly kung magpa-deliver ng pokpok</title>
<author>BALITANG SPECIAL Ni Deo Macalma</author>
<date>
<month>January</month>
<day>14</day>
<year>2003</year>
</date>
<body>ALAM nyo bang nagpapa-deliver linggu-linggo ng mga pokpok ang grupo ng isang sikat na abogado? Ayon sa aking bubuwit, happy birthday muna kay Atty. Jun Laguilles, Des Torres ng Akira Appliances; Romy Perez, Sally Panguito, Butch Gamboa, Jeff Reyes ng Philippine Star; Capt. Demy Bidan ng Philippine Navy at Dr. Alex Magan ng Gen. Santos City. * * * Alam nyo bang linggu-linggo ay kumukuha ng mga pokpok ang isang grupo ng mga abogado sa Makati City? Ang kanilang lider dito ay isang lawyer na sumikat noong impeachment trial ni dating President Erap Estrada. Ayon sa aking bubuwit, mahusay namang magbayad ang mga ito sa mga kinukuha nilang mga prosti subalit may kakaiba silang ginagawa na ikinaiinis naman ng mga bayarang babae. Ang mga idine-deliver sa kanilang pokpok ay parang dumadaan sa quality control. Ang mga ito pala ay pinaghuhubad at tinitingnan kung fake ang kanilang mga boobs at kung meron na silang anak. Talagang tinitingnan ang kanilang tiyan kung meron na bang kamot o wala. * * * Ayon sa aking bubuwit, once a week ay nagpapa-deliver ang grupo ng mga abogado ng pokpok sa Prime Plaza na nasa Legazpi St., Legaspi Village, Makati City. Katabi ng Greenbelt Mall. Sila ay kumukuha ng mga pokpok tuwing Huwebes. Ang kinukuha nila ay magaganda at kabilang na rito ang ilang starlet at bold actress. Ayon sa aking bubuwit, ni-reject pa nga nila ang isang pokpok na seksing bold actress. Kaya naman ni-reject ang nasabing pokpok kahit maganda at sexy ay dahil lamang sa kanyang malalaking bumpers. Nang kapain at salatin ang bumpers ng sexy actress ay natuklasang super tigas. Fake pala! * * * Ayon sa ating bubuwit, kahit hindi ginamit ang pokpok na bold actress, siya ay binayaran naman ng P20,000. Nainsulto ang bold actress pero nagpasalamat na rin dahil hindi na siya ginamit pero binayaran pa. Yan naman ang maganda dito sa grupo ng mga abogadong ito. Hindi sila barat. Ayon sa aking bubuwit, ang bold actress na ni-reject ng grupo nina atorni ay si Actress A.J. At ang lider naman ng mga abogado na nagpapa-deliver weekly ng pokpok sa kanilang condong katayan ay walang iba kundi si Atty. S.F. as in San Francisco.</body>
<link>http://www.philstar.com/Article.aspx?articleId=191508&amp;publicationSubCategoryId=94</link>
</article>
<article>
<title>Sinadya ang pagsuway</title>
<author>IKAW AT ANG BATAS Ni Atty. Jose C. Sison</author>
<date>
<month>January</month>
<day>14</day>
<year>2003</year>
</date>
<body>SANGKOT sa kasong ito ang isang kompanya na gumagawa ng semi-conductors at microelectronics na iniluluwas sa ibang bansa at kumikita ng dolyar. Nagsimula ang pagtatalo ng kompanya at ng unyon noong Agosto 25, 1995 nang magresulta sa deadlock ang kanilang negosasyon para sa bagong Collective Bargaining Agreement (CBA). Makalipas ang tatlong araw, nagpahayag ang unyon ng pagwewelga sa National Conciliation and Mediation Board . At dahil masasangkot ang industriya na mahalaga sa interes ng bansa sa nagbabantang welga, ginamit na ng Labor Secretary ang kanyang awtoridad. Ayon sa assumption order ng Secretary noong Setyembre 8, 1995, ipinagbawal niya ang welga, aktwal o pinaplano pa. Pinadalhan din niya ang mga abogado ng unyon at ng kompanya. Tanging ang abogado ng unyon ang hindi kumilala sa ipinadalang utos ng Secretary kahit na muli itong pinadalhan noong Setyembre 11. Kahit na may assumption order ang Secretary nagwelga pa rin ang unyon noong Setyembre 14, 1995. Pagkatapos ng dalawang araw, nag-isyu ang Secretary ng return to work order, kung saan ipinag-utos niya na bumalik sa trabaho ang mga manggagawa sa loob ng 24 oras at sila ay muling tanggapin ng kumpanya batay sa mga kondisyon at alituntunin bago ang pagwewelga. Ang iba sa kanila ay nanatiling nagpiket at matapos ang isang lingo, humantong ito sa karahasan. Nagresulta ito sa maraming reklamong kriminal laban sa mga nagwelga. Gumawa ng paraan ang unyon at ang kumpanya kung saan humantong sa maraming petisyon sa Korte Suprema. Iniutos ng Korte Suprema sa Secretary of Labor na alamin ang legalidad ng nasabing welga. Makalipas ang ilang pagdinig ng kaso, nagdesisyon na rin ang Secretary of Labor noong Mayo 28, 1999. Ayon sa desisyon, ang welga ay ilegal dahil sa pagsuway nito sa assumption order at sa return to work order. Samakatuwid, idineklara na ang lahat na nagwelgang manggagawa ay mawalan ng empleo. Ipinag-utos din ng Secretary ang pagbabayad ng backwages at iba pang benepisyo para sa panahon ng kanilang temporaryong pagbabalik sa trabaho hanggang sa petsa ng desisyon. Kasama rin dito ang pagbibigay ng kompanya ng tulong pinansyal sa mga nagwelga katumbas sa isang buwang suweldo kada taon ng serbisyo. Tama ba ang Labor Secretary? Ayon sa Court of Appeals at ng Supreme Court, tama ang DOLE sa pagdedeklarang ilegal ang welga subalit mali ito sa pagbibigay ng backwages at ng tulong pinansyal sa mga nagwelgang manggagawa. Ayon sa Labor Code, kapag nagkaroon na ng assumption of jurisdiction ang Secretary ng Labor sa isang isyu na masasangkot ang industriya na mahalaga sa interes ng bansa, automatikong ipinagbabawal nito ang nagbabantang welga. Kasama na rito ang return to work order. At dahil sinuway pa rin ng unyon at ng kasapi nito ang direktiba nang itinuloy nila ang welga, naideklara silang nawalan ng empleyo. Ang pagsuway sa mga order at awtoridad ng Secretary ay dahilan para mawalan sila ng empleyo. At dahil hindi naman nadismis ng ilegal ang mga nagwelga, walang obligasyon ang kompanya na bigyan sila ng backwages. Ang pagsuway sa assumption order ay isang tiwaling asal kaya hindi sila nararapat na bigyan ng tulong pinansyal. Ibinibigay lamang ang tulong pinansyal kung legal ang pagdismis sa trabaho ng isang manggagawa (Telefunken Semi Conductors Employees Union-FFW et. al. vs. Court of Appeals et.al. G.R. No. 143013-14 December 18, 2000).</body>
<link>http://www.philstar.com/Article.aspx?articleId=191511&amp;publicationSubCategoryId=94</link>
</article>
<article>
<title>Dr. Emmanuel Ramos, ng Philvocs may problema</title>
<author>ORA MISMO Ni Butch M. Quejada</author>
<date>
<month>January</month>
<day>14</day>
<year>2003</year>
</date>
<body>ISA si Dr. Emmanuel Ramos, yawba raw ni DOLE Secretary Patricia Sto. Tomas, sa tatlong taong pinagpipilian ng Palasyo para pumalit sa kahariang iniwanan ni Raymundo S. Punongbayan na nagretiro noong December 2002. Pero mukhang malaki ang problema ni Ramos kasi may nasilip na may kaso ito sa Ombudsman. Noong 1995, may research project ang National Research Council of the Philippines, ang research grant ay P432,600 daw ang halaga. Tinawag ang proyekto ng A Multi disciplinary Study of Flooding in Metro-Manila with emphasis on the San Juan River System&amp;quot; pero ang project ay hindi nag-materialized. Ang malaking question ay walang liquidation daw si Ramos sa nasabing proyekto. Ang case ay iniimbestigahan ng Fact Finding and Intelligence Bureau, ng Office of the Ombudsman. Hindi pa tapos ang problem ni Ramos, nabuko ang kanyang secret work kasi naging paid consultant pala ito ng Geospehere, Inc. Ang masama ay dehins lam-a ng bossing sa Phivolcs ito porke walang letter of authority na inisyu kay Ramos. Ika nga pumupuslit daw ito para gampanan ang kanyang second job? Siyempre dahil secret ang kanyang second job hindi ito nakadeklara sa kanyang Statement of Asset, Liabilities and Networth (SALN)? Hanggang ngayon ay wala pang tinatalagang kapalit si Punongbayan sa Phivolcs, sa hindi malamang dahilan. Pero noong Nov. 2002, mismong si DOST Sec. Alabastro, ay may napisil para ipalit sa kahariang iniwan ni Punongbayan at tiyak ng mga kuwago ng ORA MISMO hindi si Ramos ang inirekomenda. Kaya lang mukhang nagkakaroon ng pressure sa Palasyo porke ayaw yata nilang paupuin ang rekomendasyon ni Alabastro. Ang NDCC, sa impormasyon ng mga kuwago ng ORA MISMO ay may mungkahi at nagsabing kung sino ang kuwalipikado sa Phivolcs at may ibubuga sa posisyong iniwan ni Punongbayan ang siyang dapat maging hari ng mga hari. Baka kaya wala pang pinipili ang Malaca&amp;ntilde;ang ay naghihintay ito ng lindol? anang kuwagong tirador ng manok sa Tondo. Tahimik kasi sa Pilipinas wala peligrong darating kaya patay mali ang Malaca&amp;ntilde;ang sa pagpili ng magiging bossing sa PHIVOLCS porke may minamanok sila, sabi ng kuwagong Kotong Cop. Hindi puwedeng bopol ang iuupo sa Phivolcs sensitibong puwesto ito at hindi biro&amp;quot; anang kuwagong SPO-10 sa Crame. Hayaan mo kung sino ang mamanukin ng Malaca&amp;ntilde;ang para kung pumalpak, sila ang masisisi. Naku hindi pupuwede buhay ng mga kapatid natin ang nakasalalay dito. Ganyan talaga ang mga kamote. Basta may manok sila tiyak isusulong nila. Ang problema ay puro sisiw ang minamanok nila. Diyan korek ka lagapot.</body>
<link>http://www.philstar.com/Article.aspx?articleId=191518&amp;publicationSubCategoryId=94</link>
</article>
<article>
<title>Hala bira, GMA!</title>
<author>HALA BIRA! Ni Danny Macabuhay</author>
<date>
<month>January</month>
<day>14</day>
<year>2003</year>
</date>
<body>HINDI ako natutuwa sa kaguluhang nangyayari ngayon sa bansa mula nang ihayag ni President Gloria Macapagal-Arroyo na hindi na siya tatakbo sa 2004. Sinabi ni GMA na dumating siya sa ganitong desisyon upang maihinto na ang pagkakawatak-watak ng taumbayan dahil sa pulitika at maipagpatuloy ang kanyang hangarin na malutas ang mga problema ng bansa. Subalit nakikita ko ngayon na imbes na sundin ang panawagan ni GMA na makiisa sa kanya na maiwaksi ang pulitikahan at magtulung-tulong, upak na kaagad kaliwat kanan ang isinukli ng mga pulitiko at mga kababayang maiitim ang budhi. Mabuti na lamang at matibay ang dibdib ni GMA. Marami rin ang parang nakawala sa hawla na halos sabay-sabay na pumapapel upang sila kuno ang nararapat na pumalit kay GMA bilang kandidato sa 2004. Pati sariling partido ni GMA ay may kanya-kanyang mga manok. Sabihin pa, nagpiyesta rin ang mga taga-oposisyon at iba pang mga partido sa pagparada ng kani-kanilang mga manok. Lalo pang dumagdag sa kaguluhan ay ang isyu ng Charter change. Pinipilit ng mga kalaban ni GMA na isangkot ito para raw mapahaba pa kuno ang termino ni GMA. Kung ako si GMA, tira na lang nang tira. Huwag na lang niyang pansinin ang mga hayok na pulitiko. Makakarma rin ang mga ito. Samantala, gawin na lang ni GMA ang lahat ng mga ipinangako niya sa bayan. Hala bira! Walang atrasan.</body>
<link>http://www.philstar.com/Article.aspx?articleId=191520&amp;publicationSubCategoryId=94</link>
</article>
<article>
<title>EDITORYAL  Kailan magiging gunless ang society</title>
<author></author>
<date>
<month>January</month>
<day>15</day>
<year>2003</year>
</date>
<body>MARAMI nang sinayang na buhay ang walang pakundangang pagdadala ng baril. Ang baril ay para na lamang laruan ngayon na maaaring dalhin ng kahit sino at ipuputok sa kanyang kapwa. Ang kaluwagan sa pagdadala ng baril nang kahit sino ay nakapagdudulot ng matinding takot. Hindi mo alam na sa iyong paglalakad at mayroon kang makabangga ay baril na pala ang iuumang sa iyo at bang! Ang kaluwagan at hindi seryosong pagsunod sa itinatadhana ng batas ang dahilan kung bakit kahit sino ay maaaring magdala ng baril. Naging kaugalian na tuloy sa bansang ito na ipantakot ang baril. Kapag may baril ay nagkakaroon ng yabang sa katawan. Malakas ang loob na para bang kahit sino ay maaaring banggain dahil siya ay may baril. Karamihan sa mga Pinoy ay nagnanais na magkaroon ng baril hindi para protektahan ang sarili kundi para magkaroon ng simbolo ang kanilang pagkalalaki. Mas matindi kung ang baril ay dala habang nagmamaneho ng sasakyan gaya ng karaniwang ginagawa ngayon ng mga civilian. Marami na ang mga nagdadala ng baril habang nagda-drive at sa kaunting di-pagkakaunawaan sa trapiko ay mamamaril nang walang habas at nagpapasabog ng utak. Isa sa malinaw na halimbawa ay nangyari noong Sabado (January 11) ng hapon sa Buendia Ave. cor. Taft Avenue. Binaril at napatay si Jose Ramon Llamas, 26, dahil lamang sa pakikipagtalo sa isang lalaking naka-motorsiklo. Bumuga ang tingga mula sa lalaki at tumimbuwang si Llamas. Isang buhay na naman ang nalagas dahil sa baril. At sino ang makalilimot sa sinapit ni Eldon Maguan, Feliber Andres, Jose Santos, Mario Villasin, Angelo Manalo at napakaraming iba pa. Sila ay pawang namatay sa baril. Si Maguan ay binaril dahil sa simpleng away sa trapiko noong July 1991. Si Feliber ay binaril ng isang businessman dahil sa pag-aagawan sa parking sa isang memorial park noong Nov. 1998. Si Santos, isang jeepney driver, ay binaril makaraang masagi ang kotse ng isang police colonel noong 1995. Si Villasin ay binaril ng isang pulis noong 1998 dahil sa right of way at si Manalo, isang truck driver ay binaril ng isang lalaki dahil sa maliit na bagay sa trapiko. Dahil sa walang pakundangang pagdadala ng baril ng kahit sino, maitatanong kung kontrolado pa ng mga awtoridad ang mga nangyayari sa kasalukuyan. Kailan magiging gunless ang society na ang tanging makapagdadala lamang ng baril ay mga law enforcers. Maraming masasayang na buhay kung magpapatuloy ang pagdadala ng baril ng kung sinu-sino.</body>
<link>http://www.philstar.com/Article.aspx?articleId=191614&amp;publicationSubCategoryId=94</link>
</article>
<article>
<title>Retired Col. Zosimo Balagtas ng DILG, sagutin mo 'to!</title>
<author>BAHALA SI TULFO ni Ben Tulfo</author>
<date>
<month>January</month>
<day>15</day>
<year>2003</year>
</date>
<body>WALA sa bokabularyo ko ang &amp;quot;batu- bato sa langit, ang tatamaan ay wag magagalit&amp;quot;. Kapag ibinato namin ang bato (sa langit), layunin naming masapol ang aming target nang mabukulan para hindi pamarisan. Karapatan niyang umaray (sumagot) at ilalathala rin namin ang kanyang &amp;quot;pamimilipit&amp;quot; dahil nakahanda ang espasyong ito ipagkaloob sa kanya ang PATAS at PAREHAS na laro. Ngayon pa lang gusto naming maging malinaw pa sa sikat ng araw na hindi karangalan ang maisulat sa espasyong ito kapag may naamoy kaming bantot laban sa inyo. Ngunit hindi namin nilalahat. Nasa inyo ang paghuhusga. Sa amin ang pag-iimbestiga. * * * Retired Colonel ZOSIMO BALAGTAS, makinig ka! May nagsasabing ikay uugud-ugod na. Hindi ako pumapatol sa mga &amp;quot;tsismis&amp;quot; na kapareho niyan. Dahil lahat naman tayo ay darating diyan. Ang problema, dumarating yung panahon na kung minsan &amp;quot;bumabalik tayo sa pagkabata&amp;quot;. Ito raw ay hudyat ng pagiging ulyanin, ayon sa mga medical expert. Wala akong pakialam kung ikay nag-aasam-asam na maging NAPOLCOM Commissioner, kung ikay talagang karapat-dapat. At kung ikaw ay isa sa mga consultants ni Sec. Joey Lina, hindi kami magtataka sa suweldong ibinabayad sayo na P15,000 monthly. Anuman yang trabahong iyong ginagampanan na maging sa iyoy di rin malinaw, karapatan mong magsalita kung gusto mo. Di ka namin pipilitin kung ayaw mo dahil HINDI naman KAMI ang interesado. Interesado lang kami sa impormasyong nakaabot sa amin. May nakatalaga raw na limang pulis na may mga ranggong Police Officer 1 at Police Officer 2 para sa iyo. Ginagamit mo raw ang mga pulis na ito para bantayan ang iyong resort diyan sa parte ng Bulacan. Ayon na rin sa aming source, kaibigan niya yung isa sa iyong mga escort. Ang tanong, may nagtatangka ba sa iyong buhay? Dinaig mo pa ang mga congressman at senador. Daig mo pa yung mga high profile na media personalities na ang bantay kaliwat kanan. Maiintindihan namin kung dalawa lang. Tatlo, sobra na. Lima pa? May tinatago ka ba retired Colonel Balagtas? Alam kaya ito ni Sec. Joey Lina na ngayoy tuluyang naging pipi dahil sa kanyang pagiging inutil sa kampanya laban sa jueteng? * * * Para sa mga tips, reklamot sumbong, tumawag o mag-text sa mga numerong ito: (0918)9346417 at telepono 9325310/9328919. Makinig sa DZME 1530 kHZ, Lunes hang-gang Biyernes, 9:00-10:00 ng umaga. Panoorin ang &amp;quot;BITAG&amp;quot; tuwing Sabado, 5:00-5:30 ng hapon, ABC-5. E-mail us: bahalasitulfo@hotmail.com</body>
<link>http://www.philstar.com/Article.aspx?articleId=191627&amp;publicationSubCategoryId=94</link>
</article>
<article>
<title>Sec. Lina at Gen. Calderon, parehong mahilig magyabang pero nawawala ang bayag</title>
<author>BANAT NI BATUIGAS ni Bening Batuigas</author>
<date>
<month>January</month>
<day>15</day>
<year>2003</year>
</date>
<body>ANG buong sambayanan na ang nagsisigaw na full blast na naman ang jueteng operations sa buong bansa subalit patuloy na nagbibingi-bingihan si Interior Secretary Joey Lina. Manhid na si Lina sa mga sumbong sa jueteng dahil puno na ang bulsa niya, anang mga pulis na nakausap ko. He-he-he! Ano ba yan? Kaya pagdating ng Abril 4, baka hindi mamalayan ni Lina na putol na rin ang kanyang ulo dahil hindi niya nasugpo ang jueteng sa loob ng isang taon tulad ng ipinangako niya, di ba mga suki? Kung ang mga pulis na nakausap ko ang paniniwalaan, bukas na bukas na ang mga jueteng dens sa buong bansa. Siyempre wala namang nagbago sa mga operators pero karamihan sa kanila ay gumamit na ng mga dummy para lalong hindi iinit ang mga pangalan nila. Kilala na kasi ni Lina ang 44 gambling lords sa buong bansa pero hindi niya ito isinisiwalat dahil mukhang may plano pa siya. Pagkakitaan kaya? He-he-he! Alam kaya ito ni Atty. Morga? Isa sa mga gambling lords na gumagamit ng dummy ay si Central Luzon jueteng Bong Pineda. Kumusta na ang dati mong bataan na si Melchor Ngongo Caluag ha, Sir Bong? Sana, di mauwi sa ubusan ng lahi yang away nyo. He-he-he! Ano ba yan? Kaya gusto na lang ni Bong Pineda na itago ang pangalan niya dahil kumare niya itong si President Arroyo. Kapag nababanggit kasi si Bong Pineda, automatic na kabuntot ang pangalan ni GMA nga, di ba mga suki? Ayon sa mga pulis, namamayagpag sa ngayon ang pa-jueteng ni Pineda sa hometown ni GMA sa Pampanga, at sa mga probinsiya ng Bulacan, Bataan at Isabela. Kinantiyawan lang ni Pineda ang ipinagyayabang ni Central Luzon police director Chief Supt. Oscar Calderon na jueteng-free ang kanyang nasasakupan. He-he-he! Walang ipinagkaiba sina Lina at Calderon. Mahilig silang magyabang pero nawawala ang bayag nila, anang mga pulis. Alam kaya ito ni Atty. Morga? Kung noong nakaraang taon, nangangatog ang tumbong ng mga pulis kapag nagdadakdak si Lina ukol sa jueteng sa ngayon hindi na sila natatakot. Kasi nga tahimik na rin ang mga tauhan ni Lina at Task Force Jericho sa pamumuno ni Supt. Noel Estanislao. Panay perya, putahan at maliliit na beerhouse na lang ang niri-raid ng mga tauhan ni Estanislao dahil nabahag ang buntot ni Lina laban sa mga jueteng lord, anang mga pulis. Ibig bang sabihin niyang patuloy na pananahimik ni Lina laban sa jueteng eh mas makapangyarihan pa ang mga gambling lord keysa sa kanya sa ilalim ng liderato ni GMA? Tanong lang. Eh sino itong mataba at ganid sa pera na taga-Malaca&amp;ntilde;ang na palaging bukambibig ng mga gambling lord tulad ni Bong Pineda? Kung ang mga mararalita ang paniniwalaan, noong panahon ni Erap kaya paika-ika siya dahil puno ng barya ang bulsa niya subalit sa panahon ngayon ni GMA ang barya ay itinatago pa ng naturang opisyal sa kanyang tiyan. Kaya kung magpamudmod ng pera ang opisyal ay kaliwat kanan lalo na sa isang sexy actress na malaki ang hinaharap. Sinusundo pa ng puting Expedition si Actress sa Marikina at doon sila nagre-rendezvous sa Tagaytay tuwing weekend, anang mga pulis na nakausap ko.</body>
<link>http://www.philstar.com/Article.aspx?articleId=191630&amp;publicationSubCategoryId=94</link>
</article>
<article>
<title>Problema sa populasyon</title>
<author>BANTAY KAPWA ni Cielito &amp;quot;Mahal&amp;quot; Del Mundo</author>
<date>
<month>January</month>
<day>15</day>
<year>2003</year>
</date>
<body>PALAKI nang palaki ang populasyon ng Pilipinas at tila hindi na mapipigil sa pagtaas. At habang nangyayari ito nagsusulputan ang pagtatalo sa pamamaraan ng family plannning. Estado laban sa Simbahang Katoliko. Ayon sa report dalawang sanggol ang ipinanganganak bawat segundo. Mahigit sa isang milyong bata ang ipinanganak bawat taon sa Pilipinas. Ayon sa pinakahuling ulat ng National Statistics Office ang Pilipinas ay may 80 milyong population growth rate. Sa pagbuo ng populasyon ay apektado ang ekonomiya ng bansa. Marami ang sumuporta sa Reproductive Health Care Act. Isa sa nag-endorso nito ay si Sen. Rodolfo Biazon. Ipinaliwanag ni Biazon na noong araw umaangkat tayo ng bigas by the tens of thousands metric tons samantalang ngayon ay nag-iimport tayo ng 1.4 billion metric tons. Ang pagdami ng tao ang dahilan kaya kumukonti ang trabaho. Ayon sa health department officials, dapat na ipatupad ang tatlong prinsipyong ito: Respect for life, use of artificial method at responsible parenthood. Tutol ang Simbahang Katoliko sa family planning at sinabi na hindi ito solusyon sa lumulobong population at lumulubhang problemang pangkabuhayan. Nagbanta ang mga tutol sa family planning sa mga kakandidato sa 2004 elections na hindi iboboto ng mga Katoliko. Bilang reaksyon dito sinabi ni Biazon na hindi na baleng matalo siya. Magpapahinga na lang umano siya sa pulitika.</body>
<link>http://www.philstar.com/Article.aspx?articleId=191640&amp;publicationSubCategoryId=94</link>
</article>
<article>
<title>Listahan ng mga housing project</title>
<author>HINDI PA TAPOS ANG LABAN ni Sec. Mike Defensor</author>
<date>
<month>January</month>
<day>15</day>
<year>2003</year>
</date>
<body>Dear Secretary Mike Defensor, Narinig ko po sa isang interbyu sa radyo ang inyong programa sa pabahay. Nabanggit ninyo na marami pong pabahay ng ibat ibang pribadong developers na maari po naming i-avail sa Pag-IBIG Housing loan. Maari po bang malaman kung mayroon pong mga pabahay sa Kamaynilaan at Bulacan area. Maraming salamat po!  Jose ng Quezon City Ang mga sumusunod ang mga listahan ng Medium Rise housing Projects sa buong Metro Manila at numero ng telepono na maari po ninyong tawagan: Pasay City, PRTC I, tel. no. 4138037; Karangalan Site IB, tel. no. 3714540; Malabon, Annex, Alay Pabahay; Para&amp;ntilde;aque, Isabelle Garden Villas, tel. no. 7763953 loc. 3525, 3529; Novaliches, Quezon City, tel. nos. 8109526, 8138806; Smile Citihomes I and (Phase 1, 2 and 3) tel. no. 6346579; Quezon City, tel. no. 847-2517 loc. 10; TBC Balintawak, tel. no. 8472517 loc. 10; Caloocan, Smile CityHomes I Annex Bldg., V, W, T, tel. nos. 8109526, 8138806, 8120802, 8173832; Muntinlupa MRH, tel. no. 847-2517 loc. 10; Mandaluyong, tel. no. 364-6390. Kung nais po ninyong mag-avail ng Pag-IBG Housing loan sa nasabing mga pabahay, maaari po kayong tumawag sa 811-4174 para sa karagdagang impormasyon.</body>
<link>http://www.philstar.com/Article.aspx?articleId=191642&amp;publicationSubCategoryId=94</link>
</article>
<article>
<title>Akusasyon ni Berroya sa Vi&amp;ntilde;a murder</title>
<author>CALVENTO FILES ni Tony Calvento</author>
<date>
<month>January</month>
<day>15</day>
<year>2003</year>
</date>
<body>UMARIBA na naman si Chief Superintendent Reynaldo Berroya. Hindi ko na kayo kailangang tanungin pa, kung saan nakatutok ang kanyang hintuturo. Walang iba, sinabi mo pa, kundi kay Senator Panfilo Lacson. Wala na bang bago? Wala na bang iba? Hindi ako supporter ni Senator Lacson, pero bakit tila siya yata ang paboritong ituro kapag may napapatay na brutal? Bakit nga ba, ha, Senator Ping? Dahil daw ang iniinom ni Vi&amp;ntilde;a nung siyay pinatay ay VSOP? Beer lang yata yun? Biro lang ito! Seriously, hindi sa pinagdududahan ko si Chief Supt. Berroya, okay sana yung sinasabi mo. Kaya lang patay na si Supt. Teofilo Vi&amp;ntilde;a at ikaw ngayon ang nagsasabi na binanggit sa yo ni Vi&amp;ntilde;a na si Senator Lacson ang nagpapatay kay PR man Bubby Dacer at drayber nitong si Manuel Corbito. Baka kung sina Chief Supts. Michael Ray Aquino at Cesar Mancao malapit pa. Pero si Senator Panfilo Lacson, galing na rin sa bibig mo, sir, na si Senator Lacson, legally, ay hindi maiko-connect dito sa Dacer-Corbito murder at maski na yata dito sa kaso ni Vi&amp;ntilde;a. Maganda rin sana, Chief Supt. Berroya, buhay naman sina Sec. Leandro Mendoza at Director Rex Piad, kung itong dalawang ito ay lalabas upang i-corroborate ang iyong sinasabi. You categorically stated that &amp;quot;when pushed against the wall, Vi&amp;ntilde;a would start to name names.&amp;quot; Bakit, nasadlak na ba si Vi&amp;ntilde;a sa pader? Hindi bat pa party-party pa? Sec. Mendoza, Director Piad, kayong dalawa ba ay sumasang-ayon sa sinasabi nitong si Chief Supt. Reynaldo Berroya? Sinabi ba sa inyo ni Vi&amp;ntilde;a na may kinalaman si Senator Lacson sa pagpatay kay Dacer at Corbito? Magsalita naman kayo, please lang! Para matapos na ang lahat ng mga spekulasyon! Hindi kasama sa &amp;quot;charge sheet&amp;quot; ang pangalang ni Senator Panfilo Lacson. Why will he (Lacson) do something to disturb this? Hindi ko rin sinasabi na malinis siya at walang kinalaman, subalit sa ating Judicial System, kailangan dito ay ebidensiya. Hindi basta &amp;quot;hearsay&amp;quot; kundi hard facts. Direct evidences that would link a man to a case. Hangang sa panahong yun, tama siguro si Senator Lacson na mag-no comment. Kaya lang, medyo may pagka-pikon din si Senator Ping. Lumalabas din yung mga ngipin nya at nagsasalita, sumasagot sa media. Huwag na, presidentiable ka na. Dapat isipin mo yan at kumilos ka nang kagalang-galang. Bakit ko binanggit sina C/Supts. Aquino at Mancao. Eh, simpleng airthmetic. Si Medar Cruz at si Rene Arenas ay parehong kagagaling lang sa US, tatlong araw lang nauna si Cruz kay Arenas. Hindi nagtagal, nabuwal si Vi&amp;ntilde;a? Kating-kati ang National Bureau of Investigation na makausap si Arenas. Ayon sa isang mataas na opisyal sa NBI, sa kanilang imbistigasyon, nang matapos ang putukan, tatlong tao raw ang nakitang may hawak ng baril. Si Cruz, ang Mayor ng General Trias at si Arenas. Naging maayos naman ang paliwanag ni Mayor. Pero itong si Arenas ay biglang nawala. Maganda rin sana kung makipag-coordinate sa inyong lingkod itong si Rene Arenas. Gusto ko lang malaman at mailathala ang kanyang mga sinasabi. Godfather siya nitong si Medar Cruz. Nagkasama sila sa Amerika. Ilang araw lang ang pagitan nila nung umuwi, aba, eh, marami yatang kaugnayan yung dalawa. Maliwanag mga kaibigan na si Medar Cruz ay sinundo ng tatay at isa pang kasama para makisalo sa bahay ni dating Konsehal Satsatin. Nakapagtataka, kung bakit gagawa ng isang krimen ang batang si Cruz sa harap ng maraming tao at kabilang na dun ang kanyang ama. Ito ba ay &amp;quot;logical&amp;quot;. Hindi bat kung meron tayong gagawing malasado, eh itinatago natin ito sa ating mga magulang? Sa ating amat ina. Kung puwede nga protektahan natin sila. Itoy nakita ko ng si Medar Cruz &amp;quot;was silent&amp;quot; sa tanong kung paano siya nakarating sa salu-salong `yun. Ayaw niyang madawit ang pangalan ng kanyang ama. Supt. Rosales, Cavite PNP, sir, bakit hindi malinaw (sketchy) ang report tungkol sa pagkaaresto kay Medar Cruz? Paano ba na-recover yung baril na ginamit sa pagpatay? Dun naman sa mga bodyguard ni Mayor at kung sino pang mga alalay na kasama sa parting yun. Paano nakapaglakad pa yung si Medar ng ilang metro papalayo sa lugar ng pinangyarihan ng krimen? Ano ba talaga kuya? Gustong malaman ng publiko yan. May nilulutang si Supt. Rosales na ang napaslang na si Vi&amp;ntilde;a daw ay namamagitan sa isang kasong kinasasangkutan ni Rene Arenas at isa pang pulis. Umuwi raw dito si Arenas dahil makikipag-areglo sa pamilya nung biktima at si Supt. Vi&amp;ntilde;a ang namamagitan para maayos ito. May kinalaman kaya ito sa pagpatay sa kanya? Ang gulo di po ba? Napag-alaman ko na sinabi ni Rene Arenas na hindi niya kailangang tumestigo. Wala raw magagawa ang NBI. Ganun? Testigo ka lang ba? Hindi mo ba naiintindihan na kapag hindi ka nagpakita, maari kang masampahan ng kaso bilang suspect din sa Vi&amp;ntilde;a case. Matalino ka naman at naiintindihan mo ito. Naka-hold departure order ka na nga, Warrant of Arrest ang susunod d&amp;iacute;yan, kapag nasampahan ka ng kaso. Sige, makipagmatigasan ka pa, pare ko! Para na rin sa kapakanan mo. Para sa anumang impormasyon, reaksiyon o suggestion, maaari nyong i-text sa akin sa 09179904918. Maaari rin ninyong itawag sa CALVENTO FILES 7788442.</body>
<link>http://www.philstar.com/Article.aspx?articleId=191647&amp;publicationSubCategoryId=94</link>
</article>
<article>
<title>EDITORYAL  Impsa deal: Bawat isa'y may uling</title>
<author></author>
<date>
<month>January</month>
<day>16</day>
<year>2003</year>
</date>
<body>WALANG katapusang pagtuturuan. Ito ngayon ang nangyayari sa imbestigasyon ng kontrobersiyal na Impsa power plant deal. Bawat isa ay naglilinis ng kamay. Bawat isa ay nakaturo sa kalaban at nagpapaka-inosente sa pirmahan ng $470-milyong rehabilitation ng Caliraya-Botocan-Kalayaan power plant sa Laguna. Sa pagtuturuan, nalilito naman ang taumbayan at lalong walang nauunawaan sa kontrobersiyal na Impsa na sumulpot sa panahon ng tatlong administrasyon, Ramos, Estrada at Arroyo. Sa kadahupan ng buhay, wala na silang interes sa kontrobersiya. Hindi na ibig malaman kung sino nga ba ang nag-apruba ng deal sa pamamagitan ng gobyerno at ng Argentine firm ang Industrias Metalurgicas Pescarmonas Sociedad Anonima (IMPSA). Dumalo kamakalawa sa Senate hearing si dating President Joseph Estrada hinggil sa Impsa deal. Ipinatawag si Estrada sa alegasyon na sa kanyang termino pinirmahan ang nasabing kontrata. Itinanggi ni Estrada ang alegasyon at sinabing walang napirmahang government contract sa panahon ng kanyang panunungkulan. Itinuro niya si dating President Fidel Ramos na umanoy mahigpit ang pagkumbinsi sa kanya para madaliin ang pagpirma. Naka-commit na raw ang administrasyon ni FVR sa Argentine President na si Carlos Menem. Nahalungkat ang $14 million na umanoy suhol ni Manila Rep. Mark Jimenez para madaliin ang pagpirma sa kontrata. Hindi raw niya tinanggap ang suhol ayon kay Estrada. Ang $14 milyon na suhol ayon naman kay Sen. Panfilo Lacson ay ginawa lamang sa panahon ni President Gloria Macapagal-Arroyo. Ayon kay Lacson, ang $2 milyon ay napunta naman kay dating Justice Sec. Hernando Perez. Ang halagang ito ang naging dahilan kaya siya pinagbakasyon ni Mrs. Arroyo at napilitang mag-resign kamakailan lamang. Tatlong administrasyon ang kasangkot at bawat isa ay inililigtas ang sarili. Pawang nagtuturuan at naglilinis ng kamay. Nararapat pang magkaroon ng masusing imbestigasyon ang Senado hinggil sa makontrobersiyang Impsa deal. Dapat matunton kung kaninong administrasyon nga ba nagkaroon ng grabeng katiwalian. Bakit walang pumiyok noong panahon ni Ramos, Estrada at maski ngayong kay Arroyo. Ibig bang sabihin nitoy may mga pinuprotektahan at may gustong itago ang bawat isa. Mahahantong sa pagtuturuan ang lahat at walang magandang resulta pero ang isang tiyak: May dungis ang tatlong administrasyon sa pagkaka-apruba ng kontrata sa Impsa. Pare-pareho lang na may uling.</body>
<link>http://www.philstar.com/Article.aspx?articleId=191730&amp;publicationSubCategoryId=94</link>
</article>
<article>
<title>Ang demotion at devotion ni Braganza</title>
<author>AKSYON NGAYON ni Al G. Pedroche</author>
<date>
<month>January</month>
<day>16</day>
<year>2003</year>
</date>
<body>MULA sa pagiging Agrarian Reform Secretary, pumayag si Hernani Braganza na ma-demote bilang Press Secretary. Gusto ni Presidente Gloria kaya bow siya. Ganyan ka-devoted si Braganza kay Presidente. Thats the story of Braganzas demotion and devotion. &amp;quot;Devotion para sa akin ang ano mang ipagawa ng Pangulo,&amp;quot; aniya. Kapag may debosyon, tapos na ang kalahati ng trabaho. Mahirap ang trabahong Press Secretary at Spokesman. Tuwing may birada laban sa amo mo, ikaw ang didepensa. Kapag medyo dispalinghado ang sagot mo sa isyu, ang amo mo ang magkaka-blackeye. Kaya marami ang nagtataka, lalo na sa mga kabaro nating diyarista. Bakit si Braganza. Wala namang karanasan sa pamamahayag. Magpapatupad daw si Braganza ng isang institutionalized integrated communications plan na magsisilbing giya sa kanyang panunungkulan sa OPS. Ito aniya ay sa pamamagitan ng magandang teamwork kasama si Toting Bunye (ngayoy Presidential Spokesman) at Bobby Tiglao (na ginawang Chief of Staff ng Pangulo). Natamo ni Braganza ang kompiyansa ng Pangulo nang umakto siyang &amp;quot;chief security&amp;quot; ng mga pangunahing testigo sa Erap impeachment trial at bilang commander ng unofficial presidential security group na nangalaga sa Pangulo sa EDSA Dos. Pero paano kaya kung makaranas ma-kuryente si Braganza? Alergic pa naman ang Pangulo sa &amp;quot;kuryente&amp;quot; o maling balita. Sabi ni Braganza, kapag naranasan niya itoy kusa siyang lalapit sa Pangulo at sasabihin &amp;quot;mam suko na ko. Hindi ko kaya.&amp;quot; Inaamin naman niyang wala siyang alam sa ngayon at handa siyang matuto. At dahil diyan, marahil ay magiging mas maingat siya kaysa mga dalubhasang media men na kanyang pinalitan. Mas makaiiwas siya sa kuryente dahil bago siya magpakawala ng ano mang impormasyon, itoy kanya munang pakakasuriin. Kung minsan nga naman, dahil sa sobra nating kompiyansa sa sariliy nasasalubsob tayo. Good luck Nani B.</body>
<link>http://www.philstar.com/Article.aspx?articleId=191734&amp;publicationSubCategoryId=94</link>
</article>
<article>
<title>Bayanihan hindi pulitikahan ang kailangan</title>
<author>HALA BIRA! ni Danny Macabuhay</author>
<date>
<month>January</month>
<day>16</day>
<year>2003</year>
</date>
<body>NAKAPANGGIGIGIL na talaga ang mga hinayupak na pulitiko natin. Wala na silang inaatupag kundi ang sarili nilang interes sa halip na ang harapin ay ang makabubuti sa bansa. Wala nang laman ang ating mga pahayagan kundi pamumulitika at papormahan ng mga walanghiyang pulitiko na kitang-kita naman na hindi ang bansa at mamamayan ang nakikinabang. May pagbabago na ba sa ating bansa mula nang ideklara ni President Gloria Macapagal-Arroyo na hindi na siya tatakbo sa 2004 sapagkat ang hangarin niya ay mabawasan na ang pulitika at magkaisa na ang lahat? Sa tingin ko ay wala pa. Maganda sana ang layunin ni GMA kahit na sabihin pang may iba pa siyang hidden agenda. Hindi naman tatagal at malalaman din natin kung sakali mang niloloko lamang niya ang mamamayan. Nasisiguro kong alam ni GMA ang kalalabasan niya kapag dinobol-kros niya ang taumbayan. Kaya, kayong mga hayok na pulitiko, huwag na kayong humirit pa. Tingnan ninyo ang nangyari kay Sen. Ed Angara. Akala niya makakalusot siya sa kanyang pamumulitika sa Senado at mailuluklok bilang Senate President. Ayun, tumbalelong ang nangyari sa kanya. Bigla tuloy nag-ala-Gloria. Hindi na rin daw kakandidato si Edong sa pagka-pangulo sa 2004 at makikipagtulungan na rin daw siya kay GMA upang maisulong ang mga kailangan upang umunlad ang bansa. Tama na ang Cha-cha kung ito ang nagiging dahilan ng pagkakawatak-watak ng mga Pilipino. Siyempre, hindi maiaalis na pagsuspetsahan ang mga sumusuporta rito lalo na ang mga nakaupong pulitiko na gusto lamang nilang palawigin ang kani-kanlang mga termino. Nakakaapekto tuloy ito sa kredibilidad ni GMA. Tama na ang pulitikahan. Bayanihan na ang kailangan ngayon sa pagtutok sa mga pangangailangan ng bayan at ng ating mga mamamayan.</body>
<link>http://www.philstar.com/Article.aspx?articleId=191745&amp;publicationSubCategoryId=94</link>
</article>
<article>
<title>Ang aking monumento</title>
<author>DOON PO SA NAYON ni Sen. Juan M. Flavier</author>
<date>
<month>January</month>
<day>16</day>
<year>2003</year>
</date>
<body>MARAMING taon din akong naging kasapi ng isang grupo na nagtuturo sa kanayunan kung paano gumawa ng kubeta. Karamihan sa mga taga-nayon ay walang kubeta. Kaya natanyag ako bilang taga-gawa ng inidoro kaysa sa aking paggamot ng maysakit. Kaya malimit sabihin ng mga magsasaka na ang inidoro ay aking monumento. May mga ilang bagay na kailangang isaalang-alang sa paggawa ng kubeta. Ang pinto ay dapat pinturado ng puti para sa gabi ay kita. Karaniwan kasi ay 25 metro ang layo sa likod ng bahay. Sa kadiliman ng gabi ay mahirap tuntunin ang lugar. Isa pa, ang pinto ay dapat bumukas paloob. Para kung may tumulak sa pinto at nasa loob ka ay maaari mong itulak pasara. O kaya, dapat isabit ang isang tuwalya bilang tanda na may gumagamit ng kubeta. Kung minsan ay mababa lang ang pinto para makita ang ulo ng nasa loob. Popular ang sementong inidoro dahil madaling gawin. Marami ang naglalagay ng dibuho na mga bulaklak. Siguro bilang kontra sa amoy na hindi kanais-nais. Ang hindi ko makakalimutang papuri ay nang isang magsasaka ang isinulat ang aking pangalan sa loob ng inidoro. &amp;quot;Bakit mo naman inilagay ang pangalan ko sa loob. Sa nilalagpakan pa naman ng dumi. Sana sa gilid na lamang,&amp;quot; sabi ko. Seryosong tumingin sa akin ang magsasaka at sumagot nang &amp;quot;Mahal na mahal kita, Doktor kaya tuwing umaga pagtingin ko sa loob ng inidoro nakikita kita!&amp;quot; Kaya sa nayon, ako ay mayroon nang isang konkretong monumento  ang inidoro.</body>
<link>http://www.philstar.com/Article.aspx?articleId=191748&amp;publicationSubCategoryId=94</link>
</article>
<article>
<title>Stewardess na pokpok iginarahe ng mayamang lumpo</title>
<author>BALITANG SPECIAL ni Deo Macalma</author>
<date>
<month>January</month>
<day>16</day>
<year>2003</year>
</date>
<body>ALAM nyo bang meron din palang mga flight stewardess na suma-sideline at nagbebenta ng short time na aliw? Happy birthday kay Sen. Joker Arroyo, Rep. Manny Andaya, Carmela Noguera, Jerry Atil, Vincent Hilario ng MBC; Deo San Miguel ng MAPA at Carmelita Franceliso. Get well soon kay Bro. Jimmy Febre. * * * Alam nyo bang kahit lumpo itong isang mayamang negosyante ay mahilig pa rin sa chiching? Kaya ang ginagawa ay nagpapa-deliver na lamang ng pokpok. Sa dinami-dami na rin ng kanyang napaglaruang pokpok, isang magandang pokpok na flight stewardess ang nagustuhan niya. Binayaran niya ito ng P15,000. Mahal pala ang mga stewardess, parang presyo ng mga bold actress. * * * Ayon sa aking bubuwit, dahil lumpo itong mayamang negosyante, hindi na pala niya nagagamit ang kanyang &amp;quot;Barangay Chairman&amp;quot;. Hanggang &amp;quot;fingers&amp;quot; na lamang siya at &amp;quot;lenggua estofada&amp;quot;. Dahil hindi na siya makapagpaligaya ng complete satisfaction sa chiching, walang nagkakagusto sa kanya. Subalit dahil sa dami ng kanilang pera, nakatagpo siya nang mahigpit ang pangangailangan. At stewardess pa. Ayon sa aking bubuwit, hindi nakatanggi ang stewardess nang bigyan siya ng brand new car. Isang modelong Mitsubishi Gallant. Bukod sa kotse meron din siyang monthly allowance. Iginarahe pa siya ngayon sa isang condominium unit. * * * Ayon sa aking bubuwit, ang flight stewardess na iginarahe ng mayamang lumpo ay matangkad, morena, sexy, maganda ang puwet at paga betty uno anyos lang. Siya ay nagtatrabaho sa Air Philippines. Itago na lang natin siya sa pangalang Ms. S. as in Sacrifice. At ang mayamang lumpo na nagregalo ng kotse, nagbigay ng condo unit at buwanang allowance sa stewardess ay si... Siya ay mula sa angkan ng mga old rich sa Makati. Ang kapatid niyang babae ay pumalaot na rin sa pulitika subalit natalo noong nakalipas na eleksiyon. Paano kaya niya nilalaro ang iginaraheng stewardess. Siya ay si Mr. V.M. as in Very Macho.</body>
<link>http://www.philstar.com/Article.aspx?articleId=191757&amp;publicationSubCategoryId=94</link>
</article>
<article>
<title>Dayuhan, gumamit ng pekeng passport</title>
<author>IKAW AT ANG BATAS ni Atty. Jose C. Sison</author>
<date>
<month>January</month>
<day>16</day>
<year>2003</year>
</date>
<body>ISANG Taiwanese ang dumating sa Pilipinas noong Nobyembre 5, 1998. Base sa dalawang sulat na may petsang Nobyembre 19 at 24, mula sa Taiwan Economic and Cultural Offices (TECO) na ipinadala sa Immigration Commissioner, natuklasang ang passport na ginamit na nakapangalan sa isang Mr. Wee ay kanselado na ng China sa dahilang ang may hawak nito ay hindi si Mr. Wee kundi isang pugante na gumamit ng nasabing passport. Ang tunay na pangalan ng Taiwanese ay Mr. Bee, kaya hinuli siya ng pulisya at dinala sa Bureau of Immigration and Deportation (BID). Kinasuhan si Mr. Bee at pagkatapos ay nag-isyu ang BID ng isang Summary Deportation order noong Nobyembre 15, 1998, sa salang paggamit ng pekeng passport na nakansela na ng mga awtoridad ng Taiwan noong 1995. Bago pa man maitapon si Mr. Bee, nagsampa siya ng isang petisyong Habeas Corpus sa Regional Trial Court dahil ang kanyang detensyon ay ilegal. Ayon pa sa kanya, wala raw ipinakitang ebidensya na siya ay isang dayuhan na walang dokumento, na peke at nakansela na ang kanyang hawak na passport. May 17 beses pa nga siyang pinayagang pumunta sa Pilipinas noong 1995-1999 gamit ang passport na sinabing kanselado. Sa Return of the Writ ng Immigration at ng Board, itinanggi nila ang mga depensa ni Mr. Bee batay sa mga sulat na mula sa TECO. Gayon pa man, inaprubahan ng Korte ang kanyang petisyon at iniutos ang kanyang kalayaan. Tama ba ang korte? Mali. Ang Return of the Writ na isinumite ng Immigration Commissioner at ng Board sa Korte, ay malinaw na nagsasaad na si Mr. Bee ay kinasuhan ng batas at iniutos na ipatapon sa dahilang isa siyang dayuhan na walang dokumento. Ang return ay kinikilalang pangunahing ebidensya ng sanhi ng pagbabawal. Bukod dito, nakalakip din sa writ ang mga sulat mula sa TECO. Ito ay mga dokumento na nagsasaad na si Mr. Bee ay gumagamit ng isang passport na kinansela na ng gobyerno ng Taiwan noong 1995 at inisyu kay Mr. Wee. Nakasaad din sa mga sulat na ipinagbigay-alam sa gobyerno ng Pilipinas ang pagkansela sa passport noong 1998 lamang. Ang mga sulat mula sa TECO ay sapat na ebidensya na magbibigay-katwiran sa kanyang pagkapatapon. Ang writ of habeas corpus ay hindi maaaring iisyu sa mga kasong kung saan nagbigay na ng kautusan ang Bureau of Immigration ng isang pagtatapon sa dayuhang walang dokumento, lalo na kung may sala sa paggamit ng peke at nakanselang passport (Tung Chin Hui vs. Rodriguez et. al. G. R. # 141938 April 2, 2001).</body>
<link>http://www.philstar.com/Article.aspx?articleId=191759&amp;publicationSubCategoryId=94</link>
</article>
<article>
<title>EDITORYAL - Maraming napababayaan ang mga senador</title>
<author></author>
<date>
<month>January</month>
<day>17</day>
<year>2003</year>
</date>
<body>MAHIRAP paniwalaan pero totoo, maraming batas ang naka-pending ngayon at napababayaan ng mga senador. Ang mga batas ay mahahalaga at makatutulong para sa pag-angat ng kalagayan ng taumbayan at bansa pero dahil sa maraming pinagkakaabalahan ng mga senador, naka-stranded ang mga iyon. Ang mahahalagang batas na dapat sanay asikasuhin ng mga senador ay ang Securitization Act, Housing and Urban Development Act, Railway Modernization Act, Farmland and Loan Collateral Act, batas na magbubuwag sa documentary stamps taxes para sa trading transactions at ang batas na magbibigay sa National Transmission Co. ng 50 taong franchise. Nagbalik na sa kanilang mga upuan ang mga senador noong Lunes subalit kakaiba na naman ang naging takbo. Nagkaroon ng pakiramdaman kung magkakaroon ng pag-aagawan sa pagka-presidente ng Senado. Ikukudeta. Kumalat ang alimuom na ikukudeta si Senate President Franklin Drilon at si opposition Senator Edgardo Angara ang ipapalit. Dahil sa pakiramdaman sa pag-aagawan sa panguluhan wala pa ring napakialamang mga batas at patuloy na naka-stranded. Ang muling natalo ay ang taumbayang umaasa na magkakaroon ng pagbabago ngayong 2003 ang kanilang buhay. Hindi na bago ang ganitong kalakaran sa Senado. Masyado nang nahati at nagkanya-kanya. Ang mga sarili na lamang ang iniintindi at hindi ang kapakanan ng taumbayang nagluklok. Noong nakaraang taon, naging matindi ang &amp;quot;saksakan sa likod&amp;quot; ng mga senador. Namayani ang grandstanding. Ginamit ang chamber para sa kanilang interes. Ang iba naman ay &amp;quot;nagpapogi&amp;quot; at madalas ang paglabas sa mga programa sa telebisyon. Mayroong lumalabas sa mga commercial. Ang taumbayan ay nangangarap ng maginhawang buhay. Nais nilang mabunutan ng tinik, mahango sa kumunoy ng kahirapan, makatakas sa kadahupan, subalit paano mangyayari kung ang mga senador na nagpapasa ng batas ay inuuna ang sarili at abala sa pagsangga sa ibinabatong putik ng kalaban. Nangako na si President Gloria Macapagal-Arroyo na kalilimutan ang pulitika at nakatingin ang mga mata sa kaunlaran ng bansa pero bat ang mga senador ay nananatiling walang nakikita. Nais ng taumbayan na makitang nagtatrabaho ang mga senador para sa ikauunlad ng bansang ito. Tapusin ang mga batas na nakatambak. Paglingkuran ang taumbayan.</body>
<link>http://www.philstar.com/Article.aspx?articleId=191836&amp;publicationSubCategoryId=94</link>
</article>
<article>
<title>Mundo ng mayaman</title>
<author>SAPOL ni Jarius Bondoc</author>
<date>
<month>January</month>
<day>17</day>
<year>2003</year>
</date>
<body>ANG mundo natin ay sa mayaman lang. Kung mahirap ka, sori na lang. Kung mayaman ka, meron kang &amp;quot;allergy.&amp;quot; Kung mahirap ka, ang tawag diyan ay &amp;quot;galis&amp;quot; o &amp;quot;kurikong.&amp;quot; Sa mayaman, &amp;quot;nervous breakdown&amp;quot; dahil sa &amp;quot;stress.&amp;quot; Sa mahirap, &amp;quot;nasira ang ulo&amp;quot; o &amp;quot;sumayad&amp;quot; o nagka-topak.&amp;quot; Kung mayaman, &amp;quot;eccentric.&amp;quot; Kung mahirap, &amp;quot;sinto-sinto.&amp;quot; Sa mayaman, &amp;quot;migraine.&amp;quot; Sa mahirap, &amp;quot;nalipasan ng gutom.&amp;quot; Kung maitim ang se&amp;ntilde;orita mo, siya ay &amp;quot;morena.&amp;quot; Kung ikaw na atsay ang maitim, &amp;quot;baluga&amp;quot; ka. Sa mayamang hukot, tawag ay &amp;quot;scoliotic.&amp;quot; Sa mahirap, &amp;quot;kuba.&amp;quot; Ang kolehiyalang payat ay &amp;quot;slender.&amp;quot; Ang mahirap ay &amp;quot;palito.&amp;quot; Ang well-off na maliit, &amp;quot;petite.&amp;quot; Ang mahirap ay &amp;quot;bansot, unano.&amp;quot; Ang socialite na tabain, &amp;quot;pleasingly plump.&amp;quot; Ang mahirap, &amp;quot;baboy.&amp;quot; Si se&amp;ntilde;oritang mahilig mag-date, &amp;quot;game.&amp;quot; Si mahirap, &amp;quot;pakawala.&amp;quot; Ang matronang malandi ay &amp;quot;liberated.&amp;quot; Ang mahirap, &amp;quot;alembong.&amp;quot; Ang mayamang hiwalay sa asaway &amp;quot;single parent.&amp;quot; Ang mahirap, &amp;quot;disgrasyada, haliparot, talipandas.&amp;quot; &amp;quot;Health conscious&amp;quot; ang taga-mansion na puro gulay ang kinakain. &amp;quot;Kuneho&amp;quot; ang tawag sa taga-kubo. Sa exclusive school, &amp;quot;assertive&amp;quot; ang batang sumasagot sa guro. Sa public school, &amp;quot;walanghiya.&amp;quot; Ang mahinang anak-mayaman ay &amp;quot;slow learner.&amp;quot; Ang mahirap ay &amp;quot;gunggong, pulpol.&amp;quot; Ang mayamang malakas kumain ay may &amp;quot;good appetite.&amp;quot; Ang mahirap ay &amp;quot;patay-gutom, masiba.&amp;quot; Ang mayamang palaboy ay &amp;quot;dreamer.&amp;quot; Ang mahirap, &amp;quot;istambay.&amp;quot; Ang tycoon na tumatanda ay &amp;quot;graduating gracefully into senior citizenhood.&amp;quot; Ang mahirap ay &amp;quot;gumugurang.&amp;quot; Kung nagko-computer games ang boss sa opisina &amp;quot;its okay.&amp;quot; Kung empleyado, &amp;quot;bulakbolero.&amp;quot; Sa mayaman, &amp;quot;grey hair.&amp;quot; Sa mahirap, &amp;quot;uban.&amp;quot;</body>
<link>http://www.philstar.com/Article.aspx?articleId=191849&amp;publicationSubCategoryId=94</link>
</article>
<article>
<title>'Engrandeng palamon' nung auction ng Pasig City Hall (Part 1)</title>
<author>BAHALA SI TULPO Ni Ben Tulfo</author>
<date>
<month>January</month>
<day>17</day>
<year>2003</year>
</date>
<body>MABILIS pa sa alas kuwatro ang sagot ni retired Colonel ZOSIMO BALAGTAS matapos niyang mabasa ang aming kolum. Matatandaan, naisulat namin siya sa espasyong ito nitong Miyerkules na ang pamagat ay &amp;quot;Retired Colonel Zosimo Balagtas ng DILG, sagutin Mo to!&amp;quot; Inamin ni Col. Balagtas na lima nga ang kanyang security escort, ngunit pinasinungalingan niya na ang mga itoy ginagamit niya para bantayan ang kanyang pag-aaring resort sa bahagi ng Bulacan. Inamin din niya na hindi naman daw masama ang humangad maging commissioner ng NAPOLCOM muli, kahit na siyay &amp;quot;uugud-ugod&amp;quot; na, base na rin sa pananaw ng kanyang mga kritiko. Pinahanga ako ni Col. Balagtas sa kanyang diretsahang pag-amin. Sabagay, wala naman talagang masama sa tao ang mag-ambisyon. Isa lang ang kanyang pinangangambahan. Ang mawalan ng tiwala sa kanya ang inutil na DILG Secretary Joey Lina na hanggang ngayon, wala pa ring solusyon sa problema ng jueteng. * * * Kayong mga residente ng Pasig City, bantayan nyo ang pinaggagagawa ng inyong city treasurer na si Crispina V. Salumbre. Ngayon pa lang sasabihin na namin na may nakikita kaming &amp;quot;kababalaghan&amp;quot; na nagaganap sa kanyang tanggapan. Hindi niya maipaliwanag sa amin kung yung pinambayad sa catering service nitong nakaraang auction ay sagot ng lokal na pamahalaan ng Pasig. Ayon sa kanyang paliwanag, eksklusibo sa Imbestigasyon ng BAHALA si TULFO at sa BITAG, kailangan daw &amp;quot;palamunin&amp;quot; ang mga dumalo sa auction na 85 percent ay empleyado ng munisipyo, na pawang nakasuot pa ng kanilang mga I.D. Lumalabas, kinse porsyento lamang ang dumalo na mga bidders sa nasabing auction. Masasarap pa raw ang mga pagkain at hindi basta pagkain lang. Talagang pinaghandaan ang nasabing selebrasyon. Mrs. Salumbre, makinig ka! Nung araw ng auction ay kaarawan din pala ng mister mo! Hindi mo to sinabi sa amin nung binigyan ka namin ng pagkakataon. Napag-alaman namin ito sa inyong city administrator kahapon. Bat sinabi mo sa amin na kailangang &amp;quot;palamunin&amp;quot; ang mga dadalo sa auction para maakit ang mga serious bidders? Bidders sa ano? Sa mga naanyayahang &amp;quot;lumamon&amp;quot; o sa mga dumalo talaga para sa auction? Bakit ipinagmalaki mo raw, ayon sa inyong city administrator na si Atty. Reynaldo Dionisio na ang pagkain mula sa catering service ay bilang handa sa kaarawan ng iyong asawa? Alin ba ang totoo, Mrs. Salumbre? Sige, humirit ka! Kapag nakalusot ka rito, mayroon pa kaming isusunod na tiyak, mahuhulog ka sa BITAG. Kaya kayo diyan sa Treasurers Office ng Pasig, malapit nang matapos ang maliligayang araw nyo. Titiyakin naming hinding-hindi na mauulit yung &amp;quot;engrandeng palamon&amp;quot; na ang pambayad ay mula sa kaban ng bayan. Abangan! May karugtong. * * * Para sa mga tips, reklamot sumbong, tumawag o mag-text sa mga numerong ito: 0918-9346417 at sa telepono 932-5310/ 932-8919. Makinig sa DZME 1530 Khz, Lunes hanggang Biyernes, 9:00-10:00 ng umaga. At panoorin ang programang &amp;quot;BITAG&amp;quot; sa ABC-5, tuwing Sabado, 5:00-5:30 ng hapon.</body>
<link>http://www.philstar.com/Article.aspx?articleId=191854&amp;publicationSubCategoryId=94</link>
</article>
<article>
<title>Housing projects sa Bulacan</title>
<author>HINDI PA TAPOS ANG LABAN ni Sec. Mike Defensor</author>
<date>
<month>January</month>
<day>17</day>
<year>2003</year>
</date>
<body>Dear Sec. Mike Defensor, Nagtatrabaho po ako sa bandang Bulacan bilang karpintero. Nagbabayad po ako ng buwanang kontribusyon sa SSS. Puwede po ba akong maging miyembro ng Pag-IBIG? Maaari po ba akong makapag-avail ng Pag-IBIG housing loan sa bandang Bulacan? Saan-saan po ba at ano po ba ang numero ng telepono na maari kung tawagan? Sa Rent-to-Own po ba, mayroon din pong available na units sa Bulacan?  HENRY Maaari kang maging miyembro ng Pag-IBIG at makapag-avail ng mga benepisyo ng Pag-IBIG housing loan at Rent-to-own. Nais kong ipaalam sa mga tagasubaybay, na maaari po kayong maging miyembro ng Pag-IBIG anuman po ang ating propesyon o trabaho sa ilalim ng voluntary membership ng ating tanggapan. Magsadya lamang po kayo sa Pag-IBIG office na pinakamalapit sa inyo at maglagda ng inyong Membership form. Mayroon pong isinumite ang mga pribadong developers na listahan ng kanilang mga housing projects sa Bulacan. Ang mga listahan ng lugar at numero ng teleponong matatawagan po ninyo ay ang mga sumusunod.  Brgy. Loma de Gato, Marilao, Bulacan, tel. 853- 1661  Sto. Cristo, San Jose del Monte, 724-1704;726- 4255  Bo. Muzon, San Jose del Monte, Bulacan, 853-1661 Sa ating Rent-to-Own program, mayroon din pong mga available housing units sa bandang Bulacan. Maari po kayong tumawag sa numero bilang 8114-174 para sa karagdagang impormasyon.</body>
<link>http://www.philstar.com/Article.aspx?articleId=191860&amp;publicationSubCategoryId=94</link>
</article>
<article>
<title>Sec. Lina kaya mo ba si Sr. Supt. Rodolfo Magtibay?</title>
<author>BANAT NI BATUIGAS ni Bening Batuigas</author>
<date>
<month>January</month>
<day>17</day>
<year>2003</year>
</date>
<body>MATAPOS kung ibulgar noong Miyerkules na full blast na naman na operation ng jueteng sa bansa kahit may kampanya laban dito si Interior Secretary Joey Lina marami ang nag-text at tumawag para kumpirmahin ang balita. Ayon sa mga nagsusumbong sa akin, hindi lang si Bong Pineda ang namamayagpag ngayon kundi maging si Arman Sanchez ng Batangas. Kung si Pineda ay gumagamit ng dummy para hindi lumutang ang pangalan niya, si Sanchez naman ay kusang ibinabando ang mukha niya. Sinabi ng mga tumawag sa akin na alam ni Lina at talamak na naman ang jueteng sa Batangas dahil limang beses nang matagumpay na nang-raid dito ang opera-ting arm niya na Task Force Jericho. Di ba may policy si Lina na kapag tatlong beses ka ng mahulihan sa jueteng raid ay sibak kaagad sa puwesto ang mga hepe ng pulisya? Bakit nasa puwesto pa rin si Senior Supt. Rodolfo Magtibay, ang director ng PNP sa Batangas? Baka may sakit na limot na si Lina? He-he-he! Ayon sa nag-text sa akin, ang mga pinamumugaran ng jueteng ni Sanchez ay ang mga bayan at siyudad ng Cuenca, Rosario, Lipa, Ibaan at Sto. Tomas. Kung sabagay, hindi kayang tinagin ni Lina si Magtibay dahil malapit din ito kay President Arroyo. Si Magtibay kasi ay miyembro ng PMA Class 78 at honorary member ng klase niya si GMA. Nanginginig si Lina kapag PMA Class 78 na ang nasasagupa niya, di ba mga suki? Kung si Central Luzon jueteng king na si Bong Pineda ay hindi maaksiyunan ni Lina, si Magtibay pa kaya? Kung aalisin ni Lina sa puwesto si Magtibay dapat din sigurong walisin niya sa kanyang bangko si Central Luzon PNP regional director Chief Supt. Oscar Calderon dahil bigo rin siyang supilin ang jueteng ni Pineda sa kanyang sakop. Nauna ko kasing ibinulgar na talamak na ang jueteng ni Pineda sa hometown ni GMA na Pampanga, at mga probinsiya ng Bataan, Isabela at Bulacan. Nagyabang pa naman si Calderon na jueteng-free na ang kanyang lugar. Wala rin palang lason ang laway nitong si Calderon. He-he-he! Sa Kamaynilaan naman, ipinatawag ni Gen. Reynaldo Velasco, hepe ng NCRPO si Supt. Arnold Aguilar alyas Blackjack dahil sa balitang patuloy ang paikot nito ng mga bataan niya sa mga pasugalan at putahan kahit nasa floating status na siya. Hindi pa masabi ng espiya natin kung ano ang kinalabasan ng pag-uusap nina Velasco at Aguilar. Pero dapat lang sigurong ibalik na sa dental unit ng NCRPO si Aguilar dahil doon siya mahusay. He-he-he! Kilos agad Gen. Velasco Sir! Kasalukuyan ding nililinis ni Velasco ang hanay ng RISOO at CISU kung saan maraming bulok na pulis na hulidap at bangketa ang lakad. Hinihikayat ni Velasco ang mga biktima ng RISOO at CISU na ireport ang kabuktutan nila sa Magic Eye Txt Patrol 2910 para mabilis silang maparusahan. Kung kaya ni Gen. Velasco na maglinis ng kanyang paligid ano ang dahilan at hindi nakayanan ni Secretary Lina? Kunsultahin mo si Atty. Morga Sec. Lina Sir at sigurado akong alam niya ang kasagutan.</body>
<link>http://www.philstar.com/Article.aspx?articleId=191865&amp;publicationSubCategoryId=94</link>
</article>
<article>
<title>Laganap ang prostitution</title>
<author>BANTAY KAPWA ni Cielito &amp;quot;Mahal&amp;quot; Del Mundo</author>
<date>
<month>January</month>
<day>17</day>
<year>2003</year>
</date>
<body>TALAMAK ang prostitusyon. Walang tigil ang bentahan ng laman. Kataka-taka ang pagsusulputan ng mga panggabing aliwan sa maraming lugar sa Metro Manila. Maraming videoke club sa Maynila, Pasay, Quezon City, Valenzuela at kung saan-saan pa na nagiging pugad ng prostitusyon. Paano nabibigyan ng permit ang mga ganitong bahay-aliwan. Nakapagtataka rin na magkakaroon kunwari ng pag-raid sa mga bahay-aliwan subalit bukas-makalawa ay nag-ooperate na naman. Kamakailan ay na-raid ang Heartbeat Videoke Entertainment Bar sa Quezon City. Ang nagsagawa ng raid ay ang Task Force Jericho. Napatunayan na sa Heartbeat ay may nagsasayaw na mga babaing hubad. Meron ding mga cubicle dito kung saan ang mga kliyenteng lalaki ay minamasahe ng GRO at ang pagmamasahe ay humahantong sa pagtatalik. May mga nakuhang footages habang nasa malaswang akto ang ilang GRO at mga parukyano nila. Sa mga dinampot na GRO ay napatunayang marami sa kanila ang walang lisensiya at pawang menor de edad. Peke ang kanilang birth certificate. Napatunayan ito nang itanong kung ano ang pangalan ng kanilang mga ama at ina. Napatunayang nagsisinungaling dahil mali ang mga pangalan ng magulang na kanilang sinasabi.</body>
<link>http://www.philstar.com/Article.aspx?articleId=191869&amp;publicationSubCategoryId=94</link>
</article>
<article>
<title>Si Danding, si Ping at si Da King!</title>
<author>CALVENTO FILES Ni Tony Calvento</author>
<date>
<month>January</month>
<day>17</day>
<year>2003</year>
</date>
<body>ITS SHOWTIME FOLKS. Nakalabas ang leon sa kanyang kulungan. Dumeretso sa senado. At doon, daig pa ang tinig ni Tarzan sa gubat, naghihiyaw nang naghihiyaw. Hindi ko na kayo pag-iisipin pa kung sino ba, kung kaninong administrasyon at sinu-sino ang may sala kung bakit ang bigat ng pasanin natin dahil sa Impsa contract na yan. Napakaganda at napakagaling ng pagkalarawan ng kaibigang Al Pedroche sa kanyang Litratalks, &amp;quot;IMPISAHIN MO, TATAPUSIN KO!&amp;quot; Tatlong administrasyon ang pinagdaanan ng putris na kontratang yan. Si Ramos, Estrada at ngayon si Arroyo. Ano ba ang kasalanan ng Sambayanan at napaparusahan tayo ng ganito. Dahil lamang sa ganid ng ilang tao, milyun-milyong Pilipino ang nagdurusa at patuloy na magdurusa. Si dating President Estrada ay nakakuha ng &amp;quot;minsanang&amp;quot; pagkakataon. Sa tulong ng ilan sa kanyang mga kaalyadong senador (hindi lahat), ginawang puting tabing ang senado. Makarisma pa si Erap. Hindi rin ako magugulat, kung milyun-milyong masa ang nakapanood sa kanya at naiyak at naawa sa dating Pangulo. Subalit kalimutan natin ito panandalian. I-focus ninyo ang inyong atensyon sa isang bahagi ng marami niyang sinabi nung ilang oras din siyang nasa senado. Nagbanggit siya ng tatlong pangalan na maaaring maging kandidato para sa kanyang mga supporters. Binanggit niya si Da King Fernando Poe, Jr. Hindi maabot ng inyong isip ang lakas ng dagundong at hatak nitong si Da King. Kapag itoy nagdesisyon na lumaban sa 2004, ilang milyong Pilipino ang boboto sa kanya? Daig pa ang dami ng tao sa Luneta kapag may prayer rally ang ibat ibang religious groups. Itoy sa lahat ng sulok ng Pilipinas. Ang tanong lang talaga ngayon, payag na ba si Da King na tumakbo. What will it take for FPJ to run for President come 2004? Mananalo ba si Da King? Isa pang tao na binanggit ni dating Pangulong Estrada ay si Eduardo Cojuangco, ang palayaw ay Danding. Hindi lamang binanggit ni Erap si Danding, may plugging pa ang San Miguel Corporation. Iba ang may pinagsamahan, sabi nga ng San Miguel Beer commercial. Walang kurap mata na sinabi ni Erap na ang San Miguel Corporation ang tanging korporasyon na patuloy na umaani ng tagumpay, mula noon hanggang ngayon. Itong dalawang pangalang ito, na kung susuriin natin ng mabuti ay mga higanteng pangalan. Si Danding at si Da King. Marahil dahil na rin sa respeto at pakikisama ni Erap, binanggit nito ang pangalan ni Senator Ping Lacson. Si Senator Lacson na ang popularidad ay ginawa lamang ni dating Presidente Estrada. Maski na nga si Mrs. Loi Ejercito, nakakuha ng puwesto sa senado ng walang kahirap-hirap. Akoy natawa ng binanggit ng isang senador na mas gusto ba ni Erap na ma-house arrest kaysa naka-detain sa Veterans Hospital? Binanggit ni Erap na gusto niyang makapiling ang kanyang mga anak, mga kaibigan, at nadinig kong sinundot ng isang senador, (hindi ko na lang maalala kung sino) na makapiling ang kanyang may-bahay na si Senator Loi. Biglang kambyo at tango ng dating Presidente. Oo nga pala, gusto rin niya nga palang makapiling ang kanyang asawa.Hindi kaya sa ginawang pagbanggit ni dating President Erap kina Danding, Ping at Da King, nagmukha pang Bise-Presidente lamang pala si Senator Lacson? Ito ay impresyon lamang ng inyong lingkod. Pansintabi na lamang sa mga supporters ni Senator Lacson. Pero ganun ang dating sa akin ng mga nangyari. Katabi ng dalawang higanteng pangalan na Danding at Da King, mukhang pang Bise na lamang si Senator Ping. Sabi nga, malayo pa ang karera. Di pa makita ang finish line. Marami pang puwedeng mangyari. Para manalo ang oposisyon, kailangan magkaisa sila sa isang pangalan. Isang kandidato lamang bilang presidente sa 2004. Ang pagharap ni dating President Erap sa senado ay nagpapatibay lamang ng aking opinyon na tama na rin at hindi na tatakbo si GMA sa 2004. Sa hirap ng buhay ngayon, matitiris lamang siya ng kalaban. Maglathala kaya tayo ng mga opinyon ng mga mambabasa ng CALVENTO FILES. Sino ba ang napupusuan nyo sa tatlo? Si Danding, Si Ping o si Da King. Ipadala ang inyong mensahe sa 09179904918. Maari rin kayong tumawag sa CALVENTO FILES 7788442.</body>
<link>http://www.philstar.com/Article.aspx?articleId=191870&amp;publicationSubCategoryId=94</link>
</article>
<article>
<title>EDITORYAL  Bansa ng mga pirata</title>
<author></author>
<date>
<month>January</month>
<day>18</day>
<year>2003</year>
</date>
<body>HINDI na kataka-taka kung bakit hindi mapigil ang pagkalat ng mga pirated VCDs at DVDs sa bansang ito. Sangkot ang malalaking tao at mga awtoridad. Kahit na minu-minuto pa ay salakayin ni Video Regulatory Board (VRB) chairman Ramon &amp;quot;Bong&amp;quot; Revilla Jr. ang mga pagawaan ng pekeng CDs at DVDs, hindi pa rin mapipigil. Malaking sindikato ang nagsasagawa ng pangongopya at hi-tech na ang kanilang mga gamit. Ngayon ay hindi na lamang sa Quiapo matatagpuan ang mga piniratang pelikula sa VCDs kundi pati na rin sa mga probinsiya. Nang salakayin nina Revilla at mga pulis ang Maharlika Village sa Taguig noong Miyerkules, nakakumpiska sila ng mga piniratang CDs at VCDs na nagkakahalaga ng P6 million. Walong bahay ang nilusob nina Revilla. May dala silang search warrants. Ayon kay Revilla, dalawang buwan na nilang under surveillance ang nasabing lugar. Pero ang mas nakagigimbal na tumambad kina Revilla ay hindi ang nagtambak na piniratang produkto at mga hi-tech na kagamitan kundi ang isang mataas na opisyal ng Philippine National Police (PNP) na nasa isa sa mga bahay na gawaan ng pirated products. Nasa mukha ni Senior Supt. Laut Sarit, umanoy provincial police director sa Iligan City, Lanao del Norte ang pagkagulat nang bumulaga si Revilla at ang raiding team na pinamumunuan ni Senior Insp. Marlon Catan. Nang imbestigahan, sinabi ni Sarit na hindi siya bahagi sa paggawa ng pirated products. Naroon siya sa bahay at nakikituloy lamang. Bansa ng mga pirata. Lahat ay kinokopya. At hindi nakapagtataka kung lumawak ang illegal na gawaing ito sapagkat sangkot ang mga awtoridad. Maaaring hindi lamang matataas na opisyal ng PNP ang nasa likod ng pirated products, maaaring may mga maimpluwensiyang pulitiko, at maaaring malalaking tao sa industriya ng pelikula. Ang paggawa ng illegal sa bansang ito ay napakadali. Malambot kasi ang batas at laganap ang corruption. Sakaling mahuli ang nasa pirated products business, saglit lamang at madali rin siyang makaaalagwa sapagkat tatapalan niya ng pera ang umaresto sa kanya. Ang grabeng pamimirata sa bansang ito ay &amp;quot;sinundot&amp;quot; ni US Assistant Secretary of Commerce William Lash. Binatikos ni Lash ang kabagalan ng mga awtoridad sa pagparusa sa mga &amp;quot;pirata&amp;quot;. Nararapat matukoy ni Revilla kung sino ang &amp;quot;utak&amp;quot; sa pamimirata. Tiyak na &amp;quot;malaking tao&amp;quot; ito. Kapag ito ang naitumba ni Revilla panalo siya.</body>
<link>http://www.philstar.com/Article.aspx?articleId=191961&amp;publicationSubCategoryId=94</link>
</article>
<article>
<title>Buwis-sit Tax-siyapo</title>
<author>AKSYON NGAYON ni Al G. Pedroche</author>
<date>
<month>January</month>
<day>18</day>
<year>2003</year>
</date>
<body>TUNGKULIN ng bawat mamamayan na magbayad ng buwis. Obligasyon naman ng gobyerno na ibalik ang benepisyo sa pamamagitan ng serbisyo sa taumbayan. Dumaing ang anak ko sa Amerika. Malaki raw ang buwis. Aniya, silang mga nagkakandakuba sa trabaho ang nagpapakain sa mga Amerikanong batugan na ayaw magtrabaho. Yung mga umaasa sa State welfare. Sabi koy okay lang. Ang Estado ang nangangalaga sa mamamayan. Nagbibigay ng serbisyong medikal sa mga nagkakasakit. Ipinagagawa ang mga lansangan para maging komportable ang buhay. Tungkulin naman ng mamamayan na ibigay ang porsyento ng kanilang kinikita para makagalaw ang gobyernong umaaruga sa kanila. Ayos lang sa Amerika. Ang ibinabayad mong tax ay ibinabalik sa iyo. Pero paano naman kung bayad ka nang bayad ng buwis, mayat mayay nag-iimbento ng bagong buwis ang gobyerno? Pero paglabas moy baku-bako ang mga daan, napapaligiran ka ng mga mabantot at nilalangaw na basura, peligroso ang kalagayan mo sa mga kriminal porke pati ilang pulis ay kasabwat nila? Kapag nawalan ka ng trabaho, ni singkong duling ay di ka maabutan ng gobyerno. Sa kabila nito, kung anu-anong buwis ang sinisingil. Ngayon, ang tinatarget ay ang mga propesyunal tulad ng mga doktor at abogado, pati na ang mga artista, entertainers at broadcasters. Sisingilin daw ng sampung porsyentong Value Added Tax ang kanilang mga fees bukod sa binabayaran nang income tax return. Umaalma tuloy sila. At bakit nga hindi? Sa mga suwelduhang gaya natin, di pa man natin tinatanggap ang pay envelope ay kaltas na ang ating dapat bayarang buwis. Yung mga negosyanteng limpak-limpak na bilyon ang kinikitay nakalulusot sa tax. Patawan man sila ng buwis, binabawi nila ito mula sa mga maliliit na mamamayang bumibili ng kanilang produkto o serbisyo. At ang masakit, alam natin na sandamakmak ang mga kurakot at kawatan sa gobyerno at ang bahagi ng kinukuhang tax sa atin ay ibinubulsa nila. Pisting Yawa!</body>
<link>http://www.philstar.com/Article.aspx?articleId=191972&amp;publicationSubCategoryId=94</link>
</article>
<article>
<title>Mga salitang Pinoy</title>
<author>DOON PO SA NAYON ni Sen. Juan M. Flavier</author>
<date>
<month>January</month>
<day>18</day>
<year>2003</year>
</date>
<body>AKO at ang mga magsasaka ay nagkukuwentuhan sa ilalim ng punong mangga. Alam nyo ba na may mga salitang Filipino ngayon? tanong ko. Ibahagi mo sa amin Doktor ang mga bagong salita, sabi nila. O, sige, umpisahan natin sa pangkaraniwang salita, sagot ko. Ano ang tawag nyo sa chair? Upuan! sigaw ng isa. Likmuan! hiyaw ng isang lalaki sa likod. Luklukan! sabi naman ng isa pa. Lahat kayo ay tama, pasiya ko. Pero ang bagong salita ay salumpuwit. Nagtawanan. Bakit naman? Saan nanggaling ang bagong kataga? tanong ng isa Galing sa dalawang salitang pinagkabit. Salo at puwit. O, ngayon, ano ang bagong salita para sa pulis? Lispu! sigaw ng isang magsasaka. &amp;quot;Sekyu! giit naman ng binatilyo. Puwede na rin, sagot ko. Ang lispu ay binaliktad ang pulis at sekyo ay iniklian na security guard. Kaya lang iyan ay salitang kanto. Eh, ano, Doktor?&amp;quot; tanong ng isa. Kabatas. Kinuha rin sa dalawang salita ng kasama at batas. Naging maingay ang lahat dahil hindi magkasundo. Nagsalita ako para magkasundo. Ayaw man ninyo ay wala tayong magagawa. Basta kabatas na sila ngayon, pasya ko.</body>
<link>http://www.philstar.com/Article.aspx?articleId=191978&amp;publicationSubCategoryId=94</link>
</article>
<article>
<title>Mga salitang Pinoy</title>
<author>DOON PO SA NAYON ni Sen. Juan M. Flavier</author>
<date>
<month>January</month>
<day>18</day>
<year>2003</year>
</date>
<body>AKO at ang mga magsasaka ay nagkukuwentuhan sa ilalim ng punong mangga. Alam nyo ba na may mga salitang Filipino ngayon? tanong ko. Ibahagi mo sa amin Doktor ang mga bagong salita, sabi nila. O, sige, umpisahan natin sa pangkaraniwang salita, sagot ko. Ano ang tawag nyo sa chair? Upuan! sigaw ng isa. Likmuan! hiyaw ng isang lalaki sa likod. Luklukan! sabi naman ng isa pa. Lahat kayo ay tama, pasiya ko. Pero ang bagong salita ay salumpuwit. Nagtawanan. Bakit naman? Saan nanggaling ang bagong kataga? tanong ng isa Galing sa dalawang salitang pinagkabit. Salo at puwit. O, ngayon, ano ang bagong salita para sa pulis? Lispu! sigaw ng isang magsasaka. &amp;quot;Sekyu! giit naman ng binatilyo. Puwede na rin, sagot ko. Ang lispu ay binaliktad ang pulis at sekyo ay iniklian na security guard. Kaya lang iyan ay salitang kanto. Eh, ano, Doktor?&amp;quot; tanong ng isa. Kabatas. Kinuha rin sa dalawang salita ng kasama at batas. Naging maingay ang lahat dahil hindi magkasundo. Nagsalita ako para magkasundo. Ayaw man ninyo ay wala tayong magagawa. Basta kabatas na sila ngayon, pasya ko.</body>
<link>http://www.philstar.com/Article.aspx?articleId=191978&amp;publicationSubCategoryId=94</link>
</article>
<article>
<title>Salungat sa awtopsiya</title>
<author>IKAW AT ANG BATAS ni Atty. Jose C. Sison</author>
<date>
<month>January</month>
<day>18</day>
<year>2003</year>
</date>
<body>SINA Delio at Danny ay naparatangang pumatay kay Gorio. Ang insidente ay nangyari sa isang sayawan sa baryo.Tinaga sa kanang bahagi ng leeg si Gorio na ikinamatay nito. Lima pang tao ang pinaratangan sa pagkamatay ni Gorio subalit napawalang-sala dahil sa kahinaan ng ebidensya laban sa kanila. Sina Delio at Danny ang naging pangunahing akusado dahil sa testimonya ni Doming na nagsabi na kasama niya si Gorio at ang ama nitong si Juan. Si Juan kasi ay nahabla sa kasong attempted rape ng babaing anak ni Delio. Ayon kay Doming, bandang alas-onse ng gabi, habang pauwi sila galing sa sayawan, nakita nila ang ilang kaibigang babae at nakipagkuwentuhan muna samantalang si Juan ay nauna nang umuwi. Nang malapit na sina Gorio at Doming sa bahay ni Juan, isang grupo ang lumapit sa kanila. At dahil may hawak silang flashlight, naaninag nila sina Delio at Danny na may hawak na itak. Biglang hinawakan ni Delio ang mga kamay ni Gorio at tinaga ni Danny ang leeg nito. Itinuro ni Doming na kaliwang bahagi ng leeg ang tinaga. Inamin din niya na hindi niya nakilala ang ibang tao sa pinangyarihan ng pagpatay. Nang bumagsak si Gorio, madali raw siyang nakapagtago sa likod ng puno ng pili. Nakakita raw siya ng hindi kilalang batang lalaki at babae na may dalang ilaw. Nanatili raw siya hanggang madaling araw samantalang ang dalawang bata ay humingi ng tulong. Napag-alaman na ang batang babae ay si Lenny, alaga ng tiyahin ni Gorio samantalang ang batang lalaki ay si Eddie, pinsan naman ni Gorio. Ayon naman sa testimonya ni Lenny, pauwi na rin sila mula sa sayawan nang makita nila ang patay na si Gorio na halos matanggal na ang ulo dahil sa saksak sa leeg. At sa pagkakataong iyon, nakita nila si Danny na may hawak ng itak, malinis, matulis at makinang ito, at limang metro ang layo sa katawan ni Gorio. Nakita rin ni Lenny ang mga taong nakapalibot sa katawan ng biktima, naninigarilyo subalit hindi niya ito nakilala. Pagkatapos ay tumakbo silang pauwi kina Juan upang magsumbong. Idinagdag din ni Eddie na nang makita nila ang katawan ni Gorio, nakita niya si Danny nakatayo sa daan at may hawak ng itak at kasama si Delio. Nakita rin niya ang ilang tao pero hindi niya kilala ang mga ito. Ayon naman sa testimonya ni Juan, ama ni Gorio, nang gabing yaon, ang kasama niyang umuwi ay si Gorio at ang bayaw nitong si Ferdie. Hindi niya nabanggit na kasama si Doming. Siya raw ay sinaksak sa taynga ng mga kasamahan ni Delio. Kinumpirma niyang nakasalubong niya si Lenny at Eddie nang papunta siya sa ospital upang magpagamot, kaya niya nalaman ang pagkamatay ni Gorio. Pinaniwalaan ng mababang hukuman ang mga testimonyang ito kaya hinatulan at hindi tinanggap ang depensang alibi nina Delio at Danny. Tama ba ang Korte? Mali. Kahit na sinabi ni Doming sa kanyang testimonya na si Gorio ay tinaga sa leeg at ituro ang kaliwang bahagi, salungat ito sa resulta ng awtopsiya, kung saan natuklasan na ang kanang bahagi ang may taga. Ang di-pagkakaayon ay magbibigay ng matinding pagdududa sa testimonya ni Doming. Tanging ang napatunayan lamang ay ang presensya nina Delio at Danny sa lugar ng krimen. Hindi ito napatotohanan ng iba pang ebidensya kaya hindi ito nakatugon sa proof beyond reasonable doubt. Ang presensya sa lugar ng krimen ay hindi rin sapat para magkaroon ng konklusyon ng pagkakasala. Bukod dito, kung tinaga nga ni Danny si Gorio, hindi maaaring maging malinis, matulis at makinang pa ito ayon sa testimonya ni Lenny. Maliban pa rito ay nang hindi nakilala nina Lenny at Eddie ang mga taong nasa pinangyarihan ng krimen. Kaya, sina Delio at Danny ay dapat mapawalang-sala (People of the Philippines vs. Larapie et. al. G. R. No. 130209 March 14, 2001).</body>
<link>http://www.philstar.com/Article.aspx?articleId=191985&amp;publicationSubCategoryId=94</link>
</article>
<article>
<title>'Supporting pesos' sa Immigration</title>
<author>ORA MISMO ni Butch Quejada</author>
<date>
<month>January</month>
<day>18</day>
<year>2003</year>
</date>
<body>(Part 2) PARA sa kaalaman ng ating mga kababayang OFWs sa Gitnang Silangan, binalasa ni Immigration Commissioner Andrea Domingo, ang lahat ng alipores nito sa NAIA tulad ng kanyang mga immigration officers, immigration intel officers at maging mga supervisors na nakatalaga sa airport. Ang dahilan: Upang pag-ibayuhin ang kanilang serbisyo at para maiwasan ang sinasabing kurapsiyon sa airport. Nagsumbong kasi sa mga kuwago ng ORA MISMO, ang mga kababayan nating naghohotraba sa Gitnang Silangan, partikular ang mga Noypi sa Abu Dhabi dahil ginigipit daw sila ng isang gagong Immigration officer kapag nasa immigration counter sila ng departure area sa NAIA. Sapilitan silang hinihingan ng supporting pesos o P6,000 para makalabas sila ng bansa kahit kumpleto ang kanilang mga dokumento. Ang sinasabing visiting visa, ang naging ugat ng kanilang problema kahit suportado sila ng legal na dokumento ay may butas pa rin sila. Pitsa lang ang kailangan! Siyempre ang mga kababayan natin umaalis sa Pinas ay gagawa ng paraan kahit na ano basta makapagtrabaho lamang sa abroad kasi sa walang hotraba sa atin. Sabi nila katulong ang OFWs, sa pagpapaunlad ng ekonomiya sa bansa pero bato ang ginaganti sa amin ng mga kurap ang pahirapan kami at kikilan ng pitsa, ayon sa sulat. Marami ang naging biktima ng supporting pesos,&amp;quot; kaya kumalat ang isang white paper sa Abu Dhabi para hikayatin ang mga Noyping nabiktima ng mga kamote. Hindi lamang sulat ng mga kababayan natin ang ipinadala sa mga kuwago ng ORA MISMO kundi maging sa internet ay mababasa ang kanilang mga hinaing laban sa ilang tarantadong tauhan ng gobyerno. Bakit hindi mo ilagay ang pangalan ng gagong immigration officer sa kolum mo ngayon? tanong ng kuwagong sepulturero. Wala pang inihain na formal complaint ang mga kababayan natin kaya kailangan hintayin natin ang reklamo nila pagdating nila sa Pinas, sagot ng kuwagong SPO-10 sa Crame. Ang gagong Immigration officer ay sinipa na sa NAIA at inilagay sa freezer ni Commissioner Domingo. Siguro dapat hintayin natin ang mga complainants, sabi ng kuwagong pulis na naglalanggas ng kanyang sariling galis. Kapag hinintay natin ang mga nagrereklamo tiyak kung magkaka-almoranas si Mr. Corrupt men? Bakit? Nagbubutas ito ng silya sa Immigration office ngayon. Patawa ka pa kamote! He-he-he!</body>
<link>http://www.philstar.com/Article.aspx?articleId=191989&amp;publicationSubCategoryId=94</link>
</article>
<article>
<title>National Statistics Office: Bulok ang serbisyo!</title>
<author>HALA BIRA! ni Danny Macabuhay</author>
<date>
<month>January</month>
<day>18</day>
<year>2003</year>
</date>
<body>NGAYONG gusto na ni President Gloria Macapagal-Arroyo na isantabi na ang pulitikahan, dapat lamang na isaalang-alang niya sa pagpapatakbo ng pamahalaan ang pagbibigay ng serbisyong totoo sa mamamayan. Hindi masasabing pagseserbisyong totoo sa taumbayan kung ang mga tanggapan ay matatagpuan sa mga gusali na hindi kanais-nais sapagkat napakarumi at mabaho. Ang iba pa nga ay sira-sira na at malapit nang gumuho. Ang tanging pinanggagalingan ng hangin ay ilang electric fan na pinaglumaan na ng panahon. Ang isa sa mga tinutukoy ko ay ang National Statistics Office na nasa EDSA, Quezon City. Nasa mabahong gusali ang NSO na halos ay hindi ka na makahinga lalo na kapag napuno na ang mga tanggapan ng mga tao at nagsisiksikan. Ang masakit nito ay pipila ka sa labas sa ilalim ng init at ulan kapag minalas kang dumating na napakarami na ang mga taong nakapila. Ito marahil ang dahilan kung bakit maraming mga fixers ang nagkalat sa labas na kukulit sa iyo upang sila na ang mag-follow-up sa mga pangangailangan sa loob. Siyempre, hindi ito libre. Sa parking pa lang tatagain ka na. Sa loob, sasalubungin ka ng mga clerk na hindi ngumingiti man lamang at maiinit ang ulo. Ang NSO ay isa lamang sa mga opisina ng gobyerno na pinupuntahan ng taumbayan. Katungkulan ng gobyerno na mapangalagaan ang kalagayan ng taumbayan. Ayusin ang paghahatid ng serbisyo sa pamamagitan ng karapat-dapat at kaaya-ayang kapaligiran.</body>
<link>http://www.philstar.com/Article.aspx?articleId=191992&amp;publicationSubCategoryId=94</link>
</article>
<article>
<title>EDITORYAL  Kaligtasan ng mga OFW ang unahin</title>
<author></author>
<date>
<month>January</month>
<day>19</day>
<year>2003</year>
</date>
<body>APEKTADO ang Pinoy sa giyera ng Amerika sa Iraq. Kahit na batikusin pa nang batikusin ang gobyernong Arroyo sa pakikisimpatya sa Amerika, wala ring epekto. Walang makapipigil sa basagulerong America na upakan ang Iraq. Desidido silang palayasin si Saddam Hussein na sakit ng ulo nila sa Middle East. Hindi matanggap ng America, sa kabila nang matagal na ipinataw nilang parusang embargo sa langis ay nakatayo pa rin ang Iraq. Wala nang makapipigil sa galit ni President George W. Bush na banatan ang Iraq. At may katwiran si Vice President Teofisto Guingona na dalangin na lamang ang makapipigil sa pagsalakay ng America na handa namang harapin ng Iraq. Mauulit ang giyera noong 1990, iyan ang nakikita. Sinalakay ng Iraq ang Kuwait at kinubkob. Sumaklolo ang US, Britain at France at napalaya ang Kuwait. Mula noon ay hindi na nagkaroon ng katahimikan. Sabi ng US, nagtatago ng nuclear weapon ang Iraq at ipinaubaya sa United Nations ang pag-iinspection. Hindi naman basta-basta pumayag ang Iraq. Maraming pang angal at ang resulta: Giyera! Lalong lumubha ang galit ng US sa Iraq mula nang mangyari ang pagsalakay ng mga terorista at winasak ang Twin Towers sa New York noong Sept. 11, 2001. Umanoy nasa likod ng Al-Qaeda movement ni Osama bin Laden si Saddam. Kahit na hindi kumampi o maging neutral ang Pilipinas, walang makapipigil sa giyerang US-Iraq. Kung ano ang gusto ng US ay iyon ang masusunod. Ang namimintong giyera ay sapat na para kumilos ang Arroyo administration sa paghahanda sa mga overseas Filipino workers sa Saudi Arabia, Kuwait at mga kalapit bansa. Habang maaga pa, magsagawa na ng mga plano upang hindi na maulit ang nangyari noong 1990 na maraming Pinoy workers ang naipit sa giyera. Marami ang na-stranded (partikular sa Kuwait) at minabuti na lamang na harapin ang mga sundalo ni Saddam. Walang ginawang tulong ang Philippine Embassy sa Kuwait at Saudi Arabia sa mga OFW at pinabayaan na lamang. Batay sa mga kuwento ng mga OFW, mas nauna pang nagsilayasan ang mga embassy officials sa Saudi at Kuwait. Iniwan umano sila sa kangkungan. Kawawang mga Pinoy na tinaguriang mga bagong bayani. Marami sa mga OFW na naapektuhan ng Gulf War ay hindi pa nakatatanggap ng compensation gayong 12 taon na ang nakararaan. Namiminto na naman ang Gulf War II at tiyak apektado na naman ang mga &amp;quot;bagong bayani&amp;quot;. Siguruhin sa pagkakataong ito ang kanilang kaligtasan.</body>
<link>http://www.philstar.com/Article.aspx?articleId=192084&amp;publicationSubCategoryId=94</link>
</article>
<article>
<title>Hustisya kay Baron Cervantes</title>
<author>KRUSADA ni Dante LA. Jimenez</author>
<date>
<month>January</month>
<day>19</day>
<year>2003</year>
</date>
<body>PINATAY si Baron Cervantes, spokesperson ng Young Officers Union (YOU) noong Disyembre 2001. Binaril siya sa Times St. Las Pi&amp;ntilde;as. Naging kontrobersiyal si Cervantes nang paputukin nito ang kudetang isasagawa laban sa pamahalaan. Isang taon na ang nakararaan matapos ang pagpatay kay Cervantes, ngunit wala pang konkretong resulta ang pagpatay. Kamakailan ay binuo ang Task Force Baron sa ilalim ni Gen. Romeo Maganto para mahuli ang mga salarin. Mayroon bang malaking sekreto sa likod ng pagpaslang kay Cervantes? Siguro naman ay dapat itong malaman at ibunyag ng mga kinauukulan, upang mabigyan naman ng kunsuwelo ang kanyang pamilya. Anuman ang mga dahilan sa pagpaslang kay Cervantes, nananatili ang katotohanan na siya ay biktima ng karahasan, dapat ding mabigyan ng katarungan. Ito marahil ang pinakamagandang biyaya para sa pamilya Cervantes sa taong ito. Tinatawagan ang kinauukulan na bigyan ng kapanatagan ng kalooban ang pamilya Cervantes, lalo na sa ina nito. Kasama ng iba pang kasapi ng pamilya ni Baron, dalangin na mabigyan na nang solusyon ang kaso sa pagsuko o paghuli sa mga tinuturing na ngayong mga utak sa krimen na kinasasangkutan ni Rafael Carde&amp;ntilde;o, na nag-utos umano kay Joseph Mostrales na patayin ang biktima. Sanay mapukaw ang kalooban ng mga awtoridad at dinggin ang panawagan ng mga naulila ng biktima.</body>
<link>http://www.philstar.com/Article.aspx?articleId=192095&amp;publicationSubCategoryId=94</link>
</article>
<article>
<title>Umuugong ba ang iyong taynga? Baka may otitis media ka</title>
<author>WHAT'S UP DOC? ni Dr. Tranquilino Elica&amp;ntilde;o Jr.</author>
<date>
<month>January</month>
<day>19</day>
<year>2003</year>
</date>
<body>BAGAMAT karaniwang ang mga bata ang tinatamaan ng otitis media, maaari rin itong tumama sa mga adult. Makadarama ng pananakit ng taynga ang sinumang may otitis media. Kung tumama sa mga sanggol, makadarama sila ng pangangati sa bahaging apektado. Kung hindi ito magagamot maaring maging dahilan ng pagkabingi at magkakaroon ng tinnitus o umuugong na tunog sa taynga na wala namang pinanggagalingan. Karaniwang dahilan ng pagkakaroon ng otitis media ay ang pagkakaroon ng sipon o sinusitis. Kumakalat ang impeksiyon sa nasal passages at tumutuloy sa eustachian tubes na nakakonekta naman sa gitnang bahagi ng taynga. Itinuturong dahilan din ng otitis media ang pagtalon o pag-dive sa tubig na hindi hinawakan ang ilong, dahilan para ang infection ay puwersahang papasok sa taynga. Nararapat na malinis na mabuti ng dokor ang bahaging may impeksiyon sapagkat maaaring maging paulit-ulit ito hanggang sa magkaroon ng luga (glue ear) ang pasyente. Kapag nangyari ito sa sanggol o bata, maaari siyang mabingi. Nararapat na bigyan ng antibiotic at external heat ang pasyente upang mawala ang pananakit ng taynga. May mga kaso na ang antibiotics ay hindi nagiging mabisa kaya kinakailangan na ang anincision sa eardrum upang maalis ang nana. Ang ganitong pamamaraan ay makapagbibigay- ginhawa sa pasyente at mababawasan ang nadaramang sakit.</body>
<link>http://www.philstar.com/Article.aspx?articleId=192100&amp;publicationSubCategoryId=94</link>
</article>
<article>
<title>Paghahalaman, may pera na, nakakaaliw pa</title>
<author>BANTAY KAPWA ni Cielito &amp;quot;Mahal&amp;quot; Del Mundo</author>
<date>
<month>January</month>
<day>19</day>
<year>2003</year>
</date>
<body>LAHAT ay may green thumb o may taglay na galing sa pagtatanim ng anumang halaman, kabilang na ang ornamental plants, gulay at prutas. Ayon sa ilang dalubhasang gardeners ang paghahalaman ay dapat ding gamitan ng wastong pag-unawa at lohika gaya halimbawa kong ang tanim ay nalalanta ay dapat na diligan ito at kong nalulunoy at natutuyot dapat na paarawan dahil kailangan ng mga tanim ang photosynthesis. Karamihan ng mga naghahalaman ay nagsimula sa hobby o paglilibang, tunay na nakaaaliw at nakakawala ng pagod ang magaganda at mababangong bulaklak gaya ng mga orchids na puwede ring pagkakitaan. Pinatunayan ng mga florist na malaking pera ang makukuha sa mga orchids lalo na iyong rare na variety. Mabenta ang orchids sa mga flower shops. Pwedeng mag-alaga ng orchids kahit na sa maliliit na lugar gaya ng condominium na maliliit ang espasyo dahil ang halamang ito ay tumutubo maging sa pader na semento basta alaga sa dilig at sa mga insekto. Hindi naman kailangan diligan araw-araw ang orchids. Minsan o makalawang beses isang linggo lang dinidiligan ang mga orchids. Importante sa mga naghahalaman na alamin kong ano ang gusto nilang itanim. Puwedeng magtanim ng sili na isa ring ornamental plant. Mainam magtanim ng mga fruit bearing plants gaya ng kalamansi na kahit itanim sa paso ay nabubuhay. Madali ring magpatubo ng marigold na bukod sa maganda ang bulaklak ay masarap ding pansahog o ingredients sa nilulutong ulam. Madali ring magpatubo ng herbal plants gaya ng malvarosa, mansanilya at dahong maria.</body>
<link>http://www.philstar.com/Article.aspx?articleId=192108&amp;publicationSubCategoryId=94</link>
</article>
<article>
<title>Sto. Ni&amp;ntilde;o</title>
<author>ALAY-DANGAL ni Fr. Jose C. Blanco, S.J.</author>
<date>
<month>January</month>
<day>19</day>
<year>2003</year>
</date>
<body>ANG mga Pilipino ay may malaking debosyon sa Sto. Ni&amp;ntilde;o. Mayroong ibat ibang uri ng estatwa ng nagsasalarawan ng batang si Jesus. At kahit na isang sanggol, siya ay marangyang nadadamitan. Debosyon kay Jesus at Maria ay napakataas sa paningin ng mga Pilipino. Kung papasok ka sa loob ng bahay ng mga Pilipino, karaniwang makikita sa altar ng bahay ang isang Sto. Ni&amp;ntilde;o. Nakakita na ako ng imahen ng Sto. Ni&amp;ntilde;o sa klinika ng isang dentista. Sa palagay ko, ang naturang imahen ay nakapagpapakalma sa sakit ng ngipin ng mga bata o di-kayay sa kanilang takot kapag silay umuupo sa silya ng dentista. Ang Ebanghelyo para sa araw na ito ay mula kay Mateo (Mt. 18:1-5, 10). &amp;quot;Nang sandaling iyoy lumapit kay Jesus ang mga alagad at nagtanong, Sino po ang pinakadakila sa kaharian ng langit? Tinawag ni Jesus ang isang bata, pinatayo sa harapan nila, at sinabi, Tandaan ninyo ito: kapag hindi kayo nagbago at tumulad sa mga bata, hinding-hindi kayo mabibilang sa mga pinaghaharian ng Diyos. Ang sinumang nagpapakababa na gaya ng batang ito ay siyang pinakadakila sa mga pinaghaharian ng Diyos. Ang sinumang tumanggap sa isang batang ganito dahil sa akin ay ako ang tinatanggap. &amp;quot;Ingatan ninyo na huwag hamakin ang isa sa maliliit na ito. Sinasabi ko sa inyo: sa langit, ang kanilang mga anghel ay laging nasa harapan ng aking Ama.&amp;quot; Kailanmay ayaw ni Jesus na iskandaluhin natin ang mga bata. Sinabi niya sa ibang bahagi ng Ebanghelyo na mas mainam pa para sa sinuman na may gilingang itali sa leeg nito at maipatapon sa dagat kaysa sa mang-iskandalo ng mga bata. Ang debosyon sa Sto. Ni&amp;ntilde;o ay isang madiing paalaala sa atin na hindi natin dapat iskandaluhin ang mga bata.</body>
<link>http://www.philstar.com/Article.aspx?articleId=192112&amp;publicationSubCategoryId=94</link>
</article>
<article>
<title>EDITORYAL  Solusyunan ang problema sa traffic</title>
<author></author>
<date>
<month>January</month>
<day>20</day>
<year>2003</year>
</date>
<body>ANG grabeng trapik dito sa Metro Manila ang isa sa mga dahilan kung bakit matamlay ang pagpasok ng mga dayuhang negosyante. Mabagal ang pag-usad at paano uunlad ang kanilang itatayong negosyo kung ang maikling distansiya na karaniwang lalakbayin ng 15 minuto ay nagiging isang oras o mas mahigit pa. Bilib it or nat pero ganito ang nangyayaring sitwasyon sa Metro Manila. Palala nang palala ang problema sa trapiko at wala namang magawang pangmatagalang solusyon ang mga namumuno kung paano lulutasin ang problemang ito. At kung hindi pa magkakaroon ng lunas, baka lalo pang tumamlay ang pagpasok ng mga dayuhang investors. Sino ang magtitiyaga sa buhul-buhol na trapik na halos araw-araw ay nakasakmal sa mga motorista. Magandang mapakinggan na ang Metro Manila Development Authority (MMDA) ay mayroon nang balak kung paano mapagagaan ang daloy ng trapiko sa maraming lansangan sa Metro Manila. Nanganak nang nanganak ang mga ideya ni MMDA chairman Bayani Fernando mula nang hirangin siyang secretary ng Department of Public Works and Highways (DPWH). Dalawang ahensiya na ang kanyang hawak at tila mabilis ang paggalaw ni Fernando kung paano malulunasan ang mga problema na noon pa ay pasanin na ng mga motorista. Alisin ang mga sagabal sa lansangan na dahilan ng grabeng trapik! Ito ang panibagong banta ni Fernando. Kung ang mga illegal vendor ay natakot kay Fernando sa bantang pagbubuhos ng gas sa kanilang paninda, mas nakatatakot ang banta ng MMDA chairman sapagkat wawasakin niya ang mga illegal na itinayo sa kalsada. Ayon naman kay MMDA Executive Director for Traffic Angelito De Dios, may 1,000 operatives ang ipakakalat sa Metro Manila para wasakin ang lahat ng sagabal. Wala aniyang sasantuhin ang mga ipakakalat nilang &amp;quot;army of destruction&amp;quot; upang ganap na malinis ang mga illegal sa kalsada. Ang paglilinis sa mga kalsada ay bahagi umano ng pangako ni President Gloria Macapagal-Arroyo na mapagaan ang trapik sa Metro Manila. Nais umano ni Mrs. Arroyo na sa loob ng 18 buwan ay wala nang maging sagabal sa kalsada at maayos na ang daloy ng trapiko. Masusubok dito ang tigas ni Fernando at sanay mahagip din ng matalas niyang mata ang mga naghambalang na mga sasakyan at ginagawang parkingan ang maraming lugar sa Metro Manila. Ganoon din naman, ayusin ang mga sira-sirang kalsada na nagpapabagal sa usad ng mga sasakyan.</body>
<link>http://www.philstar.com/Article.aspx?articleId=192222&amp;publicationSubCategoryId=94</link>
</article>
<article>
<title>NPA rebels nalason ang isip</title>
<author>AKSYON NGAYON ni Al G. Pedroche</author>
<date>
<month>January</month>
<day>20</day>
<year>2003</year>
</date>
<body>NAKAKAAWA ang mga nagpapa-uto sa pilosopiya ng Komunismo. Yung mga miyembro ng New Peoples Army (NPA) na naghahasik ngayon ng ligalig sa ating bansa. Ang katuwiran nilay dapat durugin ang bulok na sistema ng pamahalaan sa kapakanan ng taumbayan. Iyan ang ikinintal sa kanilang isip ng pilosopiyang Marxist. Pero sa ginagawa nilay taumbayan din ang kanilang pinahihirapan. Tuluyan na kasing nawalan ng tulong pinansyal ang Communist Party of the Philippines mula sa mga bansang dating sumusuporta. Itoy mula nang ideklara ng United States na ang CPP-NPA pati na ang National Democratic Front ay isang teroristang organisasyon. Dahil ditoy naging mga tulisan at bandido na ang mga namundok na NPA. Pinupuwersa ang mga tao, lalo na ang mga negosyante na magbigay sa kanila ng &amp;quot;revolutionary tax.&amp;quot; Kabi-kabila na ang act of sabotage na ginagawa ng mga rebelde. Ang mga cell sites ng telecommunication firms ay kanilang sinusunog. Wala na rin silang pangingiming maglunsad ng mga pagpatay sa kanilang kapwa-taong itinuturing nilang kalaban ng kanilang simulain. Masisisi rin sa isang banda ang pamahalaan. Hindi nito natutugunan ang problema sa kahirapan na siyang ugat ng rebelyon. Kay dami na nating oportunidad na mapaunlad ang ekonomiya pero nakaalpas pa. Kasi labis ang pulitika at makasariling interes. Sobra rin ang pagkagahaman ng mga nakaluklok sa mataas na puwesto na walang ginawa kundi patabain ang kanilang lukbutan. Resulta: Taumbayan ang naghihirap. Sa tuwing mangangailangan ng pera ang gobyerno, taumbayan ang pinipiga sa pagpapataw ng mga bagong buwis. Buwis na hindi naman naibabalik sa tao ang benepisyo kundi ang karamihan ay sa lukbutan ng mga magnanakaw sa pamahalaan nasisilid. Sana, yung mga namundok na NPA ay magbalik-loob na sa normal na lipunan. Magtrabaho na lang ng patas imbes na palubhain pa ang problema ng bansa dahil sa karahasang inihahasik nila. Mahirap ang buhay ngunit makakaraos tayo sa tulong ng Panginoong Diyos.</body>
<link>http://www.philstar.com/Article.aspx?articleId=192233&amp;publicationSubCategoryId=94</link>
</article>
<article>
<title>Sorry sa circus</title>
<author>SAPOL ni Jarius Bondoc</author>
<date>
<month>January</month>
<day>20</day>
<year>2003</year>
</date>
<body>PINAG-A-APOLOGIZE ni Sen. Nene Pimentel si Presidential Spokesman Ignacio Bunye sa pagtawag na &amp;quot;circus&amp;quot; sa hearing ng Senado tungkol sa Impsa. At mabilis na tugon ni Bunye, &amp;quot;Sorry, hindi ako mag-a-apologize.&amp;quot; Bakit nga naman siya mag-so-sorry. Hindi bat circus talaga ang ginawa nina John Osme&amp;ntilde;a at Panfilo Lacson nang ipatawag si plunder detainee Joseph Estrada sa hearing? Sila ang dapat mag-sorry sa bayan sa pag-aksaya ng oras at pera natin. Mga suwelduhan lang natin sila. Wala namang bagong sinabi si Erap. Nasayang lang ang milyong pisong ginasta ng PNP sa pagdala sa kanya sa Senado na bantay ng 2,000 pulis at dalawang helicopter. Sana kinunan na lang siya ng sinumpaang salaysay sa hospital jail habang binibisita ng mga senador-sipsip. Gusto lang nila siyang bigyan ng pass mula hospital arrest. Sa pag-enjoy ni Erap ng circus, hiniling pa niyang i-subpoena siya araw-araw. Nagpakita lang si Erap ng katangahan, as usual. Aniya inalok siya ni Mark Jimenez ng $14-milyon suhol para igarantiya ang bilyon-pisong utang ng Impsa. Tinanggihan daw niya yon dahil sa patakaran niya laban sa loan guarantees. Anong patakaran? Labag sa Build-Operate-Transfer Law ang guarantees, period. Dagdag pa ni Erap, hindi niya batid na suhol pala ang alok. Kung alam lang niya, ipinakulong daw sana niya agad si MJ. Oh, cmon. Nung impeachment trial ni Erap, aniyay direkta siyang inalok ni Chavit Singson ng parte sa jueteng, pero tinanggihan daw niya. Nang tanungin kung bat hindi niya pinakalaboso si Chavit, trabaho daw yon ng pulis. Ito naman si Lacson, ginamit ang circus ni ringmaster John O para umupak kina Nani Perez at Malaca&amp;ntilde;ang. Kuwento raw ni MJ, sa kanila napunta ang kalahati ng $14 milyon. Itinatanggi naman yon ni MJ. Ang paratang niya ay kinikilan siya ni Perez ng $2 milyon para di idawit sa plunder case ni Erap. Nagtitili pa si John O. Dalhin daw nila ang circus sa Miami. Nandoon kasi si MJ, nakakulong dahil sa illegal campaign contributions. Abay pati sa Amerika gusto pang dalhan ng kahihiyan ang Pilipinas.</body>
<link>http://www.philstar.com/Article.aspx?articleId=192238&amp;publicationSubCategoryId=94</link>
</article>
<article>
<title>&amp;quot;Engrandeng Palamon&amp;quot; nung auction ng Pasig City Hall (Last part)</title>
<author>BAHALA SI TULFO ni Ben Tulfo</author>
<date>
<month>January</month>
<day>20</day>
<year>2003</year>
</date>
<body>HINDI ko estilong ipitin pa ang taong nahulog na sa aming BITAG. Lalo na kapag minabuti na lang nitong manatiling tahimik. Maaaring lingid sa kaalaman ng Pasig City Treasurer Crispina V. Salumbre, ang pananahimik ay halos pag-amin na rin. Hawak niya ang kanyang kapalaran. Sa kanya na ang desisyon at aksiyon, ngayong alam na ng taumbayan ang katotohanan. Hawak ko ang isang tape recorded telephone interview kung saan humahalakhak si City Administrator Atty. Reynaldo Dionisio. Nakakatawa nga naman ang sagot ni Salumbre sa Imbestigasyon ng Bahala si Tulfo. Ayon kay Salumbre kailangan daw magpalamon nung araw ng auction para dumalo ang mga serious bidders dahil ito raw ang kauna-unahang auction sa lungsod ng Pasig. Nung tinanong ko si Salumbre, bakit kailangan tustusan ng local ng pamahalaan ng Pasig ang engrandeng palamon? Nagkanda-utal-utal ito at nagdahilang tatawagan na lang kami dahil marami daw ang mga nakapilang tax payers nung araw din yun. Dagdag pa ni Salumbre, Mr. Ben Tulfo tatawagan kita para basahin sa yo ang isang provision sa local government code na sasagot sa iyong katanungan. Hanggang sa isinusulat ko ang kolum na to, wala pa rin kaming natatanggap na tawag sa kanya. Kaya naman pala humalakhak ng malakas si Atty. Dionisio nung marinig niya sa akin ang sagot ni Salumbre. Mapapakinggan ng publiko sa DZME 1530 Khz, 9-10 a.m. ang bahagi ng nasabing interview ko kay Atty. Dionisio. Kay City Administrator Atty. Dionisio mismo na ang nagsabi na ang catering service ay handa para sa kaarawan ng asawa ni Salumbre. Hindi raw ito sagutin ng siyudad ng Pasig. Taliwas ito sa sinabi ni Salumbre na ang catering service ay sagot ng siyudad ng Pasig. Napag-alaman ng Imbestigasyon ng Bahala Si TULFO na 15% lamang ang mga serious bidders na dumalo sa auction. 85% ay mga empleyado ng City Hall na pawang mga naka-ID pa. Hindi rin kayang maipaliwanag ni Salumbre bakit sinisingil ng lungsod ng P60,000.00 real property tax delinquency ang isang lumapit sa amin. Samantala yung kanyang dapat bayaran lang ay P5,000.00 kabilang na dito ang mga penalties. Napag-alaman namin na naging makatao ang City of Pasig. Ayon kay city administrator, Ben, nakuha namin sa pakiusap ang nag-bid ng kanyang lupa sa auction. Hindi na ito natuloy out of Christian act and compassion sa panig na bidder. Pumayag na lang itong ibalik muli sa nagmamay-ari ng lupa. Ikaw City Treasurer Salumbre, para sa iyong kaalaman, hindi ko estilong inuupakan pa yung taong nakadapa na, kapareho mo. Bahala na ang taumbayan maghusga sa yo! Sige manatili ka na lang tahimik hanggang sa iyong huling hantungan! * * * Para sa mga tips, reklamot sumbong, tumawag o mag-text sa mga numerong ito: 0918-934-6417 at sa telepono 932-5310/932-8919. Makinig sa DZME 1530 Khz, Lunes hanggang Biyernes, 9:00-10:00 ng umaga. At panoorin ang programang BITAG sa ABC-5, tuwing Sabado, 5:00-5:30 ng hapon.</body>
<link>http://www.philstar.com/Article.aspx?articleId=192245&amp;publicationSubCategoryId=94</link>
</article>
<article>
<title>May magandang pagtitinginan si Supt. Empiso at gambling lord na si Boy Tila Collado</title>
<author>BANAT NI BATUIGAS ni Bening Batuigas</author>
<date>
<month>January</month>
<day>20</day>
<year>2003</year>
</date>
<body>KAYA pala pinahihirapan ng mga pulis sa ilalim ni Supt. Empiso, ang hepe ng Station 6 ng Western Police District (WPD) ang mga gambling lords sa sakop niya hindi para ipasara sila kundi may paborito lang siya. Ang tinutukoy ko mga suki ay ang magandang tinginan ni Empiso at ng gambling lord na si Boy Tila Collado na isang pulis na nakadestino sa Camp Vicente Lim sa Laguna. Sinabi ng mga pulis na nakausap ko na palaging makikita sina Empiso at Collado na nag-iinuman sa isang beerhouse diyan sa sakop ng Station 6. He-he-he! Ano ba yan? Hindi tayo magtataka kung sa mga susunod na araw ay si Collado na ang mamamayagpag sa area nga na sakop dati ng ibang gambling lord sa Station 6. Kasi sa tingin ng mga pulis na nakausap ko, mukhang kaya pala mababangis ang mga bagman ni Empiso na sina SPO2 Robert Bunayu, PO1 Dante Macaraeg at PO1 Hipolito dahil nga gusto rin nilang proteksiyunan ang pagkakaibigan nina Empiso at Collado. May malalim pala silang dahilan, di ba mga suki? Maliban kay Collado, ang mga nag-ooperate na gambling lord na sakop ni Empiso ay sina Val Adriano ng Makati City; Apeng Sy; Boy Abang; Noli Rodriguez; alyas Tom Pulis at Lydia. Bilang na ang mga araw nitong mga karibal ni Collado dahil naibulong na nito ang mga puwesto nila kay Empiso. He-he-he! Pero wag makasisiguro si Empiso dahil ang hepe nga ng pulisya sa Mindanao eh sinibak ni Interior Joey Lina ng maabutan siya ng mga police raiders sa isang bahay sa Taguig kung saan ginagawa ang mga pekeng VCD, di ba mga suki? Kahit malakas pa siya ke PNP Chief Dir. Gen. Hermogenes Ebdane Jr. baka makarating ke Lina ang magandang relasyon niya ke Collado maaaring masibak sa puwesto itong si Empiso, di ba Gen. Pete Bulaong Sir? Hindi rin masisi si Empiso dahil sa tingin ng kapwa pulis niya ngayon lang siya nakapuwesto ika nga sa yong merong laman ba. He-he-he! Ano ba yan. Pero dahil merong asal tulisan nga, centralized ang intelihensiya sa kaharian ni Empiso. Ang mga commander ng presinto ay suwelduhan na lang. Ang siste nito magiging fall guys lamang ang taga-presinto sa kasibaan ng kanilang hepe, di ba mga suki? Pero ginigiit naman ng mga nakausap kong pulis na walang pinagkaiba si Empiso kay Supt. De Jesus na hepe naman ng Station 10 kung ang pasugalan ang pag-uusapan. Kung si Bunayu ay inirereklamo, ganun din ang bata ni De Jesus na si SPO1 Rey Nicolas na sobra rin ang talas. Ang mga gambling lords pala sa sakop ng Station 10 ay may intelihensiya na subalit nagbibigay pa sila ng huli kada linggo para pagtakpan si De Jesus. Pero hinuhuli pa rin sila ni Nicolas kayat ang kita nila ay napupunta na lang sa bulsa ng mga pulis. He-he-he! Buti nga sa inyo. Ang balita pa, lumapit si De Jesus kay Sen. Robert Barbers para padrinuhan siya kay Mayor Lito Atienza para mapunta siya sa Station 11 kung saan malawak ang tabakuhan. May pangarap din palang maging milyonaryo si De Jesus, no mga suki? Dapat siguro Mayor Atienza Sir, wag mo nang ipuwesto sina Empiso at De Jesus sa susunod na reshuffle para mabawasan ang sakit ng ulo mo at makakatulong ka pa sa paglinis ni Ebdane sa hanay ng ating kapulisan.</body>
<link>http://www.philstar.com/Article.aspx?articleId=192248&amp;publicationSubCategoryId=94</link>
</article>
<article>
<title>Sagot sa Da King, si Danding o si Ping</title>
<author>CALVENTO FILES ni Tony Calvento</author>
<date>
<month>January</month>
<day>20</day>
<year>2003</year>
</date>
<body>NAKAGUGULAT. Wala nang ginawa yung staffer ko kung hindi magbukas at magbasa ng mga pinadalang mensahe. Dalawang beses nagpalit ng battery sa cellphone. Mahigit sa 300 text messages. Iisa lang ang ibig sabihin nito. Ang sambayanang Pilipino ay mulat na at alam kung ano at sino ang gustong mamuno ng ating bayan. Nagtanong tayo. Base sa mga binanggit na pangalan ni dating Presidente Erap Estrada kung sino sa tatlong tao ang napipisil ng mga supporters ng oposisyon. Si Da King, si Danding O si Ping. Naging malinaw ang sagot ng mga mambabasa ng CALVENTO FILES sa Pilipino Star NGAYON. Malawak ang mga taong nag-abala upang ibigay ang kanilang manok at kung ano ang dahilan. Mula Hong Kong, Mindanao, Metro Manila at ibat ibang bahagi ng Pilipinas. Bilib din ako sa circulation manager at ang team nito dito sa PSN. Malinaw din para sa inyong lingkod na kapag hindi nagkaisa ang oposisyon, hati-hati ang kanilang boto. Hindi sila mananalo sa 2004. Si Fernando Poe, Jr., o si Da King ang topnotcher. Nakakuha ito ng 84 pts., habang si Senator Ping naman ay nakakuha ng 75 pts. at si Danding Cojuangco naman ay nakakuha ng 65 pts.. Ang total naman ng mga ayaw sa tatlo na inilagay natin sa none of the three ay 98 pts. Base na rin sa uri at dami ng boto, pinatotohanan sa atin na si Senator Ping ay hindi pang Bise Presidente lamang. Walang problema si Senator Ping dahil, hanggang sa mga sandaling ito, hindi pa nagbabago ang sinabi ni Da King. Hindi siya tatakbo sa 2004. Si Danding, bagamat matindi ang mga credentials at masasabi nating makakatulong sa ekonomiya ng bayan (hindi bat Economist din si GMA?), kulang ito sa &amp;quot;appeal&amp;quot; sa masa. Ang dami ng boto ng none of the three, maaari bang sabihing itoy para kay Raul Roco? Kay Loren Legarda? Kay Ed Angara? Hindi po natin alam. Gaya ng sinabi ko, &amp;quot;a single standard bearer for the opposition is unbeatable.&amp;quot; Subalit kung silay magkakanya-kanya, mabubuwal sila. Si Senator Ping, karamihan sa mga namili sa kanya, ang tingin ng tao ay kailangan ng ating bayan upang mapanatili ang kapayapaan at disiplina. Marunong din po tayong tumanggap ng mali. Si Senator Ping ay hindi pang Bise Presidente lamang. Ang lahat ng ito ay kung hindi mauudlot ang halalan sa 2004. Nakaumang na rin ang Cha-cha. Charter Change, kung saan sinaad na rin ni GMA na pabor siya rito. Subalit sinabi nito na kasama sa halalan sa 2004 ang pagpili ng mga bubuo ng grupong babalangkas ng mga papalit sa ating Constitution. Sana ganun nga ang mangyari. Hindi malayong madaliin ito ni Jose de V. at ang kanyang mga alipores sa Congress, para ba sa bayan? (Yan ang sabi nila), o para sa sariling kapakanan? Marami rin ang nagsasabi ng OPLAN NOEL, o No Elections. Nadinig na natin yan pero nagkaroon ng elections. Hindi uubra sa mamamayang Pilipino. Yan ang ipinamana sa atin nang magbuwis ng buhay ang idolo nating si Senator Benigno Aquino, Jr. sa tarmac ng dating Manila International Airport. Kahit ano pa ang sabihin nila, si Presidente Cory Aquino, ang biyuda ni Senator Ninoy, ang gumanap bilang isang tagapangalaga ng demokrasya sa ating bayan. Kaya nga malaya tayong nakapamimili ng ating gustong presidente. Kung sinsero talaga ang tawag ni President GMA, at ilalaan nito ang kanyang talino sa pagpapatakbo ng ekonomiya, aba, naging Propesora ko ito sa Unibersidad, nakita ko ang galing nito sa Economics at Taxation (kaya nga bugbog sarado tayo sa buwis), uusad ang ating bayan! Yan Madame President ang pinakamagandang pamana ninyo sa ating bayan. Hindi namin kayo malilimutan at ng aming mga anak, pati na rin ng ibang darating na henerasyon. Maaalala namin lahat na si Presidente Gloria Macapagal- Arroyo ang namuno nung mga sandali ng hirap at hikahos ng ating bayan. Dahil na rin sa inyong sakripisyo, habambuhay na kayong itataas ng mga Pilipino. Higit pa sa tangkad ng basketbolistang Tsino na si Yao Ming. Para sa anumang comments, suggestions o reklamo, i-text nyo sa 09179904918. Maaari rin kayong tumawag sa CALVENTO FILES 7788442. Tama na muna ang politika. Ang bayan ang dapat isaayos. Aba, grabe na ang &amp;quot;cost of living&amp;quot; ng isang pangkaraniwang pamilya para makakain lamang ng tatlong beses sa isang araw. Mahigit sa P500. Grabe na rin ang sitwasyon sa peace and order. Walang humpay na krimen. Dala na rin ito sa kahirapan ng buhay. Problema sa droga. Marami pang humihila sa atin pababa. Kaya pa ba? Kaya kung magkakaisa.</body>
<link>http://www.philstar.com/Article.aspx?articleId=192253&amp;publicationSubCategoryId=94</link>
</article>
<article>
<title>EDITOYAL - Linisin ang bansa sa loose firearms</title>
<author></author>
<date>
<month>January</month>
<day>21</day>
<year>2003</year>
</date>
<body>KUNG walang kakayahan si Department of Interior and Local Government Secretary Jose Lina sa paglinis sa talamak na illegal jueteng, sana naman ay makagawa siya ng paraan para linisin sa loose firearms ang bansa. Wala siyang magawa sa jueteng sa kabila na ilang beses na siyang nangako at siguro'y dapat na niyang itigil ang pangangako at sa halip ang pagtuunan niya ng pansin ay ang malayang pagdadala ng baril ng mga sibilyan na nagiging ugat ng malalagim na krimen. Maraming baril na walang lisensiya ang nagkalat sa kasalukuyan. Nakatatakot na maski jeepney driver ay nakapagdadala ng baril at sa kaunting gitgitan sa trapiko ay nagpapabuga ng tingga. Nakatatakot na ang nangyayaring mga krimen dahil sa walang habas na pamamaril. Malalakas na ang loob. Kahapon ay banner story ng pahayagang ito ang pagbaril sa isang pastor sa Davao del Norte. Binaril at napatay si Roel Alibio, 27, ng dalawang hindi nakilalang lalaki. Ang ugat ng madugong pagpatay ay dahil lamang sa banggaan ng motorsiklo sa pagitan ng bayaw ni Alibio at ng dalawang lalaki. Nagkaroon ng pagtatalo. Dumating si Alibio sa pinangyarihan ng banggaan para umano mamagitan subalit binaril siya sa ulo ng mga suspect. Tumakas ang mga suspect matapos ang pamamaril. Saan galing ang kanilang baril? Noong January 11, binaril at napatay din si Jose Llamas, 26, nang isang lalaking naka-motorsiklo sa kanto ng Buendia at Taft Avenue. Nakagitgitan umano ni Llamas ang motorsiklo hanggang sa magkaroon ng pagtatalo. Binunot ng suspect ang 9-mm. handgun at dalawang beses binaril si Llamas. Tumakas ang suspect at hindi pa nadadakip. Ang batas sa pagdadala ng baril ay nilalabag na. Maraming civilian na bagamat lisensiyado ang kanilang baril ay walang patumangga kung ilabas ng kanilang bahay at sa dakong huli ay ginagamit nilang pansindak sa kapwa. Ang kaluwagan ng batas ang masisisi sa nangyayaring ito. Kailangan nang maging mahigpit ang Philippine National Police sa pag-iisyu at pagbibigay ng permit sa mga civilian. Dapat din namang maging matalas ang tingin ni Lina kung ang pagkalat ba ng mga baril ay dahil sa mga private armies. Maraming maimpluwensiya at mayayamang tao ang nagmi-maintain ng kanilang mga bodyguard kaya nagkalat ang mga baril. Nararapat magkaroon ng kampanya para durugin ang mga private armies. Ang pakikiisa ng taumbayan ay nararapat para masugpo ang pagkalat at walang patumanggang pagdadala ng baril. Ireport sa mga awtoridad ang mga sibilyang &amp;quot;makakati ang daliri&amp;quot; sa gatilyo.</body>
<link>http://www.philstar.com/Article.aspx?articleId=192339&amp;publicationSubCategoryId=94</link>
</article>
<article>
<title>Export: Asal-Pinoy</title>
<author>Ni Jarius Bondoc</author>
<date>
<month>January</month>
<day>21</day>
<year>2003</year>
</date>
<body>ISA sa mga isyung pag-uusapan sa 4th World Meeting of Families bukas sa Manila ay ang OFWs (overseas Filipino workers). Halos 7.5 milyon na sila, karamihan Katoliko, kalahati babae, kalahati lalaki. Ayon kay Amb. Tita de Villa, secretary-general ng meeting, hindi lang galing o talino ang ine-export nila sa North America at Europe na dominado ng Protestante, o sa Middle East na hawak ng Muslim, o sa East Asia na karamihay Buddhist. Ine-export din nila ang asal-Pinoy. Itoy mga magagandang ugali, tulad ng katapatan, mapagkalinga, respeto sa matatanda. Maging manager o maid, pinamamarisan sila ng mga katrabahot alaga. Milyon-milyon na ang kuwento, ani De Villa, tungkol sa mga dayuhang natutong magmahal sa asawa dahil sa pakita ng OFWs. O ng mga batang natutong magdasal ng rosaryo, at teenagers na hindi na palasagot sa magulang. O ng pagwaksi sa abortion at divorce. Kaya sa tuwa ni Pope John Paul II, tinawag niyang &amp;quot;the new evangelists&amp;quot; ang OFWs. Ang masaklap, ani De Villa, habang pinatatatag ng OFWs ang mga dayuhang pamilya, nasisira rin ang pamilya nila sa Pilipinas. Mapait mangibang bansa kung maliliit pa ang mga anak at kailangan ng gabay ng magulang. Malungkot malayo sa asawa o magulang at kapatid. Pero kailangan para sa mas malaking kita para rin sa pamilya. Sana, ani De Villa, makaisip ang gobyerno, simbahan at NGOs ng paraan para panatiliing matatag ang OFW families. Sa Pilipinas man o sa host-country, kailangan nila ng mga paraan para umiwas sa tukso. Kailangan ng counselling sa mga batang lumalaki sa iisang magulang lang. Kailangan ng murang komunikasyon at madalas na bakasyon. Hindi kinokontra ni De Villa ang pag-export ng labor. Ika nga ni Jaime Zobel de Ayala, malaking tulong ito  $8 bilyon remittances kada taon  sa ekonomiya. At marami na ring programa para sa kapakanan ng OFWs. Hiling lang nina De Villa at Ayala na dagdagan pa ang tulong sa OFWs sa pamamagitan ng welfare at training. * * * Lumiham sa Pilipino Star NGAYON o sa jariusbondoc@workmail.com</body>
<link>http://www.philstar.com/Article.aspx?articleId=192343&amp;publicationSubCategoryId=94</link>
</article>
<article>
<title>Mrs. President h'wag ka nang makialam sa pulitikahan</title>
<author>HALA BIRA! Ni Danny Macabuhay</author>
<date>
<month>January</month>
<day>21</day>
<year>2003</year>
</date>
<body>LABING-WALONG buwan na lamang ang natitira sa termino ni President Gloria Macapagal-Arroyo. Sabi niya hindi na siya tatakbo sa 2004 at haharapin lamang ang makabubuti sa bansa. Subalit maraming araw na ang nalagas hanggang ngayon ay wala pa akong maliwanag na nakikita na talagang inaatupag niya ang dapat na harapin. Ano ang bumubulaga sa ating mga mata araw-araw? Di ba tungkol sa pulitika pa rin? Nariyan ang Cha-cha. Ewan ko kung bakit nakikisawsaw pa sa diskusyon si GMA. Napagkakamalan tuloy na kaya pabor siya sa Cha-cha ay para rin sa kanyang sariling kapakanan. Duda ako na mareresolba ni GMA ang lahat ng problema ng bansa sa loob ng ipinangako niyang panahon. Malaking kahibangan ito. Gayunman kung matutupad niya, maaari na siyang tanghaling bayani. Solusyonan niya ang problema sa ekonomiya, unemployment, pagkain at pabahay. Durugin ang katiwalian sa gobyerno. Kapag natupad ang mga ito, ayos na ang butu-buto ng mga Pinoy. Mahal na President, huwag ka nang makialam pa sa pulitikahan kahit na pilit kang isinasangkot ng mga hayok na pulitiko. Pangatawanan mo na ang ipinangako mong wala na sa iyo ang pamumulitika at ang aayusin na lamang ay ang takbo ng pamahalaan na punumpuno ng mga buwaya at buwitre. Sana ay huwag ka sanang magbago sa paninindigan na mabigyan ng magandang kinabukasan ang mamamayan at tulungang iusad ang kaunlaran ng bansa. Umaasa ang mamamayan na kaya mong tuparin ang iyong mga ipinangako. Marami sa amin ang nagsimula nang iukit ang pangalan mo sa magiging magandang kasaysayan ng ating bansa. Mabuhay!</body>
<link>http://www.philstar.com/Article.aspx?articleId=192353&amp;publicationSubCategoryId=94</link>
</article>
<article>
<title>Halamang gamot</title>
<author>DOON PO SA NAYON Ni Sen. Juan M. Flavier</author>
<date>
<month>January</month>
<day>21</day>
<year>2003</year>
</date>
<body>TUWANG-TUWA si Efren sa aking pagbisita. Si Efren ay kilala sa nayon dahil sa mga halamang gamot na sadya niyang itinanim bilang sagot sa panawagan ng pamahalaan. Binabati kita, Efren, narito raw sa hardin mo ang 10 halamang gamot, bati ko habang palapit kami sa hardin. Tama ka Doktor. Ito ang kailangan dahil sa kamahalan ng gamot. May sarili ka ng botika sa bakuran. Niyaya ako ni Efren na tingnan ang mga halamang gamot. Ano ito? Hindi ko yata kilala, tanong ko. Iyan ang ang tsaang gubat Doktor. Ibang uri ng tsaa. Kinukuha ang talbos at pinakukuluan. Gamot sa pagtatae at sakit ng tiyan. Itinuloy namin ang lakad. Ibat ibang tanim ang nakita ko. Ito naman ang sambong na gamit sa sakit sa bato. Natutunaw ang bato sa loob nang katawan. Aba bago yan, sabi ko. Ngayon ko lang narinig. Ang alam ko ay gamot ito sa manas. Ano pa ba ang mga nasa hardin mo, Efren? Marami, Doktor, masigasig niyang sagot, mayroon akong yerba buena para sa pananakit ng ibat ibang bahagi ng katawan. Narito ang niyug-niyugan para sa bulate. Ang akapulko naman ay gamot sa an-an, buni, galis aso at alipunga. Iyon ang bayabas panlinis sa sugat, impeksiyon sa bibig, gilagid at ngipin. Ang ulasimang bato para sa rayuma at gout.</body>
<link>http://www.philstar.com/Article.aspx?articleId=192356&amp;publicationSubCategoryId=94</link>
</article>
<article>
<title>Matulis na governor... tatlo ang chiching sa kapitolyo</title>
<author>BALITANG SPECIAL Ni Deo Macalma</author>
<date>
<month>January</month>
<day>21</day>
<year>2003</year>
</date>
<body>ALAM nyo bang tatlo ang chiching ng isang matulis na governor? Ayon sa aking bubuwit, happy birthday muna kay Jerry Atil, Vincent Hilario, Raymundo Barreto, Mimia Jara ng SSS Davao City at Jomai Parroco ng DZRH. * * * Alam nyo bang napaka-tulis ng isang governor at tatlo pa ngayon ang kanyang chiching? Ayon sa aking bubuwit, upang magkaroon ng mahabang panahon sa kanyang mga chiching, ang ginagawa nito ay pinapabiyahe nang madalas ang kanyang misis. Ang asawa kasi niya ay mayor. Noong una ay pinapabiyahe ni Gov ang kanyang misis sa mga pangunahing siyudad katulad ng Puerto Princesa City upang mapag-aralan ang kanilang programa sa cleanliness at pangangalaga sa kalikasan. Noong mapuntahan na ni Misis ang mga magagandang lugar sa Pilipinas, sumunod naman ay sa abroad pinapabiyahe ni Gov. Mantakin mo, nakarating din si Mayora sa Hawaii, Las Vegas, San Francisco, Los Angeles at Canada. Sinasabihan kasi ni Gov ang kanyang misis na kailangan niyang bumiyahe upang gayahin sa kanyang bayan ang mga magagandang programa sa mga pinupuntahang lugar. * * * Ayon sa aking bubuwit, habang nasa ibang lugar o nasa abroad si Misis, mas mahaba ngayon ang oras ni Gov sa tatlo niyang chiching. Ang isang chiching ni Gov ay dating majorette sa isang kolehiyo sa kanilang probinsiya. Ipinasok niya ito bilang nurse sa provincial hospital. Siya ay walang iba kundi si Ms. J. as in Janet. Ang pangalawang chiching ni Gov ay isa ring nurse sa nabanggit na pagamutan. Itago na lang natin sa pangalang Ms. J. as in Jing. Matindi talaga si Gov. Pinagsabay yung dalawang nurse. At ang pangatlo na siyang pinakamahal ni Gov ay empleyada sa Kapitolyo. May asawa na ang empleada subalit nakipaghiwalay sa kanyang mister at nagpagarahe na lamang kay Gov. * * * Ayon sa aking bubuwit, mukhang magaling kumarinyo ang nasabing empleada sapagkat ang dami niyang nakukuha kay Gov. Mantakin nyo, nabigyan na siya ng house and lot at meron pa itong dalawang apartment na paupahan. Kaya naman kahit sa loob ng Kapitolyo ay lantaran na ang kanilang pagiging sweet sa isat isa. Subalit, ang malungkot na parte nito, kapag wala si Gov sa Kapitolyo, ang nagiging acting governor ay ang empleadang chiching. Ang pangatlong chiching ni Gov ay itago na lang natin sa pangalang Ms. M. as in Mary Anne. At ang matindi ginagawang motel ni Gov ang kanyang opisina sa Kapitolyo. Kapag nagpupunta ang kanyang chiching na nurse sa opisina ay sarado at tumatagal ng dalawang oras. Parang short time. Kaya kapag pumasok na ang isa sa tatlong chiching ni Gov sa kanyang opisina asahang may nangyayari nang milagro sa loob. Kasi, paglabas nila sa opisina ay hindi na maayos ang damit at mga buhok. Ayon sa aking bubuwit, ang governor na tatlo ang chiching sa Kapitolyo ay si Siya ay governor sa Bicol Region. Siya ay si Gov. L. as in Labuyo.</body>
<link>http://www.philstar.com/Article.aspx?articleId=192363&amp;publicationSubCategoryId=94</link>
</article>
<article>
<title>Karapatan sa pangangalaga ng anak</title>
<author>IKAW AT ANG BATAS Ni Atty. Jose C. Sison</author>
<date>
<month>January</month>
<day>21</day>
<year>2003</year>
</date>
<body>SI Zeny ay nag-aaral ng nursing nang makilala niya si Jim, isang lisensiyadong doktor. Naging magkasintahan sila at nagkaroon ng anak nang hindi pa nakakasal. Nang isilang si Gina, ang kanilang love child, noong Setyembre 23, 1989, nagsama ang dalawa at nanirahan sa poder ng pamilya ni Jim. Dito ay tinanggap si Gina bilang bagong miyembro ng pamilya. Pagkaraan ng isang taon, umalis si Zeny papuntang Amerika kung saan nagtrabaho siya bilang rehistradong nurse. Naiwan si Gina sa pangangalaga ni Jim at ng mga magulang nito. Nang magdalawang taong gulang na si Gina, nagsampa si Jim ng petisyon para sa legal guardianship ni Gina. Sa unang pagbaba ng desisyon ng Korte, naibigay nito ang pangangalaga kay Jim bilang legal guardian ni Gina, subalit ang desisyon ay muling isinaalang-alang nang hiniling ni Zeny na iangat ito at bigyan siya ng opportunidad na salungatin ang petisyon ni Jim. Hiniling din ni Zeny sa Korte na ibigay sa kanya ang pangangalaga kay Gina habang dinidinig ang kaso. Ibinigay ng Korte ang pangangalaga kay Zeny at itinanggi ang kahilingan ni Jim na hindi bigyang-pansin ang oposisyon ni Zeny dahil siya ay nahirang na bilang legal na tagapag-alaga ni Gina. Sa apila ni Jim sa Court of Appeals (CA), ipinasya nito na tama ang mababang hukuman nang iangat nito ang kautusan tungkol sa desisyon sa pangangalaga ni Jim at nang ibigay kay Zeny ang opportunidad na dinggin ang mga tunay na isyu kung sino ang nararapat na maging legal na tagapag-alaga. Ngunit ayon sa CA, mali ang mababang hukuman nang ibigay nito kay Zeny ang pansamantalang pangangalaga kay Gina. Ayon sa CA, magiging masakit para kay Gina ang biglang paglipat nito sa poder ni Zeny dahil nakagisnan na niya si Jim at ang mga magulang nito. Kinakailangang maiwasan ng bata ang isang tinatawag na emotional seesaw. Kaya mas mahinahon para sa bata kung ipagkakaloob pa rin kay Jim ang pangangalaga habang dinidinig ang kaso. Tama ba ang CA? TAMA. Ang bigkis ng anak sa kaniyang mga magulang ay maaapektuhan kung isa sa kanila ay pagkakaitan ng pangangalaga. Subalit kinakailangan pa rin na ang magiging kalagayan ng anak ang pangunahing pahahalagahan. At kung isasaalang-alang ang kabutihan ni Gina, tama ang CA na manatili ito sa pangangalaga ni Jim. Ang bata ay hindi dapat biglang agawin sa mga taong nakagisnan na niya at sa lugar kung saan na siya nagkamalay. At dahil si Gina ay lampas na sa pitong taong gulang, makakapili na siya kung kanino siya sasama, kay Zeny o kay Jim. Subalit hindi pa rin masasabing kay Jim ibibigay ang pangangalaga kay Gina o hindi sapat ang kapasidad ni Zeny sa pangangalaga kay Gina. Ito ay nangangahulugan lamang na pansamantala pa rin siya sa pangangalaga ni Jim habang dinidinig ang kaso hanggang magdesisyon na ang Korte (Tonog vs. Court of Appeals and Daguimol G.R. #122906 February 7, 2002).</body>
<link>http://www.philstar.com/Article.aspx?articleId=192366&amp;publicationSubCategoryId=94</link>
</article>
<article>
<title>EDITORYAL  Mag-people power vs mga 'gutom na buwaya'</title>
<author></author>
<date>
<month>January</month>
<day>22</day>
<year>2003</year>
</date>
<body>DALAWANG taon na ang nakalipas mula nang sumiklab ang EDSA Dos na naghatid sa puwesto kay President Gloria Macapagal-Arroyo. Marami nang pagbabago sa loob lamang ng maikling panahon. Ang pagdiriwang kamakalawa ay nabahiran ng kaguluhan nang hindi hayaang makapag-rally sa EDSA shrine ang mga militanteng grupo. Ang mga dating kakampi naman ni Mrs. Arroyo na malaki rin ang bahagi sa pagpapatalsik kay dating President Joseph Estrada ay nagkalat-kalat na. Ang iba ay nagsusulong na si Mrs. Arroyo naman ang patalsikin sa tungkulin. Wala nang gaanong init ang pagdiriwang kamakalawa. Isang pangkaraniwang araw na lamang ang January 20. Kung gaano kakapal ang tao sa EDSA dalawang taon na ang nakararaan, kabaligtaran naman iyon sa nangyari. Magkaganoon man, ang pangyayari sa EDSA Dos ay hindi mababago. Nakaukit na sa kasaysayan. Nagkaisa ang taumbayan para mapatalsik ang pinunong sangkot sa katiwalian. At kung magkakaroon muli ng tiwaling pinuno ang pagkakaisa ay muling uusbong at babaha uli ng tao sa EDSA. Hindi na maaaring asahan na ang mga susunod pang pagdiriwang ng EDSA Dos ay dadagsain pa ng mga tao. Ganyan ang mga Pinoy, sa una ay masigasig hanggang sa manghinawa. Maski ang EDSA Uno (Feb. 20-25, 1986) na nagpabagsak kay Ferdinand Marcos ay matamlay na rin ang pagdiriwang nang mga sumunod na taon. Wala nang init. Pero ang tiyak, kahit na lumipas ang panahon, ang ipinunla ng people power revolution ay nakatanim na at hindi na maaaring maglaho. Napatunayan na ang pagkakaisa ay maaaring magpabago sa maling sistema. Kung magkabigkis at nagkakasama, ang bulok na pamamalakad ay maaaring wasakin. Ilang ulit nang sinabi ni Mrs. Arroyo na hangad niya ang matatag na republika. Ang kanyang pangarap na ito ang dahilan marahil kung kaya hindi na niya ninais pang tumakbo sa 2004. Mahirap itong gawin kaya naman nakikiusap si Mrs. Arroyo sa lahat na siya ay tulungan. Ito na ang panahon para mag-people power para sa ikauunlad ng bansa. Magkaisa para labanan ang katiwalian. Isumbong ang mga opisyal ng gobyerno na gumagawa ng masama at nangungurakot. Mag-alsa laban sa mga &amp;quot;gutom na buwaya&amp;quot;. Magkaisa para labanan ang kahirapan. Kung madudurog ang mga tiwali tiyak na ang pagsulong. Bagong rebolusyon sa bagong panahon. Maaaring makamtan ang pag-unlad sa pamamagitan ng pagkakaisa, katulad ng ginawa sa EDSA Uno at Dos.</body>
<link>http://www.philstar.com/Article.aspx?articleId=192471&amp;publicationSubCategoryId=94</link>
</article>
<article>
<title>Kilos pronto! Juan dela Cruz</title>
<author>BAHALA SI TULFO ni Ben Tulfo</author>
<date>
<month>January</month>
<day>22</day>
<year>2003</year>
</date>
<body>NAIS naming ipaalam sa lahat na hindi nasasayang ang inyong mga tine-text sa amin. Mayroon kaming sistemang sinasala ang lahat ng text messages, kabilang na rito ang mga pananakot at pagbabanta sa aming buhay. Sapat ang aming staff na ang trabaho lang ay ilipat ang lahat ng text messages sa computer araw-araw. Pino-&amp;quot;profile&amp;quot; namin at hinihiwalay ang mga mahahalagang tips at impormasyon. Agad kumikilos ang aming surveillance at undercover team sa TV, ang BITAG kapag nakita namin ang kahalagahan ng inyong tips. Ang lahat ng itoy para sa kapakanan ng nakararami sa ating lipunan. Singkwenta porsyento ng mga napapanood nyo sa aming programa sa TV ay mula sa mga tipster sa text. * * * Tahasan ko nang sasabihin sa kolum kong ito, hindi ako kabilang doon sa mga &amp;quot;attack and collect, defend and collect&amp;quot; (ACDC) na mga kolumnista sa mga pahayagang tabloid. May bayag akong sabihin ito, at ang sinumang magsasabi na kabilang ako sa kanila, hinahamon ko sila ng harap-harapan. Marami ang mga nagdududa na mga texters. Bakit wala raw silang nababasa tungkol sa isyu ng jueteng sa espasyong ito? Matagal nang laganap ang ilegal na sugal na to sa ibat ibang parte ng ating bansa. Uulit-ulitin kong sabihin na parang sirang plaka, I-N-U-T-I-L ang ating pamahalaan sa problema ng jueteng. Umpisahan natin sa Malaca&amp;ntilde;ang, sa Senado, sa Kongreso, sa mga lokal na pamahalaan, maging sa ating kapulisan. Alam ng Imbestigasyon ng BAHALA si TULFO na may perang ipinamumudmod ang mga jueteng lords sa aking mga nabanggit, kayat ang mga itoy lagot na ang dila. At kung mayroon mang awards na puwedeng ipagkaloob ang kolum na ito, nangunguna ang tanggapan ni Department of Interior and Local Government Secretary Joey Lina. Sabagay, nalalapit na ang halalan sa 2004. Walang pulitikong may bayag ang magdedeklara ng &amp;quot;giyera&amp;quot; laban sa mga jueteng lords. Ngayon pa lang ay basag na ang kanilang mga betlog. At ang iba naman, umakyat na ang kanilang mga itlog sa lalamunan. Oo nga naman, sino ba naman ang &amp;quot;traditional politician&amp;quot; o TRAPO ang may matinong pag-iisip na kabanggain ang mga jueteng lords? Eh, ang mga jueteng lords ang tumutustos ng kanilang election campaigns? Kahit na nga yung mga nakaupo sa Malaca&amp;ntilde;ang, &amp;quot;hawak sa leeg&amp;quot; ng mga ito. Kaya kayong mga nagdududa sa Imbestigasyon ng BAHALA si TULFO, tumingin kayo ng diretso! Nasaan ang ugat ng problema? Hindi ugat ng problema ang Imbestigasyon ng BAHALA si TULFO. Hindi rin ako epekto ng problema ng salot na jueteng! Alam kong &amp;quot;inutil&amp;quot; ang ating pamahalaan. At ang masahol dito, ilegal na nga, tinatangkilik pa ng mamamayan. Kaawa-awang bansa na ang Pilipinas. Kilos, pronto! Juan dela Cruz! * * * Para sa mga tips, reklamot sumbong, tumawag o mag-text sa mga numerong ito: 0918-9346417 at sa telepono 932-5310/ 932-8919. Makinig sa DZME 1530 Khz, Lunes hanggang Biyernes, 9:00-10:00 ng umaga. At panoorin ang programang &amp;quot;BITAG&amp;quot; sa ABC-5, tuwing Sabado, 5:00-5:30 ng hapon.</body>
<link>http://www.philstar.com/Article.aspx?articleId=192478&amp;publicationSubCategoryId=94</link>
</article>
<article>
<title>Ano pa ang silbi ni Sec. Lina, kung hindi siya nasusunod?</title>
<author>BANAT NI BATUIGAS ni Bening Batuigas</author>
<date>
<month>January</month>
<day>22</day>
<year>2003</year>
</date>
<body>HUMAGIKGIK sa tawa ang mga pulis na nakausap ko ukol sa bagong kampanya ni Interior Secretary Joey Lina sa loose firearms nga. Napuna nila na si Lina ay sumasakay sa samut saring isyu sa diyaryo para masabing nagtatrabaho siya samantalang reactionary lamang siya katulad ni Sen. Tessie Aquino-Oreta. Kaya ang ordinaryong mamamayan ay hindi na naniniwala kay Lina bunga sa wala namang natapos sa mga proyekto niya. Ika nga panay lang siya dada. Ayon kay Lina, kaya niya gustong isulong na muli ang kampanya laban sa loose firearms dahil sa sunud-sunod na kaso ng patayan hindi lang sa Metro Manila kundi sa buong bansa. Kung sabagay, inamin naman ni Lina na hindi siya nag-umpisa sa kampanyang ito kundi ang mga dating opisyales pa ng Department of Interior and Local Govt. (DILG). Gusto ni Lina na disarmahan ng pulisya natin ang mga political warlords, NPA, MILF, mga Muslim extremists at mga organized crime groups. Namula ang mga mukha ng mga pulis na nakusap ko sa katatawa sa bagong direktiba ni Lina. Anila, hindi nga nila magawang sundin ang kautusan niya ukol sa kampanya laban sa jueteng eh ang mga huhulihin ay walang armas dito pa sa loose firearms na baka madedbol lang sila. He-he-he! May punto sila dito, no mga suki? Halos mag-sasampung buwan na ang kampanya sa jueteng eh maliwanag na namamayagpag pa rin ang mga gambling lord sa buong bansa at ang natitirang bingi at bulag ay si Lina nga, anang mga kausap ko. Pero may alam si Lina dahil inamin niyang kilala niya ang 44 jueteng lord na nag-ooperate sa buong bansa, di ba mga suki? Kung ang mga kubrador sa jueteng na lantarang kumokolekta ng taya sa kalye ay hindi mahuli-huli ng pulisya ang mga political warlords, NPA, MILF, Muslim extremists at organized crime groups pa kaya? Sino naman kaya sa kapulisan natin ang gustong magbuwis ng buhay para lang maisakatuparan ang alituntunin ni Lina? Paano maisusulong ng mga opisyales ng ating pulisya tulad ni CIDG director Chief Superintendent Eduardo Matillano ang kampanya laban sa loose firearms eh mabigat ang katawan nila dahil puno ang bulsa nila ng intelihensiya sa jueteng? He-he-he! Pambobola lang yang bagong kampanya ni Lina, anang mga pulis na nakausap ko. Para makasiguro si Lina na may tatalima sa kautusan niya bat di niya utusan si Supt. Noel Estanislao, hepe ng Task Force Jericho, na mauna sa kampanya laban sa loose firearms dahil bundat na bundat na siya. Alam yan ni Atty. Morga. Kung sabagay, ang admi-nistration ni President Arroyo ay nagmukhang comedy sa pelikula pero sumasablay naman sa talikya. Ika nga walang direksiyon. Kasi nga patuloy pa rin ang mga negosyo nina Bong Pineda, Arman Sanches, Aging Lisan, Nora ng Nueva Ecija, Charing Magbuhos at iba pa at mukhang si Lina lang hindi nakakaalam. Kung totoong hindi na sinusunod ng pulisya natin si Lina, ano pa ba ang silbi niya sa gobyerno ni GMA? Tanong lang.</body>
<link>http://www.philstar.com/Article.aspx?articleId=192484&amp;publicationSubCategoryId=94</link>
</article>
<article>
<title>Refinancing ng Pag-IBIG</title>
<author>HINDI PA TAPOS ANG LABAN ni Sec. Mike Defensor</author>
<date>
<month>January</month>
<day>22</day>
<year>2003</year>
</date>
<body>Dear Sec. Mike Defensor, Maligayang pagbati sa masipag na miyembro ng Cabinet ng Arroyo Administration! Nabasa ko noon ang inyong liham tungkol sa refinancing ng existing loan sa isang banko o institusyon ng Pag-IBIG. Kasalukuyan pong naka-mortgage ang aking lupa at bahay dito sa Maynila sa isang kilalang banko. Matagal na po kaming hindi nakapagbabayad ng aming buwanang amortisasyon dito. Nais ko po sanang humingi ng tulong sa Pag-IBIG kung maaari po sanang mabayaran ang aking utang sa nauna upang dito na lamang po ako sa Pag-IBIG may utang. Maaari po ba iyon?  Lea ng Maynila Sinumang miyembro ng Pag-IBIG ay maaaring mag-apply ng refinancing kung mayroon po kayo ng mga sumusunod na requirements:  Aktibong nagbabayad sa amortisasyon.  Updated ang kontribusyon. Kinakailangan kang mag-apply sa refinancing scheme ng Pag-IBIG housing loan kung ang mga nasabing requirements ay masusunod. Sa karagdarang katanungan, maaari kang tumawag sa Pag-IBIG office, Housing loans Divisions, 8114174. Sa mga nais sumulat, maari po ninyong ipadala ang inyong liham sa office of the Chairman, 6th Floor, Atrium Bldg. Makati Avenue, Makati City.</body>
<link>http://www.philstar.com/Article.aspx?articleId=192490&amp;publicationSubCategoryId=94</link>
</article>
<article>
<title>4th World Meeting of Families simula bukas</title>
<author>BANTAY KAPWA ni Cielito &amp;quot;Mahal&amp;quot; Del Mundo</author>
<date>
<month>January</month>
<day>22</day>
<year>2003</year>
</date>
<body>BUKAS magsisimula ang 4th World Meeting of Families. Mga kinatawan ng pamilya sa apat na sulok ng mundo ang magtitipon sa Manila sa layuning mas patatagin ang pananampalataya sa Diyos. Ang pulong ay magwawakas sa Enero 26. Isa sa mahalagang paksa sa pagtitipon ay ang pagiging matatag ng Christian Values ng Pamilya na siyang basic unit of society. Sa pamilya nag-uugat ang dakilang pananampalataya at kabutihan sa kapwa tao at pagdakila sa bansa. Tatalakayin din sa naturang worldwide confab ang papel ng ama, ina at anak sa bawat pamilya. Ang bawat kasapi ng pamilya ay may mahalagang papel na ginagampanan. Ang ama ang siyang haligi at ang ina ang siyang ilaw at ang anak ang anghel ng tahanan. Lahat silay pinag-isa sa pagmamahal, paggalang at pagbibigayan. Ayon sa kanyang Kabunyian Jaime Cardinal Sin, napakahalaga ng pamilya sa pagbuo ng sambayanan at pagpapahalaga ng katiwasayan at pag-ibig sa mundo.</body>
<link>http://www.philstar.com/Article.aspx?articleId=192496&amp;publicationSubCategoryId=94</link>
</article>
<article>
<title>Tinutulan ng mga kaaway</title>
<author>ALAY-DANGAL ni Fr. Jose C. Blanco, S.J.</author>
<date>
<month>January</month>
<day>22</day>
<year>2003</year>
</date>
<body>Kapag si Jesus ay nakakakita ng isang maysakit, agad niya itong pinagagaling noon din mismo. Para kay Jesus, ang paggawa ng kabutihan ay katumbas ng agarang pagwaksi sa kasamaan. Narito ang kuwento ng pagpapagaling sa isang lalaki na ang isang kamay ay patay na (Mk. 3:1-6). &amp;quot;Muling pumasok si Jesus sa sinagoga, at naratnan niya roon ang isang lalaking patay ang isang kamay. Kayat binantayan si Jesus ng ilang taong naroon upang tingnan kung pagagalingin niya ang lalaking iyon sa Araw ng Pamamahinga, para may maiparatang sila sa kanya. Tinawag ni Jesus ang lalaking patay ang kamay: Halika rito sa unahan! Tinanong niya pagkatapos ang mga tao, Alin ba ang ayon sa Kautusan: ang gumawa ng mabuti o gumawa ng masama sa Araw ng Pamamahinga&amp;quot; Magligtas ng buhay o pumatay? Ngunit hindi sila sumagot. Habang tinitingnan ni Jesus ang mga taong nasa paligid niya, galit at lungkot ang nabadha sa kanyang mukha, dahil sa katigasan ng kanilang ulo. Bumaling siya sa lalaki at sinabi, Iunat mo ang iyong kamay. Iniunat naman ng lalaki ang kanyang kamay at itoy gumaling. Umalis ang mga Pariseo at nakipagsabwatan sa mga kampon ni Herodes upang ipapatay si Jesus.&amp;quot; Ang paghahari ng Diyos ay laban hindi lamang sa mga demonyo kundi na rin sa mga taon, nagkataong Araw ng Pamamahinga noon. Ang pagpapagaling ay isang gawain. Kung kayat ang mga kaaway ni Jesus ay nagbabantay sa kanya upang makita kung siyay magpapagaling sa Araw ng Pamamahinga o hindi. Nagalit si Jesus sa kababawan ng mga Pariseo. Inutusan ni Jesus ang lalaking patay ang kamay at sinabing, &amp;quot;Iunat mo ang iyong kamay.&amp;quot; At ganoon nga ang ginawa ng lalaki. At gumaling ang kamay nito. Ang lalakiy may pananalig kay Jesus. Kabaliktaran naman sa ganang mga kaaway ni Jesus. Nagplano sila kasama ng mga tagasunod ni Herodes kung paano nilang sisirain si Jesus. Nagtagumpay silang sirain si Jesus. Ipinako nila si Jesus sa krus at namatay. Subalit lingid sa kanilang kaalaman, ito mismo ang tagumpay ni Jesus. Muli siyang nabuhay sa isang panibagong buhay.</body>
<link>http://www.philstar.com/Article.aspx?articleId=192500&amp;publicationSubCategoryId=94</link>
</article>
<article>
<title>EDITORYAL  Wanted: Taong matapat</title>
<author></author>
<date>
<month>January</month>
<day>23</day>
<year>2003</year>
</date>
<body>SA panahong ito na talamak ang corruption sa maraming sangay ng pamahalaan at maging sa pribadong tanggapan, mahirap paniwalaang may mga tao pa ring matapat at mapagkakatiwalaan. Lalo pa ngayon na batbat ng kahirapan, ang taong matapat ay may kahirapan nang matagpuan. Pero nangibabaw si Ma. Fe Sotelo, isang security guard na nagsauli ng P500,000 na naiwan ng isang Chinese sa comfort room ng isang mall. Sa katulad ni Ma. Fe na kakarampot lamang ang suweldo, ang P500,000 ay malaki nang halaga para mabili ang mga pangunahing kailangan niya sa buhay. Maaaring hindi niya iyon isauli at angkinin na lamang. Pero hindi ganyan ang ginawa ni Ma. Fe. Hindi raw niya maaatim na gastusin ang perang hindi naman niya pinagpaguran. Hindi kaya ng konsensiya niya. Napakaganda ng panuntunan ni Ma. Fe sa buhay. Sana ay ganyan din ang maging panuntunan ng mga opisyales sa pamahalaan na walang takot kung mangurakot sa pera ng bayan. Ganyan sana ang maging ugali ng mga mayayamang negosyante na nandadaya sa pagbabayad ng buwis. Maraming hindi matapat at mapagkakatiwalaan sa Department of Public Works and Highways, Bureau of Internal Revenue, Bureau of Immigration, Bureau of Customs at Philippine National Police at marami pang departamento. Nagsasagawa ng pagroronda si Ma. Fe sa Festival Mall sa Alabang, dalawang linggo na ang nakararaan, nang isang belt bag ang kanyang natagpuan sa comfort room ng mga lalaki sa basement parking lot. Hindi nagsayang ng panahon si Ma. Fe, dinampot ang bag, tiningnan ang laman at gimbal sa nakabalumbong pera. Madali niyang dinala ang bag sa kanyang hepe at makalipas lamang ang ilang oras, natunton ang may-ari ng bag  si Wang Chao Wei, isang negosyante mula sa Tiangxi, China. Nagtayo ng negosyo rito si Wei. Inalok ni Wei ng perang pabuya si Ma. Fe pero tinanggihan iyon ng dalagang sekyu. Bihira na nga ang mga nilalang na katulad ni Ma. Fe. Maaaring wala na nga siyang katulad sa mga opisyal at empleyado sa DPWH, Customs, Immigration, at BIR. Kung matutuloy ang pangarap niyang maging miyembro ng PNP madadagdagan ang kakaunting bilang nang matapat na pulis. Kapos sa height si Ma. Fe kaya hindi siya matanggap bilang pulis subalit nagbigay ng pag-asa si PNP chief Hermogenes Ebdane na maaari siyang mapabilang sa police force. Taong matapat at mapagkakatiwalaan, iyan ang kulang sa lipunan. Sila ang dapat hanapin para mabawasan ang katiwalian na matagal na at paulit-ulit sinasabi ni Mrs. Arroyo na kanyang dudurugin.</body>
<link>http://www.philstar.com/Article.aspx?articleId=192590&amp;publicationSubCategoryId=94</link>
</article>
<article>
<title>Yakuza konek</title>
<author>AKSYON NGAYON ni Al G. Pedroche</author>
<date>
<month>January</month>
<day>23</day>
<year>2003</year>
</date>
<body>ANG Yakuza ay isang kilabot na sindikatong sangkot sa sari-saring gawaing kriminal gaya ng pangangalakal ng droga at prostitution. Kaya yung mga Hapones na pumapasok sa ating mga daungan ay tinitingnang mabuti ng mga kagawad ng immigration kung kumpleto ang daliri. Kasi, ang isang palatandaan ng pagiging miyembro ng Yakuza ay putol ang isang daliri. Marami nang suspected Yakuzas ang ipinatapon palabas ng Pilipinas kundi man inaresto at ikinulong. Pero palibhasay mucho dinero ang mga hinayupak na ito, kayang-kaya nilang paikutin ang Bureau of Immigration sa halimuyak ng kanilang malulutong na dolyares. Bakit patuloy na nakapapasok sa ating bansa ang mga lintek na ito upang magsagawa ng kanilang ilegal na operasyon? Kasiy isa na naman sila sa mga &amp;quot;minahang ginto&amp;quot; ng ilang garapal na tauhan at opisyal ng BI. At sanay huwag magmalinis ang BI na walang katiwaliang nagaganap sa ahensyang iyan na sa mga nakalipas nating kolum ay palagi nating binabanatan. Ayon sa aking impormante, pati ang mga nai-deport nang Yakuza members na blacklisted ay malaya pa ring nakapapasok at nabibigyan ng single-entry visa dahil sa kanilang malalim na kuneksyon sa BI. At siyempre, kailangan pa bang sabihin na itoy kapalit ng malaking pabuya? Huwag na nating pag-usapan kung magkano. Yakuza, terorista, drug lords at kung anu-ano pang mga undesirable aliens ang malayang labas-masok sa Pilipinas dahil sa katiwalian ng mga tauhan ay opisyal sa imigrasyon. Hindi tayo titigil sa pagpuna sa mga katiwaliang ito. Yung mga matataas na opisyal na atin nang nabanatan ay puwedeng magpaliwanag kung gusto nila at bibigyan natin ng puwang sa ating kolum kung silay kapani-paniwala. Puwede rin kayong magdemanda kung gusto ninyo. Sanay kami sa demandahan pero di kami titigil sa misyong ibunyag ang katiwalian saan mang tanggapan ng gobyerno. Oo, pati Malaca&amp;ntilde;ang kung kinakailangan. Mag-eeleksyon na naman at tiyak, mamamayagpag ang mga ilegal na aktibidad para pondohan ang kandidatura ng ilang hinayupak na politiko!</body>
<link>http://www.philstar.com/Article.aspx?articleId=192597&amp;publicationSubCategoryId=94</link>
</article>
<article>
<title>Misis, anak at manugang ni Mayor, naka-payroll sa munisipyo</title>
<author>BALITANG SPECIAL ni Deo Macalma</author>
<date>
<month>January</month>
<day>23</day>
<year>2003</year>
</date>
<body>ALAM nyo bang pinasasahod ng isang munisipyo ang misis, mga anak at manugang ng isang mayor kahit wala naman silang trabaho? Ayon sa aking bubuwit, happy birthdy muna kay Mr. Tony Abacan, Presidente ng Metrobank; Vic Yamat, Dra. Nestin Sumabat ng Tuguegarao City; Bro. Maeng Honario at Sheryl Panes. * * * Alam nyo bang nagrereklamo na ngayon ang mga empleyado ng isang munisipyo dahil ginawang ghost employees ang misis at buong kamag-anak ni Mayor? Ayon sa aking bubuwit, upang mapasama sa payroll ang mga kamag-anak ni Mayor, gumawa siya ng mga panibagong posisyon. Ang kanyang misis, mga anak, manugang, mga biyenan at iba pang kamag-anak ay ginawang consultant at mga casual employees. Sumasahod sila ng P10,000 bawat isa subalit wala namang ginagawa sa munisipyo. Hanep itong ginawa ni Mayor. Paging PAGC Chairman Dario Rama. Sila ang dapat ninyong kasuhan, Sir. * * * Ayon sa aking bubuwit, galit ang mga empleyado sa munisipyo kay Mayor sapagkat ang pondong gagamitin sana sa mga proyekto sa bayan ay napupunta sa Kamag-anak Inc. Ang malungkot dito, nade-delay pa ang sahod ng mga empleyado samantalang on time ang suweldo ng mga kamag-anak ni Mayor. Minsan pa nga ay napapaaga pa kapag sila ay nagka-cash advance. Ayon sa aking bubuwit, ang mga consultant kuno ni Mayor na binabayaran ng P10,000 kada buwan ay ang asawa mismo nito. Itago natin siya sa pangalang Mayora Ruby. Kabilang din ang kanilang mga anak na sina Tracy, Clint at manugang na si Fatima. Kasama rin dito ang kanyang dalawang biyenan na si Lido at Noning. Pati ang kanyang mga pinsan na sina Romeo, Constante, Juanito, Gabino at si Kardo. Grabe naman. Walang ginagawa pero sumasahod ng tig-P10,000 kada isang buwan. Dahil sa 11 kamag-anak ni Mayor na kasama sa mga ghost employees ay nalulugi na kaagad ang munisipyo ng P110,000 kada isang buwan. * * * Ayon sa aking bubuwit, ang mayor na nagpapasahod sa kanyang misis, mga anak at kamag-anak kahit wala namang ginagawa ay si... Siya ay mayor ng Nueva Ecija. Siya ay si Mayor L. as in Luku-luko.</body>
<link>http://www.philstar.com/Article.aspx?articleId=192604&amp;publicationSubCategoryId=94</link>
</article>
<article>
<title>Mga karunungang pangnayon</title>
<author>DOON PO SA NAYON ni Sen. Juan M. Flavier</author>
<date>
<month>January</month>
<day>23</day>
<year>2003</year>
</date>
<body>MARAMING bagay ang hindi ko malalaman kung hindi ako pumunta sa kanayunan. Mga halimbawa:  Siyam na buwan ang hihintayin bago ang itinanim na suwi ng saging ay mamunga. Parang tao  siyam na buwan bago mabuo ang isang sanggol at iluwal sa mundo.  Maaari nang tibain o anihin ang saging kapag halos lahat ng dahon ay tuyo na.  Sa nayon, ang katumbas ng katagang &amp;quot;family planning&amp;quot; ay pagpigil sa panggigigil.  Pag mababa ang presyon ng dugo ng isang magsasaka, ang sabi niya ay kulang siya ng dugo.  Ilagay ang sako ng munggo sa daanan ng pinto para huwag bukbukin.  Madaling anayin ang bahay na walang nakatira.  Pag ang ilong ng kalabaw ay basa, siya ay malusog. Pag tuyo, may sakit!  Tatlong buwan, tatlong linggo at tatlong araw bago iluwal ang mga biik ng baboy.  Kapag kumuha ka ng bunga sa tanim ng iba para sa kakanin ninyo, iyon ay pakikibahagi. Pero pag kumuha ka ng para itinda, iyon ay pagnanakaw.</body>
<link>http://www.philstar.com/Article.aspx?articleId=192610&amp;publicationSubCategoryId=94</link>
</article>
<article>
<title>VAT naman kaya?</title>
<author>HALA BIRA! ni Danny Macabuhay</author>
<date>
<month>January</month>
<day>23</day>
<year>2003</year>
</date>
<body>BINABATBAT ng kaguluhan ang pagpapatupad ng Value Added Tax (VAT) na dapat sana ay matagal nang kasama sa paniningil ng BIR sa mga kinikita ng mga professionals (movie stars, entertainers, broadcasters, media practitioners, doctors, engineers, lawyers, etc.) subalit hindi ito mahigpit na naipatupad dahil sa pagtuligsa ng mga nasabing grupo. Nagsagawa ng rally ang mga miyembro ng movies at TV industry noong Lunes sa harap ng Senado. Ayon sa mga namuno ng kilusan na sina Fernando Poe Jr., Dolphy, Richard Gomez, Phillip Salvador at Eddie Garcia, ang tatamaan ng VAT ay ang mga maliliit nilang kasamahan sa industriya na katulad ng mga stuntsmen, lightsmen at cameramen. Sa bandang huli raw, ang mahihirapan ay ang mga ordinaryong manonood sapagkat tataas ang singil sa mga sinehan. Nagpahiwatig din ang mga doktor na ang maaapektuhan nang malaki ay ang mga ordinaryong mamamayan sapagkat malamang ay ipasa sa kanila ng mga doktor ang sisingiling VAT. Anila, sa ngayon nga ay ipinagbabawal na ang magkasakit dahil napakamahal, dadagdagan pa ng VAT. Ang masakit nito ay baka doktor na ang magkasakit dahil sa VAT. May umuugong na balita na baka raw iurong na muna ang pagpapatupad ng VAT at palitan ito ng makatwirang batas. Bakit nga ba hindi kung ang VAT na ito ay magdudulot ng masamang epekto sa nakararami? Nasisiguro kong napakalaking halaga ng salapi ang hindi talaga naipapasok sa kaban ng gobyerno dahil sa katiwalian at kapabayaan ng mga nanunungkulan sa ating bansa.</body>
<link>http://www.philstar.com/Article.aspx?articleId=192616&amp;publicationSubCategoryId=94</link>
</article>
<article>
<title>Magastos na kapabayaan</title>
<author>IKAW AT ANG BATAS ni Atty. Jose C. Sison</author>
<date>
<month>January</month>
<day>23</day>
<year>2003</year>
</date>
<body>NOONG Hunyo 4, 1991, isang Fuso Road Tractor ang binili ni Edward Lao mula sa Equitable Leasing sa pamamagitan ng isang Finance Lease Agreement. Ayon sa kasunduan, ang sasakyan ay mananatiling nakarehistro sa pangalan ng Equitable hanggang ang buong halaga nito ay nabayaran na ni Edward sa buwanang pagbabayad nito hanggang Disyembre 4, 1992. Nang mabayaran na ni Edward ang buong halaga ng traktora, nagkaroon ng Kasulatan ng Bilihan sa pagitan nila ng Equitable noong Disyembre 9, 1992. Subalit ang Kasulatan ay hindi nairehistro sa LTO. Samantala, ginamit na ito sa operasyon ni Edward at ito ay minaneho ng kanyang drayber na si Romy. Noong Hulyo 17, 1994, ang traktora ay bumangga sa tindahan na nasa bahay ni Matilde. Nawasak ang tindahan. Namatay ang anak ni Matilde na si Randy at ganoon din si Maria, anak ng kanilang kapitbahay na si Felipe. Nasaktan naman sina Felipe at Minda at ang dalawang anak na lalaki ni Laura. Si Romy ay nahatulan ng Metropolitan Trial Court (MTC) ng reckless imprudence resulting in multiple homicide and multiple physical injuries. Sina Matilde, Felipe, Minda at Laura, ang mga naagrabyado sa reckless imprudence ay walang nakuha sa kasong kriminal laban kay Romy. Kaya, nagsampa sila ng aksyong sibil para sa pinsalang natamo. Inalam nila sa LTO ang pag-aari sa traktora, at natuklasan nilang ito ay hindi nakapangalan sa amo ni Romy na si Edward kundi sa Equitable Leasing. Kaya, noong Abril 15, 1995, inihabla nina Matilde, Felipe, Minda at Laura sina Edward, Romy at ang Equitable Leasing para sa bayad-pinsala. At dahil hindi malaman ang kinaroroonan nina Edward at Romy para sa summons, tinanggal ng Korte ang kanilang partisipasyon sa kaso. Sa answer with counterclaim ng Equitable, iginiit nitong naipagbili na ang traktora kay Edward at wala na sa Equitable ang kontrol at pamumusisyon dito, dalawang taon na bago pa man nangyari ang insidente. Matapos ang pagdinig sa kaso, nagdesisyon ang Korte na bayaran ng Equitable sina : Matilde P50,000.00 para sa kamatayan ng anak niyang si Randy, P50,000.00 moral damages at P56,000.00 actual damages para sa nawasak na tindahan at ang halaga ng mga paninda pati na ang gastos sa pagpapalibing; kay Felipe ay P50,000.00 para sa namatay na anak, P50,000.00 moral damages at P30,000.00 para sa medical at funeral expenses; kay Minda ay P7,000.00 bilang actual damages; at kay Laura ay P5,000.00 para sa medical expenses ng dalawa nitong anak. Inutusan din ang Equitable na magbayad ng P120,000.00 para sa attorneys fees. Kinuwestiyon ng Equitable ang desisyon. Ayon dito, hindi raw dapat itong magbayad sa mga pinsalang natamo ni Matilde at ng mga kasamahan resultang kapabayaan ng drayber ng traktora, na naipagbili na nito kay Edward nang mangyari ang insidente. At dahil hindi naman nito empleyado si Romy bilang drayber, walang kontrol at superbisyon ito dito. Tama ba ang Equitable? Mali. Ang Equitable ay may pananagutan sa kamatayan at pinsalang inirereklamo rito, bilang nakarehistrong may-ari ng traktor nang mangyari ang insidente noong Hulyo 17, 1994. Kahit na naipagbili ito sa iba, ang nakarehistrong may-ari ng traktora ang kinikilala ng batas bilang operaytor na may pananagutan sa publiko; kaya ito ang direkta at pangunahing responsable sa mga kahihitnatnan ng operasyon nito. Batay din sa batas, ang nakarekord na may-ari/operator ang siyang masasabing employer ng drayber, at ang aktwal na operator at employer ay isa lamang ahente. Ang prinsipyong ito ay sinusunod din kahit na ang sasakyan ay hindi pampubliko. At dahil ang Equitable ang nakarehistrong may-ari ng traktora, may pananagutan ito sa pagkamatay at pinsalang natamo na resulta ng kapabayaan ng drayber. Ang hindi pagrehistro ng Equitable at/o ni Edward sa LTO ay hindi maaaring dahilan para hindi mapanagutan sina Matilde at ang mga kasamahan nito. Kailangang harapin ng Equitable ang pananagutan dahil nagkulang ito sa aksyong ilipat sa pangalan ni Edward ang pag-aari sa traktora. ( Equitable Leasing Corporation vs. Suyom et.al. G.R. 143360 September 5, 2002)</body>
<link>http://www.philstar.com/Article.aspx?articleId=192620&amp;publicationSubCategoryId=94</link>
</article>
<article>
<title>EDITORYAL  Pagkain sa hapag at bahay na matitirhan</title>
<author></author>
<date>
<month>January</month>
<day>24</day>
<year>2003</year>
</date>
<body>TATLONG batang mahihirap mula sa Payatas ang ginamit ni President Gloria Macapagal-Arroyo noong 2001 para isulong ang kanyang kampanya laban sa kahirapan. Nagpaanod umano ng sulat na nasa bangkang papel ang tatlong bata at nakarating kay Mrs. Arroyo ang kanilang kahilingan. Bagamat mahirap paniwalaang makararating nga sa pampang ng Ilog Pasig ang mga bangkang papel na hindi nasira, ang layunin ay makapaglingkod ay nakikita. Nang mga panahong iyon ay wala pa sa isipan niya ang pag-atras sa 2004 elections, kaya sumobra ang imahinasyon sa bangkang papel. Ngayong inamin na hindi siya tatakbo, dapat niyang maisakatuparan ang pangako na sa nalalabing 18 buwan ay magkakaroon ng pagbabago at makaaahon sa kahirapan ang maraming Pilipino. Mula nang ipahayag niya noong December 30, 2002 na hindi na siya tatakbo, nasabuyan ng malamig na tubig ang mainit na pulitika. Sinabi ni Mrs. Arroyo na iuukol umano niya ang panahon sa pagpapaunlad ng ekonomiya at hindi na sa pulitika. &amp;quot;A President without the baggage of re-election can move faster, hit harder and work to greater effect,&amp;quot; sabi naman niya sa ginanap na selebrasyon ng EDSA Dos noong Lunes sa EDSA Shrine, Mandaluyong City. Sinabi pa ni Mrs. Arroyo na hindi pa raw ganap na nakukumbinsi ang kanyang mga kalaban sa pulitika sa ginawa niyang pag-atras at iyon daw ay para rin sa sariling kapakanan, pero ayon kay Arroyo, isang malaking pagsasakripisyo ang kanyang ginawa para matigil na ang pulitikahan. Wala nang makapipigil sa kanyang desisyon na iukol na lamang ang nalalabing panahon para sa pagpapaunlad. At dapat lamang ang ginawa niyang pagsunod sa payo ni Manila Archbishop Jaime Cardinal Sin na huwag munang pag-usapan ang tungkol sa pagpapalit ng Konstitusyon. Mas may higit na prayoridad na dapat gawin kaysa ang Charter change, ang pagtingin sa kawawang mahihirap na walang makain at walang matirhan. Nasaan na ang tatlong batang mahihirap sa Payatas? Ang mga ipinangako bang trabaho, bahay na titirahan at pagkain sa bawat hapag ay nagkaroon ng katuparan sa loob ng dalawang taon sa puwesto? O ang tatlong bata ay nanatili sa dating kalagayan na hindi makapag-aral at walang mailaman sa bituka. Pagsasakripisyo ang tanging paraan para matupad ang pangarap sa bansang ito. Pagsasakripisyo na may kahalong tapang para naman labanan ang katiwalian na ugat ng paghihirap.</body>
<link>http://www.philstar.com/Article.aspx?articleId=192707&amp;publicationSubCategoryId=94</link>
</article>
<article>
<title>Pilosopong tanong</title>
<author>SAPOL ni Jarius Bondoc</author>
<date>
<month>January</month>
<day>24</day>
<year>2003</year>
</date>
<body>HINDI ko maiwasang isangguni sa matandang ermitanyo sa Banahaw ang ilang bagay na matagal nang bumabagabag sa akin. Kayat matapos niyang ipabatid na may mga titik &amp;quot;el&amp;quot; at &amp;quot;os&amp;quot; ang pangalan ng lahat ng Presidente ng Pilipinas, inusisa ko siya: Tanong ko: Puwede bang uminom ng soft drink kung coffee break? Sagot niya: Puwedeng uminom ng soft drink. Pero dapat haluan ng Coffeemate. Hindi gatas. Milk in my cereal, Coffeemate in my Pepsi, di ba? T: Puwede bang makinig sa A.M.-radio sa gabi? S: Maari lang gamitin ang A.M.-radio sa umaga. Sa gabi, F.M. na. T: Ang fire exit ba ay labasan ng apoy? S: Ang fire exit ay ginagamit bilang labasan ng apoy kapag may sunog lamang. Itoy para makatakas sila, o tinatawag na &amp;quot;fire escape.&amp;quot; T: Ang uod ba pag namatay ay inuuod din? S: Ang tao pag namatay ay hindi tinatao. Kaya ang uod, di inuuod. Ang tao inuuod pag namatay, kaya ang uod ay malamang na tinatao. T: Masaya ba ang manok na kinatay sa Jollibee, kaya Chicken Joy? S: Oo, masasaya ang Chicken Joy. Pero hindi kailangang sa Jollibee katayin ang manok para maging masaya. Masaya sila kung may kasama sa buhay. Kundi, McChicken Singles. Ang pinaka-masasayang manok ay yung 6 pcs. Chicken McNuggets. Kumbaga sa Ingles, &amp;quot;orgy&amp;quot; sila. T: Kung ang 7-11 Store ay bukas 24 hours a day, 7 days a week, 365 days a year, bakit may lock sa pintuan nito? S: Dalawa ang dahilan. Una, may coffee break sila sa 7-11, tulad ng unang tanong mo. Pangalawa, meron tayong tinatawag na leap year. T: Bakit hindi mataas ang highway? S: Simple, para may paglalagyan pa ng skyway. T: Bat walang lumilipad na sasakyan sa flyover? S: Di lang natin nakikita ang nagliliparang sasakyan dahil di tayo tumitingala habang nasa flyover. Kung tumingala ka man, kisame lang ng kotse ang makikita mo. Huwag mong sabihing may sunroof ka. Ako lang ang pilosopo rito sa Banahaw.</body>
<link>http://www.philstar.com/Article.aspx?articleId=192717&amp;publicationSubCategoryId=94</link>
</article>
<article>
<title>Mukhang si Velasco ng NCRPO ang papalit kay Ebdane</title>
<author>BANAT NI BATUIGAS ni Bening Batuigas</author>
<date>
<month>January</month>
<day>24</day>
<year>2003</year>
</date>
<body>MAKUWELA pala si PNP chief Dir. Gen. Hermogenes Ebdane Jr. Ang seryosong 12th founding anniversary ng NCRPO ay nauwi sa palakpakan at halakhakan dahil nga sa kakuwelahan ni Ebdane. Kung titingnan kasi si Ebdane ay mukhang seryoso at mahirap lapitan. Kung sabagay, hindi lang si Ebdane ang nagpatawa sa mga pulis at bisita na dumalo sa anibersaryo ng NCRPO noong Martes. Maging ang hepe ng NCRPO na si Dep. Dir. Gen. Reynaldo Velasco ay nagpatawa rin nang sabihin niyang susundan niya ang mga yapak ni Ebdane hanggang sa pagka-PNP chief na sinalubong ng masigabong palakpakan. Sumagot din sa kanyang talumpati si Ebdane na gusto niyang makitang PNP chief din si Velasco sa darating na mga araw. Pero hindi roon nag-umpisa ang kakuwelahan ni Ebdane. Matapos niyang batiin ang mga matataas na opisyales ng PNP at NCRPO na dumalo sa naturang okasyon bigla siyang napatingin sa mga district directors na nandoon. Biglang napatawa nang malakas ang karamihan sa mga dumalo nang biglang ipakilala ni Ebdane ang mga district directors. Tinawag ni Ebdane ang director ng Eastern Police District na Chief Supt. Rolando de Venecia Sacramento. Alam kasi ng lahat na si Speaker Joe de Venecia ang backer ni Sacramento. Ang sunod na tinawag ay si Chief Supt. Pedro Arroyo Bulaong, ang hepe ng Western Police District. Si Bulaong ay dati namang close aide ni President Arroyo. Ang hepe naman ng Central Police District ang tinawag ni Ebdane na Sr. Supt. Napoleon Manalo Castro. Hindi naman kasi kaila sa lahat na si Castro ay protege ni Ka Erdy Manalo ng Iglesia ni Cristo. Hindi rin nakaligtas ang hepe ng Northern Police District na si Sen. Marcelino Velasco Franco, Jr., na bata naman umano ni NCRPO chief Velasco. He-he-he! Samut sari ang mga padrino nila no, mga suki? Ang tanong lang, nagtatrabaho ba sila? Ang akala ni Ebdane ay ligtas na siya. Nagkamali siya nang ipakilala naman niya si Chief Supt. Servando Hizon, ang hepe ng Special Action Force (SAF) ng PNP. Parang may nakalimutan, lumingon si Ebdane kay Hizon sabay tanong sa kanya kung ano ang middle name niya. Walang paliguy-ligoy naman na sinagot siya ni Hizon na Ebdane Sir na sinalubong na rin ng masigabong na palakpakan ng audience. Ang nakaligtas lang sa kantiyaw ni Ebdane ay si Chief Supt. Jose Gutierrez ng SPD na inisnab ang NCRPO anniversary sa kadahilanang siya lang ang nakakaalam. Ang tanong ko ngayon kay Gen. Ebdane Sir, ano naman ang middle name ni Gen. Gutierrez. I-text mo na lang sa akin Gen. Ebdane Sir ang yong kasagutan.</body>
<link>http://www.philstar.com/Article.aspx?articleId=192724&amp;publicationSubCategoryId=94</link>
</article>
<article>
<title>Mali ang nai-submit na mga pangalan sa NHMFC</title>
<author>HINDI PA TAPOS ANG LABAN ni Sec. Mike Defensor</author>
<date>
<month>January</month>
<day>24</day>
<year>2003</year>
</date>
<body>Dear Sec. Mike Defensor, Kami po ay naninirahan sa isang pribadong lugar na hindi namin pag-aari. Noong 1995, may pumuntang representative ng may-ari ng lupa sa aming lugar at inalok kaming bilhin ang lupang kinatitirikan ng aming mga bahay. Ipinasok po sa Community Mortage Program (CMP) ang nasabing lupa. Pinagbayad po kami ng buwanang amortisasyon ng mga opisyales ng Homeowners Association. Ngunit ang masaklap, napag-alaman na hindi po pala kami ang naisumiteng pangalan sa National Home Mortage Finance Corp. (NHMFC). Ano ang maaari naming gawin sa problemang ito?  Elma ng Cavite Kailangan ninyong i-verify ang impormasyon sa National Home Mortgage Finance Corporation. Tingnan din ninyo ang datos mula sa inyong opisyales ng Homeowners Association. Kung inyong nalaman na hindi pala kayo ang benepisaryo ng nasabing CMP, maari kayong mag-file ng formal complaint laban sa inyong Homeowners Association sa Housing and Land Use Regulatory Board (HLURB). Ang HLURB ay isang quasi-judicial na dumidinig sa mga reklamo tungkol sa gusot o hindi pagkakaunawaan sa loob ng asosasyon at mga paglabag ng opisyales sa alituntunin ng asosasyon. Sumangguni po kayo sa inyong abogado upang matulungan po kayo sa paggawa ng nasabing pormal na reklamo.</body>
<link>http://www.philstar.com/Article.aspx?articleId=192730&amp;publicationSubCategoryId=94</link>
</article>
<article>
<title>Hamon namin sa mga bastos na collection agencies!</title>
<author>BAHALA SI TULFO ni Ben Tulfo</author>
<date>
<month>January</month>
<day>24</day>
<year>2003</year>
</date>
<body>( Part 1 ) SA lahat ng mga nakaranas ng panggigipit at pananakot ng mga kolektor ng collection agencies, nakahanda kaming tumulong sa inyo! Tiyak na ang paglalathala namin ng kolum na ito, magiging malaking trabaho para sa amin. Layunin naming matukoy ang bawat collection agencies at alamin ang kanilang estilo at pamamaraan ng pambabastos sa kanilang mga kinokolektahan. Pagmasdan ang salitang aking ginamit  KINOKOLEKTAHAN! Dalawang uri ang pangongolekta. UNA, yung agresibo pero magalang at diplomatiko. IKALAWA, agresibo, bastos, walang modo at nananakot pa. Target namin yung ikalawa. Dito kami nakasentro. Dumadami na ang bilang ng kanilang &amp;quot;tribu&amp;quot;. Masahol dito, nagiging malikhain pa ang mga ito sa estilo ng kanilang kabastusan at panggigipit sa telepono. Hindi namin nilalait ang propesyon ng pagiging isang kolektor lalo na kung alam niya yung sinasabing &amp;quot;the art of collection&amp;quot;. Siyay maituturing na professional. Dito, hindi na namin sila puwedeng pakialaman dahil alam nila ang salitang respeto at diplomasya. Kauna-unahan ang kolum na ito sa pahayagan na magbubukas ng isipan ng taumbayan. Pinag-uusapan natin dito ay ang KARAPATAN. * * * Sa mga tatamaan naming kolektor, hindi kami puro ngawa. Estilo ng kolum na ito ang GAWA. Hudyat na ito ng aming pagdedeklara ng &amp;quot;giyera&amp;quot; sa mga dupang na upahang kolektor ng malalaking banko. Malaki ang papel na ginagampanan ng mga bankong may pautang sa pamamagitan ng CREDIT CARDS. Ang mga itoy walang pakialam kahit gamitin ng mga bastos na kolektor ang pangalan ng kanilang banko. Walang pakundangan ang pagsisinungaling ng mga kolektor sa kanilang kinokolektahan sa telepono. Pinaniniwala nila ang kanilang kausap na silay empleyado ng banko, samantalang inuupahan lang naman ang kanilang serbisyo. Dito ang problema. Kapag hawak ng collection agency ang listahan ng delinquent accounts, wala na silang pinipili. Ang tingin nila, lahat ng nasa listahan ay mga loko-loko, iresponsable. Ang alam lang ay mangutang, di naman marunong magsibayad. Karamihan sa mga kolektor ay may sariling estilo. Dito sa Pinas, iba ang training at sistema ng pangongolekta. Di katangian ng isang magaling na kolektor ang may puso at makatao. Kailangan ditoy may pusong bato at bastos. Wala sa bokabularyo ng mga &amp;quot;hard core&amp;quot; collector ang unawain ang sitwasyon ng kanilang kinokolektahan. Kahit na ang mga itoy nawalan ng trabaho, namatayan, nagkasakit ang isang miyembro ng pamilya o nawasak ang pamilya. Ang mahalaga ay yung perang makokolekta &amp;quot;whatever it takes&amp;quot;. Kulang na lang pagnakawin yung may utang para makabayad. Sa mga nakaranas ng ganitong klaseng sitwasyon, lumapit kayo sa amin sa pamamagitan ng pagbisita sa aming tanggapan. Abangan, may karugtong. * * * Para sa mga tips, reklamot sumbong, tumawag o mag-text sa mga numerong ito: 0918-9346417 at sa telepono 932-5310 / 932-8919. Makinig sa DZME 1530 Khz, Lunes hanggang Biyernes, 9:00-10:00 ng umaga. At panoorin ang programang BITAG&amp;quot; sa ABC-5, tuwing Sabado, 5:00-5:30 ng hapon.</body>
<link>http://www.philstar.com/Article.aspx?articleId=192733&amp;publicationSubCategoryId=94</link>
</article>
<article>
<title>Panalangin, pagtatanggol at pagmamalasakit</title>
<author>ALAY-DANGAL ni Fr. Jose C. Blanco, S.J.</author>
<date>
<month>January</month>
<day>24</day>
<year>2003</year>
</date>
<body>KAUGNAY sa ginaganap na Fourth World Meeting of Families na magtatapos sa Linggo (Jan. 26) bayaan ninyong ibahagi ng BANTAY KAPAWA ang isang mahalaga at napapanahong kaisipan at pananaw hinggil sa pangangalaga ng family values. Ito ay buhat kay Monsignor Mario Enriquez ng parokya ng San Felipe Neri, Mandaluyong City. Ayon kay Monsignor Enriquez, tatlong napaka-importanteng paksa ng pandaigdigang pagtitipon na ginaganap sa PICC ay nagsisimula sa letrang P. Itoy ang panalangin, pagtatanggol at pagmamalasakit. Hindi lamang pansarili kundi pangkalahatan ang panalangin para sa tagumpay ng pagtitipon na layunin na patatagin ang pananampalataya sa mundo. Ang pagtatanggol naman ay tungkol sa pakikibaka sa mga kasamang ang kasingkahulugan ay kamatayan  DEATH. Ayon pa kay Monsignor Enriquez, ang letrang D ay tungkol sa Diborsiyo na isinusulong ng ilang mambabatas na naniniwala na ang diborsiyo ang makakatugon sa suliranin ng mag-asawang hindi magkasundo at tugon din sa population problem. Sinabi niya na hindi batid ng mga sumusuporta sa divorce na ang mag-asawa na pinagsanib sa matrimonyo bilang isang katawan ay hindi dapat paghiwalayin ng tao. Ang letrang E naman ay tungkol sa Euthanasia o ang tinatawag na mercy killing. Itoy ang pagpatay ng buhay ng mga may malubhang karamdaman.Ang letrang A ay Abortion o ang pagpatay sa sanggol na nasa sinapupunan. Ang letrang T at tumatayo sa Total Birth Control. Maliban sa rhythm method tutol ang simbahan sa paggamit ng contraceptives gaya ng pills, IUD at condom. At ang letrang H naman ay tungkol sa Homosexuality. Laganap na ang mga bakla at tomboy saan mang dako. Ang pagmamalasakit ay ang pagkalinga sa kapwa lalo na sa mga dukha at higit na nangangailangan ng tulong. Mahal ng Diyos ang mga dukha. Bagamat siya ang hari ng mga hari minabuti niyang maging dukha. Di bat siyay isinilang sa sabsaban?</body>
<link>http://www.philstar.com/Article.aspx?articleId=192735&amp;publicationSubCategoryId=94</link>
</article>
<article>
<title>Editoryal - Parang pumapatay lamang ng manok</title>
<author></author>
<date>
<month>January</month>
<day>25</day>
<year>2003</year>
</date>
<body>SUNUD-SUNOD na ang mga nangyayaring pagpatay. Noong Disyembre 2002 ay binaril at napatay ang dating miyembro ng Presidential Anti-Organized Crime Task Force (PAOCTF) na si Supt. John Campos. Unang linggo naman ng Enero 2003 ay binaril at napatay din si Supt. Teofilo Vi&amp;ntilde;a, na dating PAOCTF member. Dalawang linggo na ang nakararaan, isang Ateneo law graduate ang binaril at napatay ng nakabangga niyang naka-motorsiklo. At kamakalawa, binaril at napatay naman ang dating New Peoples Army chief na si Romulo Kintanar. Kakatwa na parang pumapatay lamang ng manok ang mga salarin at sa katirikan pa ng araw ginagawa ang krimen. Saan pa bang lugar dito sa Pilipinas ligtas sa karahasan? Sinisisi si Jose Maria Sison sa pagpatay kay Kintanar. Naging traidor daw sa kilusan ang dating NPA chief. Si Kintanar ay nagbalik-loob sa gobyerno at security consultant sa Bureau of Immigration. Itinanggi naman ni Sison ang akusasyon. Wala siyang alam. Si Kintanar ang itinuro ni Sison na nasa likod ng assassination attempt sa kanya noong 2001. Karaniwan na ang pagtuturuan makaraan ang krimen. Sino nga ba ang aamin sa pagpatay? Wala. At kahit magturuan hindi na rin maibabalik ang buhay na nalagas. Isa ang dapat gawin, hanapin ang mga killer. Kung saan, ewan. Sa nangyaring pagpatay kay Kintanar sa loob ng Kamameshi Restaurant, hindi maiiwasang sisihin ang nasabing establisimiyento sapagkat hindi naging mahigpit sa pagpapatupad ng seguridad. Maluwag ang seguridad kaya nakapasok ang dalawang lalaking pumatay kay Kintanar. Naipasok sa restaurant ang kalibre .45 at .38 kalibre at naisagawa na walang takot ang pamamaril. Matapos niyon, walang anumang nakatakas ang mga gunmen. Ningas-kugon ang pagmimintina sa seguridad. Ang paghihigpit ay puspusan lamang isinasagawa kapag may alimuom ng pambobomba katulad nang nakaraang taon na umanoy narito na sa Pilipinas ang mga terorista. Sa mga mall, restaurant, sinehan at mga opisina ay kinakalkal ang mga dala-dalahan at baka malusutan ng bomba. Pero nang mawala ang alimuom balik sa dating gawi. Hindi kataka-taka kung maganap ang isang malagim na krimen na kagaya ng nangyari kay Kintanar. Paano kung bomba ang maipasok sa restaurant? Tiyak na marami ang mamamatay. Hindi dapat ningas kugon ang paghihigpit. Dapat itong ugaliin para maiwasan ang karahasan.</body>
<link>http://www.philstar.com/Article.aspx?articleId=192839&amp;publicationSubCategoryId=94</link>
</article>
<article>
<title>Sumisingaw ang bantot sa TESDA</title>
<author>AKSYON NGAYON Ni Al G. Pedroche</author>
<date>
<month>January</month>
<day>25</day>
<year>2003</year>
</date>
<body>DIRECTOR Dante Liban ng Technical Education and Skills Development Authority (TESDA) tumitindi ang bantot sa iyong tanggapan. Dinalaw ako nung isang gabi ng kaibigan kong si Nellie Nolledo na isang talent manager. Idinaing niya ang paghihirap ng industriya dahil sa katiwaliang ito. Umaangal ang mga Pinoy talents pati na ang kanilang mga managers. Garapal daw ang bentahan ng Artist Record Book (ARB) na kailangan para ang isang talent ay makapagtrabaho sa ibang bansa. Ibig sabihin, kahit wala kang talento, kahit parehong kaliwa ang iyong mga paa at kahit parang binibiyak na kawayan ang iyong boses, puwede ka nang mag-abroad bastat magbabayad ka ng P70,000 para sa ARB. At kahit kaboses mo pa si Barbara Streisand pero wala kang perang panlagay, sorry ka na lang. May mga talent daw na isang taon nang naghihiintay mailabas ang kanilang ARB pero ang katuwiran daw ng TESDA ay maraming backlog kaya di pa natatapos. Pero meron namang talents na bagong salta pero madaling makakuha ng ARB dahil may perang panlagay. Ano ba iyan! Dapat sana, ino-audition muna ang talent bago isyuhan ng ARB para tiyaking pag dating niya sa ibang bansay hindi naman mapapahiya ang mga Pilipino. Pero balita koy nadaraan na sa bayaran ang pagkuha ng ARB. Pati palaka at tipaklong ay puwede nang makakuha nito bastat may datung. Pisting yawa! Balita ko pa, nagde-demand itong si Liban ng halagang P125 para sa bawat Overseas Performing Artists (OPA) na isasalang sa mga recruitment agencies. At dahil tumatanggi ang mga ahensyang nagsisilbing testing venues itoy hindi na sila sinasalangan ng mga OPA ng TESDA. Kaya nananawagan ang mga nasa industriya kay Presidente Arroyo na paimbistigahan ang katiwaliang ito. Hinihiling din nila na sibakin na itong si Liban.</body>
<link>http://www.philstar.com/Article.aspx?articleId=192847&amp;publicationSubCategoryId=94</link>
</article>
<article>
<title>Gaano kahanda ang gobyerno kapag nagkagiyera sa Iraq?</title>
<author>HALA BIRA! Ni Danny Macabuhay</author>
<date>
<month>January</month>
<day>25</day>
<year>2003</year>
</date>
<body>MAINIT na mainit na ang United States at iba pang kaalyadong bansa sa Iraq. Desididong alisin si Saddam Hussein. At ang sitwasyong ito ay hindi dapat ipagwalang-bahala ng pamahalaan. Kailangang magkaroon ng paghahanda para sa kapakanan ng mga overseas Filipino workers (OFWs) doon. Noon pa balak giyerahin ng US ang Iraq. Subalit pinagbigyan lamang ang pagsusumamo ng ibang bansang kaanib ng United Nations na mag-imbestiga muna kung totoo nga ang alegasyon na may itinatagong nuclear weapons ang Iraq. Kapag inatake ang Iraq, inaasahan na marami ring bansang Islam ang susuporta rito kahit na ang makakaharap pa nila ay US at UK. Sana naman ay hindi malawakang digmaan ang magaganap. Ang kinahihintakutan ko ay ang kahindik-hindik na magiging kalagayan ng Pilipinas. Siguradong damay ang bansa natin. Nasa sensitibong posisyon ang bansa natin hindi lamang sa malapit na relasyon natin sa Amerika kundi pati mga bansa sa Middle East. Milyun-milyong Pilipino ang nagtatrabaho sa Middle East. Marami ang OFW ang gusto nang pauwiin sa Pilipinas na dahil sa napipintong digmaan. Ang tanong, mayroon na bang plano ang pamahalaan kung papaano haharapin ang pagdagsa ng mga Pinoy na biglang nawalan ng hanapbuhay? Papaano bubuhayin ang mga ito at kanilang mga pamilya? Ang bagay na ito ay matagal nang dapat na pinagtuunan ng pansin ng ating mga pinuno at hindi ang pamumulitika.</body>
<link>http://www.philstar.com/Article.aspx?articleId=192853&amp;publicationSubCategoryId=94</link>
</article>
<article>
<title>Ang prutas na pasyonara (passion fruit)</title>
<author>DOON PO SA NAYON Ni Sen. Juan M. Flavier</author>
<date>
<month>January</month>
<day>25</day>
<year>2003</year>
</date>
<body>SA likod ng bahay ni Efren ay napansin ko ang isang bagin na gumagapang sa isang malaking puno. Natuwa ako dahil may bunga ang bagin. Ano ba ang bagin na iyon at mukhang masarap ang bunga Efren? Iyan ang pasyonara Doktor, mabilis na sagot ni Efren sabay pitas ng isang bunga na kulay granate. Mas malaki sa itlog ng manok at makinis. Binuksan niya ang prutas at lumabas ang maraming butas. Inabot sa akin ang kalahati. &amp;quot;Sipsipin mo Doktor ang laman,&amp;quot; utos ni Efren. Sinunod ko ang sinabi ni Efren. Sinipsip ko ang pasyonara. Hindi ko inaasahan ang lasa. Kakaiba. Pambihira, sabi ko, medyo matamis, medyo maasim pero malinamnam. Alam mo ba, Doktor, kung bakit tinawag itong passion fruit? Siguro para ganahang makipagtalik ang isang tao. Napatawa si Efren. Hindi Doktor. Pakipaliwanag nga sa akin, Pumitas si Efren sa isang bulaklak at pinakita ang mga bahagi. Ayon sa mga nakakatanda, malaki ang bahagi ng pasyonara sa paghihirap sa krus ni Jesus. Ipinakita ni Efren sa akin ang mga bahagi ng bulaklak. Ang talulot ay ang talim na sumaksak sa katawan ni Jesus. Ang puting nasa gitna ay tatlong tulis ay sagisag ng tatlong pako na ibinaon sa mga kamay at paa. Ang bagin ay ang lubid na ginamit na pantali sa mga kamay at paa ni Jesus.&amp;quot; Kaya pala pasyonara ang tawag naisip ko.</body>
<link>http://www.philstar.com/Article.aspx?articleId=192859&amp;publicationSubCategoryId=94</link>
</article>
<article>
<title>Utang sa banko</title>
<author>IKAW AT ANG BATAS Ni Atty.Jose C. Sison</author>
<date>
<month>January</month>
<day>25</day>
<year>2003</year>
</date>
<body>UMUTANG sina Lando at Berto ng P120,000 sa banko noong Mayo 11, 1981. Pinagtibay ito ng isang promissory note kung saan tiniyak na dalawa silang magbabayad nito at sa interes na 15.89 percent kada taon sa itinakdang panahon ng pagbabayad, at kung sakaling hindi ito matupad, magbabayad sila ng multang 5 percent ng principal at ng interes. Pumalya silang magbayad ng utang kahit na nagkaroon ng ekstensiyon sa pagbabayad. Limang taon pa ang lumipas subalit ang nabayaran lamang nila ay P5,584 at nag-iwan ng balanseng P114,416 noong Mayo 2, 1982. At dahil hindi pa rin sila nagbayad kahit na may abiso ang banko, nagsampa ang banko ng reklamo sa Korte para sa utang na humigit na nang isang taon mula sa takdang panahon ng pagbabayad. Nagtagal pa ng pitong taon ang kaso sa Korte dahil sa pagsalungat nila sa reklamo at paggamit ng mga pagpapaliban dito. Hiniling pa nila na muling buksan ang kaso kahit na nagbaba na ng desisyon ang Korte. Ayon sa desisyon noong Oktubre 20, 1989, pinagbabayad sina Lando at Berto ng P114,416.00 at interes na 15.189 percent kada taon, 2 percent service charge at 5 percent kada buwan bilang multa na magsisimula sa Mayo 20, 1989, attorneys fees na 10 percent ng kabuuang halaga ng pagkakautang at costs. Nang umapila sila sa Court of Appeals (CA), nagtagal pa ito ng siyam na taon. Tinanggal ng CA ang 2 percent service charge at binawasan ang multa sa 3 percent kada buwan o 36 percent kada taon mula Mayo 20, 1982. Binabaan ng CA ang multa para sa interes ng hustisya at pangmadlang patakaran dahil kahit papaano ay nagbayad na rin sina Lando at Berto nang nabawasan na lamang nila ang utang sa P114,416.00 Kinuwestiyon pa rin nina Lando at Berto ang desisyon ng Korte. Ang multang 3 percent kada buwan ayon sa kanila ay hindi makatarungan at napakalaki. Tama ba sila? Mali. Ang penalty clause ay kinikilala ng ating batas, isang karagdagang pananagutan ng nangungutang kung sakaling nilabag ang obligasyon. Ito rin ang magiging liquidated damages dahilan ng paglabag sa kasunduan. Mapipilitang magbayad ang nangutang na hindi na kakailanganin ang ebidensiya nito pati na rin ang magiging halaga ng pinsala dahilan ng paglabag. Maaaring bawasan ng Korte ang napagkasunduang multa kung ito ay hindi makatarungan o kung ang bahagi ng prinsipal na utang ay nabayaran na. Ang isyu kung makatarungan ang multa ay naibabase sa maraming dahilan. Isa na rito nakakaawang sitwasyon ng nangungutang at ang pag-alok nitong bayaran ang kabuuang obligasyon sa banko. Ang desisyon ng CA nang bawasan nito ang multang 5 percent sa 3 percent kada buwan ay makatarungan kahit na makailang ulit lumabag sina Lando at Berto sa kanilang obligasyon. Kaya wala nang mabisang dahilan para baguhin pa ang nasabing desisyon (Ligutan and Dela Llana vs. Court of Appeals and Security Bank &amp;amp; Trust Co. G. R. 138677 February 12, 2002).</body>
<link>http://www.philstar.com/Article.aspx?articleId=192862&amp;publicationSubCategoryId=94</link>
</article>
<article>
<title>EDITORYAL  Unahin muna ang bituka</title>
<author></author>
<date>
<month>January</month>
<day>26</day>
<year>2003</year>
</date>
<body>NOONG nakaraang taon, naging banner story ng Pilipino Star NGAYON ang tungkol sa isang ina na pumatay sa kanyang dalawang anak. Tinakpan ng ina ng unan sa mukha ang dalawang anak. Ang dahilan ng pagpatay, wala na raw siyang maipakain sa mga bata. Hindi na raw niya kayang makitang nagugutom ang dalawang anak kaya naisipan niyang patayin na lamang ang mga ito. Ang balita ay hindi lamang sa tabloid nailathala kundi nabrodkas din sa radyo at napanood sa telebisyon. Ganito na ba kalubha ang kahirapan at maaatim na patayin ng ina ang kanyang mga anak dahil lamang walang maipakain? Iyan ang katotohanan na hindi maaaring ikaila sa kasalukuyan. Nang magsalita si Manila Arcbishop Jaime Cardinal Sin sa ikalawang anibersaryo ng EDSA Dos noong Lunes, mariin niyang binatikos ang pagmamadali ng mga pulitiko para maamiyendahan ang Konstitusyon. Ayon kay Cardinal Sin mas may maraming mahahalagang dapat gawin ang mga pulitiko kaysa pagbuhusan ng pansin ang Charter change. Marami ang walang makain at matirahan. Labing-apat na senador ang nag-file ng resolution para maamiyendahan ang Konstitusyon sa pamamagitan ng Constitutional convention (Con-con). Pinangunahan iyon ni Senate President Franklin Drilon. Nais nilang magkaroon ng constituent assembly kaysa sa referendum. Malaki ang paniniwala ni Drilon na makakukuha sila ng suporta. Kung gaano kasigasig ang Senado sa pag-aamyenda sa Konstitusyon, ganito rin kasidhi ang pagnanais ng Kongreso sa pangunguna ni House Speaker Jose de Venecia. Nais ni De Venecia na maging parliamentary ang government bago ang 2004 elections. Ayon kay De Venecia, kapag na-ammend ang Konstitusyon mas mapabibilis ang reporma sa ekonomiya. Masyadong abala ang mga mambabatas hindi sa kapakanan ng mga kapus-palad kundi para baguhin ang Konstitusyon. Mas binibigyan nilang halaga ang pagpapalit sa Konstitusyon kaysa intindihin ang bituka ng nakararaming Pinoy. Hindi masisisi si Cardinal Sin na magpasaring sa mga pulitiko. Hindi nakikita ng mga mambabatas ang mga pangunahing problema na sumasakmal sa mahihirap. Maraming walang trabaho, patuloy ang pagtaas ng bilihin, laganap ang kriminalidad at kung anu-ano pa. Isantabi muna sana ang para sa pansariling kapakanan at solusyunan ang mga problema. Saka na muna ang pagpapalit sa Konstitusyon.</body>
<link>http://www.philstar.com/Article.aspx?articleId=192965&amp;publicationSubCategoryId=94</link>
</article>
<article>
<title>Romulo Kintanar, RIP</title>
<author>KRUSADA ni Dante LA. Jimenez</author>
<date>
<month>January</month>
<day>26</day>
<year>2003</year>
</date>
<body>NAYANIG muli ang lipunan dahil sa pagpatay sa dating pinuno ng New Peoples Army na si Romulo Rolly Kintanar noong Huwebes, dakong ala-1:30 ng hapon sa Kamameshi House sa Quezon Memorial Circle, Quezon City. Sampung tama ng bala ang tinamo ni Kintanar. Dalawang lalaki ang bumaril sa kanya na mabilis ding tumakas. Sinasabing malaki ang naging kontribusyon at papel ni Kintanar sa paglaki at paglakas ng NPA noong mga 1980s, na kung saan ay umabot sa mahigit 25,000 ang mga kasapi nito. Ngayon, tinatayang 12,000 katao na lamang ang miyembro ng NPA. May mga nagsasabi na ang pagpatay kay Kintanar ay may kaugnayan sa pagtiwalag nito sa samahanng komunista. Itinuring daw si Kintanar na isang traydor sa kilusan. Nakalulungkot ding malaman na tatlong oras bago patayin si Kintanar, nagpahayag siyang makikipagtulungan sa pamahalaan upang manumbalik ang ganap na kapayapaan at katahimikan sa bansa. Ang sinapit ni Kintanar ay walang ipinagkaiba sa mga sinapit din ng mga dating kasamahan niyang sina Popoy Lagman, Hector Mabilangan, Conrado Balweg, at iba pa. Ang dahilan ng pagpatay sa kanila ay hindi pa alam at marahil ay mananatiling misteryo na lamang na hindi makukuha ng hustisya. Ang tanging dapat gawin ng mga kinauukulan ay pabilisin ang pag-iimbestiga upang malaman ang katotohanan at makamit naman ang katarungan para kay Romulo Kintanar.</body>
<link>http://www.philstar.com/Article.aspx?articleId=192972&amp;publicationSubCategoryId=94</link>
</article>
<article>
<title>Ano ang Guillain-Barre Syndrome</title>
<author>WHAT'S UP DOC? ni Dr. Tranquilino</author>
<date>
<month>January</month>
<day>26</day>
<year>2003</year>
</date>
<body>NAKARARANAS ba kayo ng panghihina ng muscles na nagsisimula sa mga paa pataas, patungo sa mga kamay at pagkatapos ay sa buong katawan na sa loob lamang ng 72 oras? Maaaring mayroon kayong Guillain-Barre Syndrome. Ang nasabing sakit ay may symmetric pattern na paghina ng mga muscles na nauuwi sa paralysis. Hindi pa malaman kung ano ang dahilan ng Guillain-Barre Syndrome subalit ipinalalagay na ito ay auto-immune disorder kung saan ang immune system ay nawawalan ng kakayahang makilala ang &amp;quot;sarili&amp;quot; at &amp;quot;di-sarili&amp;quot;. Bukod dito, nagpo-produce rin ng antibodies na siyang umaatake sa sariling tissues. Pinaniniwalaang nade-develop ito pagkaraang magkaroon ng mild infection, maoperahan o kayay routine immunization. Mapanganib ang sakit sapagkat apektado ang respiratory muscles na maaaring maging dahilan ng pagka-paralysis at respiratory failure. Maaaring magkaroon ng pagbabago sa presyon ng dugo, irregular na tibok ng puso at sa dakong huliy ang permanenteng pagkaparalisa na. Hindi dapat ipagwalambahala kung maranasan ang mga sintomas ng Guillain-Barre Syndrome, Kailangang magpakunsulta agad sa doktor at dapat ma-admit sa ospital para sa kaukulang medikal na pangangalaga. Ang fluid at salt levels ay nararapat na ma-monitored at ma-adjust. Patients who are seriously ill are given plasmapheresis where blood is drawn off removing the plasma and the blood cells are then returned to the circulation. Heat is used for the relief of pain and the patient must undergo physiotherapist and exercise of muscles and joints. Ang paggaling sa sakit na ito ay may katagalan. Mayroong mga pasyente na nakararanas pa rin ng panghihina ng muscles maskit nakalipas na ang dalawa o tatlong taon.</body>
<link>http://www.philstar.com/Article.aspx?articleId=192979&amp;publicationSubCategoryId=94</link>
</article>
<article>
<title>Panawagan sa mga unang alagad</title>
<author>ALAY-DANGAL ni Fr. Jose C. Blanco, S.J.</author>
<date>
<month>January</month>
<day>26</day>
<year>2003</year>
</date>
<body>GAYA nang nabanggit natin sa nakaraang kolum, si Jesus ay tumawag o humirang ng mga alagad upang makibahagi sa kanyang misyon. Sa Ebanghelyo ngayong araw na ito, tinawag ni Jesus ang mga alagad at ibinigay sa kanila ang gawaing kanilang gagampanan (Mk. 1:14-20). &amp;quot;Pagkatapos dakpin si Juan, si Jesus ay nagtungo sa Galilea at ipinangaral ang Mabuting Balita mula sa Diyos: Dumating na ang takdang panahon, at malapit na ang paghahari ng Diyos! Pagsisihan ninyot talikdan ang inyong mga kasalanan at maniwala kayo sa Mabuting Balitang ito. &amp;quot;Samantalang naglalakad si Jesus sa tabi ng Lawa ng Galilea, nakita niya ang magkapatid na Simon at Andres na naghahagis ng lambat. Silay mangingisda. Sinabi ni Jesus, Sumama kayo sa akin at kayoy gagawin kong mamamalakaya ng tao. Pagdakay iniwan nila ang kanilang lambat, at sumunod sa kanya. &amp;quot;Nagpatuloy siya ng paglakad, at sa di kalayuan ay nakita niya ang magkapatid na Santiago at Juan, mga anak ni Zebedeo. Silay nasa kanilang bangka at naghahayuma ng mga lambat. Tinawag din sila ni Jesus at sumunod naman sa kanya. Iniwan nila sa bangka ang kanilang ama, kasama ng mga taong upahan.&amp;quot; Ang pananaw at layunin ng buhay ng mga mangingisdang ito ay ganap na nabago. Mga tao ang dapat nilang dalhin kay Jesus, na siya namang magdadala sa kanila sa Ama. Inihanda ni Jesus ang mga alagad na tumugon sa mga pantaong pangangailangan sa pamamagitan ng pagpapagaling sa mga maysakit, pagpapalayas ng mga demonyo at pagpukaw sa kanilang pag-asa. Anong laking pananagutan, kasabay na ang laking karangalan, para sa mga mangingisdang ito na mabigyan ng bahagi sa pagsasaganap ng misyon ni Jesus. Kasama ng mga ito ang malaking responsibilidad na tumulong sa pag-unlad ng mga tao sa buhay ng Espiritu, sa pagkilala kay Jesus at sa Ama. Katuwang na responsibilidad din ang paglingkuran ang mga tao at dalhin sila kay Jesus. Bawat binyagang Kristiyano ay nabigyan ng ganitong tungkulin o responsibilidad. Isang pasanin na dapat isakatuparan nang may galak.</body>
<link>http://www.philstar.com/Article.aspx?articleId=192985&amp;publicationSubCategoryId=94</link>
</article>
<article>
<title>Bumaba nga ba ang interest rate sa Pag-IBIG?</title>
<author>HINDI PA TAPOS ANG LABAN ni Sec. Mike Defensor</author>
<date>
<month>January</month>
<day>26</day>
<year>2003</year>
</date>
<body>Dear Sec. Mike Defensor, Bago ang lahat, nais kitang batiin sa malaking tulong sa ating mga kababayang nais magkaroon ng sariling lupa at bahay. Instrumento ka sa pagsasakatuparan ng aming matagal na pinapangarap. Ako ay empleyado ng isang pribadong kompanya. Noong 1995, nag-avail po ako ng Pag-IBIG housing loan. Naghuhulog po ako ng aking amortisasyon buwan-buwan. Kamakailan, napag-alaman ko pong bumaba ang interest rate ng Pag-IBIG. Maaari ko po bang i-avail ang benepisyo ng bagong interest rate? Di po ba applicable rin ito sa mga masigasig na magbayad ng kanilang amortisasyon?  Glenda ng Pasig City Ang bagong interest rate ng Pag-IBIG Housing loan ay maaari ninyong i-avail sa dati ninyong loan. Dalhin lamang ang updated summary of payments sa Restructuring Division, 3rd Floor Atrium Bldg., Makati Avenue, Makati City o tumawag lamang sa telepono numero Blg. 811-4380 o 811-4372 para sa karagdagang impormasyon o detalye. Maraming salamat sa pagbabasa mo ng aking column dito sa malaganap na Pilipino Star NGAYON.</body>
<link>http://www.philstar.com/Article.aspx?articleId=192990&amp;publicationSubCategoryId=94</link>
</article>
<article>
<title>Ilang butil ng kaalaman</title>
<author>BANTAY KAPWA ni Cielito &amp;quot;Mahal&amp;quot; Del Mundo</author>
<date>
<month>January</month>
<day>26</day>
<year>2003</year>
</date>
<body>ANG BANTAY KAPWA ay lubusang nagpapasalamat sa mga tumawag at nag-text sa kahalagahan ng mga kuntil-butil ng kaalaman na sa tuwinay pini-feature sa kolum na ito. Humihiling sila ng mga karagdagang paksang-diwa na ayon sa kanila, lalo na sa mga estudyante, ay dagdag sa kanilang kaalaman. Alam ba ninyo na marami ang nag-aakala na ang naging Indian Prime Minister na si Indira Gandhi ay anak ng pinagpipitagang Indian patriot na si Mahatma Gandhi. Hindi sila magkadugo. Nagkapareho lamang ng apelyido ang asawa ni Indira at Mahatma. * * * Marami ang nag-akala na ang hamburger ay mula sa Hamburg, Germany. Ang hamburger ay nadiskubre ng isang Amerikano noong 1855. * * * Isang invertebrate at hindi halamang dagat ang sea cucumber. * * * Popular sa buong mundo ang yoyo na naimbento ng mga Igorot. Bukod sa pagiging laruan, ang &amp;quot;yoyo&amp;quot; ay gamit din ng mga Igorot bilang sandata sa pakikipaglaban. * * * Ang larong sipa ay nilalaro na noong 15th century. Hindi lang dito sa Pilipinas popular ang sipa kundi maging sa Indonesia at iba pang bansa sa Asya. * * * Ang sabong ay namana ng Pilipino sa mga Kastila. Ang paglalaban ng dalawang tandang sa sabungan ay labis na ikinatutuwa na hanggang ngayon ay paborito pa rin.</body>
<link>http://www.philstar.com/Article.aspx?articleId=192995&amp;publicationSubCategoryId=94</link>
</article>
<article>
<title>EDITORYAL  Durugin ang mga tax evader!</title>
<author></author>
<date>
<month>January</month>
<day>27</day>
<year>2003</year>
</date>
<body>TAUN-TAON laging ipinaaalala ng Bureau of Internal Revenue (BIR) sa mga mamamayan na magbayad ng tax. Nagpapalabas pa sila ng mga advertisement sa radyo, diyaryo at telebisyon. Pero walang epekto sapagkat ayon na rin sa BIR, kulang pa rin ang koleksiyon. Hindi makasapat sa malaking budget deficit na taun-taon na lamang ay problema ng bansang ito. Nakakukulili na sa taynga ang pamumroblema ng gobyerno kung paano mapupunan ang kakulangan. Sa dakong huli ang mamamayan ang papatawan ng kung anu-anong tax. Pinaka-latest ay ang kontrobersiya sa 10 percent Value Added Tax (VAT) na ipapatong sa mga artista, entertainers, lawyers at iba pang professionals. Ang BIR ang dapat sisihin kung bakit hindi matapus-tapos ang problema sa kasalatan ng pananalapi. Kulang sila sa pamamaraan kung paano pagbabayarin ng tamang buwis ang mga malalaking kompanya o indibidwal. Narito sa bansang ito ang mga mandaraya na gagawin ang lahat para malinlang ang pamahalaan. At namamayagpag ang mga tax evader sapagkat kinakandong din naman sila ng mga corrupt na opisyal at empleado sa BIR. Hindi naman magkakaroon ng lakas ng loob na mandaya ang isang kompanya o indibidwal kung wala siyang kontak sa loob. Ang mga corrupt na taga-BIR din ang nagtuturo sa mga big time tax evader. Ang mga corrupt sa BIR kung ganoon ang dapat tapyasan ng ulo. Batay sa inilabas na report ng International Monetary Fund (IMF), nawalan ang Pilipinas ng P200 billion noong taong 2000. Nang sumunod na taon, 2001 ay halos ganoon ding halaga ang nawala sa kaban ng bansa at naulit muli sa taong 2002. Walang pagbabago taun-taon sa napaka-laking perang nawawala sa bansa dahil sa mga tax evader. Nadadagdagan pa at wala namang maipakitang tapang ang gobyerno kung paano sila dudurugin. Sa kalituhan, ang mamamayang maliliit ang kinikita ang pinapatungan ng kung anu-anong tax. Noong nakaraang taon, nagmungkahi si Finance Sec. Isidro Camacho na patawan ng buwis ang prepaid card na ginagamit sa pagti-text. Mungkahi na ang maliliit ang mapiperhuwisyo! Dapat ay magtatag ng isang superbody na epektibong kukolekta sa buwis. Ilagay sa puwesto ang mga mapagkakatiwalaang mangangasiwa. Kinakailangang maging 100 percent ang makukolekta. Kasunod ay habulin ang mga nandaraya. Halungkatin at walang patatawarin. Kung hindi dudurugin ang mga tax evader, hindi susulong ang bansang ito at lalo pang masasadlak sa kahirapan.</body>
<link>http://www.philstar.com/Article.aspx?articleId=193096&amp;publicationSubCategoryId=94</link>
</article>
<article>
<title>Lisensiyado o' loose?</title>
<author>SAPOL ni Jarius Bondoc</author>
<date>
<month>January</month>
<day>27</day>
<year>2003</year>
</date>
<body>TUWING may nababaril sa kalye, tulad ni law graduate Ramon Llamas, naghihiyawan ang media laban sa baril. Kinukutya nila agad ang PNP sa pagkalat ng baril dahil sa paglilisensiya at pag-isyu ng permit to carry. Pulis at sundalo lang daw dapat ang de-baril, hindi sibilyan, para wala nang patayan sa kalye. Ang layo ng katuwirang ito sa katotohanan. Kung may kasalanan man ang PNP, hindi ito sa paglilisensiya ng baril, kundi sa di pagtugis sa loose firearms. Halos 750,000 ang rehistradong baril sa kamay ng 115,000 pulis, 110,000 sundalo, at sibilyan. Pero may 320,000 loose firearms sa kamay ng ilan sa kanila, at sa mga kriminal, rebeldeng komunista at Muslim secessionists. Itong mga di-lisensiyadong baril ang kadalasan ginagamit sa krimen at away-kalye. Walang record sa PNP Firearms and Explosives Division. Kaya hindi mahuli-huli ng pulis ang salarin. Bihira lang, kung sakali man, namamaril ang lisensiyadong de-baril. Kasi, huli agad mula sa ballistics records ng baril. Natutunton ang may-ari mula sa galos ng bala habang lumalabas sa barrel. Sa madaling salita, mas mabuti pang nililisensiyahan ang baril, kaysa hinahayaan itong kumalat at mapasa-kamay ng pusakal. Pero may problema sa paglilisensiya. Sa simula lang bina-ballistics test ang brand-new na baril. Wala nang test sa renewal ng lisensiya tuwing dalawang taon. Mali ito. Kasi, maaring pinalitan ng may-ari ang barrel ng baril. Ang groove sa loob ng barrel ang gumagalos sa bala at nagiging basehan ng ballistics record ng baril. Mungkahi ko na ipa-ballistics test ang baril tuwing una or renewal ng lisensiya. Sa ganung paraan, parating may record ang baril sa PNP. May mga lisensiyadong may-ari na aangal. Pero kung talagang maingat sila, papayag agad. Yon lang ang paraan para masugpo ang abusado. Pero ang loose firearms, dapat tugisin pa rin. Malakas ang loob ng kriminal mamaril kung alam niyang hindi mate-trace sa kanya ang bala. * * * Abangan: Linawin Natin, Lunes, 11 p.m., sa IBC-13.</body>
<link>http://www.philstar.com/Article.aspx?articleId=193105&amp;publicationSubCategoryId=94</link>
</article>
<article>
<title>NPA ba ang bumira kay Kintanar?</title>
<author>AKSYON NGAYON ni Al G. Pedroche</author>
<date>
<month>January</month>
<day>27</day>
<year>2003</year>
</date>
<body>MATAPOS ang ilang araw, umamin na ang New Peoples Army sa pagpatay sa dati nitong leader na si Romulo &amp;quot;Rolly&amp;quot; Kintanar. Kinabukasan, matapos paslangin si Kintanar, isa pang ex-NPA officer ang itinumba. Nabubuo sa isip natin na umaarangkada ang NPA laban sa mga dating kasamahang nagbalik-loob sa lipunan. Mga dating &amp;quot;comrades&amp;quot; na nag-hudas. Pero may mga naniniwala na kahit ano ang ibintang sa NPA ay aaminin nito upang ipakitang itoy mayroon pang puwersang labanan ang gobyerno. Sabi ng iba, puwedeng sindikato ang nagtumba kay Kintanar na marami nang alam sa operasyon nito. Posible raw na binayaran ng malaking halaga ang NPA para umamin sa krimen. At komo nangangailangan ng pondo ang kilusan, madaling kakagat ito sa alok. Si Kintanar ay naging konektado sa Bureau of Immigration (BI).&amp;quot; May mga haka-haka na nakita ni Kintanar ang mga katiwalian ng sindikato sa BI. Handa na umanong magbunyag si Kintanar ng mga nalalaman kaya siyay iniligpit ng sindikato. Sabi ng dating inteligence agent ng BI na si Erwin Rodolfo, bukod sa human smuggling at kuneksyon sa HK Triad, alam na ni Kintanar ang kuneksyon ng sindikato sa teroristang Al Qaeda. Markado na rin umano si Erwin sa hit squad ng sindikato dahil sa mga nalalaman niyang katiwalian. Tatlong linggo bago itumba si Kintanar, madalas na may nakabuntot sa sasakyan ni Erwin. Mga taong kahinahinala na sakay ng motorsiklo. Pero dahil sa talas ng kanyang pang-amoy, gumagawa na siya ng kaukulang pag-iingat. Ayan, naunang itinumba si Kintanar, aniya. Natalakay na natin ang mga katiwalian sa immigration base sa mga ibinunyag ng ating impormante sa mga nakaraan nating kolum dito at sa bagong tabloid na PM (Pang-Masa). May ugnayan na raw si Kintanar kay Erwin. Interesado na umano si Kintanar na sumuporta sa mga anomalyang ibinubunyag ni Erwin. Hindi pa rin nawawala kay Kintanar ang &amp;quot;utak rebelde&amp;quot;. May nagsabi sa akin na determinado sa Kintanar na wasakin ang graft and corruption sa gobyerno. May iba pang pagbubunyag sakin si Erwin hinggil sa mga sari-saring anomalya sa BI na aking tinalakay sa kolum na Aldabis sa bagong tabloid na PM. Bumili na ng inyong kopya baka kayo maubusan.</body>
<link>http://www.philstar.com/Article.aspx?articleId=193112&amp;publicationSubCategoryId=94</link>
</article>
<article>
<title>Hamon sa mga bastos na collection agencies!</title>
<author>BAHALA SI TULFO ni Ben Tulfo</author>
<date>
<month>January</month>
<day>27</day>
<year>2003</year>
</date>
<body>NANANAWAGAN ang kolum na ito sa mga nakaranas ng pambabastos, panggigipit at pananakot ng credit card collection agencies. Makipagtulungan kayo sa amin! Bukas ang aming tanggapan para sa inyo. Makikita nyo ang uri ng aksyon na aming isasagawa. Ang mga itoy maisasakatuparan namin kapag kayoy lumapit agad sa amin. Kapag ang isang tao ay napabilang sa listahan ng mga &amp;quot;delinquent creditors&amp;quot; na hawak na ng collection agencies, maaaring siyay minalas lang. Tulad halimbawa ng aking mga nabanggit noong naunang serye. Ang mga dahilan ay maaaring nawalan siya ng trabaho, nagkasakit ang isang miyembro ng pamilya o di naman kaya namatayan, o paghihiwalay ng mag-asawa. Maliban sa mga nabanggit na dahilan, maituturing na IRESPONSABLE o &amp;quot;dead beat creditor&amp;quot; yung taong may utang na ang gustong mangyari ay &amp;quot;forgive and forget&amp;quot; na lang pagdating sa bayaran. * * * Hindi katulad sa bansang Estados Unidos, may takdang oras ang pangongolekta sa pamamagitan ng telepono. Puwede lamang silang tumawag mula 9:00 ng umaga hanggang 9:00 ng gabi. Kapag tumawag sila nang wala sa takdang oras, itoy paglabag na sa batas. Protektado ang karapatan ng sinumang may pagkakautang. Kaya ang pangongolekta ay may oras lamang. Hindi na puwedeng tumawag ang kolektor matapos nitong makausap na ang may utang nung araw ding yun. Lalo nat kapag nasabi na ng kolektor ang susunod na hakbang ng collection agencies. May mga patakarang sinusunod ang mga kolektor sa bansang Amerika. Panahon nang dapat mabigyan ito ng pansin sa ating bansa, partikular ng ating mga mambabatas. Naniniwala ang kolum na ito na malaki ang magagawa ng aming aksiyon sa kapakanan ng mga pobreng walang matakbuhan. Makakabangga namin dito ang mga sinasandalang law offices &amp;quot;kuno&amp;quot; na ipinagmamalaki ng collection agencies. Wala kaming pakialam kung sinong Hestas, Hudas, Barabas na mga abogado ang kanilang ipinangangalandakan. Hindi kami magdedeklara ng &amp;quot;giyera&amp;quot; kung hindi namin alam ang kahihinatnan ng labanang ito. Gusto namin subukan ang galing ng kanilang &amp;quot;de-kampanilyang abogado&amp;quot; na kung susuriin ay eksperto lamang pagdating sa &amp;quot;notaryong publiko&amp;quot;. Ang gusto naming makita ay yung higanteng lehitimong law offices, na pumapatol sa mga kasong &amp;quot;delinquent accounts for collections&amp;quot;? Ito ang hamon namin sa mga bastos na collection agencies. Tutuntunin namin ang inyong mga &amp;quot;lungga&amp;quot;. Gusto naming makita at marinig kung papaano ninyo isinasagawa ang inyong mga pambabastos at pananakot sa inyong kinokolektahan. Humanda na kayo!</body>
<link>http://www.philstar.com/Article.aspx?articleId=193118&amp;publicationSubCategoryId=94</link>
</article>
<article>
<title>Anong puwersa ang humahatak pababa sa gobyerno ni GMA?</title>
<author>BANAT NI BATUIGAS ni Bening Batuigas</author>
<date>
<month>January</month>
<day>27</day>
<year>2003</year>
</date>
<body>ANO ang nangyayari sa ating bansa? Inuulit ko lang itong katanungan ni dating Vice President Emmanuel Pelaez na nakaligtas sa tangka sa kanyang buhay noong nakalipas na mga taon. Dito sa administrasyon ni President Arroyo ay marami nang patayang nagaganap na mukhang nagpapahiwatig na hindi on top ang peace and order situation sa bansa ang ating kapulisan. Ilan pa kayang buhay ang mabubuwis bago mahimasmasan ang gobyerno natin? Maaaring tama ang desisyon ni GMA na hindi na siya tatakbo sa darating na 2004 elections. Subalit sa tingin ng marami, imbes na mag-unite na tayong mga Pilipino gaya ng panawagan ni GMA para isulong ang ekomoniya ng ating bansa ay lalong nagkawatak-watak pa dahil sa magugulo nating pulitiko. At sa tingin ng mga nakausap ko, may puwersa talagang gustong hatakin pababa ang gobyerno ni Arroyo kahit anong ganda pa ang ginagawa at mga programa nito. Ang pagpatay kay dating NPA leader Romulo Kintanar ay malalim ang motibo. Maraming motibo ang kumakalat subalit marami ang naniniwala na ang kaso ni Kintanar ay mapabilang na naman sa mga unsolved crimes sa liderato ni GMA. Mapapasama ang kaso ni Kintanar sa pagpaslang kina YOU spokesman Baron Cervantes, dating NPA leader Popoy Lagman at Supt. John Campos. Kung titingnan kasi ang mga pangalan sa itaas, mapupuna na mga leftist at rightist o reactionary ang mga pinatay. Bakit? May nangyayari bang malalim na hindi alam ng sambayanan? Maging mga ordinaryong Pilipino ay hindi rin ligtas sa liderato ni GMA. Babanggitin ko na ang kaso ng actress na si Nida Blanca at ang Ateneo law graduate na si Jose Ramon Llamas na maaring mapabilang na rin sa kaso ng mga unsolved crimes. Ang mga biktima nga na kung tutuusin ay galing sa mga mayamang angkan o may kakilala sa gobyerno eh hindi malutas-lutas ang mga kaso, paano na lang ang sa ordinaryong mamamayan? Di wala silang mahihita sa gobyerno ni GMA, di ba mga suki? Kung subaybayang maigi ang kaso ni Kintanar, mukhang huli na ang patutsada ng mga top cops at military natin. Ang sabi nina Defense Secretary Angelo Reyes at PNP intelligence Chief Supt. Robert Delfin matagal na nilang naulinigan na may mga threats sa buhay ni Kintanar. Kung kailan patay na ang tao tsaka pa sila nagpuputak. Ang tanong ko lang kina Reyes at Delfin, ano ang ginawa nyo para mahadlangan ang tangka nga sa buhay ni Kintanar? May maitutulong ba yang kadadakdak nila sa kaso? Dapat siguro ang gawin ng pulisya at military natin ay tumahimik na lamang at habulin ang mga salarin ni Kintanar hanggang makalaboso ang mga ito. Tulad ng kaso nina Cervantes, Lagman, Campos, Blanca at Llamas, panay mga pangakong nababaon lang sa limot ang natatanggap ng pamilya ng mga biktima sa gobyerno ni GMA. Sa tingin ng mga nakausap ko, hindi matatapos sa kaso ni Kintanar ang patayan sa ilalim ng liderato ni GMA. Ang tanong lang eh kung sino ang susunod na biktima? Alam kaya nina Reyes at Delfin? Aba, kumilos na kayo para mahadlangan ito!</body>
<link>http://www.philstar.com/Article.aspx?articleId=193124&amp;publicationSubCategoryId=94</link>
</article>
<article>
<title>Ang manunulat</title>
<author>BAGONG SIBOL ni Liezl Joy G. Gaspay</author>
<date>
<month>January</month>
<day>27</day>
<year>2003</year>
</date>
<body>&amp;quot;GABI na, bakit hindi ka pa natutulog?&amp;quot; tanong ng mommy ni Eric. Abala si Eric sa pagta-type sa computer. Bahagya niyang tinapunan ng tingin ang kanyang mommy. &amp;quot;Gabi-gabi na lamang ay nagsusulat ka, baka lumabo ang mga mata mo.&amp;quot; &amp;quot;Gusto ko kasing patunayan sa mayabang kong kaibigan na si Miguel na mahusay din akong manunulat. Hindi lamang siya ang pararangalan.&amp;quot; &amp;quot;Anak masama yan. Dapat ay hindi ka nagtatanim ng galit sa iyong kaibigan.&amp;quot; &amp;quot;Mayabang kasi siya.&amp;quot; &amp;quot;Siyanga pala nabasa mo ba sa diyaryo ang pagpaparangal sa kanya kahapon?&amp;quot; &amp;quot;Wala akong interes.&amp;quot; Magkababata sila ni Miguel. Sa isang lugar sila lumaki. Ang pagkakaiba lamang ay mas mayaman sila kaysa kay Miguel. Nag-aral siya sa isang sikat na school samantalang si Miguel ay sa isang pampublikong school lamang. Pareho sila ng pangarap sa buhay ang maging sikat na manunulat. Subalit ang kanilang pagkakaibigan ay nasira dahil lamang sa inggit. Nagkaroon siya nang hindi maipaliwanag na inggit mula nang sunud-sunod na manalo sa patimpalak si Miguel. At ang pagkainggit ay lantaran na niyang ipinakikita kay Miguel hanggang sa maghiwalay sila ng landas. &amp;quot;Tatalunin din kita, Miguel. Balang araw mababasa mo rin ang pangalan ko sa diyaryo. Isinusumpa ko tatalunin kita!&amp;quot; Mula noon ay ibinuhos niya ng pagsusulat. Nagkukulong siya sa kuwarto. Pangarap niyang makilala at mabigyang- parangal sa kanyang mga isinusulat. Lalampasan niya ang kasikatan ni Miguel. Subalit sa kabila ng pagsisikap ay walang makagusto sa kanyang isinusulat samantalang si Miguel ay parating nananalo sa mga sinasalihang patimpalak. Marami nang sinulat na libro at marami ang pumuri dahil sa napaka-gandang akda. Isang paraan ang naisip niya. Pinagapang niya ang pera para hindi manalo si Miguel sa mga patimpalak. Sinuhulan niya ang mga hurado. At lumakas ang kanyang halakhak nang hindi na manalo si Miguel sa contest na sinasalihan. Nagpatuloy siya sa pagsusulat. Laging nakakulong sa kuwarto at maski ang kanyang mommy ay hindi na kinakausap. Isang umaga ay lumabas siya sa kuwarto at humalakhak na sinabi, &amp;quot;Natapos ko na rin sa wakas! Ha-ha-ha! Ipalilimbag ko na ito at tiyak na magugustuhan ng mga tao.&amp;quot; Subalit ilang araw na ang lumipas ay walang magandang feedback sa kanyang akda. Wala ni isa mang makakilala. Buong araw siyang nagkulong sa kanyang silid. Binalot niya ng katahimikan at kalungkutan ang buo niyang pagkatao. Unti-unti siyang pinahina ng kabiguan. &amp;quot;Ayoko na, pagod na ako...&amp;quot; Ang mga katagang iyon ang tumapos sa pag-inog ng kanyang mundo. Ilang buwan pa at nagpasya na kanyang mommy na dalhin siya sa pagamutan  pagamutan ng mga sira ang isip. &amp;quot;Hindi ako baliw. Alam ninyo, magaling ako. Talaga! Kilalang-kilala ako, ang dami kong tropeo at medalya sa bahay. Palagi akong may karangalan sa paaralan. Ipagtanong ninyo ako sa kahit kanino, kilala nila ako.&amp;quot; Nabalitaan ni Miguel ang sinapit ni Eric at binisita niya ito. Dala niya ang isang diyaryo patungo sa mental subalit hindi na niya iyon ipakikita kay Eric. Nasa diyaryo kasi ang balita tungkol sa isang mayamang writer na nabaliw! Si Eric ang tinutukoy sa diyaryo. Natupad din ang pangarap nitong sumikat sa diyaryo. Awang-awa si Miguel sa kaibigan.</body>
<link>http://www.philstar.com/Article.aspx?articleId=193127&amp;publicationSubCategoryId=94</link>
</article>
<article>
<title>EDITORYAL  'Buwaya' sa ilalim ng robe</title>
<author></author>
<date>
<month>January</month>
<day>28</day>
<year>2003</year>
</date>
<body>TAMA si US Ambassador Frank Ricciardone nang sabihin niya noong nakaraang taon na talamak na ang nangyayaring corruption sa Pilipinas. Ang paghahayag ng ambassador tungkol sa talamak na corruption ay bunsod nang reklamong tinanggap niya mula sa mga dayuhang investor na sawang-sawa na sa red tapes na nangyayari sa mga ahensiya ng pamahalaan. Ang matindi sa mga sinabi ni Ricciardone ay nang sabihin nito na pati ang judiciary ay nababalutan na ng katiwalian. Hindi man ganap ang pagkakalahad ng senador sa kabulukan sa judiciary, nakalarawan sa mukha niya ang matinding pagkadismaya. Ang paglalahad ng ambassador sa nangyayaring katiwalian sa bansa ay binatikos naman ng mga mambabatas at sinabing wala itong karapatan na manghimasok sa problema ng bansa. Isang bagay na nakapagtataka sapagkat ayaw nilang humarap sa katotohanan. Grabe ang kabulukan at maski ang judiciary ay ginapangan na ng corruption. Patunay dito ang nakapagtatakang pagkaka-dismissed sa kaso ng pitong Chinese national na nahulihan ng 41 kilos ng shabu noong July 16, 2002 na nagkakahalaga ng P2 bilyon. Pinawalang-sala ni Judge Emilio Leachon ng Quezon City Regional Trial Court ang mga suspected drug trafficker sapagkat ang nag-isyu umano ng search warrant ay isang judge mula sa Maynila. Sinabi ni Leachon na walang awtoridad si Manila Trial Court Branch 7 Judge Enrico Lanzanas na mag-isyu ng warrant para sa Quezon City. Ang pagkaka-dismissed sa pito ang nagpaakyat ng dugo sa ulo ni Interior Sec. Jose Lina at sinampahan niya ng administrative case si Judge Leachon. Sinabi ni Lina na &amp;quot;kahina-hinala&amp;quot; ang ginawang pag-dismissed ni Leachon sa pitong Chinese gayong wala namang motion na ipina-file ang mga ito. Ang ginawa umano ni Leachon ay &amp;quot;nagbigay sugat&amp;quot; sa gobyerno at sumisira sa kampanya para linisin sa droga ang lipunan. Si Lina ang acting chairman ng Philippine Drug Enforcement Agency. Muling inaresto ang anim na akusado at nakakulong na ngayon. Hindi sila hinayaang makapagpiyansa. Hindi lamang ngayon nangyari ang ganito na ang isang judge ay naakusahang pumapabor at &amp;quot;kumakalong&amp;quot; sa mga kriminal. Dapat ipaliwanag ni Judge Leachon ang kanyang panig sa Korte. Dapat din namang maging maingat ang bagong judge na humahawak sa kaso ng pitong drug traffickers at baka &amp;quot;makalayang&amp;quot; muli ang mga ito. Kawawa ang bansang ito kapag nakontrol ng mga salot sa lipunan. Marami ang magiging halimaw.</body>
<link>http://www.philstar.com/Article.aspx?articleId=193209&amp;publicationSubCategoryId=94</link>
</article>
<article>
<title>Walang bolahan</title>
<author>SAPOL ni Jarius Bondoc</author>
<date>
<month>January</month>
<day>28</day>
<year>2003</year>
</date>
<body>NAGPUPUPUTAK ang abogado ni Sen. Ping Lacson. Kesyo pakialamero raw ang US sa mga kaganapan dito kaya natalo siya ng $3-milyon civil damages sa California. Kesyo marumi raw ang P15-milyong kontrata ni Blanquita Pelaez sa 41,000 na posas kaya hinarang niya ito nung PNP chief pa siya. Pinalalabas na api si Lacson. Api nga ba? Linawin natin ang records ng kaso. Natalo si Lacson ng eksaktong $3,031,262 sa California superior court nung Jan. 10. Sa halagang yon, $2 milyon ay dahil sa slander at intentional infliction of emotional distress. Tinawag kasi ni Lacson na &amp;quot;scam artist&amp;quot; at &amp;quot;smuggler&amp;quot; si Pelaez, defense contractor sa Alameda county. Naganap ang panlalait doon mismo nung Sept. 12, 2001, sa kanyang panayam sa Filipino community leaders ng California. Dahil sa paninirang-puri na dinamdam nang lubos ni Pelaez, nagulo ang kanyang negosyo. Kaya dinemanda niya si Lacson nung Dec. 2001 sa Alameda. Sa batas ng US, tulad ng sa atin, bisita o citizen man ay mananagot sa paglabag na naganap sa US territory. Ang ikatlong milyon ay dahil sa intentional interference in business relation. Sanhi ito ng di-pagbayad ni Lacson ng posas na deliver ng Smith &amp;amp; Wesson noon pang 1997. Sumpa ni Pelaez sa affidavit at sa Korte, pina-demanda sa kanya ni Lacson nung 1999 ang 123 PNP officers na nag-approve ng deal. Nais daw kasi ni Lacson na palitan ang officers ng mga bata niya. Nang di-nakilaro si Pelaez, inipit siya ni Lacson. Sa Alameda binigyan ng Smith &amp;amp; Wesson ng appointment si Pelaez bilang sales agent. Kaya nagka-jurisdiction ang Korte kung saan ang opisina niya. Ang baryang $31,262 ay para sa di-nakubrang komisyon ni Pelaez na $1 bawat posas. Kasi, nang sa wakas ay nagbayad si Lacson sa Smith &amp;amp; Wesson nung Oct. 2000, ani Rodel Rodis na abogado ni Pelaez, itoy para sa 80 porsiyento lang ng P15-milyong deal. E ang appointment ni Pelaez, walang komisyon hanggat hindi bayad nang buo ang kontrata. Pero, teka, dagdag ni Attorney Rodis. Sabi ni Lacson ma-anomalya raw ang deal. E kung ganun, bakit siya nagbayad ng 80 porsiyento? Aba, e di sabit din siya sa dumi, kung sakali. Kaya, wala sanang bolahan.</body>
<link>http://www.philstar.com/Article.aspx?articleId=193218&amp;publicationSubCategoryId=94</link>
</article>
<article>
<title>Naglolokohan ba ang CPP at gobyerno?</title>
<author>HALA BIRA! ni Danny Macabuhay</author>
<date>
<month>January</month>
<day>28</day>
<year>2003</year>
</date>
<body>ISA sa mga tinik ng pamahalaan ay ang New Peoples Army (NPA). Kahit kakarampot ang mga miyembro ay nakapupuwing pa rin at ang pamahalaan ay kakapa-kapa sa paghanap ng solusyon kung paano sila magbabalik-loob. Hindi lamang sa Arroyo administration naging mainit na ihain sa Communist Party of the Philippines (CPP) ang usaping pangkapayapaan. Maski ang mga nagdaang administrasyon ay naghain ng pakikipag-usap. Ilang ulit nang nagsadya ng personal ang mga miyembro ng Peace Process ng Arroyo administration sa pangunguna ni Sec. Eduardo Ermita upang kausapin nang masinsinan si Jose Ma. Sison (Joma) sa Netherlands. Tuwing nagaganap ang mga usapan, para bang makakamtan na ang kasunduan ng kapayapaan. Subalit, gulo pa rin ang inihahasik ng NPA kahit na may nagaganap na usapan sa pagitan ni Joma at ng gobyerno. May mga nagtatanong tuloy kung seryoso nga kaya sina Joma upang makipag-ayos sa ating pamahalaan. Napatay noong Huwebes si Romulo Kintanar, dating pinuno ng NPA. Kamakalawa ay nagpahayag si Ka Roger Rosal, spokesperson ng NPA na sila ang may kagagawan sa pagpatay kay Kintanar. Marami ang nagtatanong kung naglolokohan lamang ang grupo ng CPP-NPA at ang gobyerno? Bakit bumabanat pa rin ang NPA kahit na nakikipag-usap sa gobyerno? Dapat ay may mangyayari nang positibo upang mahinto na ang paghahasik ng NPA. Wala nang panahon upang magpaudlot-udlot ang pamahalaan. Papaano uunlad ang bansa kung mayroon pang karahasang nagaganap dulot ng isang maliit na pangkat lamang?</body>
<link>http://www.philstar.com/Article.aspx?articleId=193225&amp;publicationSubCategoryId=94</link>
</article>
<article>
<title>Ligawan sa nayon</title>
<author>DOON PO SA NAYON ni Sen. Juan M. Flavier</author>
<date>
<month>January</month>
<day>28</day>
<year>2003</year>
</date>
<body>MAHIRAP pala ang ligawan dito sa baryo ano, Tata Baldo? Bakit mo nasabi yan, Doktor? tanong ni Tata Baldo. Nakita ko kasi ang pagliligawan ng binata at dalaga sa sala ng aking kapitbahay, sagot ko. Kailangan pala na may lamesita sa pagitan nilang dalawa. Dapat din lantad sa bintana. Wala man lang pagka-pribado. Talagang hindi binibigyan ng pribado. Lantad sa bintana para makita nang lahat na walang masamang nangyayari sa dalawa. Pinakikita sa lahat na may ligawang nangyayari pero tama ang lahat na ginagawa, paliwanag ni Tata Baldo. Mahirap pala at halos imposible, sabi ko sa matanda. Madali pa nga iyan. Nang panahon ko mas mahirap. Makita lang ang sakong ng babae ay malaking bagay. Hindi ito puwedeng hipuin ang kamay. Pag-nahalikan ang babae ay kasalan na. Kailangang itaas ang puri, dagdag ng matanda. Walang nangyayaring iba, Tata Baldo? Sa ilalim ng lamesita ay may nangyayari, sagot ni Tata Baldo. Ibahagi mo Tata Baldo ang pangyayari sa ilalim ng lamesita. Hindi iyong iniisip ninyo, Doktor. Nagkakaniig lang ang sapatos ng lalaki at tsinelas ng babae, sagot ni Tata Baldo. Iyon lang! sigaw ko. Mayroon pa sa ibabaw ng lamesita ay nagkakahipuan din ang mga kuko. Pag-inurong ng babae ay maghihintay ka. Kung hindi iginalaw, ibig sabihin ay may pag-asa kaya puwedeng ituloy ang panliligaw. Diyos ko, kuko pa lang. Magugunaw na ang mundo, wala pang nangyayari, sabi kong nagtatawa kay Tata Baldo.</body>
<link>http://www.philstar.com/Article.aspx?articleId=193231&amp;publicationSubCategoryId=94</link>
</article>
<article>
<title>Seksing congresswoman pinagnanasaan ng mga barakong kongresista</title>
<author>BALITANG SPECIAL ni Deo Macalma</author>
<date>
<month>January</month>
<day>28</day>
<year>2003</year>
</date>
<body>ALAM nyo bang matindi ang pagnanasa ng ilang barakong kongresista sa isang seksing congresswoman? Ayon sa aking bubuwit, happy birthday muna kay Bro. Atty. Roy Almoro ng BID; Abby Cruz, Ken Rejinald Amado, Emil Lucero, Tommy Garcia, Bro. Jimmy Manabat, Ric Jalad at Frank Andujan ng PSG. * * * Alam nyo bang pinagnanasaan ng mga barakong kongresista ang isa nilang kasamahang congresswoman? Ayon sa aking bubuwit, nabalitaan kasi ng mga damuhong kongresista na dati palang Japayuki si Ms. Congresswoman. At hindi lang yan, tsismis kasi sa House of Representatives na magaling diumano ang performance sa kama ni Ms. Congresswoman. Ewan ko nga ba kung saan ito nabalitaan ng mga barakong kongresista. Kapag sila ay nag-uumpukan at napadaan si Ms. Congresswoman ito na ang tampok ng kanilang usapan. Kesyo si Ms. Congresswoman daw ay magaling mag-helicopter, kesyo siya raw ay masunurin. Lahat ng ipapagawa sa kanya ay kayang-kayang gawin. Mga tarantado talaga itong mga kongresistang ito! * * * Ayon sa aking bubuwit, matindi pala ang sex appeal ni Ms. congresswoman kaya talagang marami ang nagnanasang makapiling siya sa kama. Kung makatitig pa ito ay napakalagkit. Eyeball sa eyeball kung makatingin. Hindi naman masyadong matangkad at hindi naman super sexy si Ms. Congresswoman kaya lang ay matikas talaga. Medyo malaki ang balakang na para bagang laging umaapaw. Ayon pa sa aking bubuwit, si Ms. Congresswoman ay dating Japayuki. Naging usap-usapan siya ng mga Japanese businessmen nang mapasama sa state-visit ni President GMA sa Tokyo noong nakalipas na taon. Kilala siyang Japayuki bago pa man pinakasalan ng isang Japanese businessman. * * * Ayon sa aking bubuwit, wa-es at magaling si Ms. Congresswoman sapagkat nang igarahe ng Hapones, siya ay nagsumikap mag-aral. Nakatapos siya ng abogasya. Isa siyang lawyer. Naging local official siya sa kanilang probinsiya. Nang matapos ang kanyang tatlong termino ay kumandidatong kongresista at nanalo. Ang congresswoman na naging Japayuki subalit honorable member na ng House of Representatives ay walang iba kundi si Siya ay walang iba kundi si Congresswoman J. as in Japan.</body>
<link>http://www.philstar.com/Article.aspx?articleId=193237&amp;publicationSubCategoryId=94</link>
</article>
<article>
<title>Nagkasakit dahil sa trabaho</title>
<author>IKAW AT ANG BATAS ni Atty. Jose C. Sison</author>
<date>
<month>January</month>
<day>28</day>
<year>2003</year>
</date>
<body>NAGSIMULANG magtrabaho si Carmela bilang mananahi sa isang kompanya na gumagawa ng mga costumes, gowns at damit. Kinalaunan ay nataas ang kanyang tungkulin bilang officer-in-charge at pangunahing tagapag-ingat sa departamento ng nasabing tahian. Tungkulin niyang kumuha ng mga materyales na kakailanganin sa kanyang departamento kasama na rito ang pagtiyak sa kalidad ng kanilang produkto. Makalipas ang 14 na taon ng empleo, nagsimulang makaramdam si Carmela ng pananakit ng dibdib. At dahil lumalala ang pananakit, nagsumite siya ng leave of absence sa trabaho. Ayon sa resulta ng eksaminasyong medikal, si Carmela ay mayroong atheroscierotic heart disease, atrial fibrillation, cardiac arrhythmia. Sa rekomendasyon ng kanyang doktor, nagbitiw siya sa tungkulin sa pag-asang ang sapat na pamamahinga ay makabubuti. Nag-file si Carmela ng disability claim sa SSS na magmumula sa employees compensation fund. Subalit itinanggi ng SSS ang kanyang kahilingan na kinumpirma naman ng ECC sa dahilang walang sapat na ebidensiya na magpapatunay na ang kanyang kondisyon ay may kaugnayan sa trabaho. Pinagtibay ng CA ang desisyon ng ECC. Ayon sa CA, ang sakit ni Carmela ay hindi mababayaran dahil kulang ang kanyang ebidensiya, hindi ito napapabilang sa listahan ng ECC bilang occupational disease at ang panganib sa pagkakaroon nito ay hindi nagmula sa kondisyon ng kanyang trabaho. Tama ba ang CA? Mali. Ang sakit ni Carmela ay napapabilang sa klasipikasyon ng cardiovascular disease. At dahil ito ay nakalista bilang compensable occupational disease, hindi na kakailanganin ang ebidensiya na may kaugnayan ang sakit na ito sa kanyang trabaho. Kailangan lamang patunayan ni Carmela na ang paglala ng kanyang sakit ay resulta ng mga kondisyon sa trabaho. Hinihiling ng batas ang makatwirang kaugnayan ng sakit sa trabaho at hindi na ang direktang kaugnayan nito. Sapat na ang teorya, kung saan nakabase ang kahilingan ni Carmela ay maaaring tunay. Hindi na rin bibigyang halaga ang medikal na opinyon kung mayroon namang katibayan na ang sakit ay may kaugnayan sa trabaho. Sa kasong ito, napatunayan na sa pagtatrabaho ni Carmela, ang pananakit ng kanyang dibdib ang naging dahilan upang siya ay magpahinga ayon na rin sa kanyang doktor at sa huli ay magbitiw sa trabaho. Kaya, siya ay nararapat na makakuha ng kabuuang benepisyo dahilan sa kanyang sakit (Salmone vs. ECC et. al. G.R. No. 142392 September 26, 2000).</body>
<link>http://www.philstar.com/Article.aspx?articleId=193243&amp;publicationSubCategoryId=94</link>
</article>
<article>
<title>1.4 million OFWs nanganganib, US$7-B masasayang (part 2)</title>
<author>ORA MISMO ni Butch Quejada</author>
<date>
<month>January</month>
<day>28</day>
<year>2003</year>
</date>
<body>BINABATI ng mga kuwago ng ORA MISMO si Dr. Renato Umali Solidum Jr., ng Odiongan, Romblon, kasi ito ang hinirang ng Malaca&amp;ntilde;ang bilang bagong hari sa Phivolcs kapalit ng nagretirong si Dr. Raymundo Punongbayan. Mabuhay ka, Sir! Alam nyo bang mahigit sa isang buwan ginalugad ni Hans Bricks ang Iraq para maghanap ng sinasabing smoking gun o weapons of mass destruction pero wala silang makita ng mga alipores na kasamahan nito. Wala talagang makikitang weapons of mass destruction ang grupo ni Bricks porke mula pa noong 1991 hanggang 1998 matapos lusubin ng collision ng 36 countries sa pangunguna ng US of A ang Iraq ay merong team of inspectors na namalagi sa country ni Saddam sa pangunguna ni Richard Butier, isang Australian diplomat technical inspector. Sabi ni Scott Ritter, sa loob ng walong taong pamamalagi sa lugar ni Saddam ay nakita nila ang dapat makita, sinira nila at dinurog ang lahat ng uri ng kagamitan pang-giyera kasama rito ang lahat ng factories at equipments na pinagdududahan na weapons of mass destruction. Kaya sa alam ng grupong nagtungo sa place ni Saddam hindi na sila puwede pang mamerwisyo sa ibang bansa. Ayon pa kay Ritter, Iraq is 95 percent disarmed. Ang tunay na intensiyon ng US sa Iraq ay ang langis porke ang bansang ito ay nangunguna kundi ay second largest oil deposit sa buong mundo at sinasabing mas malaki pa sa Saudi Arabia. Alam natin na ang langis ay vital resources ng industrial world. Umaalma ang US at Britain laban kay Saddam dahil kontra bulate nila ang huli porke si Hussein ay number one critics laban sa imperyalismong bansa tulad ng Britain na dating colonial masters ng mga Iraqi. Kaya dapat hinay-hinay si Prez GMA sa pagbibitaw ng unconditional statement of support sa US sa kanilang balak na digmaan sa Iraq porke hindi birong OFWs ang malalagay sa balag ng alanganin kapag nagkataon bukod pa sa mawawalang US$7 billion remittances yearly na napapakinabangan para sa ekonomiya ng Pilipinas. Dapat isang libong beses pag-isipan ni Prez GMA na wala siyang alternatibo kung palalayasin ang 1.4 million OFWs sa Middle East porke kapag sumabog ang digmaan sa Iraq tiyak ng mga kuwago ng ORA MISMO na magkakampi-kampi ang mga Muslim countries para ipagtanggol ang kanilang kapatid sa anumang sakunang maaaring mangyari. Giyera ba ang solusyon sa Iraq? tanong ng kuwagong sepulturero. Palagay ko hindi porke lumiwanag na sa mga leaders ng halos buong mundo na hindi war ang solusyon sa Iraq, sagot ng kuwagong martir na pari. Siguro panahon na rin para mag-isip-isip si Prez GMA na huwag nitong gaanong suportahan ang war on Iraq kundi ituon na lamang nito sa war on terrorism ang kanyang mga pahayag, rekomendasyon ng kuwagong SPO-10 sa Crame. Buti sila puro dada kasi may mga panggastos sila paano ang masa na nagkukumahog sa isang kahig isang tuka? &amp;quot;Iyan ang dapat malaman ng mga bright people sa Palasyo, ang bulungan si Prez GMA na huwag ng makialam sa war on Iraq tutal hindi na naman siya tatakbo sa 2004 Presidential elections. Zipper ang kailangan para sa kanila? Bakit zipper? Para matikom ang kanilang mga bibig. Korek ka dyan, kamote.</body>
<link>http://www.philstar.com/Article.aspx?articleId=193248&amp;publicationSubCategoryId=94</link>
</article>
<article>
<title>EDITORYAL  Rebolusyong wala nang tinutungo</title>
<author></author>
<date>
<month>January</month>
<day>29</day>
<year>2003</year>
</date>
<body>NANG ihayag ni New Peoples Army spokesman Gregorio &amp;quot;Ka Roger&amp;quot; Rosal na sila ang may kagagawan sa pagpatay sa dati nilang kasamahan na si Romulo Kintanar, iisa ang ibig ipakahulugan dito, ang simulaing ipinaglaban noon ay kakaiba sa ngayon. Sila-sila na ang nagpapatayan. Hindi kataka-taka kung ang puwersa ng NPA o ang kabuuan ng Communist Party of the Philippines (CPP) ay marupok na at darating ang panahon na wala na silang kasapi. Sino pa ang sasapi sa isang samahang may bahid ng dugo? Ngayoy masasabing grabe na ang pagka-uhaw sa dugo ng CPP-NPA. Wala nang patawad. Wala nang kinikilala at pagpapahalaga sa buhay ng kapwa. Mali na ang pakikipaglaban at pag-aalsa. Sinabi ni Rosal na isang &amp;quot;special team&amp;quot; ang nagsagawa sa asasinasyon ni Kintanar. Hinatulan nila ng kamatayan si Kintanar dahil sa napakarami nitong kasalanan sa kanilang kilusan at sa taumbayan. Nararapat lamang umanong wakasan ang kabulukan at masamang record ni Kintanar. Noon pa aniyang 1993 hinatulan si Kintanar ng &amp;quot;peoples court. Ito umano ang utak sa mga serye ng pagnanakaw sa banko. Sangkot sa kidnapping ng isang Japanese businessman at ipinatubos sa halagang $10 million. Ibinulsa rin umano nito ang may P30 milyong pondo ng CPP-NPA. Mas matindi ang ginawa nitong pakikipagsabwatan sa pulis at military para makapagsagawa ng insurgency operations. Unang itinanggi ng CPP-NPA ang pagpatay kay Kintanar. Wala raw silang kinalaman sa pagpatay. Subalit makaraan ang apat na araw, lumutang si Rosal at inamin ang pagpatay. Hindi ba alam ni Sison ang nangyayari sa kanilang kilusan. Hindi ba niya alam na marami nang miyembro ng kilusan ang naitutumba? Noong nakaraang taon, itinumba rin si Popoy Lagman at kasunod naman si Fr. Conrado Balweg. Unti-unti ang pag-ubos. Dahan-dahan ang pagganti sa mga tumatalikod sa simulain. Nang ideklara ni dating President Ferdinand Marcos ang martial law noong 1972, umani ng suporta ang communist movement at marami ang nagnais na maging miyembro ng NPA. Kumawala sa mapaniil na rehimeng Marcos at naging tagapatanggol ng masa sa mga kaapihang dinanas. Naging sumbungan ng maliliit kaya dumami ang nakikisimpatya. Noon iyon, ngayon ay kakaiba na. Marami na ang umaagos na dugo. Marami na ang tumimbuwang na nagnais tumalikod sa samahan at magbagumbuhay. Hanggang kailan ang pag-aalsang wala nang tinutungo?</body>
<link>http://www.philstar.com/Article.aspx?articleId=193357&amp;publicationSubCategoryId=94</link>
</article>
<article>
<title>Talagang si Gen. Velasco na ang kapalit ni Gen. Ebdane sa PNP?</title>
<author>BANAT NI BATUIGAS ni Bening Batuigas</author>
<date>
<month>January</month>
<day>29</day>
<year>2003</year>
</date>
<body>KUNG ang gabundok na accomplishments niya ang gagawing basehan, sa tingin ni PNP chief Dir. Gen. Hermogenes Ebdane Jr. wala nang makapipigil sa pagsunod ng yapak niya si Dep. Dir. Gen. Reynaldo Velasco, hepe ng NCRPO, bilang kasunod na PNP chief nga. Hindi diretsahang iniindorso ni Ebdane si Velasco pero kung ang mga papuri niya sa huli ang pakikinggan, maaaring sabihing pabor siya na si NCRPO chief na ang papalit sa kanya. Kung sabagay, maging ang mga pulis na nakausap ko ay nagsasabi na wala nang iba pang kasinggaling ni Ebdane na dapat humawak ng PNP kundi si Velasco nga. He-he-he! Ang Palasyo na ang dapat maghusga nito, di ba mga suki? Humanga si Ebdane nang muling bumisita siya sa NCRPO headquarters sa Camp Bagong Diwa sa Bicutan, Taguig kung saan nagulantang siya sa nakita niyang mga bagong renovated na 24 buildings. Pinaayos kasi ni Velasco ang kampo niya at ang malaking bahagi ng P20 milyon na pondo ay galing sa mga business groups na sumusuporta sa kanya. Ika nga ay nakamenos ang PNP leadership o gobyerno ni GMA. Inamin naman ni Ebdane na hindi niya nagawa ang naturang accomplishment ni Velasco noong siya pa ang hepe ng NCRPO. Aniya, sayang lang at maikli na lang ang taon ng panunungkulan ni Velasco kasi nga kung mahaba pa ang serbisyo niya dapat ma-assign siya sa lahat ng police regional commands para nga mapaayos din niya ang mga ito. Napuna rin ni Ebdane na sa ilalim ng liderato ni Velasco, bumaba ang bilang ng high profile crimes tulad ng kidnapping, bank robberies at carnapping sa Metro Manila. Dahil nga sa sobrang papuri niya kay Velasco, tinanong si Ebdane kung iniindorso niya ang una bilang kapalit niya sa puwesto. I would say hes one of the several candidates, ang pag-amin ni Ebdane. Iginigiit niya na malaking advantage na ng isang kandidato kapag may hawak siyang regional command. Inilahad pa ni Ebdane na ang mga kandidato sa kanyang puwesto sa kanyang pagretiro sa susunod na taon ay lahat miyembro ng masuwerteng PMA Class 71. He-he-he! Miyembro ng klase ang mga opposition Senators na sina Ping Lacson at Gringo Honasan. Pero kung tutuusin si Velasco lang ang may hawak ng regional command sa ngayon at ang mahigpit niyang katunggali na malapit sa pamilya ni GMA ay nasa air-conditioned na opisina. Pero malakas gumapang ang asawa niya, na balak ding maging PNP chief, at yon ang pulis factor niya. Itong asawa rin ni Heneral ang madalas ka-mahjong ng asawa ni Ret. Gen. Guillermo Domondon, hepe ng PNP Retirees Association Inc. (PRAI). Hayan mga kababayan, alam nyo na kung bakit nagpuputak si Domondon ukol sa nawawalang P272 million pondo para sa mga police retirees na ayon kay Ebdane ay walang katotohanan. Kayo na ang maghusga sa kanila, mga suki. Habang palapit ang retirement ni Ebdane, sigurado akong palakas nang palakas naman ang demolition job sa mga kandidato tulad ni Velasco. Mag-aabang tayo diyan mga suki.</body>
<link>http://www.philstar.com/Article.aspx?articleId=193367&amp;publicationSubCategoryId=94</link>
</article>
<article>
<title>Nagpalayas ng demonyo</title>
<author>ALAY-DANGAL ni Fr.Jose C. Blanco, S.J.</author>
<date>
<month>January</month>
<day>29</day>
<year>2003</year>
</date>
<body>Ang masasamang espiritu ay hindi makapanaig sa kapangyarihan ni Jesus. Nagpapalayas Siya ng mga demonyo. Ang iligtas tayo mula sa mapaminsalang epekto ng mga masasamang espiritu ang isa sa mga dahilan kung bakit si Jesus ay naparito. Bawat manunulat ng apat na Ebanghelyo ay nagsasalaysay sa atin ng mga kuwento tungkol sa pagpapalayas ni Jesus sa mga demonyo sa mga inaalihang tao. Isa sa mga ito ay nasa Ebanghelyo ni Mark (Mk.1:21-28). &amp;quot;Nagpunta sila sa Capernaum. Nang sumunod na Araw ng Pamamahinga ay pumasok si Jesus sa sinagoga at nagturo. Namangha ang mga tao sapagkat nagturo siya sa kanila na parang isang may kapangyarihan, at hindi tulad ng mga eskriba. &amp;quot;Bigla namang pumasok sa sinagoga ang isang lalaking inaalihan ng masamang espiritu, at sumigaw: Ano ang pakialam mo sa amin, Jesus na taga-Nazaret? Naparito ka ba upang puksain kami? Kilala kita: ikaw ang Banal na mula sa Diyos! Ngunit iniutos ni Jesus sa masamang espiritu, Tumahimik ka! Lumabas ka sa kanya! Pinapangisay ng masamang espiritu ang tao at sumisigaw na lumabas. Nanggilalas ang lahat, kayat silay nagtanungan, Ano ito? Bagong aral? Nauutusan niya pati ang masamang espiritu. At sinusunod naman siya! At mabilis na kumalat sa buong Galilea ang balita tungkol kay Jesus.&amp;quot; Ang pagdating ni Jesus ay ang pagpasok ng paghahari ng kapangyarihan ng Diyos sa mundo. Ang kapangyarihang ito ang ginagamit ni Jesus laban sa kasalanan. Ang kapangyarihan ding ito ang nagpapalayas sa mga demonyo mula sa mga tao na pumayag kay satanas na pamunuan ang kanilang mga buhay. Bihira tayong makarinig ngayon ng mga taong inaalihan ng masasamang espiritu. Subalit patuloy na umiimpluwensiya ang masasamang espiritu sa mga tao sa pamamagitan ng panlilinlang sa kanila tungkol sa kalooban ng Diyos. Ang mga taoy nalilinlang ng masamang espiritu hinggil sa pagtupad o hindi sa kalooban ng Diyos. Ang pagkilatis sa mga espiritu ay isang biyaya o grasya na ating kinakailangan upang mabatid ang kalooban ng Diyos para sa atin. Hilingin natin kay Jesus na malaman natin ang kalooban ng Diyos para sa atin. Hilingin natin kay Jesus na bigyan tayo ng lakas upang ipaglaban ang katarungan at pantaong dangal.</body>
<link>http://www.philstar.com/Article.aspx?articleId=193380&amp;publicationSubCategoryId=94</link>
</article>
<article>
<title>Tapos na ang maliligayang araw ng KABATAS</title>
<author>BAHALA SI TULFO ni Ben Tulfo</author>
<date>
<month>January</month>
<day>29</day>
<year>2003</year>
</date>
<body>TULUYAN nang nahulog sa aming BITAG ang kontrobersyal na pangulo ng KABATAS Press na si Bennie Lim. Habang isinusulat ko ang kolum kong ito, nasa piitan ng National Bureau of Investigation-National Capital Region (NBI-NCR) si Lim, matapos ang matagumpay na buy-bust operation nitong Lunes, Enero 27. Sa pakikipagtulungan ng BITAG, nasakote si Lim ng mga ahente ng NBI sa ilalim ni NCR Chief Atty. Edmond Arugay. Hawak ng BITAG Investigative Team ang eksklusibong surveillance video footage kung saan makikita si Lim, ilegal na binebentahan ng mga walang papel na baril ang aming mga undercover. Positibo si Lim sa fluorescent powder test mula sa marked money na ipinain ng NBI na pambayad sa baril na kanyang ibinibenta. Panoorin nyo na lang ang buong detalye at ang mga aksiyong naganap sa nasabing buy-bust operation ngayong Sabado sa BITAG sa ABC-5. * * * Nitong nakaraang Disyembre, laman ng espasyong ito ang KABATAS Press. Hanggang sa kasalukuyan, naglipana pa rin ang mga iligal na KABATAS Car Plates sa lansangan. Naipalabas na namin ito sa BITAG, ABC-5 na napapanood tuwing Sabado, 5:00 hanggang 5:30 ng hapon. Noong Disyembre, nanawagan mismo si Bennie Lim sa harap ng aming TV camera sa kanilang mahigit na 25,000 na mga miyembro na baklasin na ang mga ilegal na plaka na nakapaskil sa harapan ng kanilang sasakyan. Hindi siya pinakinggan. Dinedma lang ang kanyang panawagan. Dito nyo makikita kung anong klaseng organisasyon ang grupong KABATAS. Walang pinakikinggang pinuno at hindi kinikilala ang kanilang pamunuan. Sa maikling salita, wala sa bokabularyo ng kanilang mga miyembro ang salitang RESPETO. Kung sabagay, ito ang mga reklamong umaabot sa amin mula sa mga traffic enforcers ng MMDA, maging ng traffic policemen sa ibat ibang parte ng Maynila. Laman ng aming surveillance video ang pagmamayabang ni Bennie Lim sa aming mga batang undercover. Aniya, &amp;quot;huwag nyong pinagpapapansin ang mga MMDA traffic enforcers dahil mga dating basurero lang yan.&amp;quot; Dagdag pa nitong hambog na si Bennie Lim na paralisado na ang kalahating katawan dahil sa stroke, &amp;quot;kapag ikay miyembro na ng KABATAS, ikaw na ang may karapatang manghuli sa lansangan.&amp;quot; Dahil sa kanyang kayabangan, naging hamon sa BITAG na alamin ang uri ng kanilang organisasyon. Nag-apply maging member ang isa sa aming undercover at nakabili ito ng ID at stickers sa halagang P1,700.00 lamang. Sumobra ang kanyang hangin at naglabas ng mga baril. Hindi pa kasi nakuntento sa kaniyang mga stickers at ID. Binentahan ang aming batang undercover at idinesplay sa kanyang mesa. Lingid sa kanyang kaalaman, kinukunan na siya ng aming spy camera. Dalawang .45 na baril, isang compact na .9 mm pistol, at isang .38 na revolver, kasalukuyang nasa pangangalaga ng NBI bilang ebidensya sa kasong isasampa sa kaniya. Bukod dito, may pekeng ID pa ng NBI na kasama ng mga baril. Nagulat si Bennie Lim nang biglang pumasok ang NBI agents kamakalawa, kasama ng BITAG Team nung naganap ang bentahan. May balak pa siyang pumalag at ayaw sumama sa NBI kahit huli na sa akto. Buti na lang, tumugon siya. Dahil kung hindi, sapilitan siyang bibitbitin at poposasan ng mga ahente. Nahimasmasan yata nang nakita niyang matensyon na at seryoso na ang sitwasyon. * * * Kayong mga miyembro ng KABATAS Press na makikita sa lansangang ipinangangalandakan pa ang inyong mga plaka, makinig kayo! Alam naming wala kayong kinikilalang pinuno at wala kayong pakialam kahit na sakote na ang inyong pobreng pangulo sa piitan ng NBI. Wala naman talaga kayong pakialam kahit na mabulok si Bennie Lim sa bilangguan. Alam naming ang mahalaga lang sa inyo ay ang pekeng ID ng KABATAS at walang katuturang plaka. Tuldukan nyo na! * * * Para sa mga tips, reklamot sumbong, tumawag o mag-text sa mga numerong ito: 0918-9346417 at sa telepono 932-5310/ 932-8919. Makinig sa DZME 1530 Khz, Lunes hanggang Biyernes, 9:00-10:00 ng umaga. At panoorin ang programang &amp;quot;BITAG&amp;quot; sa ABC-5, tuwing Sabado, 5:00-5:30 ng hapon.</body>
<link>http://www.philstar.com/Article.aspx?articleId=193386&amp;publicationSubCategoryId=94</link>
</article>
<article>
<title>Tigilan na ang pamumulitika</title>
<author>BANTAY KAPWA ni Cielito &amp;quot;Mahal&amp;quot; Del Mundo</author>
<date>
<month>January</month>
<day>29</day>
<year>2003</year>
</date>
<body>ANG paghahayag ni President Gloria Macapagal-Arroyo na hindi na siya tatakbo sa 2004 Presidential elections ay nagbukas sa isipan ng iba pang opisyal ng pamahalaan para pansamantalang kalimutan ang pulitika at tingnan ang kapakanan ng taumbayan. Sinabi ni President GMA na pagtutuunan niya ng pansin ang pagpapaunlad ng ekonomiya. Maging si Vice President Teofisto Guingona ay nagpahayag na napakaaga pa para mamulitika at magsagawa ng political campaign. Ayon kay Guingona maraming bagay na dapat na bigyan ng prayoridad ng kasalukuyang administrasyon ang pagbibigay ng trabaho at iba pang programang pangkabuhayan na mag-aangat sa antas ng pamumuhay ng Pilipino bilang tao. Sinabi ni Guingona na bukod sa economic problems dapat na pag-ibayuhin ang paglutas sa mga kaso sa peace and order kabilang na ang lumalalang opensiba ng mga NPA sa Luzon at ng mga Abu Sayyaf sa Mindanao. Sinabi rin ng Vice President na dapat na repasuhin ang ilang tratado at patakarang panlabas kaugnay ng pandaigdigang pakikibaka sa terorismo. Ayon kay Guingona pananagutan ng gobyerno ang kaligtasan ng mga OFW na maiipit sa gitna ng lumalalang tension sa pagitan ng United States at Iraq. Ang lumulobong budget deficit ay dapat pagtuunan din ng pansin bukod pa sa ibat ibang kontrobersiya kaugnay ang ilang opisyal ng administrasyon. Nananawagan si Guingona na isantabi muna ang pamumulitika at seryosong harapin ang mga programang pakikinabangan ng maraming mahihirap ng Pilipino.</body>
<link>http://www.philstar.com/Article.aspx?articleId=193391&amp;publicationSubCategoryId=94</link>
</article>
<article>
<title>Sampung bala para kay Kintanar</title>
<author>CALVENTO FILES ni Tony Calvento</author>
<date>
<month>January</month>
<day>29</day>
<year>2003</year>
</date>
<body>ANG ginawang pagpaslang kay dating Communist Party of the Philippines, New Peoples Army (CPP-NPA) Chief Romulo Kintanar ay nagpamalas sa atin kung paano inexecute ang plano sa isang masusing &amp;quot;surveillance&amp;quot; at matiyang pag-aantay. Sa pamumuno ni Kintanar ang CPP-NPA ay lumago at dumami ang miyembro, supporters at mga armadong nakikibaka. Si Kintanar din sa kanyang pagkalas sa samahan ay nabigyan na rin ng ilang ulit na babala. Inanunsyo na noon pa man ng tagapagsalita ng NPA, na si Gregorio &amp;quot;Ka Roger&amp;quot; Rosal kung sinu-sino ang mga nasa hit list ng NPA at kung ano ang mga krimen nito sa bayan. Isa na rito si Kintanar. Gusto ko ring sabihin na hindi ako sang-ayon na binansagang mga &amp;quot;terrorista&amp;quot; ang New Peoples Army dahil iba sila sa mga armadong grupo tulad ng Abu Sayyaf ay merong prinsipyo na ipaglalaban ang grupo. Taon na rin ang kanilang ginagawang pakikibaka. Tinalikuran nila ang lahat ng karangyaan at kaginhawaan ng mamuhay sa lipunan at minabuti nilang mamundok at doon ipaglaban ang kanilang mga adhikain. Hindi ako pabor sa pagpatay ng mga taong hinahatulan nila, ito marahil ang kakambal ng bigat na kasalanan matapos nilang litisin sa kanilang hukuman. Hindi rin ako pabor sa death sentence na ipinapataw ng ating hukuman sa mga napatunayang nagkasala sa uri ng ating gobyerno. Si Kintanar ay &amp;quot;dead-on-the-spot&amp;quot; sa loob ng isang Japanese restaurant, sa Quezon Memorial Circle. Sampung bala ang tumama sa kanyang katawan. Dalawa lamang ang gunmen subalit apat silang magkakasama. Hindi rin ako magugulat kung meron pang ibang mga nasa paligid ng restaurant ng isakatuparan ang pagpatay kay Kintanar. Ang asawa ni Kintanar na si Joy, ang dalawang ulit ng nabiyuda. Ang una niyang asawa ay ang kilalang estudyanteng aktibista na si Edgar Jopson (EDJOP para sa mga nakakikilala sa kanya). Brutal din ang naging katapusan ng kanyang buhay. Larawan na ng katibayan si Mrs.Joy Kintanar at nais din po naming ipaabot ang aming pakikiramay. Meron akong nakausap ng isang &amp;quot;ace-investigator&amp;quot; mula sa isang premyadong ahensya ng ating mga law enforcers. Agad nitong sinabi, &amp;quot;you can feel the chilling effect of the assassination upon entering the scene of the crime. Hindi rin maalis ang pakiramdam na nasa paligid pa rin ang iba nilang kasamahan na nagmamatyag kung ano ang mga nangyayari.&amp;quot; Ang NPA ay merong kakaibang estilo upang gulatin at gimbalin ang ating mga alagad ng batas at mga taong nakagagawa ng mga &amp;quot;kasalanan&amp;quot; sa bayan. Kakaiba, epektibo? Sino tayo para humusga. Bastat wala kang kasalanan, wala kang dapat ipangamba. Natatawa lamang ako kay film director Willy Milan. Hindi pa nga natutuyo ang dugo ni Kintanar sa loob ng Japanese restaurant, heto na siya at dakdak nang dakdak. Willing daw siyang isapeliku ang buhay ni Kintanar at dahil na rin nasa loob siya ng Japanese restaurant, payag din daw siyang gumanap bilang sarili niya, kapag isasapelikula ang buhay ni Mr. Romulo Kintanar. Putris naman, may producer ka na ba, Director Milan at panay ang putak mo? Binigyan ka na ba ng film rights na isapelikula ang buhay ni Kintanar ng pamilya nito? Oo, sumasang-ayon ako na maganda at makulay ang naging buhay ni Kintanar, subalit ngayon ba ang tamang panahon para pag-usapan yan. Pakisagot nga Director Milan at yung mga nagsusulat tungkol dito. Manahimik ka na muna! Hindi pa nga humuhupa ang &amp;quot;shock&amp;quot; mo ng masaksihan ang pagkapatay kay Kintanar. Aba sa ginagawa mong yan, eyewitness ka pala! Tetestigo ka ba at ilalarawan mo ang mga nakita mong gunmen ni Kintanar? Sige, pirmahan mo ang iyong sinumpaang salaysay at makipag-ugnayan ka sa isang carthographer para mai-sketch ang mga mukha ng nakita mong gunmen. Pakibigay mo na rin ang address mo. Sa ganang akin mga kaibigan, ang dapat ay sama-sama tayong magdasal at umasa ng KAPAYAPAAN para sa ating bayan. Kapayapaan para sa mga makaibang paniniwala at paninindigan. Naway ang pagpatay kay Kintanar ay maging huling &amp;quot;act of aggression&amp;quot; at hindi ang pagtatag ng daang-daang libong mga armadong volunteers para tugisin ang mga kapatid din nating Pilipino. Sa hirap ng buhay ngayon, ang pagbubuklud-buklod ng lahat ng mamamayan ng ating bayan ang solusyon sa ating mga suliranin. Poverty is the enemy that we should address. Ang sagot dito ay nasa ating sariling pagsisikap. Kapag hindi natin ginawa ito, tayo rin ang talo! Para sa anumang reaksyon, comments o suggestions, maari nyo akong i-text sa 09179904918. Maaari rin kayong tumawag sa 7788442. Maari din kayong mag-email sa local13@yahoo.com * * * Nais ko pong pasalamatan ang ilang tao na nakatulong sa inyong lingkod. Si Ricky Villanueva at Louie Martinez, Jean Monotillas at si Mhike Baez ng Computer Authority. Sina Alfredo Tan at Boyet ng StarApple at higit sa lahat sina Mr. Weng Alfaro at Rodel Leoncio ng San Pedro PLDT Exchange. Mabuhay kayong lahat.</body>
<link>http://www.philstar.com/Article.aspx?articleId=193394&amp;publicationSubCategoryId=94</link>
</article>
<article>
<title>EDITORYAL  Mag-ingat sa mga gamot na may PPA</title>
<author></author>
<date>
<month>January</month>
<day>30</day>
<year>2003</year>
</date>
<body>HINDI lang ang Manila Electric Company (Meralco) ang may kinatatakutang PPA (purchased power adjustment) mayroon ding mga gamot na may PPA (phenylaropanolamine). Ang phenylaropanolamine ay sangkap sa mga gamot na nagiging dahilan ng fatal strokes. Nagkakaroon ng pagdurugo sa utak ang sinumang gumamit ng gamot na may PPA. At nakagigimbal malaman na maraming botika sa buong bansa ang patuloy na nagbebenta ng mga gamot na may PPA sa kabila na ipinagbawal na ito. Nang lagdaan ni President Gloria Macapagal-Arroyo ang Dangerous Drugs Act of 2002 ang PPA ay isa sa mga sangkap ng gamot na ipinagbabawal. Walang ngipin ang batas sapagkat patuloy ang pagkalat at pagbebenta ng mga gamot na may PPA na maaaring bilhin over the counter. Marami sa mga tao, lalo pa ang mga mahihirap na hindi alam kung ang kanilang binibiling gamot ay may PPA. Hindi na nakapagtataka kung marami sa mga Pinoy ang nai-stroke. Ang nabibili nilang gamot ang dahilan. Sa halip na makagamot ay nakamamatay. Noong 1998 pa natuklasan ang masamang epekto ng PPA sa kalusugan. Naalarma ang United Nations at nagpalabas ng kautusan na i-regulate ang nasabing substance sa buong mundo. Noong November 2000, mahigpit na nagbabala ang United States Food and Drug Administration (USFDA) na huwag gumamit ng mga gamot na may PPA. Natuklasan ng mga scientists sa Yale University na ang substance na PPA ay nagiging dahilan ng hemorrhagic stroke o pagdurugo sa utak. Pero kakaiba naman ang naging desisyon ng Bureau of Foods and Drugs (BFAD) at sinalungat ang babala ng USFDA, ligtas daw gamitin ang PPA sa tamang dosages at delikado kung mataas. Para bang pinalalabas na mas marunong pa ang BFAD kaysa mga taga-USFDA na nagkaroon na ng pag-aaral at may mga ebidensiya na masama ang PPA. Napag-alaman na sa 500 kaso ng stroke sa US ay kagagawan ng PPA laden drugs. Ano pa ang dapat hanaping katibayan ng magagaling na taga-BFAD? Nasa panganib ang taumbayan kung patuloy na ibebenta ang mga gamot na may PPA. Karamihan pa naman sa mga gamot na may PPA ay yung para sa sipon at sakit ng ulo. Madaling bilhin sapagkat hindi na kailangan ang reseta at maski sa mga tindahang sari-sari ay maaaring bilhin. Dapat mamulat sa katotohanan ang BFAD at kilalanin ang mga gamot na may PPA. Balaan ang publiko sa paggamit nito. Hindi dapat isugal ang kalusugan ng taumbayan. Dapat ding kumilos ang Department of Health ukol dito bago pa maging huli ang lahat. Kakawa ang taumbayan.</body>
<link>http://www.philstar.com/Article.aspx?articleId=193483&amp;publicationSubCategoryId=94</link>
</article>
<article>
<title>Liban umaksyon sa TESDA 'Mafia'</title>
<author>AKSYON NGAYON ni Al G. Pedroche</author>
<date>
<month>January</month>
<day>30</day>
<year>2003</year>
</date>
<body>TINALAKAY ko kamakailan ang daing ng mga talent managers at overseas performing artists tungkol sa talamak na bentahan ng Artist Record Book (ARB) ng Technical Education and Skills Development Authority (TESDA). Sumagot ang kampong nagmamalasakit kay Liban. Lagi tayong patas sa ating mga pagpuna at birada kaya bibigyan natin ng puwang ito. Huwag daw si TESDA Director Dante Liban ang sisihin sa anomalya. Isang sindikato ang ibig patalsikin si Liban ani Ret. General Nestor Castillo, pinuno ng OPA Concerns Operations Center. Ibig nitong maagaw ang control sa pagbibigay ng permiso sa mga artistang nagnanais magtrabaho sa ibang bansa. Para matapos na ang mga alingasngas, binitiwan ng TESDA ang clearing powers nito at ipinamahala sa industriya. Palibhasay inaakusahan si TESDA Director Dante Liban na pumaparte sa mga &amp;quot;lagay&amp;quot; ng mga overseas performing artists na kumukuha ng ARB. Kung wala na sa poder ng TESDA ang clearing ng mga artista, wala nang maikakaso ang sindikato laban kay Liban. Simula sa Marso ng taong ito, ang industriya na ang magsasagawa ng clearing ng mga artistang nag-aabroad. Isang pambansang signature campaign ang inilunsad ng ilang kawani ng TESDA para sa resignation ni Liban. Ang &amp;quot;Resign Liban Signature Campaign&amp;quot; ay pinamunuan ni Annie Enriquez Geron, presidente ng Samahang Malaya ng TESDA at Sonia Lipio, presidente ng TESDA Association of Concerned Employes. Klaro ang layunin : Ang wasakin ang lahat ng regulatory mechanisms na magmomonitor sa mga pang-aabuso na siyang nagkait sa pambansang pamahalaan ng revenues at foreign exchange mula sa mga artistang nagtatrabaho sa ibang bansa. Kaya kung may mga demonstrasyon man at gulong idinadawit si Liban, kagagawan ito ng sindikato. Humahakot daw ang sindikatong ito ng milyun-milyong piso bawat buwan at pinamumunuan ng isang TESDA manager na kaanak ng isang dating Senador. Wala umanong kinalaman si Liban sa bentahan ng ARB na kagagawan ng sindikatong ito. Ang tanging sinisingil daw ng TESDA ay P1,000 bawat aplikante. Balita ko, kakasuhan ni Liban ang dalawang union labor leaders na naninira sa kanyang pangalan.</body>
<link>http://www.philstar.com/Article.aspx?articleId=193493&amp;publicationSubCategoryId=94</link>
</article>
<article>
<title>Tsikboy na senador nilayasan ng kanyang misis</title>
<author>BALITANG SPECIAL ni Deo Macalma</author>
<date>
<month>January</month>
<day>30</day>
<year>2003</year>
</date>
<body>ALAM nyo bang lumayas na diumano ang misis ng isang senador sa kanilang bahay? Ayon sa aking bubuwit, happy birthday muna kay Mark Abaoag ng St. Benedict College-Alabang Hills; Rod Pascual, John Codorniz at Bon Cepeda ng MBC Sales. * * * Totoo kayang nilayasan ng isang misis ang kanyang mister na senador? Ayon sa aking bubuwit, napuno na ang misis ng senador dahil sa pagiging tsikboy ng kanyang mister. Noong una ay napagpapasensiyahan pa ni Misis ang pagiging pabling ni Senador subalit ngayon ay napuno na siya. Nagalit nang husto si Misis nang malaman na may illicit love affair si Senador sa isa nitong staff. Ang staff ni Senador ay maganda at matalino. Miyembro ng Integrated Bar of the Philippines. * * * Ayon sa aking bubuwit, matagal ding itinago ni Senador ang love affair sa kanyang staff. Subalit nitong mga nakalipas na ilang buwan ay unti-unti ring lumabas ang balita tungkol sa kanilang dalawa. May report na ito ay nabuntis at kasalukuyang nagtatago ngayon sa United States. Nagbuntis nga kaya o ipina-abort sa US ang bunga ng kanilang bawal na pag-ibig. Ayon pa sa aking bubuwit, ang affair ng dalawa ay hindi naitago sa kanilang mga kasamahan sa senado. At siyempre, nalaman din ng misis ni Senador. Ayon pa sa aking bubuwit, ang isa pang ikinagalit nang husto ng misis ni Senador ay ang balitang nagkaroon din ito ng love affair sa isa ring mambabatas. Wow, ang tindi mo naman senador! * * * Ayon sa ating bubuwit, dahil napuno ang misis ni Senador, lumayas ito sa kanilang bahay. May report na si Misis ay nagtungo sa London. Hindi na kaya siya babalik at hindi na sila magkakabalikan ni Senador? Naintindihan naman kaya ng kanilang mga anak ang problema nilang mag-asawa? Ayon sa aking bubuwit, ang senador na nilayasan na diumano ng kanyang misis dahil sa sobrang pagiging matulis ay walang iba kundi si Siya ay si Senador Senador Senador Huwag na lang, hulaan nyo na lang.</body>
<link>http://www.philstar.com/Article.aspx?articleId=193500&amp;publicationSubCategoryId=94</link>
</article>
<article>
<title>Usapang hayop</title>
<author>DOON PO SA NAYON ni Sen. Juan M. Flavier</author>
<date>
<month>January</month>
<day>30</day>
<year>2003</year>
</date>
<body>ANG mga hayop ay bahagi ng buhay sa kanayunan. Ito ang dahilan kaya maraming salita na inihahalintulad sa mga hayop. Ito ay maaaring tulad sa itsura o ugali. Kailangang maintindihan ito para masundan ang usapan sa nayon.  Kambing  patungkol sa playboy o maraming nililigawan.  Boses langgam  pabulong kung magsalita.  Bitukang manok  paikut-ikut o makurba.  Matang pusa  singkit na tao.  Matang manok  bulag sa gabi o nahihirapang makakita sa gabi.  Matang hito  kirat ang mata.  Matang hipon  mga matang kulay asul.  Buntot pusa  ang buhok sa batok ay parang buntot ng pusa.  Buwayang lubog  tao na maraming sekreto o lihim.  Kaliskisan  suriin ang asal ng isang tao.  Babuyin  tawag kung wawalanghiyain.  Kulasisi  kinakasama o kabit ng lalaki.  Kiti-kiti  magaslaw kung kumilos.</body>
<link>http://www.philstar.com/Article.aspx?articleId=193506&amp;publicationSubCategoryId=94</link>
</article>
<article>
<title>Paghandaan ang US-Iraq war</title>
<author>HALA BIRA! ni Danny Macabuhay</author>
<date>
<month>January</month>
<day>30</day>
<year>2003</year>
</date>
<body>PINAAALAHANAN ko ang mga opisyal ng pamahalaan kasama ang mga mambabatas na magsitigil muna sa kanilang pamumulitika at ang pag-isipan at pag-usapan ay kung ano ang mangyayari sa bansa kapag pumutok na ang digmaan sa Iraq. Mariing sinabi ni President George W. Bush noong Martes na kapag hindi tumupad ang Iraq na alisin ang kanilang weapons of mass destructions,, mapipilitan ang US na pamunuan ang koalisyon ng mga bansa para sirain ang mga nakatagong mapamuksang armas. Noon pa sana sasalakayin ng US ang Iraq sa tulong ng Britain at iba pang bansa, subalt napigilan ng United Nations. Nagsagawa muna ang UN ng imbestigasyon upang mapatunayan ang akusasyon ng Amerika na nagtatago ng weapons of mass destruction ang Iraq. Kamakalawa, inihayag na ng mga imbestigador ng United Nations ang kanilang report. Lumalabas na wala silang nakitang anumang weapons of mass destructions.&amp;quot; Inihayag naman ni Bush na wala ngang makikita ang mga UN inspectors sapagkat nilinlang sila at itinago sa kanila ng mga opisyal ng Iraq ang mga bagay na hindi nila dapat na makita. Diumano, hindi tumupad ang Iraq sa pinag-uutos ng United Nations. Maraming bagay na dapat paghandaan kapag pumutok ang giyera at isa na rito ang tungkol sa mga OFWs. Ready na ba ang Pilipinas sa pagliligtas sa mga OFWs na nasa Iraq at mga karatig-bansa na maaaring madamay sa giyera? Ito ang dapat na pagtuunan ng pansin ng mga opisyal hindi ang Cha-cha, 2004 elections at ibat ibang klase ng pulitikahan.</body>
<link>http://www.philstar.com/Article.aspx?articleId=193512&amp;publicationSubCategoryId=94</link>
</article>
<article>
<title>Makatwirang pagkapkap</title>
<author>IKAW AT ANG BATAS ni Atty. Jose C. Sison</author>
<date>
<month>January</month>
<day>30</day>
<year>2003</year>
</date>
<body>MAGKAPITBAHAY sina Rey at Ted sa isang subdivision. Si Ted ay isang arkitekto samantalang si Randy ay isang mekaniko. Nangyari ang kasong ito isang gabi nang silang dalawa ay nakasakay sa kotse ni Jim, isang partner ni Ted sa negosyo. Nang panahong iyon, nagpasa ang COMELEC ng isang resolusyon tungkol sa gun ban dahil sa nalalapit na eleksiyon. Ayon sa gun ban, ilang tagapagpatupad ng batas ang itatalaga sa mga checkpoints sa ilang lugar sa siyudad. Isa sa mga chekpoint ay inilagay sa kanto ng Buendia at South Expressway, kung saan apat na pulis ang naitalaga. Sila ay sina PO1 Nu&amp;ntilde;ez, PO3 Bernardo, SPO4 Mascardo at Inspector Guerrero. Tungkulin nilang siyasatin ang mga sasakyang patungo sa Pasay City, ang ilan ay ipahihinto kung kahina-hinala at ang ilan ay ipapagarahe kung kinakailangan. Lampas nang hatinggabi, ipinahinto ang sasakyan ni Jim kung saan nakasakay sa unahan si Ted samantalang si Rey ay sa likuran. Nakita kasi ni PO3 Nu&amp;ntilde;ez ang isang armas na M-16 US carbine na nakapatong sa hita ni Ted. Ipinabukas ni PO1 Nu&amp;ntilde;ez ang pinto ng sasakyan kay Jim at kinuha nito ang armas kay Ted. Kinapkapan sila isat isa at nakuha ang isang .45 kalibre kay Jim. Dinala sina Ted, Rey at Jim at ang sasakyan na minaneho ni PO3 Bernardo sa police station. Nang makarating sa presinto, ibinigay ni PO3 Bernardo ang susi ng kotse sa desk officer. Naghinala si SPO4 Mascardo kaya inutusan si Jim na buksan ang trunk ng kotse. Pumayag si Jim at siya na mismo ang nagbukas. Napansin ng pulis sa loob ng trunk ang isang asul na bag at pinabuksan kay Jim. Ang bag ay naglalaman ng isang bagay na nakabalot ng tape at sa eksaminasyong ginawa ng NBI, ito ay may marijuana na ang timbang ay 3.3143 kg. Inakusahan sina Ted, Rey at Jim ng illegal possession of firearms at illegal possession and transportation of prohibited drugs. Nahatulan sila ng Korte sa mga nasabing kaso at nasentensiyahan ng reclusion perpetua. Tanging sina Ted at Rey lang ang nag-apila. Ayon sa kanila, kailangan daw ay nagkaroon ng anunsiyo bago naglagay ng checkpoints. Kinuwestiyon din nila ang legalidad ng pagkapkap sa kanila. Tama ba sina Ted at Rey? Mali. Hindi lahat ng checkpoints ay ilegal. Ito ay nararapat kung ito ay hinihingi ng pagkakataon para sa kaayusan ng publiko at isinasagawa sa paraang hindi makakapanghimasok sa mga motorista. Karaniwang may panghihimasok ang mga checkpoints sa karapatan ng mga motorista sa tuluy-tuloy na paglalakbay ng walang interupsyon, subalit ang madalas na kalakaran ay ang maikling pagpigil sa mga naglalakbay kung saan kailangan nilang sagutin ang isa o dalawang katanungan lamang. Hanggat ang sasakyan o ang mga sakay nito ay hindi sumailalim sa isang pagsusuri, ang checkpoints ay walang paglabag sa karapatan ng isang tao laban sa isang walang-katwirang pagsisiyasat. Ang checkpoints sa kasong ito ay itinalaga para sa gun ban ng COMELEC. Hindi matatamo ang layunin ng gun ban kung limitado ang mga pulis sa pagtingin lamang sa mga dumadaan. Hindi rin kinakailangang mag-anunsiyo bago magtalaga ng checkpoint dahil ang mga taong nagnanais na lumabag sa gun ban ay makakaiiwas agad. Ang pagkapkap sa kanila ay legal dahil pumayag si Jim dito. Gayon pa man, ang paghatol kina Ted, Rey at Jim ay hindi tama. Ang marijuanang natagpuan sa kotse nila ay hindi napatotohanan. Hindi napatunayan na may presensiya sila nang makuha ang sinasabing marijuana sa kanilang sasakyan. (People of the Philippines vs. Usana et. al. G.R. No. 129756-58).</body>
<link>http://www.philstar.com/Article.aspx?articleId=193517&amp;publicationSubCategoryId=94</link>
</article>
<article>
<title>Paging DOTC, LTO</title>
<author>ORA MISMO ni Butch M. Quejada</author>
<date>
<month>January</month>
<day>30</day>
<year>2003</year>
</date>
<body>HINDI pinapansin pero mapanganib ang idudulot ng mga sasakyang naglipana sa Metro Manila na walang plate numbers. Puwera pa rito ang mga dambuhalang bus na talagang walang plakang bumabagtas sa kahabaan ng EDSA at nagkakalat ng makapal na usok. Hindi lamang mga pribadong sasakyan ang kalimitang nakikita ng mga kuwago ng ORA MISMO, na walang mga plate numbers pati mga sasakyan ng gobyerno tulad ng mga gamit ng mga tulisan este pulis pala, halimbawa ang mga mobile patrol cars, motorsiklong gamit ng mga agad este hagad pala, ambulansiya, fire trucks, postal vehicles, mga back-up vehicles ng mga pulitikong gago at ilang tulisan este mali pulis palang iskort sa patay, etcetera. Buti pa ang mga sasakyang gamit ng mga holdaper at kidnaper may plaka kahit na carnap. Ha-ha-ha! Naalala ng mga kuwago ng ORA MISMO, noon si Senator Ping Lacson nang siya pa ang bossing ng PNP maraming motoristang natakot sa kanyang pinairal na butas este batas pala dahil sa deklarasyon nitong bakbak plaka, impound sasakyan sa lahat ng mga motoristang gumagamit ng improvised plates, etcetera. Buti nga noong panahon ni Ping ang mga motoristang tulisan man o pulis ay sumusunod sa batas dahil malaki ang takot sa kanya. Noong si Ping, ang batas ay butas este ang batas ay batas, kaya hindi puwedeng paglaruan ng kahit sinong gago o matino man, guwapo o pangit, pandak o matangkad, maantot o mabango, mayaman o mahirap basta ang batas sa kanya ay pantay-pantay. Ohhh? Ano ba ang dahilan kung bakit walang mga plaka ang halos lahat ng sasakyan ng gobyerno maging ang ilang pribado vehicles? Tanong ng kuwagong manunuhol. Para hindi mainguso kung makadisgrasya, sagot ng kuwagong maninipsip ng tahong. Kung walang mga plate numbers iyan, tiyak wala ring insurance ang mga sasakyan ng gobyerno? Sinabi mo pa! Paano kung makabangga? Palibing ka! pailing na sabi ng kuwagong SPO-10 sa Crame. Eh, ano ang dapat gawin? tanong ng kuwagong Kotong cop. DOTC at LTO ang nakakaalam sa tanong mo kamote, sagot ng kuwagong haliparot. Ibig mong sabihin sila ang magpapalibing sa mga madidisgrasya? Gago ka talaga, Sila nga ang patong? Patong sa funeral parlor? Hindi sa insurance, kamote. He-he-he!</body>
<link>http://www.philstar.com/Article.aspx?articleId=193520&amp;publicationSubCategoryId=94</link>
</article>
<article>
<title>EDITORYAL  Drug tests sa mga government employee</title>
<author></author>
<date>
<month>January</month>
<day>31</day>
<year>2003</year>
</date>
<body>MALALA na ang problema sa illegal drugs. Parami nang parami ang nagiging sugapa sa droga at mataas na ang krimen na kanilang nililikha. Dapat maalarma ang pamahalaan at panindigan ang kampanyang pagdurog sa mga drug traffickers. Huwag bigyan ng pagkakataon ang mga &amp;quot;salot&amp;quot; na makapaminsala nang lubusan sa lipunan. Maganda ang hakbang ng Civil Service Commission (CSC) sa balak na pag-drug tests sa mga empleado ng gobyerno. Ito na marahil ang simula para maging malinis ang lipunan sa ipinagbabawal na droga. Hindi naman kaila na maraming empleado at maging opisyal ng pamahalaan ang nagiging sugapa sa paggamit ng droga partikular ang methampetamine hydrochloride o shabu. Dahil sa pagkasugapa, maraming empleado ang hindi magampanan ang kanilang tungkulin. Mga praning na sila at walang direksiyon sa buhay. Ang apektado ay ang taumbayan na nagpapasuweldo sa kanila. Ang serbisyong dapat nilang ibigay ay hindi nagagampanan nang maayos. Sinabi ng CSC na lahat ng empleado ng pamahalaan ay sasailalim sa random drug testing upang malaman kung sino ang physically at mentally fit at may karapatang manatili sa public office. Sinumang empleado na mapatunayang positibo sa paggamit ng prohibited drugs ay tatanggalin sa puwesto. Ayon kay CSC legal affairs director Florencio Gabriel Jr. ang drug testing ay ibibilang na sa health evaluation program ng mga ahensiya ng gobyerno. Ganoon man may karapatan ang mga pinuno ng government agencies kung paano ang gagawin nilang pag-conduct ng health examination sa mga empleado. Ang pagsasagawa ng medical examinations kasama ang drug tests ay management prerogative. Hindi na biro ang drug problem sa bansa. Lalo pang lumalala sapagkat maraming corrupt na opisyal ng pamahalaan ang kumakalong sa mga drug trafficker. Dito na sa bansa niluluto ang shabu sapagkat maluwag ang mga awtoridad. Mahuli man, madali ring makalalaya at makasisibat ng bansa sapagkat kayang-kayang tapalan ng pera ang corrupt na judge at mga tiwaling opisyal ng Bureau of Immigration. Kung ang mga taong gobyerno ay pawang malinis at walang bisyo, tiyak ang serbisyong maibibigay nila sa taumbayang nagpapasuweldo sa kanila. Kung wala nang mga adik sa mga empleado, mababawasan na rin siguro ang kurakutan at kung anu-ano pang uri ng katiwalian.</body>
<link>http://www.philstar.com/Article.aspx?articleId=193620&amp;publicationSubCategoryId=94</link>
</article>
<article>
<title>Puro kabig tayo</title>
<author>SAPOL ni Jarius Bondoc</author>
<date>
<month>January</month>
<day>31</day>
<year>2003</year>
</date>
<body>ANG gagaling nating mga Pilipino umangal kung ano dapat ang gawin ng bansa para sa atin. Pero ang hihina nating gawin kung ano ang dapat para sa ating bansa. Sa dalawang larangan nasusubukan ang kawalang sigasig natin para sa bansa: Sa pagbayad ng buwis at sa pagboto ng tamang liderato. Ang lakas ng hiyaw ng mga artistat doktor laban sa value-added tax. Nung 1994 pa ang batas na nagpapataw ng 10 porsiyentong VAT sa lahat ng kalakal at propesyon. Yun nga lang, taun-taon ine-exempt sila at mga banko dahil hindi handa ang BIR maningil. Pero tumataas ang gastusin ng gobyerno para sa mahihirap. Hindi naman tumataas ang kabig ng BIR. Nung 2002 umabot sa P213 bilyon ang budget deficit gastos na labis sa koleksiyon. Kasama sa gastos ang subsidy sa mahuhusay na pelikula at health insurance sa mahihirap. Kasama rin ang gastos sa pagpapaluwag sa negosyo. Pero mahigit 10,000 negosyante karamihay nagbebenta ng cellphone cards-ang nandaya sa VAT. Kaya tinutugis sila ngayon ng BIR. Sa taong ito, papalo nang P85 bilyon ang deficit. Kaya pinasya ng gobyerno na wala nang VAT exemption sa professionals. Madadagdagan nang P8.6 bilyon ang koleksiyon ng BIR. Ang mali sa plano ay ie-exempt pa rin ang mga banko. Dagdag sanang P12.8 bilyon kung patawan din sila ng VAT. Walang lamangan, wala nang exemption. Lahat dapat magbayad ng buwis. Ang mandaya, multahan at ikulong. Tulong-tulong dapat para iangat ang bayan sa kahirapan. Angal natin: E kaya naghihirap ang bayan, ninanakaw kasi ng mga lider ang kapiranggot na ngang pondong-gobyerno. Totoo yon. Halos 30 porsiyento ng budget ang kinukurakot. Pero bahagi tayo ng problema. Halal tayo nang halal ng magnanakaw. Sa nakaraang 12 taon, lumalabas sa surveys na ika-apat na katangian lang na hinahanap natin sa politiko ang &amp;quot;malinis&amp;quot;. Ang unang tatlong katangian hanap natiy &amp;quot;malalapitan&amp;quot;, &amp;quot;makakausap&amp;quot;, &amp;quot;matalino&amp;quot;. &amp;quot;Malalapitan&amp;quot; para ano? E di sa kurakot!</body>
<link>http://www.philstar.com/Article.aspx?articleId=193630&amp;publicationSubCategoryId=94</link>
</article>
<article>
<title>Mga sasakyang red plate ginagawang 'school bus' sa Colegio de San Agustin</title>
<author>BAHALA SI TULFO ni Ben Tulfo</author>
<date>
<month>January</month>
<day>31</day>
<year>2003</year>
</date>
<body>MARAMI ang mga nanggagalaiti sa aming mga gawain. Karamihan sa kanila, binubuhos ang kanilang poot at galit sa pamamagitan ng pagpapadala ng mga mensaheng kabulastugan sa text. Yung iba naman tinamaan ng matindi, tagos hanggang sa buto nila, nagbabanta at nananakot na &amp;quot;itutumba&amp;quot; ako. Tsk! tsk! tsk! Akala siguro ng mga hunghang ganoon na lang kadali. Aber, sige nga! Subukan nyo! Tingnan natin kung sino sa atin ang mauuuna. Marami ang mga nasasagasaan. Ngunit marami rin naman ang mga natutulungan namin. Ang lahat ng itoy sa ngalan ng serbisyo publiko na walang kulay pulitika. * * * Nasa surveillance list namin ngayon itong Colegio de San Agustin sa Dasmari&amp;ntilde;as, Makati. Dumadami ang aming mga tipster, iisa ang kanilang sinasabi, mga sasakyang RED PLATE ginagawang school bus! Ginagamit daw ang mga sasakyang itong pag-aari ng gobyerno, panghatid at pangsundo ng mga anak nitong mga opisyales ng pamahalaan. Nakakayanan ng mga itong magpaaral ng kanilang mga anak sa pribadong kolehiyo. Di naman kayang bumili ng sasakyan ng mga &amp;quot;makukunat&amp;quot; na ito, dahil ang gusto ay gobyerno ang gagastos ng kanilang &amp;quot;kapritso&amp;quot;. Mas makakapal pa pala ang mga mukha nito. Wala ring pinagkaiba doon sa mga gumagamit ng sasakyang panggobyerno sa kanilang pang-good time sa motel, sauna, at KTV. Bilang na ang maliligayang araw nyo! Pero nagpapasalamat kami, may mga taong kapareho nyo dahil kung wala kayo, mawawalan na kami ng trabaho! * * * UPDATE: Nagpapasalamat kami sa mga tumugon sa aming panawagan. Mga biktima ng pambabastos, pambababoy, at pananakot ng mga kolektor ng mga collection agencies. Hindi na namin idedetalye pa kung anong aksiyon ang aming ginagawa sa kasalukuyan. Magugulat na lang kayo! Bilang na rin ang maliligayang araw nitong mga balasubas at walang modong kolektor. Hindi namin nilalahat dahil naniniwala pa rin ako na ang pagiging kolektor ay isang propesyon. At hindi dapat ikahiya ninuman kung itinuturing niyang propesyon ang kanyang trabaho. Tandaan, may sinasabing &amp;quot;the art of collection&amp;quot;. Agresibo pero diplomatiko at magalang sa kanilang kinokolektahan. Ito ang sinasabing &amp;quot;the professional&amp;quot;. * * * Para sa mga tips, reklamot sumbong, tumawag o mag-text sa mga numerong ito: 0918-9346417 at sa telepono 932-5310/ 932-8919. Makinig sa DZME 1530 Khz, Lunes hanggang Biyernes, 9:00-10:00 ng umaga. At panoorin ang programang &amp;quot;BITAG&amp;quot; sa ABC-5, tuwing Sabado, 5:00-5:30 ng hapon.</body>
<link>http://www.philstar.com/Article.aspx?articleId=193636&amp;publicationSubCategoryId=94</link>
</article>
<article>
<title>Bago ka magsaya Gen. Sacramento aksyunan mo muna ang ginagawa ni SPO2 Beech</title>
<author>BANAT NI BATUIGAS ni Bening Batuigas</author>
<date>
<month>January</month>
<day>31</day>
<year>2003</year>
</date>
<body>PUWEDE nang magyabang si Chief Supt. Rolando Sacramento, director ng Eastern Police District (EPD) dahil sa pagkapanalo niya ng best performer sa pagpatupad ng OYSTER na proyekto ni First Gentleman Mike Arroyo. Si PNP chief Director Gen. Hermogenes Ebdane Jr. mismo ang nag-abot ng P30,000 bilang top prize sa OYSTER competition ng NCRPO. Sa wakas, nakabawi na rin ang EPD na palaging kulelat sa kung anumang alituntunin ng NCRPO sa pamumuno ni Dep. Dir. Gen. Reynaldo Velasco. Ito ang unang first place ng EPD sa pamumuno ni Sacramento, di ba mga suki? Hindi biro kasi na talunin ni Sacramento ang ibang district samantalang huli na silang magpatupad ng OYSTER. Tig-isang milyon ang ibinigay ni First Gentleman sa limang distrito ng pulisya para gawan ng paraan na ang mga out-of-school youth at walang trabaho sa kanilang sakop ay mahasa o makapag-aral ng vocational courses tulad ng manicure at pedicure at kung ano pang uri ng pagkakakitaan para may ikabuhay sila at bumaba ang bilang ng krimen sa bansa. Kaya nararapat lang na batiin natin si Gen. Sacramento. Congrats Sir! Pero bago magsaya si General Sacramento, dapat sigurong aksiyunan na rin niya si SPO2 Joselito Beech na ginigisa ang kanyang pangalan sa mga gambling lords sa kanyang kinakasakupan. Si Beech na dating pulis-Cainta at nakatira sa Kagitingan St., Brgy. Caniogan, Pasig City ay nag-iikot umano at nanghihingi ng intelihensiya para kay Sacramento sa mga gambling lords sa EPD. Ang reklamo lang ng mga operators ay hinuhuli sila ni Beech kahit may parating na sila weekly. Baka hindi ito alam ni Gen. Sacramento? He-he-he! May bukulan na naman. Kung sabagay, inirereklamo na rin ng mga gambling lord si Gen. Sacramento. Iba ang usapan sa ngayon at iba na naman kinabukasan, anila. Ewan ko ba kung ano ang ibig sabihin niyan, no? At mukhang abot-langit na rin kung manghingi ng intelihensiya si Gen. Sacramento, kung ang talas ni Beech ang gagawin nating basehan. Dapat din sigurong linawin ni General Sacramento ang pagyayabang ng isang chairman na alyas Asilo na binigyan daw siya ng malaking lupain sa Pasig City. Diyan ata yon sa nasalanta nang malaking sunog noong nakaraang taon. Si Asilo na umanoy bata ni dating mayor Enteng Eusebio ay nagsisipsip kay General Sacramento dahil maraming hinaharap na kaso. He-he-he! Marunong din palang maglangis si Asilo, no mga suki? Totoo ba ang ipinamalita ni Asilo na kumikita rin si Sacramento sa basura sa Pasig City? Ano ba yan? Kahit ano pa ang paninira nila kay Sacramento, naniniwala naman ang kanyang mga tauhan na magaling itong opisyal. Biro nyo ang pinanalunan ng EPD na P30,000 ay buong pusong ibinigay ni General Sacramento kay Supt. Gilbert Cruz, ang hepe ng PCR ng EPD. Ni isang kusing ay wala siyang ibinawas dito. Kayo bang mga PCR sa ibang distrito ng NCRPO, nakatikim ba kayo sa pinanalunan nyo sa OYSTER?</body>
<link>http://www.philstar.com/Article.aspx?articleId=193642&amp;publicationSubCategoryId=94</link>
</article>
<article>
<title>'Asereje' sa Satanista?</title>
<author>BANTAY KAPWA ni Cielito &amp;quot;Mahal&amp;quot; Del Mundo</author>
<date>
<month>January</month>
<day>31</day>
<year>2003</year>
</date>
<body>SIKAT na sikat ang awiting Asereje. Bata at matanda ay nahuhumaling. Sinasabayan nila ang pag-awit at pagsayaw. Nakatutuwang tingnan lalo na mga maliliit na bata na umiindak at kumukumpas habang umaawit at sumasayaw sa Latin ng American beat na hottest craze ngayon. Lalo pang naging hit dahil ibat ibang dance group ang sumasayaw sa telebisyon. Subalit sa gitna ng popularidad ng Asereje&amp;quot; ay umugong ang balita na ito ay Satanista. Hindi mabilang ang nag-text sa akin tungkol sa Asereje na nagbabala na habang inaawit at sinasayaw ito ay sinasamba ang hari ng kadiliman. Narito ang natanggap kong text message tungkol sa Asereje: A PUBLIC WARNING: The pop sensation ASEREJE means devil in Spanish. Now we know its such a craze because everyone is singing and dancing to Satans Chant. Please pass to stop the madness! Maging ang mga kaibigan ko, ay tumanggap din ng babalang ito. Isang kaibigang American na linguist ang tinanong ko tungkol sa Asereje. Pinakinggan niyang mabuti ang awitin at sinabi na wala namang binabanggit na demonyo. Sinabi niya na ang Asereje ay tungkol sa kaganapan sa paligid at may sundot tungkol sa ilang karahasan. Sinabi rin niyang ang nakakaadik na pagsayaw ng Asereje ay mabuting ehersisyo at mabisang paraan para makalimutan ang problema. Maraming moralista at relehiyoso ang nagpayo sa mga kaanak nila na huwag maki-ride on sa mga tagahanga ng Asereje para huwag silang magkasala.</body>
<link>http://www.philstar.com/Article.aspx?articleId=193648&amp;publicationSubCategoryId=94</link>
</article>
<article>
<title>Si Jesus at ang kanyang pamilya</title>
<author>ALAY-DANGAL ni Fr. Jose C. Blanco, S.J.</author>
<date>
<month>January</month>
<day>31</day>
<year>2003</year>
</date>
<body>KATATAPOS lamang nating ipagdiwang ang Ikaapat ng Pandaigdigang Pagpupulong ng mga Pamilya dito sa Maynila. Itoy naging matagumpay, puno ng napakaraming mga biyaya. Ang mga panauhin mula sa ibat ibang bansa ay namangha sa mainit na pagtanggap sa kanila ng mga Pilipino. Mga laiko, kaparian, mga Obispo at mismong ang Papal Legate ay namangha sa mga Pilipino. Sa Ebanghelyo na ating pagninilayan ngayon, ipinakikita ni Jesus sa atin ang isa pang uri ng pamilya. Basahin kung paano isinalarawan ni Jesus ang tinatawag niyang kanyang pamilya (Mk. 3:31-35). &amp;quot;Dumating ang ina at mga kapatid ni Jesus. Silay nasa labas ng bahay at ipinatawag siya. Noon namay maraming taong nakaupo sa palibot ni Jesus, at may nagsabi sa kanya, Nariyan po sa labas ang inyong ina at mga kapatid; ipinatatawag kayo. Sino ang aking ina at mga kapatid? ani Jesus. Tumingin siya sa mga nakaupo sa palibot niya at nagwika: Ito ang aking ina at mga kapatid! Sapagkat ang sinumang tumatalima sa kalooban ng Diyos ay siya kong ina at mga kapatid.&amp;quot; Para kay Jesus, ang espiritwal na pagkakapatiran ay nangunguna kaysa sa mga ugnayan sa dugo. At ang espiritwal na pagkakapatiran ay nagmumula sa pagtupad sa kalooban ng Diyos. Kung kayat sa katunayan, hindi itinatatwa ni Jesus ang kanyang inang si Maria. Hindi niya itinatatwa ang ugnayan niya sa dugo sa kanyang ina. Kung tutuusin, pinupuri niya siya. Pagkat walang sinuman kahit kailanman ang nakatupad sa kalooban ng Diyos nang hihigit kay Maria. Sinabi ni Maria, &amp;quot;Ako ang alipin ng Panginoon, maganap nawa sa akin ang kalooban ninyo.&amp;quot;</body>
<link>http://www.philstar.com/Article.aspx?articleId=193654&amp;publicationSubCategoryId=94</link>
</article>
</data>