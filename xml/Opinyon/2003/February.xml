<?xml version="1.0" encoding="ISO-8859-1" ?>
<data>
<article>
<title>Editoryal  Totoo na sana: Lipunang walang baril</title>
<author></author>
<date>
<month>February</month>
<day>01</day>
<year>2003</year>
</date>
<body>KAILANGAN munang may mamatay saka kikilos ang mga maykapangyarihan. Kailangan munang may umagos na dugo at sumabog na utak saka ipagbabawal ang sandatang nakamamatay. Kung napagtuunan kaagad ng pamahalaan ang pagbabawal sa mga sibilyan na huwag magdala ng baril sa labas ng kanilang bahay, baka buhay pa si Jose Ramon Llamas, Romulo Kintanar, Supt. John Campos at maraming iba pa na pawang sa baril namatay. Si Llamas at Kintanar ay napatay kailan lamang at ang sugat na naiwan sa kanilang mga mahal sa buhay ay matagal pa marahil bago bumahaw o baka hindi na. Habambuhay nang tataglayin ang alala ng nabiktima ng baril. Kamakalawa lamang ipinag-utos ni President Gloria Macapagal-Arroyo ang pagbabawal sa mga sibilyan na huwag dadalhin sa labas ng bahay ang kanilang baril. Ang kautusan ay inihayag ni Mrs. Arroyo sa pagsasalita sa 12th anniversary celebration ng Philippine National Police (PNP) sa Camp Crame. Ang direktiba ay para maiwasan ang mga madudugong pangyayaring dulot ng baril na ang pinakahuli ay ang pagkakapatay kay dating New Peoples Army leader Romulo Kintanar. Dalawang lalaki ang bumaril kay Kintanar habang kumakain sa isang restaurant sa Quezon City. Inako ng NPA ang pagpatay kay Kintanar. Inatasan din ni Mrs. Arroyo si PNP Director Gen. Hermogenes Ebdane Jr. na suspindehin agad ang pag-iisyu ng permit to carry firearms outside their residences (PTCFORs). Ang mga permit na iisyu lamang ay ang para sa mga may-ari na ang kanilang baril ay hindi dadalhin sa labas ng bahay. Mariing sinabi ng Presidente na ang mga naka-uniporme lamang sa military at mga awtorisadong tagapagpasunod ng batas ang maaaring makapagdala ng baril sa labas ng bahay. Tinatayang may 800,000 licensed gunholders sa bansa ang may permit na makapagdala ng baril sa labas ng kanilang bahay. Napag-alaman na may 328,000 na baril karamihan ay handguns ang iniingatan ng mga sibilyan na walang lisensiya. Ito ang mga tinatawag na loose firearms. Hindi pa kasama rito ang baril na iniingatan ng mga rebeldeng NPA. MILF, MNLF at ng mga bandidong Abu Sayyaf. Ang hakbang ni Mrs. Arroyo ay kapuri-puri at magandang paraan para maiwasan ang karahasan. Hindi naman sana maging ningas-kugon ang kampanyang ito. Kailangang pairalin ang batas. Pakagatin ang ngipin para maramdaman. Hindi pa huli para maging mapayapa ang lipunan.</body>
<link>http://www.philstar.com/Article.aspx?articleId=193743&amp;publicationSubCategoryId=94</link>
</article>
<article>
<title>Kriminal magpipista sa gun ban</title>
<author>AKSYON NGAYON! ni Al G. Pedroche</author>
<date>
<month>February</month>
<day>01</day>
<year>2003</year>
</date>
<body>AKOY may phobia sa baril. Palibhasay peace loving tayo. Magpatong ka ng baril sa harapan kot itoy andap kong hawakan. Pero iginagalang ko ang karapatan ng iba na magdala ng lisensyadong baril bilang proteksyon laban sa mga demonyo sa lipunan. Minsay tinanong ako ng kaibigan natin at kasamahang kolumnistang si Tony Calvento kung wala akong bodyguard. Sabi koy Diyos na lamang ang nangangalaga sa kin. I believe prayer really works. Pero kung naniniwala kang kailangan mo ng proteksyon sa sarili bukod sa panalangin, iginagalang ko ito. Pero paano iyan? Bawal na ngayon sa mga sibilyan ang magbitbit ng baril. Kung may lisensyadong baril ka, hindi ka na iisyuhan ng permit to carry. Hanggang bahay na lang ang sandata mo. kung may dati ka nang permit to carry, hintayin mong mag-expire ito at hindi na ire-renew. Iniutos ni Presidente Arroyo kay Philippine National Police Chief Director General Hermogenes Ebdane na ihinto na ang pagbibigay ng permit to carry firearms sa mga sibilyan. Mga alagad ng batas na lamang at miyembro ng militar ang may kapangyarihang magdala ng baril sa publiko. Okay sana ang direktiba kung maayos ang peace and order situation. Pero kabi-kabila ang mga holdapan at snatching bukod pa sa nangyayaring kidnapping. Mayroon ding mga sibilyang may banta sa kanilang buhay dahil sa pagtalima sa kanilang tungkulin tulad ng mga mamamahayag na gaya namin ni Tony C. at mga abogado. Happy, happy birthday nga pala, Bro. Tony and may the good Lord prosper you with both material and spiritual riches. Kung ang mga taong itoy kayang protektahan ng pamahalaan, well and good. Pero hindi nga eh. Di nga ba may mga pangyayari na ang mga pulis mismo o sundalo ang sangkot sa mga karumaldumal na krimen? Matutuwa marahil yung mga nagtataguyod ng total gun ban. Pero mas matutuwa ang mga elementong kriminal. Mga kriminal na kahit walang lisensya ay nakapagdadala ng baril na ginagamit sa kanilang kabuktutan. Sila ang mga taong magpipista. Madali na silang makapanduduro ng bibiktimahing sibilyan na alam nilang walang kalaban-laban. Pabor ako sa gunless society but with a big IF. KUNG magagarantiyahan ng pamahalaan na walang mananakit sa sino mang tao.</body>
<link>http://www.philstar.com/Article.aspx?articleId=193753&amp;publicationSubCategoryId=94</link>
</article>
<article>
<title>Misis, naaktuhang nakikipagtalik sa iba</title>
<author>IKAW AT ANG BATAS ni Atty.Jose C. Sison</author>
<date>
<month>February</month>
<day>01</day>
<year>2003</year>
</date>
<body>LABINLIMANG taon nang kasal sina Mando at Linda. Dalawa ang anak. Sa loob ng panahong iyon, marami nang beses silang nagkaroon ng samaan ng loob kaya sila ay nagdesisyong maghiwalay. Kahit hiwalay na, sinubukan pa ring suyuin ni Mando si Linda na makipagbalikan ito para sa mga bata. Subalit ipinagyabang pa ni Linda na mayroon siyang kasintahan, si Jaime. Minsan ay nakita ni Mando ang dalawa at binantaan ang asawa ngunit tinakot pa siya ni Linda na papatayin nito at ni Jaime. Isang gabi matapos ang hapunan, kinailangang puntahan ni Mando si Linda upang hilingin na dumalo ito sa pulong ng mga magulang dahil ang grado ng anak nilang lalaki ay bumagsak. Nang makarating sa bahay ni Linda, nakarinig si Mando ng ungol mula sa loob. Pilit niyang binuksan ang pintuan sa pamamagitan ng balisong na lagi niyang dala para proteksyon sa sarili. Nang nabuksan na niya ang pinto, nakita niya ang asawa at si Jaime na nagtatalik. Sinipa ni Jaime si Mando sa mukha. Sinaksak naman ito ni Mando. At dahil mabilis ang pag-atake, nawalan ng balanse si Jaime at nahulog. Sinaksak siya ni Mando sa tiyan. Samantala, kumuha si Linda ng isang bote at ipinukpok sa ulo ni Mando habang sumisigaw na &amp;quot;patayin mo siya, Jaime, patayin mo, Jaime.&amp;quot; Dalawang beses sinaksak ni Mando si Jaime sa tiyan samantalang sinaksak naman ni Linda ang braso ni Mando ng basag na bote. Nagalit si Mando kaya sinaksak niya si Linda sa kaliwang dibdib at tatlong beses pa sa iba pang bahagi ng katawan nito. Namatay ang dalawa samantalang si Mando ay sumuko sa awtoridad. Naakusahan si Mando ng murder at parricide. Inamin niya ang mga pagpatay subalit sinabi niyang ginawa niya ito sa ilalim ng &amp;quot;exceptional circumstances&amp;quot; dahil nahuli niya ang kanyang asawa at ang kalaguyo nito sa aktong pagtatalik o pagkatapos na pagkatapos nito. Subalit nahatulan siya ng Korte sa salang homicide at parricide at nasentensiyahan ng reclusion perpetua sa pagpatay niya sa asawa at pinakamabigat na walong taong pagkakakulong sa pagpatay kay Jaime. Tama ba ang hatol ng Korte? Mali. Kahit na aminin ni Mando ang mga pagpatay, ang parusa rito ay hindi pa rin maipapataw. Nang makita ni Mando ang asawa at ang kalaguyo nito na nagtatalik, nanaig ang kanyang selos at galit kayat sinaksak niya si Jaime nang lumaban at nanipa. Ibinaling niya ang galit sa asawa nang sa halip na pumanig sa kanya ay ipinagtanggol pa ang kalaguyo kaya sinaksak niya ito nang maraming beses. Napatunayan na sinorpresa ni Mando sina Linda at Jaime habang nagtatalik. Ang kanyang aksyon ay saklaw ng Artikulo 247 ng Kodigo Penal na ang mga elemento ay: (1) na sinorpresa ng legal na asawa ang kanyang asawa habang ito ay nakikipagtalik sa ibang tao; (2) pinatay ang kanyang asawa at ang kalaguyo sa akto ng pagtatalik o pagkatapos na pagkatapos nito; (3) at hindi niya pinahintulutan ang asawa sa pangangaliwa. Ang pagtatanggol sa dangal ng isang tao ay kinikilala dahil sa iskandalong maidudulot ng nangangaliwang asawa; ang batas ay istriktong pinapayagan na kastiguhin ang asawa hanggang kamatayan. Si Mando ay nahatulan ng dalawang taon at apat na buwan na destierro. Batay sa parusang ito, hindi siya pinapayagan ng Korte na pumasok sa siyudad kung saan siya nakatira o sa lugar ng pinangyarihan ng krimen o sa radius na 100 km. ng nasabing siyudad. (People of the Philippines vs. Oyanib G.R. No. 130634-35 March 12, 2001)</body>
<link>http://www.philstar.com/Article.aspx?articleId=193770&amp;publicationSubCategoryId=94</link>
</article>
<article>
<title>Tayo ang talo sa Gulf War</title>
<author>KRUSADA ni Dante LA. Jimenez</author>
<date>
<month>February</month>
<day>02</day>
<year>2003</year>
</date>
<body>MATAPOS ang State of the Union Address ni US President George Bush ukol sa napipintong sagupaan ng Amerika at Iraq anumang oras, malinaw ang mensahe na may dahilan na naman upang mangamba ang mga Pilipino. Alam nating lahat ng ibat ibang uri ng problema ang maaaring idulot ng Gulf War sa Pilipinas, lalo na sa larangan ng seguridad at pang-ekonomiya, na hanggang sa ngayoy nananatiling mga pangunahing problemang pamahalaan. Matatandaan na tila naging mahirap para sa Amerika na kunin ang nasabing resolusyon ng UN Security Council, upang pasukin ang Iraq, at simulan ang Gulf War II, na unang naganap sa pangunguna ng ama ni Pres. George W. Bush noong 1991. Matatandaan din matapos ipahintulot ng UN Security Council ang paggamit ng dahas laban sa Iraq noong nakaraang taon, mabilis din ang pagpapahayag ni President Gloria Macapagal-Arroyo ng kanyang suporta sa Amerika, at sa kampanya nito laban sa terorismo. Ngunit ano naman kaya ang mga paghahandang isinasagawa ngayon ng ating pamahalaan sa muling paghudyat ng hidwaan ng Amerika at Iraq? Ang Iraq ay kilala bilang isa sa top five na bansa na may pinakamalaking oil reserves sa buong mundo, ngunit hindi naman mapakinabangan ang langis nito dahil sa isang trade embargo laban dito mula sa UN matapos ang Gulf War noong 1991. Dahil dito, inaasahang magiging mas mahirap na kalagayan ang maaring idulot ng Gulf War II, sa dahilang may mga bansa sa Middle East na maaring kumampi sa Iraq sakaling mapalaban itong muli sa Amerika. Kung kayat ang problema sa langis sa bansa ay dapat na tukuyin at suriin ng pamahalaan upang hindi magkaroon ng shortage, o pagkukulang na siguradong magbubunsod na naman ng pagtaas ng mga bilihin, na dapat iwasang mangyari ng pamahalaan sa kasalukuyang panahon. Kaugnay pa nito ang hindi malayong pagdami at pagkalat ng oil smugglers at hoarders sa isang panahon ng krisis sa langis, ngayon pa lamang ay dapat tukuyin na ng pamahalaan ang mga ito at gumawa ng paraan upang mapigilan ang mga binabalak gawin ng mga ito. Ang kaligtasan ng mga OFWs sa Middle East ay dapat ding siguruhin ng mga kinauukulan, upang maiwasan naman ang mga problema para sa mga pamilya nito. Kung hindi matitiyak ang ilan lamang sa mga nabanggit, nanganganib na namang muli ang Pilipinas na lumabas bilang isa sa mga tunay na biktima ng hidwaang Amerika-Iraq. Abangan.</body>
<link>http://www.philstar.com/Article.aspx?articleId=193898&amp;publicationSubCategoryId=94</link>
</article>
<article>
<title>Magandang epekto ng 'beyblade'</title>
<author>BANTAY KAPWA ni Cielito &amp;quot;Mahal&amp;quot; Del Mundo</author>
<date>
<month>February</month>
<day>02</day>
<year>2003</year>
</date>
<body>ANG paglalaro ng beyblade ang isang paborito at pinagkakaabalahan ngayon ng mga kabataan. Ang laruang ito ay sasabihing inspired ng trumpo na isa sa mga pinakamatandang laruan ng mga Pilipino. Ang trumpo ay may pako kaya dilekadong paglaruan lalo na ang mga paslit. Ang paglaganap ng beyblade ay halaw sa isang popular na animated TV show ng Japan. Ang naturang TV show ay gustung-gustong panoorin ng mga bata. Gamit ng mga cartoon characters na animoy mga super heroes sa kanilang pakikipaglaban ang beyblades. Dati ay limitado lang ang pagbenta ng beyblade pero ngayon ay nagkalat na ito maging sa mga bangketa. Ipinagbibili sa halagang P50 at P35. Hindi lang mga bata ang nahuhumaling sa beyblade. Maging sina kuya at ate, daddy at lolo ay naglalaro na rin ng beyblade. Sa nakausap kong si Bong De Guzman, sa paglalaro ng beyblade ay tumatalas ang isip ng kanyang anak. Nalaman na ng bata ang pagtanggap ng pagkatalo at panalo. Sinabi naman ng kakilala kong si Jokey, noong una ay naiinis siya sa mga anak niya na maingay na naglalaro ng beyblade. Pinanood niya ang mga bata at maging siya ay naengganyo na ring maglaro at ngayon ay addict na rin siya sa beyblade. Ang kapitbahay kong si Imelda ay pinayagan nang magbeyblade ang anak na si Daniel matapos ihanda ang assignment. Mas lalong naging matibay ang bonding ng kaibigan kong si Egay sa kanyang anak dahil sa beyblade. Dati rati ay hindi nagkakaroon ng oras si Egay na makipaglaro sa anak dahil sa kanyang trabaho. Sa paglalaro ng beyblade ay nagkaroon ng quality time ang mag-ama.</body>
<link>http://www.philstar.com/Article.aspx?articleId=193909&amp;publicationSubCategoryId=94</link>
</article>
<article>
<title>Paghahain kay Jesus sa templo</title>
<author>ALAY-DANGAL ni Fr. Jose C. Sison</author>
<date>
<month>February</month>
<day>02</day>
<year>2003</year>
</date>
<body>APATNAPUNG araw pagkatapos ipanganak ang isang sanggol na lalaki, ito ay dinadala sa templo at doon ay tinutubos. Isinalaysay sa atin ni San Lukas ang kuwento tungkol kay Maria at Jose, kasama si Jesus, na nagpunta sa Templo ng Jerusalem. Doon isinagawa ang ritwal ng paglilinis o pagdadalisay kay Maria at ang ritwal ng pagtubos sa Sanggol (Lk. 2:20-40). &amp;quot;Umalis ang mga pastol na nagpupuri sa Diyos at nagpapahayag ng kanyang kadakilaan dahil sa lahat ng narinig nila at nakita na ayon sa ibinalita sa kanila ng anghel. &amp;quot;Pagdating ng ikawalong araw ay tinuli ang bata at pinangalanang Jesus  ang pangalang ibinigay ng anghel bago siya ipinaglihi. &amp;quot;Nang dumating ang araw ng paglilinis sa kanila, ayon sa Kautusan ni Moises, silay pumunta sa Jerusalem. Dala nila ang sanggol upang iharap sa Panginoon, sapagkat ayon sa Kautusan, Ang bawat panganay na lalaki ay nakatalaga sa Panginoon. At naghandog sila, ayon sa hinihingi ng Kautusan ng Panginoon: Mag-asawang batu-bato o dalawang inakay na kalapati. &amp;quot;May isang tao noon sa Jerusalem, ang pangalay Simeon. Matapat at malapit sa Diyos ang lalaking ito at naghihintay sa katubusan ng Israel. Sumasakanya ang Espiritu Santo na nagpahayag sa kanya na hindi siya mamamatay hanggat hindi niya nakikita ang Mesias na ipinangako ng Panginoon. Sa patnubay ng Espiritu, pumasok siya sa templo. At nang dalhin doon (ng kanyang mga magulang) ang sanggol na si Jesus upang gawin ang hinihingi ng Kautusan, siyay kinalong ni Simeon at nagpuri sa Diyos, na ang sabi, Kunin mo na, Panginoon ang iyong abang alipin, ayon sa iyong pangako. Yamang nakita na ng aking mga mata ang iyong pagliligtas, na inihanda mo para sa lahat ng bansa: Liwanag itong tatanglaw sa mga Hentil, at magbibigay-karangalan sa iyong bayang Israel. &amp;quot;Namangha ang amat ina ng sanggol dahil sa sinabi ni Simeon tungkol sa kanya. Binasbasan sila ni Simeon, at sinabi kay Maria, Tandaan mo, ang batang ito ay nakatalaga sa ikapapahamak o ikaliligtas ng marami sa Israel, isang tanda mula sa Diyos ngunit hahamakin ng marami kayat mahahayag ang kanilang iniisip. Dahil diyan, ang puso moy para na ring tinarakan ng isang balaraw. &amp;quot;Naroon din ang isang propetang babae na ang pangalay Ana, anak ni Fanuel na mula sa lipi ni Aser. Siyay napakatanda na. Pitong taon lamang sila nagsasama ng kanyang asawa nang siyay mabalo. At ngayoy, 84 na taon na siya. Lagi siya sa templo at araw-gabiy sumasamba sa Diyos sa pamamagitan ng pag-aayuno at pananalangin. Lumapit siya ng oras ding iyon at nagpasalamat sa Diyos. Nagsalita rin siya tungkol kay Jesus sa lahat ng naghihintay ng pagpapalaya ng Diyos sa Jerusalem. &amp;quot;Nang maisagawa nila ang lahat ng bagay ayon sa Kautusan, bumalik na sila sa kanilang bayan, sa Nazaret, Galilea. Ang batay lumaking malakas at kalugud-lugod sa paningin ng Diyos.&amp;quot; Sa katauhan ng Sanggol na si Jesus, bumalik ang Diyos sa kanyang inabandonang banal na lugar. Pagkat anuman ang naging mga kasalanan ng Israel, patuloy at palagi nating matapat ang Diyos sa kanyang mga pangako. Ganoon din para sa atin. Sa ating pagkabinyag, tayo ay inampon ng Diyos bilang kanyang mga anak. Bagamat gaano man tayo hindi naging matapat, kailanmay hindi tayo pababayaan ng Diyos. Gagawin ng Diyos ang lahat upang tayoy magsisi at magbagong-loob. Sa kapistahang ito ni Jesus, anyayahan natin siyang pumasok sa ating puso. Hilingin natin kay Jesus na papanatilihin siya palagi sa ating mga puso.</body>
<link>http://www.philstar.com/Article.aspx?articleId=193911&amp;publicationSubCategoryId=94</link>
</article>
<article>
<title>Kilalanin si Elmer Nepomuceno</title>
<author>BANAT NI BATUIGAS ni Bening Batuigas</author>
<date>
<month>February</month>
<day>03</day>
<year>2003</year>
</date>
<body>SINO si Elmer Nepomuceno? Kung ang sulat na tinanggap ko at mga pulis na nakausap ko ang paniniwalaan, isang henyo si Nepomuceno kung jueteng ang pag-uusapan. Kaya huwag na kayong magtaka mga suki, kung bakit mahal na mahal ni Supt. Igmedio Cruz, ang hepe ng Task Force Scorpion ng CIDG, si Nepomuceno. Ika nga sa pelikula, si Nepumuceno ang bida sa buhay ni Supt. Igmedio Cruz. Get nyo mga suki? Matagal na palang umiikot ang buhay ni Nepomuceno sa jueteng. Naging amo niya ang mga batikang financiers ng jueteng tulad nina Tony Santos. Bong Pineda, Eddie Caro at Nora de Leon, anang mga pulis na nakausap ko. Doon nahasa ang kanyang kaalaman sa jueteng na pinakikinabangan sa ngayon ni Supt. Cruz, anila. Pero maagang nagkahiwalay ng landas sina Nepomuceno at Tony at Bong dahil sa wala ng ibang dahilan kundi pera. He-he-he! Kapag sa pera talaga marami ang nasisira, di ba mga suki? Sa ngayon, sina Nepomuceno at Cruz ang umaaktong protector nitong sina Nora at Eddie Caro, ayon sa sulat at mga pulis na nakausap natin. Porsiyentuhan sila kina Caro at Nora, anila Ika nga sosyong laway sila. Si Caro ay nag-ooperate ng jueteng sa Jalajala at Bagumbong sa Rizal, samantalang si Nora naman ay sa buong Laguna at sa ilang bayan ng Batangas. Hindi kayang galawin ng CIDG ang operasyon nina Caro at Nora dahil makakabangga nila si Cruz. At hindi lang yan, may karelasyon din pala si Nora na isang mataas na opisyal ng CIDG. He-he-he! Alam kaya ito ni Gen. Eduardo Matillano, ang hepe ng CIDG? Tanong lang. Pati pangalan ni Chief Supt. Enrique Galang, ang hepe ng Region 4 ay pinangalandakan nitong operasyon nina Caro at Nora, yan ay kung paniniwalaan ang pagyayabang ni Maj. Nieves na tumatayong bagman ng una. Kung hindi kaya ng CIDG at Region 4 sina Caro at Nora dapat na sigurong pumasok sa problema si Interior Secretary Joey Lina, di ba mga suki? Saan na sa ngayon ang ipinagyabang ni Lina na kampanya niya laban sa jueteng? Bakit tiklop siya kina Nepomuceno, Supt. Cruz, Caro at Nora? Kung sabagay, baka hindi alam ni Sec. Lina ang jueteng operation nila. Ano ba yan? Hindi kayo dapat magtataka mga suki kung kumita pa ng limpak-limpak na salapi si Nepomuceno. Alam niya kasi ang pasikot-sikot sa jueteng kayat sigurado akong marami ng gambling lords pa ang masasaktan sa kanya. Pero malaking tulong si Nepomuceno kay Lina, di ba mga suki? Kung hindi kaya ng pulis na ipasara ang jueteng sa bansa, dapat ang serbisyo ng tulad ni Nepomuceno ang kunin ni Lina at mukhang epektib pa siya. Si Nepomuceno ay isang sibilyan. Sobra naman ang asim nito, no mga suki? Kaya sa ngayon, hindi lang mga jueteng lord at pulis ang galit kay Nepomuceno. Marami rin siya kasing nasagasaan o yon bang tinanggalan ng kita, di ba Rudy Luna Sir? Kaya kapag tumuntong si Nepomuceno at Rudy Luna sa opisina ni Supt. Cruz sa CIDG, maraming mga ahente ng naturang unit ng pulisya ang nagngingitngit sa kanila. Gusto rin silang suwagin pero takot sila lahat kay Supt. Cruz, na sanggang bata ni Matillano, anila.</body>
<link>http://www.philstar.com/Article.aspx?articleId=194034&amp;publicationSubCategoryId=94</link>
</article>
<article>
<title>Sasakyan muna</title>
<author>SAPOL ni Jarius Bondoc</author>
<date>
<month>February</month>
<day>04</day>
<year>2003</year>
</date>
<body>SA PANAYAM ko nung isang Biyernes, seryoso si Pres. Gloria Arroyo sa kokonti pero matatapos na proyekto sa huling 18 buwan niya sa puwesto. Isa na rito ang transportasyon. Desidido si Mrs. Arroyo ipagdugtong ang MRT at LRT mula North Avenue, Quezon City hanggang Monumento, Caloocan. Nabuwisit daw siya nang madiskubreng natulog ang papeles nito nang anim na buwan sa bawat ahensiyang tigilan. Kayat pinakialaman niya ang burokrasya at pinabilis ang proseso. Gusto niyang ipamana sa susunod na Presidente ang traffic-free Metro Manila. Isa pang priority ang pag-ayos ng riles ng tren mula Balintawak, Caloocan hanggang Malolos, Bulacan, at mula Paco, Manila, hanggang Cabuyao, Laguna. May pondo na para rito, para magmura ang pasahe papasok sa trabaho o iskuwela sa Metro Manila. Nililipat na rin ang squatters sa gilid ng riles. Kailangan kasi ng 15-meter setback sa bawat panig, para wala nang masagasaan. Susunod dito ang build-operate-transfer projects ng mga dayuhang inimbitahan ni Speaker Joe de Venecia. Wala na sila ni Mrs. Arroyo kung matapos ito. Pero ibabalik ang tren mula Manila hanggang Damortis, La Union sa norte, at hahabaan ang riles mula Calamba, Laguna hanggang Sorsogon sa sur. Mumura ang pagdala ng kalakal mulat patungong Metro Manila. Pinaka-maganda ang Pan-Philippines Nautical Highway. Network ito ng mga pier mula kaliwat kanan ng north Luzon pababang south Luzon at patungong Visayas at Mindanao. Lahat ng pier ay gagawing RORO (roll on-rolle off). Ang trucks at container vans, sasakay na mismo sa barko at bababa sa destinasyon. Hindi na mag-aaksaya ng oras at pera sa pagkarga at diskarga ng tone-toneladang crates sa pier. Sa kasalukuyang sistema ng arrastre at stevedoring, nagmamahal ang pagbabarko. Umaangal ang mga taga-Mindanao. Kung papayagan lang sila, isasakay na lang nila ang buhay na baka sa eroplano, first class, kaysa katay na sa mamahaling cargo hold ng barko.</body>
<link>http://www.philstar.com/Article.aspx?articleId=194139&amp;publicationSubCategoryId=94</link>
</article>
<article>
<title>Nasa kamay ni GMA ang buhay ng mga Pinoy</title>
<author>HALA BIRA! ni Danny Macabuhay</author>
<date>
<month>February</month>
<day>04</day>
<year>2003</year>
</date>
<body>IBAT IBANG batikos ang ating nababasa tungkol sa pagtungo ni President Gloria Macapagal-Arroyo sa Kuwait. Pulitika raw ang isa sa mga dahilan kung bakit siya bumisita sa mga OFWs sa Kuwait. Kampanya raw sa eleksyon sa 2004 para sa kanya at kanyang mga kandidato. May mga nagsasabi naman na hindi raw kailangang nagtungo ng personal si GMA sa Kuwait sapagkat lubhang mapanganib ito sa isang pinuno ng bansa maliban sa magastos ito sa isang bansa na baon na sa paghihirap. Sabi naman ng iba na wala bang tiwala ang President sa kakayahan ng mga ibang pinuno ng pamahalaan at mga grupo na naatasan na at nakatutok na upang magsagawa ng mga nararapat sa Kuwait at Middle East? Sa aking palagay, walang masama sa ginawang hakbang ni GMA. Maaaring nagsisiguro lamang siya na nasa mabuting kalagayan ang ating mga kababayan at talagang ligtas ang mga ito kung sakali mang matuloy ang giyera. Para sa akin, ang mahalagang malaman natin ay kung ano ang magiging katayuan natin kapag nagka-giyera na. Talaga namang nalalagay tayo sa pagitan ng dalawang bato. Totoo, nakakabit tayo sa pusod ng Amerika. Subalit malaki ang magiging kawalan natin kasama na ang pinagkikitaan ng ating bansa at ng marami sa ating mga mamamayan kapag giniyera ng US ang Iraq. Nasa kamay ni GMA ang buhay ng mga Pilipino!</body>
<link>http://www.philstar.com/Article.aspx?articleId=194158&amp;publicationSubCategoryId=94</link>
</article>
<article>
<title>EDITORYAL  Nabali ang utos sa baril</title>
<author></author>
<date>
<month>February</month>
<day>05</day>
<year>2003</year>
</date>
<body>BAKIT ba madaling magbago ang kanyang isip. Apat na araw mula nang sabihin ni President Gloria Macapagal-Arroyo na bawal nang magdala ng baril sa labas ng kanilang bahay, ito ay kanya nang binawi. Ngayon ay maaari na muling dalhin ng mga sibilyan ang kanilang mga baril. Maaari nang mag-isyu muli ang Philippine National Police ng permit to carry firearms outside their residences (PTCFORs). Hindi na nakapagtataka kung maulit na naman ang nangyaring pagbaril at pagpatay sa Ateneo Law graduate noong January 10. Nagkagitgitan lamang sa trapiko ang dalawa at bang! Todas ang kawawang si Llamas at hanggang ngayon ang nakabaril sa kanyang si Bashir Abdulrahman ay hindi pa nadarakip. Lisensiyado ang baril ni Bashir. Dahil sa pagbawi ni Mrs. Arroyo sa nauna na niyang direktiba, maaaring maulit ang nangyari kay Eldon Maguan na binaril ni Rolito Go dahil sa problema sa trapiko. Madadagdagan ang titimbuwang sa kalsada, aagos ang dugo, sasabog ang utak dahil binaril nang nakaalitan sa kaunting deperensiya sa trapiko. Maski sa loob ng mga videoke club ay tiyak ding magkakaroon nang barilan kahit sa kaunting di-pagkakaunawaan o simpleng tinginan lamang. Marami na ang pumuri kay Mrs. Arroyo nang sabihin niya noong January 30, 2003 na bawal nang dalhin ng mga sibilyan ang kanilang baril. Tanging ang mga pulis, military at iba pang awtorisadong tao ang maaaring magdala ng baril sa publiko. Pati nga ang pag-iisyu ng lisensiya sa mga civilian ay kanyang pinasuspinde kay PNP chief Director Gen. Hermogenes Ebdane Jr. Ngayoy balik-baril na naman ang lahat. Pati mga Cabinet member at pulitiko ay maaari nang magdala ng armas. Nang ipag-utos ng Presidente ang pagbabawal magdala ng baril, walang exemption. Lahat ay bawal magdala. Ngayoy pwede na! Matindi ang pressure kaya nabali ang utos. Maraming pro gun advocates ang bumatikos kay Mrs. Arroyo. Paano raw nila maipagtatanggol ang sarili sa mga kriminal kung hindi sila magdadala ng baril. Hindi umano tama ang ginawa ng Presidente. Ill-advised siya. Pang depensa nila sa mga kriminal kaya sila may baril. Paano naman ang mga sibilyan na hindi naniniwala at may takot sa baril? Pansarili lamang ang iniisip ng mga pro gun advocates. Parang nagdedepende na sila sa baril at hindi na sila maaaring mabuhay kung hindi nila ito taglay sa katawan. Patuloy ang pagdadala ng baril ng may 813,000 sibilyan. At tiyak na mauulit ang mga madudugong pangyayari na ang baril ang may dahilan. Sisihin ang may pabagu-bagong isip at walang isang salita.</body>
<link>http://www.philstar.com/Article.aspx?articleId=194269&amp;publicationSubCategoryId=94</link>
</article>
<article>
<title>Impormasyon sa Pabahay nasa Internet</title>
<author>HINDI PA TAPOS ANG LABAN ni Sec. Mike Defensor</author>
<date>
<month>February</month>
<day>05</day>
<year>2003</year>
</date>
<body>Dear Sec. Mike Defensor, Ako po ay isang college student. Sa semestreng ito ay kailangan kong gumawa ng isang term paper sa isa sa aking mga subjects, gusto ko sanang gumawa ng pag-aaral sa programang pabahay ng gobyerno. Ang aking problema ay magiging magastos kung luluwas pa ako papuntang Manila upang makakuha ng mga impormasyon sa pabahay. Papaano kaya ako makakakuha ng mga kailangan kong mga impormasyon gaya ng ibat ibang programa sa pabahay, mga ahensiya ng gobyernong may kinalaman sa housing, ang kabuuang pangangailangan sa pabahay, ang housing backlog at mga patakaran ng gobyerno ukol sa pabahay? Sana ay matulungan nyo ako sa problema. Maraming salamat.  Airene Santa Maria, Iloilo Meron akong magandang balita para sa mga estudyante kagaya mo na gustong mag-research tungkol sa Pabahay. Ang Housing and Urban Development Coordinating Council (HUDCC) ay may webpage na  hudcc.gov.ph. Dito mo makikita ang mga impormasyong hinahanap mo gaya ng lahat ng ahensiyang may kinalaman sa pabahay gaya ng National Housing Authority, National Home Mortgage and Finance Corporation, Home Development Mutual Fund, Home Guaranty Corporation and Housing and Land Use Regulatory Board. Makikita rin sa homepage ang mga housing legislations o mga batas na may kaugnayan sa pabahay, ang mga datos gaya ng housing need projection at housing backlog, mga programa at direksiyon sa pabahay. Mababasa rin dito ang mga proseso at kailangan upang makapag-apply ng housing loan para sa mga GSIS, SSS at Pag-IBIG member. Maging ng listahan ng aming mga proyekto ay makikita rin. Kung sakaling may katanungan o karagdagang pangangailangan ka ay maaari ring magtungo sa mga regional offices ng mga ahensiyang nabanggit diyan sa Iloilo, makakakuha ka ng mga primers at brochures sa aming mga programa at maaari mo ring kapanayamin ang mga regional officials. Salamat at sana ay maging matagumpay ang iyong pagsusulat tungkol sa pabahay.  Sec. Mike Defensor</body>
<link>http://www.philstar.com/Article.aspx?articleId=194289&amp;publicationSubCategoryId=94</link>
</article>
<article>
<title>Makitid na isip hadlang sa pananalig</title>
<author>ALAY-DANGAL ni Fr. Jose C. Blanco, S.J.</author>
<date>
<month>February</month>
<day>05</day>
<year>2003</year>
</date>
<body>ANG pananalig ay paniniwala tungkol sa mga bagay na hindi natin nakikita (Heb. 11:1). Sa Ebanghelyo ngayong araw na ito, ang mismong mga malalapit kay Jesus ay hindi siya matanggap kung sino siya. Ang akala nila ay kilala na nila siya nang lubos (Mk. 1:1-6). Umalis doon si Jesus at nagtungo sa sariling bayan, kasama ang kanyang mga alagad. Pagdating ng Araw ng Pamamahinga, nagturo siya sa sinagoga. Nagtaka ang maraming nakarinig sa kanya at nagtanong, &amp;quot;Saan niya nakuha ang lahat ng iyan? Anong karunungan itong ipinagkaloob sa kanya? Paano siya nakagagawa ng mga kababalaghan? Hindi ba ito ang karpinterong anak ni Maria, at kapatid nina Santiago, Jose, Judas at Simon? Dito nakatira ang kanyang mga kapatid na babae, hindi ba?&amp;quot; At siyay ayaw nilang kilanlin. Kayat sinabi ni Jesus sa kanila, &amp;quot;Ang propetay iginagalang ng lahat, liban lamang ng kanyang mga kababayan, mga kamag-anak, at mga kasambahay.&amp;quot; Hindi siya nakagawa ng anumang kababalaghan doon, maliban sa pagpapatong ng kanyang kamay sa ilang maysakit upang pagalingin ang mga ito. Nagtaka siya sapagkat hindi sila sumampalataya.&amp;quot; Ang maling paniniwala o pag-aakala ang dahilan kung bakit hindi natin makita ang katotohanang nakalahad sa atin. Ang mga tao sa Nazaret, mga kababayan ni Jesus, ay kilala siya bilang anak ni Jose, ang karpintero. Iyon lamang si Jesus para sa kanila. Kay lungkot naman! Para bagang tayoy nakakita ng perlas, at sinasabi nating iyon ay peke. Walang halaga. Nangniningning subalit hindi tunay. Nakalulungkot talaga para sa mga taga-Nazaret. Narito si Jesus, Anak ng Diyos, Manunubos ng sangkatauhan. Ang Manunubos ay hindi nila tinanggap. Naramdaman ni Jesus ang pagkaunsiyami. Hindi siya makaganap ng mga himala para sa kanila. Marami silang inaakala. Ito ay ordinaryong tao lamang. Nagpapanggap lamang. Totoo ba ito sa inyo? Sanay talagang madama ninyo si Jesus na inyong Diyos at Tagapagligtas. Idinadalangin namin na bigyan niya kayo ng pusong hindi mapaghusga. Tulad ni Tomas, maaari ninyong sabihin: &amp;quot;Panginoon kot Diyos ko!&amp;quot;</body>
<link>http://www.philstar.com/Article.aspx?articleId=194295&amp;publicationSubCategoryId=94</link>
</article>
<article>
<title>EDITORYAL  Wala ring silbi ang 'color coding scheme'</title>
<author></author>
<date>
<month>February</month>
<day>06</day>
<year>2003</year>
</date>
<body>MAY color-coding man o wala ma-trapik pa rin. Walang ipinag-kaiba. Pinaka-mabuti kung aalisin na nang tuluyan ang pamamaraang ito at mag-isip si Metro Manila Development Authority (MMDA) chairman Bayani Fernando ng isang pangmatagalang solusyon sa problema ng trapiko. Suspendido nang tatlong linggo ang &amp;quot;color-coding&amp;quot;. Ayon sa MMDA, eksperimento ito sa sitwasyon ng trapik sa Metro Manila. Pakikiramdaman kung mayroong mga pagbabago sa trapiko. Noong Lunes, umangal ang motorista sa grabeng trapik. Nagdagsaan sa kalsada ang maraming sasakyan. Halos hindi umusad ang mga sasakyan sa EDSA. Walang epekto. may &amp;quot;color-coding&amp;quot; man o wala. Ganoon pa rin ang dami ng mga sasakyan. Buhul-buhol pa rin sa kalsada. Hindi naging tagumpay ang programang ito sa loob ng walong taong ipinatupad. Mas lalo pa ngang maraming problema ang sumulpot. Batay sa pag-aaral na isinagawa, mahigit na apat na porsiyento lamang ang nabawas sa problema ng trapiko. Ang programa ring ito ang nagbigay kapangyarihan sa mga corrupt na MMDA traffic enforcers para maging buwaya sa kalsada. Tinubuan ng pangil ang mga enforcers at ginatasan ang mga driver na inilalabas ang kanilang sasakyan kahit na sila ay nasa ilalim ng coding scheme. Naging talamak ang corruption. Walang silbi ang programa. Agrabyado rin sa programang ito ang ibang motorista na iisa ang sasakyan. Iyong may dalawa o tatlong sasakyan ay patuloy ang pagyaot sa kalsada. Exempted sila. Balewala ang programa sapagkat may pinapaboran at naaagrabyado. Bagay na nagdulot para marami ang lumabag. Maraming ideya si Chairman Fernando mula nang hawakan ang MMDA at sana naman ay makasumpong siya ng pangmatagalang solusyon sa traffic problem. Kung nagawa niyang itaboy ang mga vendor sa pamamagitan ng pagsaboy ng gas sa paninda, dapat namang maging mabilis ang pagpapairal niya ng bagong kautusan sa kalsada. Maraming hadlang sa kalsada na dapat alisin ni Fernando. Kung pagmamasdan niyang mabuti, isang malaking parking area ang Metro Manila. Maraming abusadong motorista ang walang patumanggang mag-park ng kanilang sasakyan kahit nakasasagabal sa trapiko. Unahin niyang basagin ang mga abusado at pagkaraan ay ang mga corrupt niyang tauhan ang isunod. Kaya kayang basagin ni Chairman Fernando ang mga corrupt at abusado?</body>
<link>http://www.philstar.com/Article.aspx?articleId=194384&amp;publicationSubCategoryId=94</link>
</article>
<article>
<title>Ang right choice ni GMA: Obet</title>
<author>AKSYON NGAYON ni Al G. Pedroche</author>
<date>
<month>February</month>
<day>06</day>
<year>2003</year>
</date>
<body>HINDI nagkamali si Presidente Arroyo sa paghirang kay ex-Bulacan governor Roberto &amp;quot;Obet&amp;quot; Pagdanganan bilang Agrarian Reform Secretary. Matagal ding nawala sa political limelight si Obet. Yun palay aktibo sa kilusan ng kooperatiba. Low profile pero aktibo palang gumagalaw ang diyaske sa pagtulong sa mga magsasaka at mahihirap na umunlad ang kabuhayan sa pamamagitan ng kooperatibismo. Kumpare ko itong si Obet. Pero hindi ko siya pinupuri dahil diyan. Talagang nakita ko lang ang kaniyang passion sa pagsusulong ng cooperativism. Tingin ko, magandang bentahe iyan sa kanyang mas malaking pananagutan bilang Secretary of Agrarian Reform, Bakit? Kasi, sa mga nakaraang implementasyon ng land reform, ang sukatan ng tagumpay nitoy ibinabase sa lawak ng lupaing naipamamahagi sa mga pobreng magsasaka. Iyan mismo ang dahilan kung bakit madalas pumalpak ang programa. Kasi, sa sandaling mapasakamay ng mga magsasaka ang lupa, wala na silang technical support mula sa gobyerno. Walang iniwan sa bilyonaryong nagbigay ng Mercedez Benz sa kanyang tsuper. Paanong imamantini ng pobreng tsuper ang sasakyang iyan kung wala siyang pera? Kaya sa kaso ng mga magsasaka, ang lupang nasa kamay na nila ay naisasanla kundi man naibebenta dahil sa kahirapan pa rin. Pagsamahin ang abilidad ni Obet bilang eksperto sa kooperatiba at ang kanyang posisyon bilang Agrarian Reform Secretary, tiyak kong magtatagumpay ang programa. Nang magsimula sa cooperative movement si Obet sa Bulacan noong 1986, mayroon lamang 52 rehistradong kooperatiba ang lalawigan. Sa ilalim ng kanyang pangangasiwa, itoy umabot sa bilang na 975 noong 1997. Mula sa asset na P78 milyon, ang pananalapi ng kooperatiba ay umabot na sa P2.7 bilyon.</body>
<link>http://www.philstar.com/Article.aspx?articleId=194394&amp;publicationSubCategoryId=94</link>
</article>
<article>
<title>Pinakain ang marami</title>
<author>ALAY-DANGAL ni Fr. Jose C. Blanco, S.J</author>
<date>
<month>February</month>
<day>07</day>
<year>2003</year>
</date>
<body>SINABI sa atin ni Jesus na siya ang tinapay ng buhay. Sa Ebanghelyo na ating pagninilayan ngayon, isinalaysay sa atin ni Mark kung paano pinakain ni Jesus ang mga taong nagugutom. Basahin ninyo ito nang may pagnanais sa inyong puso upang makilala si Jesus at lalo siyang mahalin. (Mk. 6:34-44). &amp;quot;Paglunsad ni Jesus, nakita niya ang napakaraming tao. Nahabag siya sa kanila sapagkat para silang mga tupang walang pastol. At silay tinuruan niya ng maraming bagay. Nang dapithapon na, lumapit sa kanya ang mga alagad at ang sabi, Ilang ang pook na ito at malapit nang lumubog ang araw. Payaunin na po ninyo ang mga tao sa mga karatig-nayon at bayan upang makabili ng pagkain. Ngunit sinabi niya, Kayo ang magbigay sa kanila ng makakain. Bibili po ba kami ng halagang 200 dinaryong tinapay upang ipakain sa kanila? tanong ng mga alagad. Ilan ba ang dala ninyong tinapay? Tingnan nga ninyo, wika niya. Pagkatapos tingnan ay kanilang sinabi, Lima po, at dalawang isda. Iniutos ni Jesus na ang lahat ay maupo nang pulu-pulutong sa damuhan. Kayat naupo sila nang sanda-sandaan at lima-limampu. Kinuha ni Jesus ang limang tinapay at dalawang isda, tumingala sa langit, at nagpasalamat sa Diyos. Pinagpira-piraso niya ang mga tinapay at ibinigay sa mga alagad upang ipamahagi sa mga tao. Pinaghati-hati niya ang dalawang isda at ipinamahagi rin. Ang lahat ay nakakain at nabusog. Nang tipunin ng mga alagad ang lumabis na pira-pirasong tinapay at isda, nakapuno sila ng 12 bakol. Sa mga nagsikain, 5,000 ang mga lalaki.&amp;quot; Itala ninyo ang kaibhan ni Jesus sa kanyang mga alagad. Tingnan nyo rin kung paano gamitin ni Jesus ang mga bagay na nandoroon. Pinarami niya ang isda at tinapay. Tingnan nyo rin kung paano niya isinangkot ang mga disipulo sa pagpapakain ng mga tao. Nakatipon sila ng 12 bakol ng tinapay at isda pagkatapos makakain ang mga tao. Tulad nating mga Pilipino, may naiuwi pang mga isda at tinapay ang mga tao. Ito ang napagnilayan ninyong Salita ng Diyos. Kayoy espiritwal na napayaman.</body>
<link>http://www.philstar.com/Article.aspx?articleId=194534&amp;publicationSubCategoryId=94</link>
</article>
<article>
<title>EDITORYAL  Maraming Pinoy ang may TB</title>
<author></author>
<date>
<month>February</month>
<day>08</day>
<year>2003</year>
</date>
<body>MAHIGIT isang taon na ang nakararaan, isang mambabasa ng Pilipino Star NGAYON ang nagpadala ng liham para sa Dear Editor column. Humihingi siya ng tulong tungkol sa claim sa Social Security System (SSS) para sa kanyang asawang may sakit. Matagal na umanong naka-file ang claim para sa disability benefit ng kanyang asawa pero hindi pa niya natatanggap ang pera. Kailangang-kailangan para sa gamot. Ipinaalam namin sa SSS ang problema at agad naman silang umaksiyon. Naibigay ang benepisyo ng member. Ang sakit ng member ayon sa kanyang misis ay tuberculosis (TB). Makaraan ang ilang buwan muling sumulat ang misis sa PSN at sinabing namatay na ang kanyang asawa. Hindi na umano nito nakayanan ang sakit na tinaglay ng kung ilang panahon. Ang ikinatatakot ng misis baka nahawahan na rin sila ng asawa. Tuberculosis. Nananalasa pa rin ang sakit na ito sa kabila na may mga makabago nang gamot para rito. Si dating President Manuel L. Quezon ay isa sa mga Pilipinong naging biktima ng TB noong 1944, kasagsagan ng pananakop ng mga Hapones sa Pilipinas. Ang pagkamatay ni Quezon sa TB ang nagmulat para magkaroon ng puspusang paglaban sa sakit. Hanggang sa maitatag ang Quezon Institute (QI)  ospital na hantungan ng mga maysakit na TB hanggang sa kasalukuyan. Doon ginagamot ang mga maysakit. Karaniwang tumatama ang TB sa mga mahihirap o mga salat ang pamumuhay. Ayon sa report ng Department of Health, ika-anim ang TB na killer disease ng mga Pilipino. Tinatayang may 28,000 katao ang namatay sa sakit noong 1998. Mas matindi ang figure noong 2000 sapagkat tumaas ang mga namatay sa sakit, umabot ng 51,000. Hindi lamang dito sa Pilipinas nananalasa ang TB. Maging sa ibang bansa, ay patuloy din ang paglaganap ng TB. Tinatayang tatlong milyong tao ang namamatay bawat taon dahil sa TB at patuloy pa itong tumataas sa kabila na may mga makabago ng gamot sa kasalukuyan. Hindi mapigilan ang pagkalat ng tubercle bacillus. Nararapat gumawa ng hakbang ang pamahalaan para tuluyang mapigil ang pananalasa ng sakit na ito sa mga Pinoy. Makipagtulungan ang gobyerno sa mga pribadong sector para malabanan ang sakit na ito. Unahin ang mga mahihirap na barangay. Tiyak na maraming residente roon ang saklot ng sakit. Dapat silang mailigtas sa TB.</body>
<link>http://www.philstar.com/Article.aspx?articleId=194629&amp;publicationSubCategoryId=94</link>
</article>
<article>
<title>Problemang lupa</title>
<author>DOON PO SA NAYON ni Sen. Juan M. Flavier</author>
<date>
<month>February</month>
<day>08</day>
<year>2003</year>
</date>
<body>DUMALAW sa akin si Mang Martin isang gabi. &amp;quot;Aba, ginagabi yata kayo, bati ko sa matandang magsasaka. Gusto kitang makausap ng masinsinan. Pinaupo ko siya. Ano ba ang pag-uusapan natin? tanong ko. Ang bukid mo, nakangiting sagot niya. Wala akong bukid, sabad ko sa kanya. Kaya nga bibigyan kita! pasya ni Mang Martin. Nabigla ako sa aking narinig. Hindi ako makapaniwala. Marami kang mga anak Mang Martin. Sa kanila mo na lang ibigay. Sobra-sobra ang pag-aari kong lupa pero ayaw naman nilang magsaka,&amp;nbsp;paliwanag niya. Hindi ako karapat-dapat sa kabaitan mo. Iyan ang pasya ko, Doktor. Kasi iniaalay ninyo ang buong buhay para sa mga taga-nayon. At gustung-gusto mong magtanong tungkol sa pagsasaka. Kung ganoon dapat may sarili kang lupa para maisagawa mo ang natutunan. Pag-isipan ko muna Mang Martin. Nang muling pumunta sa bahay si Mang Martin ay mayroon na akong dahilan. Naku, Mang Martin, bawal pa sa katulad kong Doktor ang tumanggap ng lupa. Masisisante ako. Ganoon ba? Sige baka magbago pa ang pasya mo. Pagkaraan ng isang taon ay biglang namatay si Mang Martin. Ang sumunod ay nakakalungkot. Nag-away-away ang walong anak at dalawang asawa. Hindi magkasundo sa hatian ng lupa. Kamuntik na kamuntik na akong magkaproblema.</body>
<link>http://www.philstar.com/Article.aspx?articleId=194643&amp;publicationSubCategoryId=94</link>
</article>
<article>
<title>Masisilat si Agoncillo at Bukbok sa Aduana</title>
<author>ORA MISMO ni Butch M. Quejada</author>
<date>
<month>February</month>
<day>08</day>
<year>2003</year>
</date>
<body>NGAYON ay nagngingitngit sa galit ang tropa ng hog raisers sa Pinas porke padausdos ang kanilang produkto dahil panay ang pasok ng mga imported meat galing China, etcetera na pinupuslit at ibinebenta sa merkado. Nailalabas daw ito sa mga customshouses ng hindi binabayaran ng buwis kaya nag-iingay at humihingi ng saklolo ang tropa ng hog raisers kay Prez Gloria. Mura kasing nabibili ang mga imported meat dahil naipapasa ito sa mga dealers sa cheaper price kasi nga wala itong bayad sa buwis. Take note, libre ito, Prez Gloria, Your Excellency. Isa si Agoncillo sa mga taong naglalabas ng imported meat sa customs dahil may tinatapalan itong ganid na officials dito. Malaking pitsa kaya payag sila sa kagaguhan ni Agoncillo. Hindi ba Mr. Percy? Korek ba ang mga kuwago ng ORA MISMO? Si Bukbok naman ang kanyang enkargadong aso sa mga customshouse. Ito rin ang nagmamanipula para hindi sila magbayad ng taxes and duties sa Aduana sa blessing naman ni Mama Mary este mali ng ilang gagong patong na opisyal ng bureau. Nabulabog ang mga patong na opisyal ng bureau ng ilabas natin ang pangalan ni Agoncillo. Nataranta sila kaya maraming tumatawag sa atin para aregluhin ang mga kuwago ng ORA MISMO. Naku ha? Nang ayaw tumigil ang mga kuwago ng ORA MISMO sa pagbubulgar pina-lie low nila ang grupo para huwag daw masilip ang operasyon nila ng PSG-Anti-Smuggling Group kasi nga naman tiyak na maraming sasabit. Hindi millions kundi billions of pesos ang nakuha ng grupo ni Agoncillo sa Aduana mula ng magsagawa ito ng operasyon dito sa tulong ng mga kaalyado nitong bansa este mali patong na mga opisyal ng bureau pala? Sa palagay ng mga kuwago ng ORA MISMO sa ginawang pag-iingay ng tropang hog raisers sa Pinas masesentro ang operasyon ng PSG-Anti-Smuggling ngayon kina Agoncillo at Bukbok. Tama ba Mr. Percy? Akala mo hindi ka kilala ng mga kuwago ng ORA MISMO, ha kamote? Pero mahihirapan ang grupo ni General Esperon ng PSG para matunton si Agoncillo kasi hindi nga pala ito lumulutang sa bureau kundi si Bukbok lang. Kaya ang asong si Bukbok lamang ang mahuhuli, he-he-he! Ikaw ang masasampolan Bukbok kasama ang iba pang anay mo sa mukha pero huwag kang mag-alala dahil makikita mo naman si Prez Gloria sa Malaca&amp;ntilde;ang kapag nasungkit ka ng mga tauhan ni General Esperon. Bakit ba mainit kayo kay Agoncillo at Bukbok? tanong ng kuwagong Kotong cop. &amp;quot;Mga economic saboteurs kasi sila! sagot ng kuwagong SPO-10 sa Crame. Ganoon ba. At may nakapagbulong sa mga kuwago ng ORA MISMO na hindi makukuha si Agoncillo porke marami naman daw Agoncillo ang nag-operate sa Aduana anang kuwagong pulis na naglalanggas ng sariling galis. Ito ang tip sa PSG basta itanong lamang kay Mr. Percy si Agoncillo at tiyak mahuhubaran ito ng maskara. Ok kamote ito ang aabangan natin. Ito na ang magiging dooms day ni Agoncillo, he-he-he!</body>
<link>http://www.philstar.com/Article.aspx?articleId=194654&amp;publicationSubCategoryId=94</link>
</article>
<article>
<title>Buni</title>
<author>WHAT'S UP DOC? ni Dr. Tranquilino Elica&amp;ntilde;o Jr.</author>
<date>
<month>February</month>
<day>09</day>
<year>2003</year>
</date>
<body>SA English, ito yung tinatawag na ringworm. Isa itong infection mula sa fungi. Madali itong makahawa. Madikit lamang ang bahaging may buni sa balat ng ibang tao ay mangangati na at maghuhugis bilog na ang bahaging apektado. Maraming uri ng fungi na tinatawag na &amp;quot;tinea&amp;quot; ang nagiging dahilan ng buni. Ang tinatawag na tinea pedis o athletes foot na umaatake sa paa; tinea cruris o dhobi itch (singit); tinea capitis (anit); tinea corporis (katawan); tinea versidor (dibdib); tinea unguium (kuko) at tinea barbae (balbas). Ang buni na umaatake sa mga kuko ay nagiging dahilan upang magkulay green o grey discoloration ito. Nagiging malutong din ang kuko at deformed. Ang athletes foot ang pinaka-karaniwang uri ng infection. Antibiotic ang epektibong iginagamot sa buni. Ang griseofulvin ay tinitake orally. Bukod sa griseofulvin, maraming antifungal creams at ointments ang maaaring iprescribed. Madaling kumalat ang buni kung maalinsangan, mamasa-masa at nagpapawis. Ipinapayo na laging patuyuin ang balat at gumamit ng footwear na yari sa natural leather kaysa sa synthetic materials. Kadalasang nagagamot ang buni sa loob ng ilang linggo maliban sa buni sa kuko na may kahirapang gamutin.</body>
<link>http://www.philstar.com/Article.aspx?articleId=194769&amp;publicationSubCategoryId=94</link>
</article>
<article>
<title>Puppet nga ba tayo ng Amerika?</title>
<author>AKSYON NGAYON ni Al G. Pedroche</author>
<date>
<month>February</month>
<day>10</day>
<year>2003</year>
</date>
<body>TUTA NG KANO! Iyan ang sigaw ng mga militanteng grupo sa ating gobyerno. Bow tayo nang bow kay Uncle Sam. Kahit ayaw ng nakararaming bansa sa United Nations na giyerahin ng US ang Iraq, bow pa rin tayo. Sabi ni President Arroyo, kumbinsido siya sa report ni US Secretary of State Colin Powell na ang Iraq ay nag-iingat ng mga &amp;quot;weapons of mass destruction A tacit way of saying na dapat isulong ang giyera. Okay sana kung itinuturing tayong tsokaran ng Amerika. Tsokarang &amp;quot;sanggang-dikit&amp;quot;. Kahit puppet, okay sana kung binibigyan tayo ng all our support ng Amerika. Pero hindi. Sa mata ng US government, pugad tayo ng terorista. Kapag Pilipino ang nagtutungo sa US, katakut-takot na kapkap at security check ang gagawin bago tayo papasukin. Pati sapatos huhubarin. Kahit Senador hindi palalampasin. Hindi ba Mr. Senate President Frank Drilon? Bakit ganyan? Kasi may mga intelligence report ang Federal Bureau of Investigation na nagpapakitang transhipment point ng mga terorista ang Pilipinas. Bago maganap ang September 11 attack sa New York, sinasabi na ang mga teroristang gumawa ng naturang krimen ay nanggaling sa Pilipinas. Dito raw pinaplano ang mga terrorist attacks. The thing is, no less than our own security and military officials confirm this. Siyempre sa ganitong kumpirmasyon ng mismong ating mga opisyal, seryosong paniniwalaan iyan ng US government. Hindi tayo marunong magtago ng sikreto sa ating &amp;quot;big white brother&amp;quot;. Kung nakakalusot ang mga teroristang ito sa bansa, sino ang dapat sisihin? Malinaw na itoy pananagutan ng Bureau of Immigration. Tingin ko hindi simpleng kapabayaan ito. Itoy tanda ng sabwatan ng ilang opisyal at tauhan ng Immigration para makalusot sa bansa ang mga undesirable elements. Sabwatang may kapalit na halaga. At iyan ay lagi nating inuupakan sa kolum na ito dahil pambansang seguridad ang nakataya. Napapanahon nang balasahin ang BI. Palitan ang mga nanunungkulan ng mga taong may takot sa Diyos at tapat sa tungkulin. Mga taong hindi pasisilaw sa kinang ng salapi upang ibenta ang sarili nilang kaluluwa. Pero una sa lahat, kailangan munang gibain ang sindikato ng demonyo na kumukontrol sa lahat ng appointments sa BI.</body>
<link>http://www.philstar.com/Article.aspx?articleId=194891&amp;publicationSubCategoryId=94</link>
</article>
<article>
<title>Ipit sina JDV, Angara</title>
<author>SAPOL ni Jarius Bondoc</author>
<date>
<month>February</month>
<day>10</day>
<year>2003</year>
</date>
<body>NGAYONG pinasa na ng Kongreso ang absentee-voting law, ipit sina Speaker Joe de Venecia at opposition Sen. Ed Angara. Sila ang nagtulak ng batas sa kani-kanilang chambers. Sila rin ang nagpapanukala ng constitutional amendment para gawing parliamentary ang presidential form of government. Bagamat may ilang depekto ang absentee-voting bill, tuwa ang OFWs sa dalawang politiko. Sa wakas, makaka-elect na sila ng national officials: President, Vice President, senators at sectoral representatives sa 2004. Hinahanda na ng Comelec ang paraan para maka-register at makaboto sila sa bansang pinagtatrabahuhan. Masugid din sinusulong nina JDV at Angara ang parliamentary form. Anila, ito ang pinaka-epektibong uri ng gobyerno para sa bansang binubuo ng ibat ibang ethnic groups at rehiyon. Wala itong deadlock sa pagitan ng executive at legislative branches, at sa pagitan ng Senado at House of Representatives. Iisa ang legislature at executive branch. Mabilis ang pag-implement ng patakaran at batas. Kaya ito ginagamit ng halos lahat ng 380 bansa sa mundo; 18 lang ang may presidential form. Pero sa parliamentary form, wala nang President, Bise o senador na ihahalal. District at sectoral representatives na lang, na maghihirang ng Prime Minister at iba pang Cabinet member mula sa hanay nila. Papayag kaya ang 7.5 milyong OFWs sa ganitong uri ng gobyerno? Titikim pa lang silang bumoto ng Presidente, Bise at senador, tapos ililimita na sila agad sa sectoral representatives dahil wala naman sa absentee-voting law na puwede sila bumoto ng district representatives. Sa kabilang dako, hindi pa rin tiyak ang OFWs na makakaboto na sa 2004. Balak kasi ni Sen. Joker Arroyo na ipabasura sa Korte Suprema ang bagong absentee-voting law. Labag daw kasi ito sa Konstitusyon, na nagsasaad na dapat tumira na ang botante nang anim na buwan sa lugar sa Pilipinas kung saan siya boboto. At para lang sa mga residente ng Pilipinas ang karapatang bumoto, samantalang hinahayaan ng absentee-voting law na bumoto ang mga permanent residents na ng ibang bansa.</body>
<link>http://www.philstar.com/Article.aspx?articleId=194897&amp;publicationSubCategoryId=94</link>
</article>
<article>
<title>Sec. Lina ipaaresto mo si Moli at Gaynor!</title>
<author>BANAT NI BATUIGAS ni Bening Batuigas</author>
<date>
<month>February</month>
<day>10</day>
<year>2003</year>
</date>
<body>SUBUKAN natin kung hanggang saan ang tibay ni alyas Moli, ang gambling lord sa Laguna, ang hometown ni Interior Secretary Joey Lina. Nakarating sa akin na palaging nagyayabang si Moli na umanoy hindi kayang banggain ni Lina ang kanyang jueteng operation dahil inayos na niya ang lahat ng maaring makapagsupil sa kanya. At kung bakit tahimik din si Sen. Supt. Corvera, ang hepe ng Laguna PNP laban kay Moli ay ang bulsa lang niya ang nakakaalam. He-he-he! Bulsa muna bago trabaho, yan ata ang patakaran ng PNP sa ngayon. Kung hindi masupil ni Corvera si Moli, paano maniniwala ang sambayanan na kaya niyang lutasin ang sunud-sunod na malalaking kaso diyan sa Laguna? May nagawa ba siyang kaukulang hakbang para idisiplina ang kanyang mga tauhan na sangkot sa extortion tulad na ginawa ng isang unit diyan at ang pagpaslang sa isang mayaman na balak kidnapin ng grupo ng pulis? Lumalabas na hindi kaya ni Corvera na busalan ang mga bata niya. Pero bakit kapag si Moli ang tumawag eh mabilis pa siya sa alas-kuwatro para makipagharap sa una, anang mga pulis na nakausap ko. Kung sabagay, sandal sa pader si Moli dahil opisyal na kolektor siya ng intelihensiya ni Chief Supt. Enrique Galang, ang hepe ng Region 4, anang mga pulis. Maliban sa pagpatakbo ng jueteng sa Laguna, si Moli rin pala ang nag-iikot sa buong Region 4 para kay Galang ano ba yan. Milyon ang iniakyat na intelihensiya ni Moli kay Galang kayat hindi nalalayo na lalong lalabo ang mata ng huli sa kabibilang ng pera niya, anang mga pulis. Ano ba yan? Ayon pa kay Moli, isang alyas Gaynor, na umanoy reporter ng isang tabloid, ang taga-ayos niya sa media. He-he-he! Nagkabistuhan na! Mukhang hindi kaya ni Galang at Corvera na patigilin si Moli. Eh lalong aatras sina Supt. Igmedio Racmo Cruz, ang hepe ng Task Force Scorpion ng CIDG dahil sosyo laway sila ni Elmer Nepomuceno, ang jueteng genius, sa operation ni Moli. Kung nalinis ni Lina ang Laguna ng jueteng noong governor pa siya, wala nang balakid pa sa ngayon eh DILG na ang hawak niya at may kasalukuyan pa siyang kampanya laban sa jueteng. Ipakita mo sa ngayon ang gilas at bangis mo laban sa jueteng ni Moli na hindi nirespeto ang inumpisahan mo. Sec. Lina Sir! Ipaaresto mo na rin si alyas Gaynor para maputol na ang koneksiyon nila, lalo na sa media. Kapag hindi nakayanang linisin ni Lina sa jueteng ang kanyang probinsiya sa ngayon, sa tingin ko wala nang balakid para mapugutan siya ng ulo sa Abril 3. Sa araw na iyon kasi magiging isang taon na ang kampanya ni Lina sa jueteng at kung ang operation ni Moli ang gagawing basehan, walang nabago sa takbo ng illegal na pasugalan sa bansa. Hindi nakalimutan ng sambayanan ang pangako niya na ipaputol niya ang kanyang leeg kapag hindi nagtagumpay ang kanyang kampanya. May TV footage pa ito ha mga suki? Huli na para magbulag-bulagan ka pa Sec. Lina Sir. Hala kilos na at hambalusin mo itong sina Moli at Nora.</body>
<link>http://www.philstar.com/Article.aspx?articleId=194907&amp;publicationSubCategoryId=94</link>
</article>
<article>
<title>'Debate'</title>
<author>CALVENTO FILES ni Tony Calvento</author>
<date>
<month>February</month>
<day>10</day>
<year>2003</year>
</date>
<body>GAYA NG inaasahan, naging maiinit ang pagpapalitan ng dalawang grupo sa programa ni Mareng Winnie (Monsod) Pareng Oca (Orbos) na &amp;quot;Debate&amp;quot;. Sa pangkat ng &amp;quot;di-dapat magdala ng baril ang mga sibilyan&amp;quot; ay sina Director Ricardo de Leon (naging katapat namin); Atty. Homobono Adaza at si Congressman Raffy Biazon. Sa grupo naman ng &amp;quot;dapat payagan magdala ng baril ang mga silbiyan&amp;quot; ay ang inyong lingkod, Councilor Boyong Ma&amp;ntilde;alac (retiradong Colonel ng PNP) at Atty. Jay-jay Mendoza, presidente ng Pro-Gun. Naging maayos naman ang takbo at walang pikunan. Pagkatapos ng lahat ng mainit na palitan ng argumento, nanatiling magkakaibigan kaming lahat at siguro naman walang nagtanim ng sama ng loob. May sinabi si Atty. Adaza, na katapat ni Boyong Ma&amp;ntilde;alac na ang baril daw ay isang masamang bagay. Ito raw ay &amp;quot;weapon of aggression&amp;quot; at nakamamatay. Maaaring may punto si Atty. Adaza, subalit ang hindi naisagot o dapat na sagot ni Kaibigang Boyong ay ang baril, kung nasa kamay ng isang iresponsableng tao ay delikado at nakamamatay. Subalit ang baril ay ginawa nga para maging instrumento upang panatilihin ang kapayapaan. Isang bagay na maaari nating magamit sa pagtatanggol sa ating sarili at mga mahal sa buhay. Bandang huli ng matapos ang &amp;quot;Debate&amp;quot;, inilahad ni Mareng Winnie Monsod ang resulta ng survey, batay na rin sa mga taong tumawag at nagbigay ng opinion na mahigit sa 1,250 votes ay para sa &amp;quot;dapat payagan ang sibilyan na magdala ng baril&amp;quot; para sa kanilang proteksyon. Ang sa &amp;quot;hindi dapat&amp;quot; ay 820 votes, mahigit kumulang. Hindi naman importante para sa akin kung sino ang nanalo o natalo. Ang tinitimbang dito ay ang pananaw ng ating mga kababayan, dahil sa lumalalang peace and order situation sa ating lipunan. Kakulangan din ng ating pamahalaan, ng ating Philippine National Police, Armed Forces of the Philippines na protektahan ang ating mga mamamayan. Nandun ang takot at pangangailangan na tayo mismo ang magprotekta sa ating sarili. Oo ngat trabaho ng pulis ang protektahan, obligasyon pa nga nila, pero nangyayari ba? Sumagot naman kayo mga mambabasa ng CALVENTO FILES para marinig nila ang mga comments ninyo. Yung maayos na comments lamang po para mailathala natin sa espasyong ito. Inaabot ko ang aking kamay kay Director Dick de Leon, isang kaibigan at hinahangaang Police Officer ng ating PNP. Kami ni Gen. Dick ay ilang heinous crimes na rin ang magkaakibat na lumutas, sa tulong ng mga tumatangkilik ng CALVENTO FILES. Hindi lamang nung Director siya ng CPD kundi pati na rin nung Regional Director siya ng Bicol Region. Ni isang kusing ay hindi nakinabang si Director de Leon. Wala akong intention na ipitin ang taong ito nung gabing yun, subalit siya ang ipinadalang representative ng PNP. Totoo naman talagang &amp;quot;walang kinunsultang miyembro&amp;quot; ng PNP ang ating pangulo ng kanyang ihayag ang Total Gun Ban. Ang nakatatawa nito, makalipas ang dalawang araw, naglabas ang Malaca&amp;ntilde;ang ng pagluluwag sa Total Gun Ban at sinabing maaaring magbigay ng Permit To Carry Firearms Outside Residence para sa mga tao na ang trabaho ay mapanganib at may banta sa kanilang buhay. Hindi bat yan na rin ang pinatutupad ng Firearms and Explosives Division ng PNP? Meron bang nabago? Tila wala yata. Uulitin ko lamang na akoy nangangarap din ng isang lipunan kung saan maaari tayong makapamasyal kasama ang ating mga anak, mga apo at mahal sa buhay, na walang kaba sa ating dibdib na may biglang susulpot na holdupper, drug-addict, homicidal-maniac, o anumang uri ng kriminal sa harapan natin at ni hindi man natin kayang ipagtanggol ang ating sarili at mahal sa buhay. Hangang sa hindi ko nakikita ang ganung uri ng pamumuhay, sino pa ba ang higit na maipagtatanggol ang kanyang sarili at pamilya kundi tayo na rin! Maraming salamat sa &amp;quot;Debate&amp;quot; at sa kanilang staff na ginawa ang lahat para maging komportable ang lahat. Para sa anumang comment o reactions, maaari kayong mag-text sa 09179904918 o tumawag sa CALVENTO FILES, 7788442. * * * Salamat din sa kasama nating si Baby E. sa kanyang puna na si Mareng Winnie ay hindi nag-research dahil hindi niya kilala ang PM. Ganun din ang pakiramdam ko nang ipinakilala niya tayo nung gabing yun. Host siya, dapat niyang inalam ito. Marami sana tayong gustong batiin nung gabing yun, subalit hindi nagkaroon ng pagkakataon. Ang aking mga kaibigan sina Dr. Amor, si Vic at JV, si kasamang Ronnie Halos at Al Pedroche, si Diane Mendoza at lahat kayong tumatangkilik sa CALVENTO FILES.</body>
<link>http://www.philstar.com/Article.aspx?articleId=194912&amp;publicationSubCategoryId=94</link>
</article>
<article>
<title>Mga paniniwala sa nayon</title>
<author>DOON PO SA NAYON ni Sen. Juan M. Flavier</author>
<date>
<month>February</month>
<day>11</day>
<year>2003</year>
</date>
<body>MARAMING pamahiin at paniniwala ang mga taga-nayon. Ang mga galaw at pasya ng mga magsasaka ay nakasalalay sa kanilang paniwala. Nang mapatira ako sa nayon ay iginalang ko ang kanilang paniniwala. Isa si Tata Poloniong sa maraming pamahiin at pinaniniwalaan. Siya ang nagsabi sa akin ng ilang pamahiin. Ang tungkol sa panganganak ng ina ay isa sa kanyang ikinuwento.  Dapat gamitin ng hilot sa pagputol ng pusod ng sanggol ang instrumento na nakukuha sa loob ng nayon. Kung gawa sa ibang bansa gaya ng gunting o kutsilyo ay magiging lagalag at mawawalay sa pamilya. Gusto ng mga pamilya sa nayon na magkasama sila at huwag magkawatak-watak. Kaya madalas ay ginagamit na pamputol sa pusod ng sanggol ay ang buho. May mga pamilya na isang buho lang ang ginagamit para sa lahat ng mga anak para malakas ang kanilang pagkakaisa at sama-samang lagi.  Pagluwal ng bata, pinuputol ng hilot ang pusod na mahaba at abot sa pisngi. Idinadampi sa dalawang pisngi ng sanggol sa paniwalang ang bata ay magkakaroon ng biloy (dimples).  Ang inunan (placenta) ng bata ay binabalot ng mga magulang sa diyaryo at nilalagyan ng lapis at kuwaderno para maging marunong ang bata. Paborito ang kuwadernong marka Rizal para maging kasing galing ni Gat Jose Rizal.  Pinipili ang lugar sa paligid ng bahay kung saan dumadaloy ang tubig ng ulan mula sa bubungan ng bahay. Para marami raw makuhang biyaya ang bata paglaki.</body>
<link>http://www.philstar.com/Article.aspx?articleId=195020&amp;publicationSubCategoryId=94</link>
</article>
<article>
<title>Traffic sa Metro Manila malulutas ba?</title>
<author>ORA MISMO ni Butch M. Quejada</author>
<date>
<month>February</month>
<day>11</day>
<year>2003</year>
</date>
<body>SA palagay ng mga kuwago ng ORA MISMO, wala talagang magagawa ang mga taga-MMDA para masugpo ang lumalalang traffic sa Metro Manila dahil sa dami ng mga sasakyang gumagamit ng street araw-araw. Sandamakmak na bright people ang nasira para maibsan ang trapiko lalot sa EDSA, halos magmistulang mga basura ang ating mga traffic enforcers sa pagpatupad sa kanilang tungkulin pero talagang matindi pa rin ang traffic na nararanasan kahit na nagkalat ang mga ito sa streets. Ika nga walang pagbabago! Suspendido ang color coding scheme hanggang tatlong linggo para pag-aralan ng mga bright people kung paano nila magagawan ng paraan para hindi ma-high blood ang ating riding public pero mukhang walang nangyari sa sistemang pinatupad. Sa palagay ng mga kuwago ng ORA MISMO, na hindi na talaga kayang gamutin ang problema sa traffic sa Metro Manila kasi nga saksakan ng dami ng vehicles na dumadaan dito. Lalong nagsisikip ang lansangan kasi lalong kumikitid ang mga kalye dahil na rin sa mga proyekto ng gobyerno sa kalsada. Siguro panahon na para ipatupad ng MMDA ang odd-even numbers sa lahat ng uri ng mga sasakyan papasok o dumadaan sa Metro-Manila porke nakakasiguro ang mga kuwago ng ORA MISMO sa nasabing scheme ay halos kalahati ng mga sasakyan ang mawawala sa street araw-araw. Dapag ding bigyan pansin ang mga colorum vehicles na mahuhuling bumibiyahe. Malaking tulong ito sa trapiko! Mas maganda siguro kung odd-even scheme ang ipatutupad ng mga bright people, anang kuwagong mang-uurot. &amp;quot;Kalahati sa mga sasakyan sa Metro Manila ang tiyak nasa garahe lamang kasi nga odd-even scheme ang gagawin, sabi ng kuwagong Kotong cop. &amp;quot;Pero mas ok kung hindi tatanggap ng suhol ang mga traffic enforcer para madisiplina nang husto ang mga drayber,&amp;nbsp;anang kuwagong SPO-10 sa Crame. Pero sa palagay ko diyan tayo mahihirapan. Palagay ko korek ka diyan lagapot.</body>
<link>http://www.philstar.com/Article.aspx?articleId=195031&amp;publicationSubCategoryId=94</link>
</article>
<article>
<title>EDITORYAL  Maling pahayag nakabubulag</title>
<author></author>
<date>
<month>February</month>
<day>12</day>
<year>2003</year>
</date>
<body>KUNG hindi magiging maingat sa pagsasalita o paghahayag ang mga itinatalagang opisyal ni President Gloria Macapagal-Arroyo, hihilahin siya pababa ng mga ito. Maraming ulit nang nagkamali sa paghahayag ang karamihan sa mga opisyal ni Mrs. Arroyo. Noong nakaraang taon, maraming beses &amp;quot;nakoryente&amp;quot; ang Malaca&amp;ntilde;ang dahil sa pag-aanunsiyo ng maling balita. Isang pagkakataon ay nang ihayag ang pagkakadakip sa isang mataas na leader ng Abu Sayyaf, na sa dakong huli ay hindi naman pala totoo. Minsan, may mga opisyal na nauuna pang magsiwalat ng mga sisibaking Cabinet member sa Malaca&amp;ntilde;ang kahit na wala namang sinasabi si Mrs. Arroyo. Malaking kalituhan sa taumbayan ang nangyayaring ganito. Si National Security adviser Roilo Golez ay hindi naiiba sa kanila. Ipinahayag ni Golez noong Linggo na ipinag-utos na umano ni Mrs. Arroyo ang pagsasara sa Philippine Embassy sa Baghdad, Iraq bunga ng napipintong giyera roon. Ang pahayag ni Golez ay tinaglay nang halos lahat ng mga diyaryo noong Lunes. Sinabi ni Golez, nagsisilbi ring &amp;quot;crisis manager&amp;quot; ni Mrs. Arroyo sa Middle East na simula Martes (kahapon) ay isasara na ang embahada sa Iraq. Apat na personnel na lamang umano ang nasa Philippine Embassy. Pero kahapon ay pinabulaanan ng Malaca&amp;ntilde;ang ang pahayag ni Golez. Wala raw ganyang pahayag ang Presidente. Sinabi ni Presidential Spokesman Ignacio Bunye: &amp;quot;There is no such order from the President.&amp;quot; Sa isang report sinasabing hindi nagustuhan ng Malaca&amp;ntilde;ang ang ipinahayag ni Golez. Naghugas-kamay naman agad si Golez at sinabing hindi niya sinabing isasara na ang Philippine Embasy sa Iraq. Maraming nagkakamali. Pero naiwasan sana ang pagkakamali kung mayroong koordinasyon sa bawat isa. Ano ang nangyayari sa opisyal ni Mrs. Arroyo, nagkakanya-kanya na ba? Isa sa maaaring dahilan ay ang napakaraming trabaho. Bukod sa pagiging National Security Adviser ay &amp;quot;crisis manager&amp;quot; pa si Golez. Puwede bang mamangka sa dalawang ilog? Itinalaga nang ambassador sa mga overseas Filipino worker (OFW) si Roy Cimatu at pinuno ng Middle East Preparedness Team (MEPT). Bakit kailangan pa ng &amp;quot;crisis manager&amp;quot;. Sa palagay namin hindi na kailangan pang maging crisis manager si Golez at tutukan na lamang niya ang mga nangyayari sa bansa. Nahahantong lamang sa &amp;quot;krisis&amp;quot; ang kalagayan ni Mrs. Arroyo dahil sa mali niyang pahayag.</body>
<link>http://www.philstar.com/Article.aspx?articleId=195143&amp;publicationSubCategoryId=94</link>
</article>
<article>
<title>Mga 'piratang; tauhan ni VRB Chairman Bong Revilla!</title>
<author>BAHALA SI TULFO ni Ben Tulfo</author>
<date>
<month>February</month>
<day>12</day>
<year>2003</year>
</date>
<body>VIDEO Regulatory Board (VRB) Chairman Bong Revilla. Makinig ka! Isa ako sa mga sumusuporta sa iyong masigasig na kampanya laban sa mga pirated CDs na ibinebenta kung saan-saan. Bantayan ang iyong mga dupang na tauhan! Anumang kabutihan ang iyong inumpisahan, mabubura lang ito dahil sa kagaguhan ng ilan. Maaaring lingid sa iyong kaalaman, kinakaladkad umano ang iyong pangalan nitong nagngangalang Atty. Carlo Uminga at ng isang R. Telingban ng Intelligence and Inspection Division ng VRB. Nitong Sabado, Pebrero 8, nagkamali yata ng pinasukang mall ang dalawang kengkoy. Sa halip na Para&amp;ntilde;aque Savers Mall sa Para&amp;ntilde;aque City, ang pinasok ay Savers Square sa Pasay City. Sinalakay ng mga ito ang nabanggit na mall sa Pasay, na dapat yung mall sa lungsod ng kengkoy na alkalde na si Mayor &amp;quot;Tsong&amp;quot; Marquez. Hawak namin ang kopya ng INSPECTION ORDER na may number 030392 at may petsang 2-8-03 na iniwan pa ng iyong mga magigiting na komedyanteng tauhan. Tila yata ginawang katatawanan ang maaksiyong pagsalakay ng mga ito. Armado pa raw ang mga ito ng mahahabang baril. At ang malaking kapalpakang ginawa ng mga hunghang mong tauhan ay pati yung mga stalls na wala namang kinalaman sa inyong mga tinutugis na pirated CDs, pinasok at tinangay ang mga ibinebentang cellphones. Chairman Bong Revilla, pati ba cellphones kasama ba? Sabihin na nating pirated cellphones ang mga ito. Hindi ito kasama sa inyong Inspection Order. Binibigyan ko ito ng diin kahit katatawanan, sinisiguro ko baka gawin nila itong dahilan. * * * Nasa file na ngayon ng Imbestigasyon ng BAHALA SI TULFO at ng BITAG ang reklamong mula sa dalawang stall holders na nabiktima. Naiiyak sila sa galit habang isinasalaysay ang pangyayari kahapon ng hapon sa aming tanggapan. Ang mga itoy kinunan namin ng video nang nakatalikod upang itago ang kanilang pagkakakilanlan. Baka lusubin na naman sila ng mga pirata mong tauhan. Naniniwala ang mga ito, nayurakan ang kanilang karapatan sa sistema ng iyong mga inirereklamong pirata, este, operatiba pala. Narito ang mga natangay na &amp;quot;pirated&amp;quot; cellphones na sa tingin ng iyong mga tauhan ay mga CD: Nokia 5210, 3210, 8210, at dalawang 3310. Ang nais ng mga negosyanteng nagrereklamo ay ibalik ang mga tinangay na cellphones. At gusto nilang makausap ka ng harap-harapan, lalaki sa lalaki. Ang mga ito ay matitinong kausap. Yun nga lang, hindi nila maitago ang kanilang galit. Chairman Bong Revilla, kinakailangan ng iyong masusing imbestigasyon sa bagay na ito. Alam kong hindi ka kapareho ng isang kengkoy na alkalde diyan sa Para&amp;ntilde;aque, tila hindi seryoso sa kanyang mga gawain. * * * Para sa mga tips, reklamot sumbong, tumawag o mag-text sa mga numerong ito: 0918-9346417 at sa telepono 932-5310/ 932-8919. Makinig sa DZME 1530 Khz, Lunes hanggang Biyernes, 9:00-10:00 ng umaga. At panoorin ang programang &amp;quot;BITAG&amp;quot; sa ABC-5, tuwing Sabado, 5:00-5:30 ng hapon.</body>
<link>http://www.philstar.com/Article.aspx?articleId=195151&amp;publicationSubCategoryId=94</link>
</article>
<article>
<title>Mr. Golez huwag kami ang sisihin</title>
<author>AKSYON NGAYON ni Al G. Pedroche</author>
<date>
<month>February</month>
<day>13</day>
<year>2003</year>
</date>
<body>MEDIA na naman ang sinisi! Nalathala sa lahat ng pahayagan at nabrodkas sa lahat ng himpilan ng radyo at telebisyon ang balitang iniutos na ni Presidente Gloria Arroyo ang pagsasara ng embahada ng Pilipinas sa Iraq dahil sa namimintong giyera ng Amerika. Ito ay base sa pahayag ni National Security adviser Roilo Golez. May nalathala pang balita na may diplomatic official ang Iraq sa bansa na kakutsaba ng mga teroristang Abu Sayyaf. Napakabigat na akusasyon. Nataranta ang Malaca&amp;ntilde;ang. Kinabukasan ay agad itong pinabulaanan. Sinabon ni Presidente si Golez dahil sa sensitibong pahayag na puwedeng magsapanganib sa diplomatikong relasyon ng Pilipinas at Iraq. Katunayan, may tumawag pa nga sa ating opisina. Sinabing sinungaling kami sa pagpapalabas ng ganyang balita. Siguroy taga-Department of Foreign Affairs yung tumawag. Kung sinungaling kami, sinungaling ang lahat ng news entities. Pero bago kami tawaging sinungaling, si Roilo Golez sana ang unang tinawagan para kastiguhin sa palpak na deklarasyon. &amp;quot;I was misquoted&amp;quot; ang walang gatol na alibi ni Golez. Misquoted!!? Eh nalathala nga sa lahat ng diyaryo at nai-brodkas pa sa mga himpilan ng radyo at telebisyon, tapos sasabihing mali ang pagkakaintindi sa kanya? Aba, kung laging nami-misquote ang isang opisyal, mag-isip-isip siya at baka hindi siya marunong ng Inggles. Dapat sa mga ganyang opisyal ay itapon sa kangkungan. In other words, sibakin! Natural lang na mabahala ang buong gobyerno sa deklarasyong nailathala. The government was tacitly courting war with Iraq. At dun sa mga agad-agad magbubunton ng sisi sa mga diyaryo, hinay-hinay naman kayo. Ang iniri-report namin ay depende sa mga ipinapahayag ng mga taong kinakapanayam namin. Kung ang interviewee ay nagsisinungaling, siya ang dapat murahin. Hindi kami.</body>
<link>http://www.philstar.com/Article.aspx?articleId=195272&amp;publicationSubCategoryId=94</link>
</article>
<article>
<title>Empleyado tinerminate nang hindi makatwiran</title>
<author>IKAW AT ANG BATAS ni Atty. Jose C. Sison</author>
<date>
<month>February</month>
<day>13</day>
<year>2003</year>
</date>
<body>SI Eric ay empleyado sa isang food company. Sa loob ng 18 taong serbisyo, nahirang siya bilang Field Sales Supervisor. Malawak ang kanyang pangangasiwa. Kabilang sa tungkulin niya ang magmonitor sa mga kuwenta ng koleksyon, sa perang ipinapadala ng mga ahente, at sa imbentaryo ng mga paninda. Nang mag-sick leave siya ng 14 na araw, nagsagawa ng audit sa kanyang departamento. Batay sa audit, may kakulangan sa kwenta ng koleksyon at may kakapusan sa imbentaryo na nagkakahalaga sa P2,500,000. Ang kakulangan ay nangyari sa panahon na si Eric ay hindi nag-report sa trabaho. Nagsadya si Eric sa opisina upang sagutin ang mga tanong ng abogado ng kompanya, ng kanilang auditor at ng isang miyembro na nagsagawa ng audit. Dito ay lumagda siya sa isang apidabit. Pagkatapos ng dalawang araw, inilagay siya sa isang preventive suspension dahil sa paglabag sa mga alituntunin ng kompanya. Makalipas ang isang linggo, tinapos na ang serbisyo ni Eric. Hindi binigyan si Eric ng abiso ng kanyang kaso at ng oportunidad na maibigay ang kanyang panig at depensa. Dinismis siya batay sa sinumpaang salaysay ng kanilang ahente at bodegero na nagdawit sa kanya sa anomalya at sa mga dokumento ng audit report na hindi ipinakita sa kanya. Nang kuwestiyunin ni Eric ang legalidad ng pagdismis sa kanya at bago pa man ito mapagkasunduan, ipinalahathala ng kompanya sa diyaryo ang isang pahayag na hindi na siya konektado rito. Nagbigay ito ng kahihiyan kay Eric. Ayon sa desisyon ng arbitrator, ilegal ang pagdismis kay Eric, kailangang siyang ibalik sa trabaho at manatili ang seniority rights, full backwages pati na ang mga benepisyo na dapat ay natanggap niya simula nang siya ay nasuspendido hanggang sa petsa na siya ay maibalik sa trabaho. Kinumpirma ito ng CA subalit sa halip na ibalik siya sa trabaho, iniutos nito na bayaran si Eric ng separation pay katumbas ng isang buwanang suweldo kada taon ng kanyang serbisyo. Ayon din sa CA, kailangang bayaran si Eric ng backwages mula sa petsa ng kanyang suspensyon hanggang sa oras na siya ay ilegal na dinismis, sa madaling salita, sa loob lamang ng walong araw. Tama ba ang CA? MALI. Ayon sa artikulo 279 ng Labor Code, kapag ang terminasyon ng trabaho ay hindi makatwiran, may karapatan ang empleyado sa full backwages, kasama ang panustos at lahat ng benepisyo o ang katumbas nito sa pera simula nang ito ay ipagkait sa kanya hanggang siya ay maibalik sa trabaho. Sang-ayon din sa artikulo 279 ng Labor Code at sa konklusyon ng CA, kung imposible nang ibalik si Eric sa trabaho, may karapatan siya sa backwages at sa lahat ng benepisyo simula sa unang araw ng kanyang suspensyon, Mayo 13, 1996, hanggang sa petsa ng pinal na desisyon. Dapat bayaran si Eric sa maling pamamaraan ng pagtanggal sa kanya. Hindi makatwiran ang pagtanggal dahil hindi napatunayan ng kompanya na may partisipasyon si Eric sa anomalya. Nangyari ang kakulangan nang siya ay naka-leave. Nagkulang din ang kompanya na bigyan siya ng abiso at oportunidad para ihayag ang kanyang panig at depensa. Hindi rin naipakita ang mga dokumento na pinagbatayan ng kanyang kaso. Kasama na rito ang pagpapalathala ng kompanya sa publiko na nagbigay ng kahihiyan kay Eric (Buhain vs. Court of Appeals and Swift Food Inc. G.R. 14379, July 2, 2002).</body>
<link>http://www.philstar.com/Article.aspx?articleId=195285&amp;publicationSubCategoryId=94</link>
</article>
<article>
<title>Political pressure</title>
<author>ORA MISMO ni Butch M. Quejada</author>
<date>
<month>February</month>
<day>13</day>
<year>2003</year>
</date>
<body>( Part 1 ) MATINDI ang nabalitaan ng mga kuwago ng ORA MISMO hinggil sa political pressures na umanoy nangyayari sa Bureau of Customs para lamang makapuwesto sa mga juicy positions ang mga kasangga ng mga hunghang na pulitiko. Noong panahon ni dating BOC Commissioner Willy Parayno, hindi umubra sa kanya ang mga kapritso ng pulitiko para lamang ilagay sa mga magagandang posisyon ang kanilang mga aso. Hindi uubra kay Willy ang political pressure. Trabaho lang ang sa kanya kaya nga nabansagan itong &amp;quot;Panay-no&amp;quot; noon. Si Willy lang sa pakiramdam ng mga kuwago ng ORA MISMO ang may balls na naging bossing ng bureau, wala kasi itong pakialam sa mga kung sinu-sinong gagong tumatawag sa kanya para humingi ng pabor. Puro no, no, ang sagot nito lalot may katarantaduhang gagawin. Isa pa sa mga kinabibilangan ng mga kuwago ng ORA MISMO ay si dating Deputy Commissioner Luciano Millan Jr. Hindi rin siya natangay ni Ninoy (P500) porke ang kanya ay trabaho lang. Kapag may ebidensiya laban sa mga gago na taga-Customs, kahit sino ka hindi ka sasantuhin ni Millan bastat gumawa ka ng kawalanghiyaan sa aduana. Ipa-flush ka nito sa inidoro na parang etat oras na mabuking ang mga illegal transaction mo sa BOC. Ang tanong sa bureau nitong mga nakaraang mga araw ay hindi &amp;quot;who you are kundi whom you know&amp;quot;. &amp;quot;Matindi pala sa Customs ngayon basta may backer kang pulitiko, tiyak maganda ang puwesto mo.&amp;quot; sabi ng kuwagong tiktik kalawang. &amp;quot;Paano maiiwasan ang ganitong sistema?&amp;quot; tanong ng kuwagong SPO-10 sa Crame. &amp;quot;Cancer na ito. Mahirap nang magamot,&amp;quot; sagot ng kuwagong Kotong cop. &amp;quot;Ano ang magandang gawin?&amp;quot; &amp;quot;Sumipsip sa mga pulitiko para tayo naman ang makakain ng masarap?&amp;quot; &amp;quot;Sa palagay ko tama ka diyan, kamote, he-he-he!&amp;quot;</body>
<link>http://www.philstar.com/Article.aspx?articleId=195290&amp;publicationSubCategoryId=94</link>
</article>
<article>
<title>EDITORYAL  Ubusin ang Pentagon Gang!</title>
<author></author>
<date>
<month>February</month>
<day>15</day>
<year>2003</year>
</date>
<body>MATAGAL nang nagpapahirap ang Pentagon kidnap for ransom gang sa mga residente ng Pikit, North Cotabato. Walang ipinagkaiba ang grupong ito sa Abu Sayyaf na ang trabaho ay kumidnap, pumatay at manggahasa. Tama lamang ang desisyon ni President Gloria Macapagal-Arroyo na ipagpatuloy ang opensiba sa kanila. Huwag nang tigilan hanggang sa maubos ang miyembro ng Pentagon. Tinugis ng mga sundalo ang namataang suspected Pentagon members sa border ng North Cotabato at Maguindanao noong nakaraang linggo. Subalit lumubha ang sitwasyon sapagkat kinupkop ng mga rebeldeng Moro Islamic Liberation Front (MILF) ang mga kidnapper. Nasa isang village na malapit sa Pikit, North Cotabato ang kampo ng MILF at sinasabing santuwaryo rin ng Pentagon group. Ang pagkupkop ng MILF sa mga kidnapper ay hindi magandang pangitain lalo pa at may isinusulong na usaping pangkapayapaan ang pamahalaan sa rebeldeng grupo. Nagkaroon ng labanan. Sundalo laban sa magkasanib na puwersa ng MILF at Pentagon. Marami ang napatay. Batay sa pinakahuling report, 157 rebeldeng MILF na ang napapatay samantalang apat sa panig ng mga government soldiers. Matagal nang minamanmanan ng military ang mga kidnapper at noong Sabado nga nila naispatan. Ang Pentagon ang responsable sa pambobomba sa Datu Piang, Maguindanao noong nakaraang December. Nakalagay na sa talaan ng United States ang Pentagon Gang bilang mga terorista. Tinatayang may 1,500 hanggang 2,000 MILF rebels ang kumukupkop sa mga kidnapper. Hirap na hirap na ang kalagayan na mga taga-Pikit dahil sa patuloy na pamamayagpag ng Pentagon Gang. Hindi na natahimik ang kanilang buhay. Kapag may nangyaring kidnapping ang kasunod niyon ay ang pambobomba ng military sa grupo. Natutulig na sila sa pinakawawalang bomba para sa Pentagon at nakapagtatakang hindi naman maubos sa kabila na may mga pinuno nang nadakip. Pero ngayoy tiyak na mahirap ngang maubos ang mga kidnaper sapagkat kinakandong sila ng MILF. May katwiran si Mrs. Arroyo na ituloy ang pagbomba. Durugin na sila kabilang ang mga kumukupkop na rebelde. Maitatanong kung dapat pa nga bang makipag-usap sa MILF na kumakandong sa mga halang ang kaluluwa. Hindi kaya nagsasayang lamang ng panahon sa pakikipag-usap at pagkaraan ay sasaksakin ka sa likod.</body>
<link>http://www.philstar.com/Article.aspx?articleId=195501&amp;publicationSubCategoryId=94</link>
</article>
<article>
<title>Tsekwang big fish sinilat ni Immigration Comm. Domingo</title>
<author>ORA MISMO ni Butch M. Quejada</author>
<date>
<month>February</month>
<day>15</day>
<year>2003</year>
</date>
<body>ISANG dambuhalang bilyonaryong tsekwa ang nahuli ng mga tauhan ni Commissioner Andrea Domingo. May mga nagreklamo kasi na peke ang mga documents nito at pinalalabas pa raw na siya ay isang tunay na Noypi ayon sa sumbong. Hindi nagdalawang salita ang mga nagtsutso kay Andrea porke mabilis na umaksiyon ito sa subject na si Leon Basilio Chua, aka, Leon S. Chua, Basilio Lee Chua at ngayon ay may pangalang Leonardo Lee Villalon. Pero nang mahuli ay sangkaterba palang mga pulpol na pulitiko ang umaarbor sa ulo ng pekeng noypi na palayain agad sa BI detention cell. Ang pekeng Noypi ay may sandamakmak ang negosyo sa bansa porke siya ang Chairman and CEO ng mga malalaking kompanya gaya ng Semicon Inc., JMBL International Inc. Solutions Technology, Inc., Scenema Concept Inc., West Hills Realty Corp., at ng Cllk2 Manila, com, Inc. Parang nasa loob ng pressure cooker si Andrea ng masagasaan niya ang pekeng Noypi porke sangkatutak ang tinanggap niyang tawag sa telepono ng mga pulitikong pulpol para palabasin ito sa kulungan. Pero matigas si Andrea porke hindi ito natinag sa mga callers niyang ugok. Pinatupad nito ang batas at hindi pera ang dapat umiiral dito. Sabi ni Andrea kung may mga legal documents na magpapatunay na lihitimong Pilipino itong si Villalon ay walang pag-uusapan sa problema ng huli pero sa nakalap na impormasyon ng mga kuwago ng ORA MISMO ay parehong tsekwa ang erpat at ermat nito kahit na sa Pinas pinanganak ito natural tsekwa pa rin siya. Sa documents na hawak ng mga kuwago ng ORA MISMO tungkol kay Villalon lumalabas na ang totoo lamang sa papeles nito ay ang petsa ng kanyang kapanganakan. Nakalap din ng mga kuwago ng ORA MISMO ang pekeng Allien Certificate of Registration na peke rin. Sino kayang kamote ang nag-facilitate nito tiyak malaking pera ang nahuthot ng mga tarantado kay Villalon? Isusunod pa ng mga kuwago ng ORA MISMO ang iba pang kaso ni Villalon ayon sa documents na hawak nila. Buti na lang matino si Mayor Didi Domingo este Comm. Andrea Pala, sabi ng kuwagong fixer sa BI. Oo nga hindi kayang tapalan ito ng pitsa? sagot ng kuwagong runner ng mga fixers. Siguro dapat munang imbestigahang mabuti si Villalon bago pakawalan, anang kuwagong SPO-10 sa Crame. Sa dami ng illegal alliens na tsekwa sa Pinas ngayon baka sa loob ng 25 years from now China na rin ang Pilipinas, sabi ng kuwagong pulis na naglalanggas ng kanyang galis. Kasi basta marami kang pitsa lahat ng gusto mo masusunod sa Pinas, anang kuwagong behong nagtitinda ng taho. Pero hanggang si Didi ang BI bossing mahihirapan ang mga ito na tapalan ng pitsa si Mayor este Commissioner pala, sabi ng kuwagong Kotong cop. Eh kung arburin ng mga pulitikong pulpol, paano? Tiyak sa kangkungan sila pupulutin sa 2004. Pero teka nakalaya na pala si Villalon sa detention cell ng BI. Iyon lang.</body>
<link>http://www.philstar.com/Article.aspx?articleId=195530&amp;publicationSubCategoryId=94</link>
</article>
<article>
<title>Nalapnos ang balat nang matapunan ng kape</title>
<author>SERGIOSOHAN ni Sergio F. Apostol</author>
<date>
<month>February</month>
<day>16</day>
<year>2003</year>
</date>
<body>Ako po ay isang account manager sa isang advertising agency sa Makati City. Isang araw po ay pumunta kami ng aking ka-opisinang si Aaron sa isang coffee shop upang magmeryenda. Umorder po kami ng coffee and sandwiches sa waiter nilang nagngangalang Tony. Una pa lang, napansin ko nang may pagkabarumbado ang waiter nilang ito. Parang mainit ang kanyang ulo at ang sama ng kanyang serbisyo. Isi-serve na po niya ang kape ko nang biglang dumulas ang order namin sa tray na dala ni Tony at tumapon ang kape sa akin. Galit na galit ako dahil mainit yung kape kaya nalapnos ang balat ko sa may dibdib kung saan ako natapunan ng kape. Dagdag pa doon ay naantala ang schedule ko noong araw na yon. Tinawag ko ang manager ng coffee shop at sinabi kong dapat nilang panagutan ang damage na ginawa ng waiter nila. Tama naman po ako, di ba?  Richie Carbonel ng Pasay City Tama, may katwiran ka Richie na panagutin ang coffee shop under Art. 2180 of the New Civil Code. Ayon dito, ang obligasyon arising from a quasi delict may be demandable not only for ones own act but also against the owner and management of an establishment with respect to damages caused by their employees while the latter is employed or on the occasion of their function. Kahit na accident ang nangyari, ang may-ari ng coffee shop ay dapat pa ring managot sa damages na natamo mo. Anu-ano ba ang mga elemento ng quasi-delict situations? In actions based on quasidelicts, before the person injured can recover damages from the defendant, it is necessary that he must be able to prove the following. 1) The fault or negligence of the defendant; 2) The damage suffered or incurred by the plaintiff, and 3) the relation of cause and effect between the fault or negligence of the defendant and the damage incurred by the plaintiff. However, if the owner or management of the establishment can prove that they observed the diligence of a good father of a family para maiwasan ang injury or damage sa yo, Richie, then they could not be held civilly liable. Maaring i-awas sa suweldo ni Tony ang damages na dulot ng kanyang ginawa kung siya ay mapatunayang nagkasala.</body>
<link>http://www.philstar.com/Article.aspx?articleId=195657&amp;publicationSubCategoryId=94</link>
</article>
<article>
<title>Alam n'yo ba?</title>
<author>BANTAY KAPWA ni Cielito &amp;quot;Mahal&amp;quot; Del Mundo</author>
<date>
<month>February</month>
<day>16</day>
<year>2003</year>
</date>
<body>ALAM nyo bang hindi lamang talong ang puwedeng tortahin? Ang bulaklak ng gumamela ay maaari ring tortahin. Alam nyo rin ba na masarap ang gumamela juice? Alam nyo ba ang kabute ay nagtataglay ng anti-oxidant, na mabuti sa kanser. Mainam na herbal medicine ang pansit-pansitan. Ang hugis-pusong dahon, tangkay at ugat ay nilalaga at iniinom at puwede ring kainin. Mabisa ito sa namroroblema sa sakit ng likod, may mataas na uric acid, gout at arthritis. Madalas na makarinig tayo na may tinutukoy amoy kambing. Kakaiba nga naman ang amoy ng kambing pero malaki din ang maitutulong ng amoy ng kambing laban sa tungaw na madalas na umataki sa mga manok. Iminumungkahi sa mga may poultry na mag-alaga ng kambing para huwag salakayin ang manukan nila ng mga tungaw. Taon ng kambing ang 2003. Itinuturing na isa sa mga pinakadakilang imbensyon sa ika-20 ng siglo ay ang eroplano. Taong 1900 nang simulan ng magkapatid na Wilbur at Orville Wright ang paggawa ng eroplano. Ang unang pagpapalipad nila ay noong 1903 pero ang first successful fight ng Wright Bro-thers ay noong 1905.</body>
<link>http://www.philstar.com/Article.aspx?articleId=195662&amp;publicationSubCategoryId=94</link>
</article>
<article>
<title>Asin at ilaw</title>
<author>ALAY-DANGAL ni Fr. Jose C. Blanco, S.J.</author>
<date>
<month>February</month>
<day>16</day>
<year>2003</year>
</date>
<body>SA Ebanghelyo tinagubilinan ni Jesus ang kanyang mga tagasunod na maging asin ng lupa at ilaw ng mundo. Itoy nangangahulugan na mayroong tayong mga kakayanan at dapat nating isakatuparan ang mga ito upang ang Diyos ay mapapurihan. Gumagamit tayo ng asin sa pagkain. Itoy naging bahagi na ng ating buhay. Gumagamit din tayo ng ilaw lalo na sa ating modernong panahon ngayon. Tinutukoy ni Jesus na mga asin at ilaw tayo na kanyang mga tagasunod. Isinalaysay ni Mateo ang sinabi ni Jesus sa kanyang mga alagad o mga tagasunod (Mt. 5:13-16). &amp;quot;Kayoy asin sa sanlibutan. Kung mawalan ng alat ang asin, paano pang mapapanauli ang alat nito? Wala na itong kabuluhan, kayat itatapon na lamang at niyayapakan ng mga tao. &amp;quot;Kayoy ilaw sa sanlibutan. Hindi maitatago ang isang lunsod na nakatayo sa ibabaw ng burol. Walang nagsisindi ng ilaw at naglalagay nito sa ilalim ng takalan. Sa halip ay inilalagay ito sa talagang patungan upang matanglawan ang lahat ng nasa bahay. Gayon din naman, dapat ninyong paliwanagin ang inyong ilaw sa harapan ng mga tao, upang makita nila ang inyong mabubuting gawa, at luwalhatiin ang inyong Amang nasa langit.&amp;quot; Kapag kayoy kumakain, napapansin ninyo kung itoy may lasa o matabang. Kapag matabang, kayoy humihingi ng asin o di kayay ginagamit ang asin o patis na nasa hapag na. Ang asin ay ginagamit din upang mapanatili ang kasariwaan ng anumang pagkaing iluluto pa lamang. Pinapanatili nito ang kalidad ng pagkain. Hindi agad mabubulok ang anumang pagkaing iluluto pa lamang kapag ito ay may asin. Sinasabi rin ni Jesus sa mga alagad na silay dapat maging mga ilaw sa mundo. Dapat silang maging halimbawa ng kabanalan at pananalig. Ang mga Kristiyano, sa pamamagitan ng uri at estilo ng kanilang pamumuhay ay nagbibigay-puri sa kanilang Amang nasa langit.</body>
<link>http://www.philstar.com/Article.aspx?articleId=195667&amp;publicationSubCategoryId=94</link>
</article>
<article>
<title>Ayaw ko ng giyera</title>
<author>PILANTIK ni Dadong Matinik</author>
<date>
<month>February</month>
<day>16</day>
<year>2003</year>
</date>
<body>Di kani-kanino ang pitak na ito Sa paggigirian ng Iraqis-Kano; At kung tatanungin sa nasabing isyu Ayaw ko ng gyera ayaw ko ng gulo!&amp;nbsp; Ang hangarin lamang nitong ating pitak Ang kapayapaan lang syang lumaganap; Kung magkakadigma bayay maghihirap Ang mga sundalo ay ipatatawag!&amp;nbsp; At sapagkat tayoy bansang demokrasya Ang ating kapanig bansang Amerika; Sa United Nations tayo ay kasama Kahit ayaw natiy sasabak sa gyera!&amp;nbsp; Sa paglalabanan ng dalawang bansa Mayroong matatalo at may darakila; Syempre pay ang hangad ng diwang malaya Ang kapayapaan syang bumandila!&amp;nbsp; Kung maiiwasan sanay huwag ibaon Watawat ng US sa bansang may lason; Ipagdasal natin na bukas at ngayon  Magkasundo sila sa gawait misyon!&amp;nbsp; Malakas ang US saka ang Britanya Tiyak mawawasak ang bansang kaliwa; Ang malungkot ditoy napapariwara Ang mga karamay na bansang mahina!&amp;nbsp; Kaya ang marapat sa panahong ito: Ang United Nations maging matalino; Ang kanyang desisyon paghariin nito Mamagitan siya sa dalwang magulo!</body>
<link>http://www.philstar.com/Article.aspx?articleId=195670&amp;publicationSubCategoryId=94</link>
</article>
<article>
<title>Bitay sa utak ng pyramid  Gringo</title>
<author>AKSYON NGAYON ni Al G. Pedroche</author>
<date>
<month>February</month>
<day>17</day>
<year>2003</year>
</date>
<body>MARAMI sating mga Pinoy ang gustong maging instant millionaire imbes na magsumikap upang marating ang pangarap na yumaman. Iyan ang dahilan kung bakit sari-saring racket ang sumusulpot. Tulad na lang nitong tinatawag na &amp;quot;pyramid scam.&amp;quot; Marami na tayong naibalitang nalansi ng ganitong tahasang panloloko. Sa kabila niyan, hindi pa rin nadadala ang maraming Pinoy. Tinataya na sa P70 bilyon ang nakulimbat ng ganitong panloloko sa maraming Pilipinong naghahangad ng easy money. Tama lang na patawan ng pinakamabigat na parusang kamatayan ang mga utak ng ganitong panloloko. At iyan mismo ang proposal sa Senado ni Senador at &amp;quot;vice presidentiable&amp;quot; Gregorio Honasan na kamakailan ay nanguna sa survey ng SWS. Mantakin nyo ang dambuhalang halagang nahahakot ng mga hinayupak na pasimuno ng pyramid. Sapat para lutasin ang problemang pangkabuhayan ng bansa. Makakalikha ng trabaho para sa mga kababayan nating dahop. Kung tutuusin, maituturing na &amp;quot;plunder&amp;quot; iyan na may parusang kamatayan. Kaya ipinapanukala ni Honasan ang trigger amount, para masampahan ng kasong plunder ang dawit sa pyramiding sa P50 milyon. Maraming mga kompanyang gumagawa ng pyramiding tulad ng Multitel, Tibayan Group, Mateo Management Groups at iba pa na kasalukuyan nang sinisiyasat ng pamahalaan. Yung konting retirement benefit ng mga tao ay sinasamantala. Hinihikayat na mag-invest, yun palay maglalahong parang bula ang pinagpagurang salapi! Sabi nga ni Honasan, matatawag na &amp;quot;con artist&amp;quot; ang mga tiwaling negosyanteng ito. Magaling silang magpaliwanag. Sa husay nilang magsalita, makukumbinsi nila ang isang tao sa kanilang konsepto na paulit-ulit nang pumalpak kung iisipin. Kaya sa mga tulad kong nangangarap yumaman, &amp;quot;Magsumikap at huwag magpapaloko. Kung tayo ba naman eh nagsusumikap edi..etc..etc..etc.&amp;quot;</body>
<link>http://www.philstar.com/Article.aspx?articleId=195778&amp;publicationSubCategoryId=94</link>
</article>
<article>
<title>PIJA: Pekeng media association, nasa surveillance list ng BITAG</title>
<author>BAHALA SI TULFO ni Ben Tulfo</author>
<date>
<month>February</month>
<day>17</day>
<year>2003</year>
</date>
<body>( Part 1 ) DUMADAMI ang bilang ng pekeng media at mga asosasyon kuno ng investigative journalists. Parang mga kabuteng nagsusulputan kung saan-saan lang. Kung kabute ang pag-uusapan, may mga kabuteng nagmula sa IHI ng aso at may mga kabuteng putok sa buho. Kabuteng putok sa buho man o mula sa ihi ng aso, parehong &amp;quot;nakalalason&amp;quot;. Ang mga itoy hindi kaya ng sikmura ng tao. At kapag nakain, delikado. Kaya nagbibigay kami ng babala sa lahat. Mag-ingat sa mga &amp;quot;kabuteng&amp;quot; asosasyon ng mga patay-gutom na mamamahayag, na ang trabaho ay Attack and Collect, Defend and Collect (ACDC). Akala siguro ng mga bastardong ito, ang paggamit ng pangalang &amp;quot;investigative journalists&amp;quot;, sabihin na nating kahit Hao Shao lang ang mga ito ay ganito na lang kadali. Hindi alam ng mga &amp;quot;anak ng asong&amp;quot; ito dahil wala sa bokabularyo nila ang mga salitang INTEGRIDAD, KREDIBILIDAD at RESPETO na siyang magiging basehan ng lahat. Oo nga naman. Para sa mga inosente, nakakapanindig balahibo nga ang salitang &amp;quot;investigative journalist&amp;quot; na binibitbit ng underground na asosasyong ito. Kasalukuyang tinatrabaho na ng magkasanib na puwersa ng BITAG Surveillance/Undercover Team sa TV (ABC-5) at ng Imbestigasyon ng BAHALA SI TULFO Investigative Team Print Division (Pilipino Star NGAYON at PM).Maging ng aming Radio Division (DZME 1530) ang grupong nagngangalang PHILIPPINE INVESTIGATIVE JOURNALISTS ASSOCIATION (PIJA). Bago pa man magbunga ang kanilang modus operandi, babalatan na namin sila ng kanilang tunay na anyo, kung sinuman ang mga personalidad na nasa likod ng underground na asosasyong ito. Nabubuhayan kami ng dugo kapag may mga ganitong klaseng organisasyon. Magandang oportunidad ito dahil lalong nahahasa ang aming abilidad sa larangan ng investigative/ undercover surveillance sa TRI-MEDIA. Nabalitaan namin na nagpapakalat daw ng &amp;quot;white paper&amp;quot; na ipina-fax pa mismo ng PIJA sa Editorial Department ng mga lehitimong pahayagang national tabloid sa Metro Manila. Tsk! tsk! tsk! * * * Walang labis, walang kulang, kahit na balu-baluktot ang paggamit nila ng salitang Ingles, ipababasa namin ang &amp;quot;kakaning baboy&amp;quot; na nilalaman ng kanilang release. &amp;quot;Media is so powerful that gives answers to the fears of abusive government military and police officials. Their ill will and corrupt practices are exposed to the public through media. Because of the influence that clings to media, dozens of groups, individuals, most of them did not even finished high school managed to go into the profession of journalism, besmirching the integrity of &amp;quot;legitimate&amp;quot; journalist. To forewarned and protect the government, police and military official, PIJA has come out with a list a pseudo journalist and columnist who victimized these officials by threatening their alleged illegal activities in exchange for monetary consideration. In journalism parlance, these pseudo journalists are called Hao Shao or fake reporters and columnists. The list was based on the investigation/monitoring conducted by PIJA. To identify bogus media, they look untidy, wears big PRESS ID cards, do not know how to speak straight English, asks questions on the alleged illegal activities and asks money. Abangan. May karugtong.</body>
<link>http://www.philstar.com/Article.aspx?articleId=195790&amp;publicationSubCategoryId=94</link>
</article>
<article>
<title>EDITORYAL - Mag-ingat sa sunog</title>
<author></author>
<date>
<month>February</month>
<day>19</day>
<year>2003</year>
</date>
<body>USO na naman ang sunog! Kahapon ay isang sunog ang naganap sa Binondo at tinatayang P1 milyon ang naabo. Noong nakaraang linggo ay isang malaking sunog din ang naganap sa Makati. Bagamat wala namang naiulat na namatay sa mga naganap na sunog, isang pahiwatig ito na painit na ng painit ang panahon at tiyak na marami pang sisiklab na sunog. Isang paalala: Mag-ingat sa sunog! Umaabot na sa 15 sunog ang sumiklab mula nang pumasok ang 2003. Mas malaki ang bilang na ito kumpara sa mga nakaraang taon. Karaniwang faulty electrical wiring ang pinagsisimulan ng sunog at ang iba ay dahil sa natabig na kandila o gasera. Mas malala ang nangyayaring sunog kapag naganap sa mga mataong lugar at dikit-dikit ang kabahayan. Hindi makapasok ang mga bumbero. Bago sila makapasok ay natupok na ang mga bahay. Isang bagay na malaking problema para sa mga bumbero. Gustuhin mang maapula ang sunog ay hindi magawa. Muling paalala lalo na sa mga nakatira sa mga squatters area: Ingatan ang mga may sinding kandila o gasera. Maaaring iyan ang maging mitsa ng buhay at pagkawala ng inyong tirahan. Magandang paalala rin ang nangyayaring sunud-sunod na sunog sa mga kinauukulan lalo na sa Bureau of Fire Protection (BFP). Magkakaroon na ng mga pag-inspeksiyon sa mga building. Hindi naman kaila na maraming lumalabag sa mga building code. Karamihan ay walang mga fire exits. At mas masaklap na walang mga fire extinguishers na kailangang gamitin sa emergency. Ang nangyaring sunog sa Ozone Disco, noong March 1998 ay dapat maging aral sa mga may-ari ng establishment. May 162 katao, karamihan ay mga estudyante na nagse-selebreyt ng kanilang pagtatapos ang namatay sa nasabing disco house. Hanggang ngayon hindi pa nakakamit ang hustisya sa mga biktima. Dalawang taon na ang nakararaan, nasunog din ang Manor Hotel sa Quezon City at 74 katao ang namatay. Hindi pa rin ganap na nakakakuha ng hustisya ang mga biktima ng Manor. Nagsisimula na ang sunog at dapat magkaroon na ng programa ang BFP. Ipaalam sa publiko ang tungkol sa fire prevention. Ipakita sa TV, mga babasahin at maraming iba pa. Hindi na dapat maulit ang mga madudugong trahedya ng sunog. Dapat namang makiisa ang mamamayan kung paano lubusang maiiwasan ang sunog. Hindi lamang ang pamahalaan ang dapat kumilos, kailangan ding may partisipasyon ng mamamayan.</body>
<link>http://www.philstar.com/Article.aspx?articleId=196005&amp;publicationSubCategoryId=94</link>
</article>
<article>
<title>Gov. Maliksi hindi nagkamali sa pagpili kay Sr. Supt. Rosales</title>
<author>BANAT NI BATUIGAS Ni Bening Batuigas</author>
<date>
<month>February</month>
<day>19</day>
<year>2003</year>
</date>
<body>MUKHANG hindi nagkamali si Cavite Gov. Ayong Maliksi sa pagpili niya kay Sr. Supt. Roberto Rosales bilang bagong hepe ng pulisya niya. Sa loob kasi ng sandaling panahon eh sunud-sunod ang accomplishment ni Supt. Rosales at ng kanyang mga tauhan kabilangan rito ang pagkaaresto ng nakaraang linggo nina Eric Munto, 27, at Daya Omadam, 22, sa pag-iingat ng tatlong kilo ng shabu. He-he-he! Kalaboso sigurado ang bagsak nina Munto sa Omadam, no mga suki? Ayon naman sa report na nakarating sa akin, mukhang mataas ang morale ng pulisya sa ngayon sa Cavite dahil nga sa liderato ni Sr. Supt. Rosales. Biro mo mula nang maupo si Rosales diyan noong Disyembre, marami na siyang accomplishments tulad ng pagkahuli ng mga pulis na involved sa kidnapping-for-ransom. Di ba si Rosales din ang nakahuli kay Mayor Ronnie Mitra sa pag-iingat ng mahigit 500 kilos ng shabu noong nakaraang taon sa Quezon? Kung bakit hindi nabigyan ng parangal si Sr. Supt. Rosales noong 12th founding anniversary ng Philippine National Police (PNP) sa Camp Crame eh ang mga miyembro ng screening committee lang ang nakakaalam. He-he-he! Gumana na naman kaya ang snowpake brigade? Tanong lang. Ayon sa report, sina Munto at Omadan ay sakay sa isang kotseng walang plaka nang matiyempuhan nila ang checkpoint sa kanto ng Barangay Mabuhay sa Carmona sa ilalim ni Chief Insp. Ramil Montilla. Imbes na huminto, aba pinaatras ng mga suspek ang kanilang sasakyan at pinatakbo ito patungong Bi&amp;ntilde;an, Laguna. Siyempre pa, hinabol sila nina Montilla at nang maabutan eh hindi na sila makapagsalita.Yon pala may dala silang plastic bag ng shabu na likuran ng kanilang kotse na nakumpiska nga. Ang grupo pala nina Munto at Omadan ang responsable sa malawakang pagtutulak ng droga sa mga bayan ng GMA, Dasmari&amp;ntilde;as, Carmona, Silang at Sta. Rosa at sa mga bayan ng Laguna. Eh kung hindi naaresto itong sina Munto at Omadan eh di magiging kawawa naman ang mga kabataan sa mga lugar na nabanggit dahil sila ang kanilang puntirya, di ba mga suki? Kung ang Cavite ay pinamumugaran noon ng mga kidnaper at kung ano pang uri ng kriminal, sa ngayon sa tingin ko eh mag-iisip na sila nang mala-lim bago dumayo roon. Di ba sa bayan ng Magallanes namugad ang namatay na lider ng Pentagon gang na si Faisal Marohambsar? Sa ngayon kasi seryoso si Rosales na linisin ang probinsiya ni Maliksi sa kriminalidad. Yan lang kasi ang paraan para makumbinsi ni Maliksi ang mga investors na pasukin at mamuhunan sa Cavite. Kilala kasing disiplinarian si Rosales. Ayon sa mga pulis na nakausap ko, nang maupo ito bilang hepe ng Cavite PNP eh hinikayat niya ang kanyang mga tauhan na magsuot ng maayos na uniporme. Ang iba kasing pulis natin eh kung magsuot ng uniporme eh parang hindi pulis. Kung sabagay, sino ba naman ang lalapit at hihingi ng tulong sa mga pulis natin kung wala sila sa porma? Baka masuspetsahan pa silang kriminal, di ba mga suki? Sa ngayon, tahimik pa ang Cavite sa liderato ni Rosales. Pero maaring mabago ang ihip ng hangin dahil sa nalalapit na eleksiyon. Abangan.</body>
<link>http://www.philstar.com/Article.aspx?articleId=196021&amp;publicationSubCategoryId=94</link>
</article>
<article>
<title>Bigyan ng suporta ang mga ofw</title>
<author>HINDI PA TAPOS ANG LABAN Ni Sec.Mike Defensor</author>
<date>
<month>February</month>
<day>19</day>
<year>2003</year>
</date>
<body>Sa gitna ng kaguluhan sa Middle East at ang patuloy na umiinit na debate kung dapat nga bang salakayin ang Iraq, ating isipin at ipagdasal ang kaligtasan ng ating mga kababayan doon. Mahigit 1.4 milyong Pilipino ang naroon na nagtatrabaho at naghahanap-buhay kabilang na dito ang mahigit 60,000 na ang nasa Kuwait. Lubhang napakahirap ang sitwasyon ng ating mga kababayan doon maging ang kanilang mga kaanak dahil hindi natin tiyak ang mga maaaring mangyari sa mga susunod na araw at linggo. Ang debate sa kung dapat nga bang lusubin ang Iraq dahil sa pagmamatigas nitong sundin ang UN ay nananatiling mainit na paksa dito at sa labas ng bansa. Ngunit sa gitna nito ay patuloy ang ating pamahalaan sa paghahanda upang mapangalagaan ang seguridad ng ating mga kababayan sa Middle East. Puspusan ang paghahanda kabilang na dito ang paglikas sa ating mga kababayan sakali mang pumutok ang labanan. Sa katunayan, ang mga kababayan natin doon ay regular na nabibigyan ng pag-uulat sa mga kaganapan at pinapalaganap din ang mga contingency plans ng pamahalaan para sa kanila. Ang mga OFWs ang mga bagong bayani ng ating bayan ay nararapat lamang na bigyan natin sila ng suporta at pagpapahalaga dahil sa kanilang malaking tulong sa ating bayan at ekonomiya. Sa mga kababayan nating narito na may mga kapamilya at kamag-anak sa MIddle East, maging matatag kayo para sa kanila upang hindi sila panghinaan ng loob. Para sa bawat Pilipino, sana ay mag-alay tayo ng kaunting panahaon upang ipagdasal natin ang kaligtasan ng ating mga kababayan doon. Hingin natin ang paggabay ng Diyos para sa kanila at sa kanilang mga pamilya. Sa mga OFW sa Middle East, maging matatag kayo sa gitna ng pagsubok na ito. Dalangin namin ang inyong kaligtasan at ang patuloy na pagpapala ng Diyos.</body>
<link>http://www.philstar.com/Article.aspx?articleId=196027&amp;publicationSubCategoryId=94</link>
</article>
<article>
<title>Raket sa car wash</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>February</month>
<day>19</day>
<year>2003</year>
</date>
<body>SA panahong ito na lahat ay gagawin para lamang kumita ng pera, sari-saring gimik ang ginagawa. Hindi pa batid ng marami ang raket ng ilang car wash stations kaya pinaaalalahanan ng BANTAY KAPWA ang mga motorista na maging maagap at maingat habang pinalilinisan nila ang kanilang sasakyan. May mga tiwaling tagapaglinis ng sasakyan na ang tire black na ginagamit nila sa paglilins ng mga gulong ng sasakyan ay hinahaluan ng gas at kerosene. Delikado ito dahil kapag nag-init ay sisiklab at sasabog ang gulong na magiging sanhi ng disgrasya. Dapat na maging alisto ang mga may-ari ng sasakyan. Maaamoy naman nila kung nangangamoy gasoline ang sasakyan nila. Ipinapayo ng pitak na ito sa mga motorista na huwag basta-basta magpa-car wash sa hindi nila kakilala. Makabubuting sa kakilala nilang talyer at car station sila magpalinis at mas lalong mabuti kung sila na mismo ang maglinis ng kanilang sasakyan. Bukod sa silay makakatipid ay sigurado pa sila na walang magiging bulilyaso sa mga sasakyan.</body>
<link>http://www.philstar.com/Article.aspx?articleId=196033&amp;publicationSubCategoryId=94</link>
</article>
<article>
<title>Ang mga bisitang german</title>
<author>ALAY-DANGAL Ni Fr. Jose C. Blanco, S.J.</author>
<date>
<month>February</month>
<day>19</day>
<year>2003</year>
</date>
<body>Nitong nakaraang linggo, kami sa AKKAPKA-CANV ay naparangalan sa pagdalaw ng dalawang panauhin mula sa Missionwerk ng Germany. Sila ay sina G. Joerg Nowak at G. Fritz Stark. Ang dalawa ay naparito upang idokumento ang mga ginagawa ng mga non-government organizations (NGOs) tungkol sa mga bata, kababaihan, kapaligiran at iba pang usaping pantao nang sa ganoon ay maisalarawan at maipahayag nila ito sa kanilang mga parokyano sa Germany. Sina Joerg at Fritz ay nakapunta na sa Olongapo City bago sila dumalaw sa amin. Silay ipinasyal namin sa Parola at Barrio Magsaysay sa Tondo. Doon ay naranasan nila kung paanong mabuhay ang ating mga mahihirap na kababayan. Dinokumento din nila ang pagtuturo ng katesismo ni Ling Polison, isa sa aming miyembro, sa Emilio Jacinto Ementary School. Naobserbahan nila at nakausap ang mga batang tinuturuan ng katesismo. Sa kanilang pakikipag-usap sa mga bata, tinanong nila ang mga ito kung ano sa Bibliya ang kanilang paboritong kuwento at bakit. Inalam din nila ang pag-iisip ng mga bata hinggil kay Kristo at sa buhay nito. Pagkatapos, sina Joerg at Fritz, na sinamahan nina Tess, Lito at Jun  mga fulltime staff ng aming samahan  ay nagtungo sa bahay mismo ni Ling at doon siya ay ininterbiyu. Inalam nila kay Ling kung ano ang buhay niya dati, bago siya napasok sa aming samahan at bago siya naging katekista. Ang sumunod ay ang kanilang pagdalaw sa tahanan nina Jojo at Dang Genita  isang mag-asawa na nabago ang buhay dahilan sa kanilang pagpasok sa seminar ng Alaydangal (active non-violence) at sa pagkatanto nila ng kanilang dangal bilang mga tao. Nakita nina Joerg at Fritz ang maliit na bahay nina Jojo at Dang at kanilang limang anak. Dahilan sa ang mga naturang bisita ay malalaking tao, pumasok silang nakayuko sa bahay at nanatiling nakaupo sa mga silya habang nag-iinterbiyu. Bagamat nakaupo na, dahilan sa kaliitan ng bahay nina Jojo, ang mga ulo nina Joerg at Fritz ay halos umabot pa rin sa bubong ng bahay. Sa kanila namang pagdalo sa aming regular na Tuesday Meeting, at pakikipagnilay nila sa Ebanghelyo, nasorpresa sila sa kabukasan ng mga miyembro sa kanilang pag-amin sa mga nakaraang makasalanang buhay nila. Nagkataon na isa sa mga miyembro, si Darn, ay nagdaos ng kanyang kaarawan. Kung kayat pagkatapos ng pulong, kami ay nagmiryenda sa dalang pansit at cassava cake ni Darn. Ang aming mga panauhin ay hindi makapunta sa Alabat Island dahilan sa kakulangan ng panahon, kung kayat ininterbiyu nila sina Sanny at Malou na mula sa Alabat. At sa huli, kinapanayam nila si Jun tungkol sa naging buhay nito bilang bugaw bago ito napasok sa seminar ng alaydangal. Sa kabuuan, ang aming mga bisita ay nagalak sa pagkakaroon nila ng mabuting karanasan hinggil sa uri ng pamumuhay ng aming mga miyembro, at sa kanilang pagtataguyod ng Ebanghelyo sa pamamagitan ng alaydangal. Tunay ngang walang makahihigit sa personal na pagdanas ng mga baga-bagay.</body>
<link>http://www.philstar.com/Article.aspx?articleId=196039&amp;publicationSubCategoryId=94</link>
</article>
<article>
<title>Nakaamba ang energy crisis?</title>
<author>AKSYON NGAYON ni Al G. Pedroche</author>
<date>
<month>February</month>
<day>20</day>
<year>2003</year>
</date>
<body>TINAMAAN nang magaling, wala nang puknat ang pagtaas sa presyo ng gasolina. Sa patuloy na girian ng Amerika at Iraq, nagkakaroon ng espekulasyon ang mga kompanya ng langis kaya di maawat ang pagtaas sa halaga ng petrolyo. Pati ang transport sector ay umaangal na. Nagpepetisyon na para makapagdagdag sa pasahe. At hindi natin sila masisisi. Pagtaas ng transportasyon, natural susunod ang presyo ng mga pangunahing bilihin. Hay.. krisis! Hindi maiiwasan ang krisis pero may paraan para gumaan ito. Iyan ay kung magagamit ang ating malawak na natural gas deposit. Sa gawaing iyan, nangunguna ang First Gas Power Corporation. Hindi dayuhang kompanya. Itoy pag-aari ng mga Lopez na nagbuhos ng commitment para sa pagpapaunlad at paggamit ng malinis at kakaibang pagkukunan ng enerhiya. Lalu na ngayong nasa $35 na bawat bariles ang halaga ng krudo dahil sa Iraq crisis, kailangang suportahan ang inisyatibo ng First Gas. Bago matapos ang nakaraang taon, pinasinayaan ng First Gas ang 500-milyong megawatt na San Lorenzo gas-fired power plant sa Batangas City. Ayon sa chairman nito na si Oscar Lopez, ang proyekto ay mangangahulugan ng katipiran sa reserbang dollar ng bansa, makakapangalaga sa environment at nakahandang remedyo sa inaasahang kakulangan ng imported crude oil. Ang proyekto ay high-tech at gumagamit ng Siemens V84.3A combined cycle gas turbine. Napakalinis ng enerhiyang dulot nito. Wika ngay environment friendly. Maaaring hindi nga makapagpatakbo ng mga sasakyan ang natural gas sa ngayon pero makapagpapatakbo ito ng kuryente na kailangan natin sa industriya. Habang tumatakbo ang industriya, maayos ang ekonomiya kaya malaking bahagdan ng problema ay lutas na.</body>
<link>http://www.philstar.com/Article.aspx?articleId=196135&amp;publicationSubCategoryId=94</link>
</article>
<article>
<title>Actor-politician idinate ang chiching sa HK at nag-shopping sa China</title>
<author>BALITANG SPECIAL ni Deo Macalma</author>
<date>
<month>February</month>
<day>20</day>
<year>2003</year>
</date>
<body>ALAM nyo bang sa Hong Kong at China idinate ng isang actor-politician ang kanyang batambatang chiching? Ayon sa aking bubuwit, happy birthday kay Mr. Tony Katigbak ng Philippine Star; Lory Cabanes ng Manila Bulletin; Mayor Roy Loyola ng Carmona, Cavite; Malou Cabral ng DZRH at Roy Jimenez ng Caltex. * * * Alam nyo bang idinate ng isang actor-politician ang kanyang chiching sa Hong Kong noong nakaraang linggo? Ayon sa aking bubuwit, noong February 15, nakita niya si Actor-politician sa Zhenshen, China habang kasama ang chiching. Mula sa Hong Kong ay sumakay sila ng tren patungong Zhenshen. Nag-shopping sila ng mga damit. Namakyaw si Actor-politician at kanyang chiching ng mga magagandang damit. Yung dalawang kamay ni Actor ay may bitbit na bag na puno ng mga damit. Ipinamili niya kaya nang husto ang kanyang chiching o para sa kanilang dalawa yun? * * * Ayon sa aking bubuwit, nang makita ng aking bubuwit si Actor-politician na namimili, lalapitan niya sana upang batiin. Pero nang mahalata ni Actor-politician na patungo sa kanyang direksiyon ang aking bubuwit, biglang umiwas. Biglang lumakad nang mabilis para hindi siya abutan. Kasunod ang kanyang batambatang chiching. Ang chiching ay morena, maganda, bilugan ang katawan. Hanggang balikat siya ni Actor-politician. Sino kaya ang chiching na yun? Hindi naman artista. * * * Ayon sa aking bubuwit, noong Feb. 16 ay nakita muli ng aking bubuwit si Actor-politician sa airport sa Zhenshen. Halatang itinago ni Actor ang chiching sapagkat pagdating sa airport ay hindi na niya ito kasabay. Pinakahuling pasahero si Actor na pumasok sa eroplano bago ito lumipad. Pagdating sa Ninoy Aquino International Airport (NAIA) ay hindi na naman kasabay ni Actor ang kanyang chiching. Talagang tinutukan siya ng aking bubuwit. Pagdating sa NAIA pinakahuli na namang lumabas sa eroplano si Actor-politician. Magaling magtago si Actor. Kasi kilala nga naman siya at baka mai-tsismis, baka magalit pa ang kanyang misis. Ang nasabing actor-politician na nag-date sa kanyang chiching sa Hong Kong at ipinan-shopping pa sa Zhenshen, China ay walang iba kundi si actor Siya ay mestiso at dating vice mayor sa Metro Manila. Kumandidatong mayor subalit tinalo ng isang beteranong pulitiko. Ang actor-politician ay walang iba kundi si Actor M. as in Makati.</body>
<link>http://www.philstar.com/Article.aspx?articleId=196142&amp;publicationSubCategoryId=94</link>
</article>
<article>
<title>Misteryosong kahulugan</title>
<author>DOON PO SA NAYON ni Sen. Juan M. Flavier</author>
<date>
<month>February</month>
<day>20</day>
<year>2003</year>
</date>
<body>MARAMING salita sa baryo akong nalaman. Una ay nakikinig lamang ako at pinag-aaralan ang kahulugan. Ang iba ay isinusulat ko para hindi malimutan. Nang tumagal ay nakihalo na ako sa usapan. Alam na alam ko na ang kahulugan ng mga salitang noon ay misteryoso&amp;quot; sa akin. Narito ang mga salitang nalaman ko.  Beinte-nuebe  Ito ay ang balisong o lanseta na 29 sentimetro ang haba. Kaya pagnasaksak ang tao ay malamang mamatay.  Lason sa tingga  Ang ibig sabihin ay nabaril at namatay. Dahil ang bala ay tingga kaya ang tawag ay lason sa tingga.  Nanganluran  Hango sa salitang kanluran (west). Ang ibig sabihin ay yumao na ang isang tao. Namatay na.  Kati ng ulo &amp;nbsp;Ang ibig sabihin ay taong may mga iniisip na problema.  Kumukulo ang tiyan  Tawag sa isang patay-gutom. Walang makain.  Gawin sa araw na walang S  Ibig sabihin ay gawin kung araw ng Linggo. Sapagkat Lunes, Martes, Miyerkoles, Huwebes, Biyernes at Sabado ay may letrang S. Linggo lang ang walang S.  Martikules  Ito ay pinaghalong Martes at Miyerkules.  Beho  Karaniwang tawag sa mga Intsik. Galing sa salitang viejo o matanda. Kaya ang ibig sabihin ay matandang Intsik.</body>
<link>http://www.philstar.com/Article.aspx?articleId=196148&amp;publicationSubCategoryId=94</link>
</article>
<article>
<title>Saksi ako sa healing</title>
<author>SAPOL ni Jarius Bondoc</author>
<date>
<month>February</month>
<day>21</day>
<year>2003</year>
</date>
<body>&amp;quot;AKO si Tomas na nagdududa; hindi ako maniniwala hanggat hindi ko mismo nakikita.&amp;quot; Yan ang sabi ko sa sarili, halaw sa Bibliya, nang una kong punta sa Mother Ignacia Healing Center nung Abril. Hindi pa sikat noon si healing nun Sister Gloria, hindi pa dinadayo ng mga sikat na tao ang dating babuyan na ginawang pahingahan ng mga madre. Kokonti lang kami noon, wala pang isang dosena, di tulad ngayon na libu-libo ang dumadayo mula sa malalayong lugar para magpa-heal. Pero nung una kong bisita, namangha ako. Ibang klase ang lugar. Simple lang: Isang di-pinturadong bungalow, isang kubeta, at maraming statues ng Birhen Maria at Hesukristo sa malawak na hardin. Hindi ako handa sa buong araw ng pagdadasal. Naiinip ako dahil maraming appointments nung araw na yon. Pero nadala ako sa kantahang papuri sa Diyos, at sa kuwentuhan kay Sis Glo. Maghapon na ako roon. Pabalik-balik na rin simula noon. Spiritual healing daw yon, sabi nila. Marami akong nasaksihang physical healing. Minsan isang batang lalaking ilang buwan na raw paralisado ang inilapit kay Sister Glo. Hindi siya makalakad, buhat-buhat lang ng ina at tiya sa upuan. Hinimas ni Sis Glo ang binti ng bata. Ilang minutong dasal, naglakad ang bata, bagamat iika-ika. Napaluha ang inat tiya. Tumayo ang balahibo ko. Sabi ng bata, &amp;quot;Thank you, sister.&amp;quot; Sabi ni Sis Glo, &amp;quot;Sabihin mo, thank you, Jesus.&amp;quot; Kararating lang ng isang doktor doon nang maaksidente. Naisara ang pinto ng kotse sa kamay niya. Dumugo ang dalawang daliri; basag ang buto. Hinugasan ni Sis Glo ang sugat sa tabing-balon. Nagdasal kay Hesukristo. Doktor na ang nagsabi: Sumara ang sugat, humilom ang buto. Malalakit maliliit na himala ang nagaganap sa center. Matapos dasalan ni Sis Glo, mga may terminal cancer ay hindi na kailangang mag-chemotherapy. Mga lumpo, lumalakad. Mga pusong-bato, natututong magpatawad. Mga walang sampalataya, nagiging madasalin. * * * Schedule ng healing ni Sister Gloria: Martes, Biyernes, Sabado mula 6:30 a.m., sa 857 Susano Road, Bagombong, Novaliches, Caloocan.</body>
<link>http://www.philstar.com/Article.aspx?articleId=196267&amp;publicationSubCategoryId=94</link>
</article>
<article>
<title>Pagpasan ng krus</title>
<author>ALAY-DANGAL ni Fr. Jose C. Blanco, S.J.</author>
<date>
<month>February</month>
<day>21</day>
<year>2003</year>
</date>
<body>Sa mga simbahang Katoliko, una nating mapapansin ang nakahantad na krus  simbolo o palatandaan nang ginawa ni Jesus para sa kaligtasan ng mundo. Kapag pinag-uusapan ang krus at ang ating pangangailangang kunin ito at pasanin, ang talagang tinutukoy nito ay tungkol sa pagkamatay sa sarili. Ang paglimot sa sarili. Ang hindi pagpabor sa sarili. Ang doktrinang ito ng krus ang siyang tinatalakay sa Ebanghelyo para sa araw na ito. Isinalaysay ito sa atin ni Marko (Mk. 8:34-9:1). &amp;quot;Pinalapit ni Jesus ang mga tao, pati ang kanyang mga alagad, at sinabi, Kung ibig ninumang sumunod sa akin, limutin niya ang tungkol sa kanyang sarili, pasanin ang kanyang krus at sumunod sa akin. Ang naghahangad na magligtas ng kanyang buhay ay siyang mawawalan nito; ngunit ang mag-alay ng kanyang buhay alang-alang sa akin at sa Mabuting Balita ay siyang magkakamit niyon. Ano nga ang mapapala ng isang tao, makamtan man niya ang buong daigdig kung ang katumbas naman nitoy ang kanyang buhay? Ano ang maibabayad ng tao para mapabalik sa kanya ang kanyang buhay? Kapag ang sinuman ay nahiyang kumilala sa akin at sa aking mga salita sa harapan ng lahing ito na makasalanan at hindi tapat sa Diyos, ikahihiya rin siya ng Anak ng Tao, pagparito niya na taglay ang dakilang kapangyarihan ng kanyang Ama, at kasama ang mga banal na anghel. &amp;quot;Sabi pa ni Jesus sa kanila, Tandaan ninyo: May ilan sa inyo rito na hindi mamamatay hanggat hindi nila nakikitang naghahari ang Diyos nang may buong kapangyarihan.&amp;quot; Pagnilayan natin ang sinabi ni Jesus: &amp;quot;limutin ang sarili.&amp;quot; Kapag isinuko mo ang iyong pagnanais na gumawa o magsabi ng isang bagay upang sumunod sa kalooban ng Diyos, nililimot mo ang iyong sarili. Ang dakilang propetang si Abraham, sa kanyang katandaan, ay nilisan ang kanyang sariling bayan upang tumungo sa isang lugar na kailanmay di pa niya napupuntahan. Ito ang plano ng Diyos para sa kanya. Nilimot niya ang kanyang sarili. Tinanggap ni Moises ang gawaing iniatang sa kanya ng Diyos na pamunuan ang isang iresponsableng sambayanan. Nilimot niya ang kanyang sarili. Nang si Mariay sumang-ayon na maging Ina ng Salita ng Diyos, nilimot niya ang kanyang sarili. Ganoon din para sa atin. Kapag hinangad natin na sumunod sa kalooban ng Diyos para sa atin, kailangang mamatay tayo sa sarili. Kailangang limutin natin ang ating sarili. Tingnan si Jesus sa krus. Siya ang pinagmumulan ng ating lakas upang makasunod sa kalooban ng Diyos.</body>
<link>http://www.philstar.com/Article.aspx?articleId=196293&amp;publicationSubCategoryId=94</link>
</article>
<article>
<title>Congressman, masyadong sadista kung makipagtalik sa 'pokpok'</title>
<author>BALITANG SPECIAL ni Deo Macalma</author>
<date>
<month>February</month>
<day>22</day>
<year>2003</year>
</date>
<body>ALAM nyo bang sadista ang isang congressman kung makipagtalik sa mga &amp;quot;pokpok&amp;quot;? Ayon sa aking bubuwit, happy birthday muna kay Atty. Boy Opina, ang Provincial Administrator ng Laguna; Juan Miguel Guingona David; Rep. Del Abaya ng Cavite; Rep. Zeny Ducut ng Pampanga at Rep. Eladi Jala ng Bohol. * * * Alam nyo bang sadista ang isang congressman kapag nakikipagtalik sa mga &amp;quot;pokpok&amp;quot;? Ayon sa aking bubuwit, dahil sa kakaibang style ni Congressman sa pakikipagtalik ay inaayawan na siya ng mga &amp;quot;pokpok&amp;quot;. Galante naman si Congressman at hindi naman siya pangit subalit talagang inaayawan na talaga siya. Mantakin nyo naman kasi, kung lapastanganin ang mga &amp;quot;pokpok&amp;quot; na kinukuha ay ganun-ganun na lang. Hindi raw sya gentle kung makipag-romansa. Ang feeling ng mga &amp;quot;pokpok&amp;quot; na nakatalik na niya ay binababoy daw sila. * * * Ayon sa aking bubuwit, hindi makuntento sa iisang &amp;quot;finger&amp;quot; si Congressman. Gusto ay tatlong &amp;quot;fingers&amp;quot; pa ang ikakalikaw sa loob. Grabe ka naman Congressman, baka naman sinusukat mo nang husto. Baka naman buong kamao mo ay gusto mo pang ipasok. Hayop ka! Ayon pa sa aking bubuwit, mukhang disente naman ang mga kinukuhang &amp;quot;pokpok&amp;quot; ni Congressman. Kinabibilangan ng mga starlet at mga model. Ang ibinabayad pala ni Congressman sa mga &amp;quot;pokpok&amp;quot; ay mula P10,000 hanggang P25,000. Kung ramp model ay P10,000 at kung starlet naman ay P20,000. * * * Ayon sa aking bubuwit, ang inaayawan pa sa kanya ng mga nakaniig na niyang &amp;quot;pokpok&amp;quot; ay ang paninigarilyo nito ng marijuana. Bago pala makipagtalik si Congressman ay humihitit muna na marijuana. Pati mga &amp;quot;pokpok&amp;quot; ay pinipilit din niyang humitit. Tarantado ka Congressman! Lawmaker pero law breaker ka pala. Mukhang nahaluan na ang House of Representantes ng mga adik-adik! Ayon sa aking bubuwit, ang congressman na mahilig sa &amp;quot;pokpok&amp;quot; subalit inaayawan dahil may pagka-sadista ay walang iba kundi si... Congressman L. as in Libido ng Visayas.</body>
<link>http://www.philstar.com/Article.aspx?articleId=196399&amp;publicationSubCategoryId=94</link>
</article>
<article>
<title>EDITORYAL  Inutil ang military sa Abu Sayyaf</title>
<author></author>
<date>
<month>February</month>
<day>23</day>
<year>2003</year>
</date>
<body>MATAGAL nang tinik sa lalamunan ng Pilipinas ang mga bandidong Abu Sayyaf. Marami na silang pininsala. Dahil sa ginawa nilang pangingidnap at walang awang pagpatay, kinatakutang puntahan ang bansang ito. Tumamlay ang turismo. Wala nang balak maglagak ng kanilang negosyo. Ano ang gagawin para manumbalik ang kanilang sigla at matutong bumalik sa Pilipinas. Iisa ang sagot. Ubusin ang Abu Sayyaf! Napatunayang hindi kaya ng Philippine military ang pagpulbos sa mga bandido. Ilang taon na ang nakalilipas mula nang sunud-sunod na mangidnap ang mga bandido ng mga turista subalit inutil ang military na ganap na masugpo ang grupo. Hindi mabunot ang ugat bagkus ay may sumisibol pa at patuloy na naghahasik ng lagim sa maraming panig ng Mindanao. Kung totoo ang report na hindi lamang war exercise ang ipinunta rito ng mga sundalong Amerikano kundi pati na rin ang pagdurog sa mga bandido, bakit pipigilan. Kung hindi kaya ng mga sundalong Pinoy, magpatulong na sa mga sundalong Kano. Para ano pa at magkukunwaring &amp;quot;kaya&amp;quot; gayong hindi naman. Sa pagkukunwari ay mas lalong masama ang nangyayari. Kahapon ay banner story ng Pilipino Star NGAYON: &amp;quot;US troops uupak din vs Abu&amp;quot;. Hindi lamang umano ang pagsasanay sa tinaguriang Balikatan 03-1 ang layunin ng mga Kano kundi pati na rin ang pagpulbos sa mga Abu Sayyaf na itinuring na mga terorista. Pinaniniwalaang nakakukuha ng suporta ang mga bandido sa Al-Qaeda terrorist movement ni Osama bin Laden. Si Bin Laden ang arkitekto sa pagsalakay at pagwasak sa World Trade Center noong Sept. 11, 2001. Kung kasama sa plano ng mga sundalong Kano ang pagtugis at pagdurog sa mga bandido, magandang plano ito. Ito na marahil ang magiging katapusan ng mga bandidong uhaw sa dugo. Magkakaroon na rin marahil ng hustisya ang ginawang pagpatay sa isang pari na binunutan muna ng kuko bago tuluyang pinatay. Tinapyasan ng suso ang isang babae bago rin pinatay. Dalawang lalaking teacher ang walang awang pinugutan ng ulo. Sila rin ang kumidnap sa mag-asawang Martin at Gracia Burnhams habang nagbabakasyon sa isang resort sa Palawan. Napatay si Martin habang nire-rescue at nasugatan naman si Gracia. Ang kasamahan ng mag-asawa na si Guillermo Sobero ay pinugutan ng ulo. Kung hindi tutulong ang Kano, hindi kailanman madudurog ang mga bandido. Habang panahon na silang maghahasik ng lagim sa Mindanao. Ano ang pipiliin?</body>
<link>http://www.philstar.com/Article.aspx?articleId=196517&amp;publicationSubCategoryId=94</link>
</article>
<article>
<title>Mga salita sa nayon</title>
<author>DOON PO SA NAYON ni Juan Flavier</author>
<date>
<month>February</month>
<day>25</day>
<year>2003</year>
</date>
<body>UNTI-UNTI ay marami akong natutuhang salita sa nayon. Kapag araw ng Linggo ay madalas akong makiumpok sa mga taga-nayon at nakikipagpaligsahan sa mga salitang nayon. Ano ang salitang burisingkaw, Doktor? umpisa ng matandang babae. Nag-isip ako nang malalim. Pinagputol-putol ko para makuha ang ibig sabihin ng salita. Ang buri ay isang uri ng dahon. Ang singkaw ay pagtali ng hayop. Kaya ang burisingkaw ay ang pagdala ng dahon sa likod ng isang hayop. Mali!&amp;quot; sabi ng nagtanong at nagtawanan ang iba pang naka-umpok. Ang burisingkaw ay isang tao na walang utang na loob. Kunwari ay nagkamot ako ng ulo na nakangiti para ipaalam na hindi ako nasasaktan sa ginagawa nilang katuwaan. Eh, ano naman ang kabalyes? tanong naman ng isang matandang lalaki. Ang kabal ay bahagi ng kabayo o kabalyo, sagot ko. Samantala ang yes ay bahagi ng tiklis. Aba ang kabalyo ay tiklis na nasa ibabaw ng kabayo. Bigla silang sumigaw ng Tama! Mas nagulat ako kaysa sa kanila. Tumama ang hula ko. Pero ang tamang-tamang ibig sabihin ng kabalyes ay dalawang tiklis na nasa dalawang tabi ng kabayo, dagdag ng nagtanong. &amp;quot;Tabla na tayo. Isang mali, isang tama, sabi ko sa grupo. Tawanan ang lahat.</body>
<link>http://www.philstar.com/Article.aspx?articleId=196800&amp;publicationSubCategoryId=94</link>
</article>
<article>
<title>Liban sibakin sa TESDA?</title>
<author>ORA MISMO! ni Butch Quuejada</author>
<date>
<month>February</month>
<day>25</day>
<year>2003</year>
</date>
<body>MATINDI raw ang nangyayaring kotongan diyan sa Technical Education and Skills Development Authority (TESDA). May anomalya hinggil sa under the table deal sa pag-isyu umano ng Artist Record Book. May P30,000 to P50,000 daw ang hiritan? Ang ARB ay isang uri ng dokumento para makapagtrabaho ang isang legal na entertainer sa bansang Japan. May kumakalat pang balita na may lihim na sulat umano si DOLE Secretary Patricia Sto. Tomas kay Prez GMA na humihiling na sibakin si Dante Liban, bilang hepe ng TESDA. Hindi lang dalawang beses nagkaroon ng pag-aaklas ang ilang empleado ng TESDA para kondinahin si Liban hinggil sa nasabing anomalya. Gusto kasi ng mga empleado na alisin si Liban sa nasabing tanggapan porke pati ang kanilang kredibilidad bilang mga employees ay nasasama sa pangit na akusasyon. Siyempre, dapat magkaroon ng matibay na ebidensiya kung sangkot nga aman si Liban sa mga akusasyong ibinabato sa kanya para maging patas ang laban. Walang kinakampihan ang mga kuwago ng ORA MISMO sa umanoy kotongan sa TESDA. Mahirap patunayan dahil lihim itong ginagawa at saka walang gagong maglalakas loob na tumayo para ituro si Liban hinggil sa isyu. Kaya lang ang mga entertainers natin ang kawawa. Mantakin mo ang sinasahod nila tiyak sa kanila ito ikakaltas oras na bumigay sila sa lagayan. Gusto din naman ng ilang entertainers ang ganitong sistema kahit na sila ang agrabyado basta ang sa kanila ay makatuntong ng Japan sa super-bilis na paraan. Karamihan kasi sa ating mga entertainers na nagpunta ng Japan ay gumiginhawa ang buhay kaya kagat sila sa anumang katarantaduhang sistemang mangyayari basta ang sa kanila ay makapag-abroad sa lalong madaling panahon. Paano natin mapapatunayan na may kotongang nagaganap sa TESDA? tanong ng kuwagong haliparot. Nagasgas ang pangalan ni Liban porke siya ang inginunguso ng ilang empleado,&amp;quot; sabi ng kuwagong urot. Walang ebidensiya paano yan? Iyan ang problema, sagot ng kuwagong SPO-10 sa Crame. Bakit may inginunguso? tanong ng kuwagong Kotong cop. Iyan ang dapat imbestigahan. Bakit may secret letter si Sto. Tomas kay Prez GMA? Sa parteng yan si Prez Gloria lang ang makakasagot. Diyan korek ka, kamote.</body>
<link>http://www.philstar.com/Article.aspx?articleId=196804&amp;publicationSubCategoryId=94</link>
</article>
<article>
<title>EDITORYAL  Ipakitang kayang pulbusin ang Sayyaf</title>
<author></author>
<date>
<month>February</month>
<day>26</day>
<year>2003</year>
</date>
<body>KAHAPON ay ipinakita sa telebisyon at nalathala sa mga pahayagan ang nakabalot na bangkay ng Abu Sayyaf commander na si Mujib Susukan. Kumpirmadong patay na nga ang malupit na bandido na sangkot sa pangingidnap ng mga dayuhan sa Sipadan, Malaysia at sa isang resort sa Palawan. Sangkot din si Susukan sa pagkidnap sa mga inosenteng guro at estudyante sa Jolo noong 2000. Kabilang sa mga pinatay ng grupo ni Susukan ang dalawang teacher na matapos patayin ay pinugutan ng ulo. Isang babae rin naman ang walang tinapyasan nila ng suso at saka pinatay. Sa pagkakapatay kay Susukan, marami ang naniniwala na unti-unti na ring malalaglag sa kamay ng military ang mga top commander ng mga bandido. Sinabi ng Armed Forces of the Philippines (AFP) noong Linggo na sa pagkakapatay kay Susukan, nabawasan ang tinik at ang kanilang isusunod naman ay ang lider na si Ghalib Andang alyas Kumander Robot. Si Robot ay isa sa nagkamal ng perang ransom mula sa mga dayuhan. Magandang marinig ang ganitong kataga sa military. Dapat lamang na magpursigi na durugin nang tuluyan ang mga Abu Sayyaf na labis na ang kahihiyan at kapinsalaang idinulot sa bansa. Hindi na dapat pang patagalin ang pakikipaglaban. Kung nagawa nilang mapatay si Susukan maaari rin nilang magawa sa ibang matataas na commander na gaya nina Robot at Radulan Sajiron. Noong nakaraang linggo, pumutok ang balitang hindi lamang ang war exercise ang dahilan kaya narito ang mga sundalong Amerikano kundi narito sila para durugin ang mga Abu Sayyaf. Sinabi sa editorial ng New York Times na kasama sa layunin ng Balikatan 03-01 ang pagsugpo sa mga Abu Sayyaf na kasama na sa listahan ng mga terorista. Kasunod ng pagputok ng balita ay ang pagkumpirma naman na dineploy na ng Pentagon ang kanilang battle ships sa Sulu para labanan ang mga bandido. Kung totoo ito, kahiya-hiya kung ang mga Kano pa ang tatapos sa laban na pinasimulan ng AFP. Labis na ang kahihiyang dinanas ng AFP nang akusahang nakipagkutsaba sa mga bandido para makatakas nang kubkubin ang Torres Hospital sa Basilan kapalit ng malaking halaga ng pera. Kasunod ay ang pagkakapatay kay Aldam Tilao, alyas Abu Sabaya na hindi naman nakita ang bangkay. Sa pagkakataong ito dapat na ipakita ng AFP na kaya nilang mapag-isa at hindi na kailangan ang tulong ng Kano para madurog ang mga bandido. Ipakita nila ang husay at tapang.</body>
<link>http://www.philstar.com/Article.aspx?articleId=196898&amp;publicationSubCategoryId=94</link>
</article>
<article>
<title>Kasagutan ng OIC ng Correctional Inst. for Women</title>
<author>BAHALA SI TULFO ni Ben Tulfo</author>
<date>
<month>February</month>
<day>26</day>
<year>2003</year>
</date>
<body>MAGIGING sirang plaka na akong paulit-ulit na sasabihin na PATAS at PAREHAS ang Imbestigasyon ng BAHALA SI TULFO at ang BITAG. Walang labis, walang kulang, bibigyan namin ng daan sa pamamagitan ng espasyong ito ang kasagutan ng mga inirereklamong naisulat namin sa pahayagang ito na dapat ay sa aming PM edition, ang Pang-Masa (PM). Bagamat ang inyong mababasa ay dapat mailathala sa PM, binibigyan namin ng &amp;quot;extra mileage&amp;quot; ang panig ng inirereklamo sa pamamagitan ng malawak na sirkulasyon ng diyaryong ito, Pilipino Star NGAYON (PSN). Wala kaming itinatago. Nirerespeto namin ang karapatan ninuman, maging ang inirereklamo. Bihira akong magawi sa diyaryong aking sinusulatan. May sarili kaming tanggapan sa Quezon City, sa ilalim ng BST Tri-media Concept Unlimited, producer ng programang pantelebisyong BITAG at Imbestigasyon ng BAHALA SI TULFO sa radyo at sa diyaryo. Kamakalawa lang namin natanggap at nabuksan ang liham na ito, kayat binibigyan namin ng agarang kahalagahan ang nilalaman nito na mababasa nyo ngayon. Sana sundan nyo ang seryeng ito, dito sa diyaryong ito. * * * Ginoong Ben Tulfo: Kamakailan ay tinawag ang aking pansin ng isang kaibigan tungkol sa iyong kolum na BITAG sa pahayagang PM Pang Masa isyu noong ika-18 ng Enero, 2003 na pinamagatang &amp;quot;OIC ng Correctional Institute for Women, Nasa Surveillance List na ng BITAG!&amp;quot;. Sa ganang akin, hindi na kailangan ang surveillance o undercover, sapagkat bilang isang nasa tanggapan ng pamahalaan (gobyerno), ako ay nakalaang harapin ang sinumang nais pumunta rito upang tanungin o alamin ang anumang bagay na nagkainteres sila na malaman ang katotohanan nang ayon sa itinatadhana ng batas na sumasakop sa ating lahat, lalo na mula sa isang magiting at kilalang mamamahayag kagaya mo, Ginoong Ben Tulfo. Sana ako ay pahintulutan mong bigyan ng katanungan ang mga bagay na nabanggit sa iyong kolum. Unahin po natin yung sinasabi diumano &amp;quot;mga source&amp;quot; (mapagkakatiwalaan o makatotohanan kaya ang mga ito?) na pagmamalabis ko raw at pang-aabuso sa mga kasamahan at mga presong nagrereklamo. Para sa iyong kaalaman, ito ay pass&amp;eacute; o lumang issue na, pinipilit itong buhayin at sakyan ng ilang tao para magamit sa kanilang sakim at pansariling layunin. May kasabihan, &amp;quot;Truth hurts&amp;quot;. Ang katotohanan ay masakit lalo na kung ikaw ay nasa &amp;quot;loob&amp;quot; at di lubusang matanggap ng iilan ang kanilang kasalukuyang kinalalagyan. Bagkus ay hinahanap-hanap ang buhay sa laya na malaki ang pagkakaiba, di gaya rito na kailangang sundin ng lahat, mga namumuno, empleyado at mga &amp;quot;wards&amp;quot; ang alituntunin, regulasyon o patakaran. Ang pagiging prangka ko at di maligoy ay naipagkakamali ng iba na masakit na pananalita. &amp;quot;If I call a spade, a spade, then whats wrong about it?&amp;quot; Ito ba ay hindi pagpapahayag ng isang katotohanan o realidad? Ang mga nasasaktan lamang sa aking pananalita ay iyong may nagawang paglabag sa mga regulasyon ng Institusyon na kailangan ipatupad nang naaayon sa batas sa lahat ng pagkakataon. * * * Abangan! May karugtong. * * * Para sa mga tips, reklamot sumbong, tumawag o mag-text sa mga numerong ito: (0918)9346417 at telepono 9325310/9328919. Magbasa ng diyaryong PM (Pang-Masa) tuwing Martes, Huwebes, at Sabado. Makinig sa DZME 1530 kHZ, Lunes hanggang Biyernes, 9:00-10:00 ng umaga. Panoorin ang &amp;quot;BITAG&amp;quot; tuwing Sabado, 5:00-5:30 ng hapon, ABC-5. E-mail us: bahalasitulfo@hotmail.com</body>
<link>http://www.philstar.com/Article.aspx?articleId=196905&amp;publicationSubCategoryId=94</link>
</article>
<article>
<title>Gustong makatiyak sa lupang tinirhan</title>
<author>HINDI PA TAPOS ANG LABAN ni Sec. Mike Defensor</author>
<date>
<month>February</month>
<day>26</day>
<year>2003</year>
</date>
<body>Dear Sec. Mike Defensor, Ang aking pamilya kabilang na ang mahigit 100 pamilya ay nakatira sa isang lupain na pag-aari ng gobyerno at nais sana naming magkaroon ng katiyakan sa lupang aming tinitirhan. Mahigit 10 taon na kaming naninirahan dito. Nabasa ko sa inyong column sa Pilipino Star NGAYON ang tungkol sa programa ninyo sa HUDCC na nagbibigay ng kaseguruhan sa lupa sa pamamagitan ng proclamation. Ano ba ang dapat naming gawin at papaano ipoproklamang socialized housing site ang isang pampublikong lupain? Sana ay matulungan nyo kami.  Wilfredo N. Ang isang programa ni President Gloria Macapagal-Arroyo ay ang pagbibigay ng kaseguruhan sa lupa upang sa gayon ay walang Pilipinong iskwater sa sariling bayan. Kung kaya ang mga pampublikong lupain na hindi pinakikinabangan ay maaaring iproklama bilang socialized housing site. Ibig sabihin nito ay may pagkakataon ang mga taong nakatira sa mga pampublikong lupain na hindi na ginagamit na bilhin ang mga ito subalit kinakailangan itong pag-aralan at i-endorso ng ibat ibang ahensiya tulad ng Department of Health, Department of Public Works and Highways at Department of Environment and Natural Resources. Kung ito ay pag-aari ng isang ahensiya ng gobyerno o lokal na pamahalaan ay dapat itong i-endorso ng nasabing ahensiya. Magkakaroon ng masusing inspeksiyon at pag-aaral ang mga ahensiyang ito upang masiguro na walang problema sa kalusugan at sa kondisyon ng lupa upang hindi malagay sa peligro ang mga taong nakatira rito. Kinakailangan din na matiyak na ang mga lugar na ipoproklama ay hindi gagamitin para sa proyektong imprastruktura ng gobyerno. Maging ang departamento, lokal na pamahalaan o ahensiya ng gobyerno na nagmamay-ari nito ay kinakailangang walang tutol na gawin itong socialized housing site. Maaari kayong sumulat sa aming tanggapan, mangyari lamang na ilagay ninyo ang inyong kahilingan na iproklama ang lupain na inyong tinitirhan upang masusi naming mapag-aralan at masiyasat ang kondisyon ng lupaing inyong tinitirhan.</body>
<link>http://www.philstar.com/Article.aspx?articleId=196917&amp;publicationSubCategoryId=94</link>
</article>
<article>
<title>Malakas pagkakakitaan ang pagtatanim ng kalamansi</title>
<author>BANTAY KAPWA ni Cieleto &amp;quot;Mahal&amp;quot; Del Mundo</author>
<date>
<month>February</month>
<day>26</day>
<year>2003</year>
</date>
<body>NAUNA nang tinalakay ng BANTAY KAPWA na malaking halaga ng pera ang kinikita ng Pilipinas sa ini-export na mangga, pinya at saging. Ang tatlong pangunahing prutas ay malaking tulong sa kabuhayan ng milyun-milyong nagtatrabaho sa mga pinyahan at sagingan sa Mindanao at Visayas at ang mga manggahan sa mga lalawigan sa Luzon at siyempre ang high-quality na mangga na numero unong export ng Guimaras. Hindi maglalaon at madaragdag sa tatlong prutas na nabanggit ang kalamansi. Mapangarapin si Rep. Manuel Viray ng Compostela Valley na nagpahayag na hindi maglalaon ay makikilala ang Pilipinas bilang calamansi capital of the world. Sinabi ni Viray na malaking pagkakitaan ang kalamansi at marami ang makikinabang dito lalo na ang mahihirap. Hindi gaanong mahirap alagaan ang kalamansi. Dapat lang ma-maintain sa dilig at abono. Hindi naman kailangang malaki ang lupa na pagtatamnan ng kalamansi. Maging sa paso ay maaari itong tumubo. Iminungkahi ni Viray na magtanim ng kalamansi maski na sa mga bakanteng lupa. Ang kalamansi ay mabuti sa katawan sapagkat mayaman sa calcium at iba pang mineral.</body>
<link>http://www.philstar.com/Article.aspx?articleId=196923&amp;publicationSubCategoryId=94</link>
</article>
<article>
<title>Walang limitasyon sa paggawa ng kabutihan</title>
<author>ALAY-DANGAL ni Fr. Jose C. Blanco, S.J.</author>
<date>
<month>February</month>
<day>26</day>
<year>2003</year>
</date>
<body>SA Ebanghelyo ngayong araw na ito, ibinigay sa atin ang isang sitwasyon kung saan sinabi ni Juan kay Jesus na hinadlangan ng mga alagad ang isang lalaki na magpalayas ng masasamang espiritu. At ang tugon ni Jesus ay ang pagsabihan sila na hindi nila dapat hadlangan ang lalaki sa paggawa ng kabutihan. Narito ang ebanghelyo (Mk. 9:38-40). &amp;quot;Sinabi ni Juan sa kanya, Guro, nakita namin ang isang lalaking gumagamit ng iyong pangalan sa pagpapalayas ng mga demonyo at sinikap naming pahintuin siya sapagkat siya ay hindi kabilang sa atin. Sinabi ni Jesus bilang tugon: Huwag nyo siyang pigilan. Walang sinumang tao na gumagawa ng mga himala sa aking pangalan ang maaaring kasabay nito ay mangusap ng masama tungkol sa akin. Ang sinumang hindi laban sa atin ay kasama natin.&amp;quot; Mainam para sa ating mga Kristiyano na makita kung gaano ka-bukas si Jesus sa mga taong nagnanais gumawa ng kabutihan at tulungan ang ibang tao. Kahit na ang mga ito ay hindi niya mga alagad o tagasunod. Ibinigay ni Jesus ang dahilan: &amp;quot;Ang sinumang hindi laban sa atin ay para sa atin.&amp;quot; Lahat tayo ay mga anak ng Diyos. Nais niya tayong gumawa ng kabutihan at maging matulungin sa kapwang nangangailangan. Huwag nating kalilimutan ang talinghaga ni Jesus sa Ebanghelyo ni Mateo na kung anuman ang gawin natin sa ating kapwa, yaon ay ginagawa natin sa kanya. Ang magbigay ng pagkain sa isang nagugutom na tao ay ang pagbigay ng pagkain kay Jesus. Ang damitan ang sinumang nangangailangan ng damit ay ang pagdadamit kay Jesus. Ang Diyos ay hindi naglalagay ng limitasyon sa kabutihang maaari nating gawin.</body>
<link>http://www.philstar.com/Article.aspx?articleId=196928&amp;publicationSubCategoryId=94</link>
</article>
<article>
<title>EDITORYAL  Hindi curfew ang solusyon</title>
<author></author>
<date>
<month>February</month>
<day>27</day>
<year>2003</year>
</date>
<body>HANGGANG ngayon ay nangangapa pa ang Philippine National Police (PNP) kung paano sosolusyunan ang tumataas na crime rate sa Metro Manila. Magkakaroon na naman ng panibagong command conference kay President Gloria Macapagal-Arroyo sa March 6 ang PNP subalit wala pa silang maibigay na solusyon. Mabagal na ba talaga ang PNP at kahit ang simpleng paraan kung paano masasawata ang mga kriminal dito sa Metro Manila ay pinagtatagal pa? Isang solusyon na iniisip ng PNP ay ang pagkakaroon ng curfew sa buong Metro Manila para mabawasan ang street crimes. Sinabi ni Metro police chief Reynaldo Velasco na binabalak nilang buong Metro Manila ang pag-iimposed ng curfew sa mga kabataan (may edad 18 pababa) para mabawasan man lamang ng 20 percent ang krimen. Sa kasalukuyan tanging ang Manila at Marikina pa lamang ang nagpapatupad ng curfew sa mga kabataan. Sinabi ni Velasco, maganda ang epekto ng pinatutupad na curfew sapagkat mababa ang natatalang street crimes sa dalawang nabanggit na siyudad. Sinabon ni Mrs. Arroyo ang PNP noong February 20 dahil sa lumalalang crime rate. Laganap ang street crimes gaya ng holdapan sa FX, bus at dyipni, cellphone snatching, pandurukot, pangre-rape at maraming iba pa. Nairita si Mrs. Arroyo dahil hindi ginagawa ng PNP ang kanilang tungkulin. Sinabi pang ibinuhos niya ang lahat ng support sa PNP subalit balewala lang sa mga ito at tumaas nang tumaas ang crime rate. Sa isang survey, marami na ang natatakot na lumabas sa kanilang bahay kung gabi dahil sa takot na maholdap, mahablutan, manakawan at ma-rape. Kapag kumagat ang dilim ay nababagabag na sila sapagkat maski sa dyipning sinasakyan ay nakaabang na ang manghoholdap sa kanila. Tatangayin ang cellphone, alahas at pera. Hindi ang curfew ang solusyon sa street crimes. Dapat malaman ni Velasco na kaya lumalaganap ang krimen ay sapagkat walang nakikitang pulis sa kalsada. Malakas ang loob ng mga halang ang kaluluwa sapagkat walang sagabal sa masama nilang gawain. Hindi totoo na bumaba ang crime rate sa Maynila mula nang i-imposed ang curfew sa mga kabataan. Paano bababa gayong hindi naman gaanong ipinatutupad ang curfew sa Maynila. Kung lalabas si Velasco sa malamig niyang kuwarto at papasyal sa Maynila kung alas-nuwebe o alas-diyes ng gabi makikita niya ang mga kabataang yumayaot sa kalsada. Hindi curfew ang solusyon sa krimen kundi pagrondahin ang mga pulis sa kalsada sa buong magdamag. Tiyak, mababawasan ang kriminalidad.</body>
<link>http://www.philstar.com/Article.aspx?articleId=197008&amp;publicationSubCategoryId=94</link>
</article>
<article>
<title>Dapat ayusin ang depekto ng TESDA</title>
<author>AKSYON NGAYON ni Al G. Pedroche</author>
<date>
<month>February</month>
<day>27</day>
<year>2003</year>
</date>
<body>NAPITIK natin minsan ang Technical Education and Skills Development Authority (TESDA), tungkol sa pagbibigay ng accreditation sa mga overseas performing artists (OPA) kahit walang talento kapalit ng &amp;quot;tamang halaga.&amp;quot; Sumagot sa tin si TESDA Chief Dante Liban porke siya ang una nating sinisi. Iyan raw mismo ang nais niyang iwasto kaya binubuwag ang sindikatong utak sa katiwalian sa pamamagitan ng pagpapatupad ng &amp;quot;reporma.&amp;quot; Inuupakan siya ng mga ayaw sa reporma. Umaayaw porke mawawalan ng delihensya. Pinalalabas na siya ang nakikinabang sa malaking racket sa TESDA. Na ang TESDA ay nagsisilbing &amp;quot;gatasan&amp;quot; o &amp;quot;minahan&amp;quot; ni Liban. Katunayan, ani Liban, gusto niyang alisin ang hurisdiksyon ng TESDA sa OPA. Dati, ang pagsasanay, pagsusulit at accreditation ng mga OPA ay nasa poder ng National Manpower and Youth Council (NMYC). Nang itoy mabuwag, ang gawain ay naisalin sa TESDA. Nang maupo si Liban, kaisa niya ang board ng TESDA na hindi dapat masaklaw ng ahensya ang hurisdiksyon sa OPAs. Oo nga naman. Ang pag-arte, pagsasayaw at pagkanta ay sining. Hindi isang technical skill. Gusto raw ni Liban na ang hurisdiksyong itoy ilipat na mismo sa entertainment industry. Ito nga naman ang mas kuwalipikadong mag-assess sa kakayahan ng artista at magbigay ng akreditasyon. Lumikha si Liban ng isang panel na binubuo ng mga kinatawan mula sa entertaiment industry. Itoy sa layuning buuin ang mga patakaran sa paglilipat ng hurisdiksyon ng TESDA sa industriya. Pati ang mga grupong kritikal kay Liban tulad ng Philippine Association of Recruitment Agencies Deploying Artists ay inimbitahan sa panel. Gusto ni Liban na simula sa papasok na buwan ng Marso, maisalin na sa entertainment industry ang kapamahalaan ng TESDA sa mga OPAs. Kaya habang dinudurog ni Liban ang sindikatong nagkakamal ng salapi sa deployment ng mga artista lalo na sa Japan, pinalilitaw ng kanyang mga kalaban na siya mismo ang &amp;quot;sindikato.&amp;quot; Hindi tayo humuhusga na si Liban ang nasa tama. Pero kung titingnan at susuriin ang mga sirkumstansya, makikita natin kung sino ang kontrabida sa labang ito.</body>
<link>http://www.philstar.com/Article.aspx?articleId=197018&amp;publicationSubCategoryId=94</link>
</article>
<article>
<title>Kasagutan ng OIC ng Correctional Inst. For Women</title>
<author>BAHALA SI TULFO ni Ben Tulfo</author>
<date>
<month>February</month>
<day>28</day>
<year>2003</year>
</date>
<body>Tungkol naman sa kaso ni Apple Paragas, siya ay hindi ko sinaktan o hinambalos, taliwas sa iyong isinulat. Ang kanyang galos na natamo ay noong magkaroon ng kaguluhan sa may inner gate na kung saan siya at mga kasamahan niya ay nagkaroon ng tulakan sa nasabing lugar. Sa sinumpaang salaysay ni Zariatu A. Amidu, isang inmate na may bilang C93P-149, noong Nobyembre 21, 2002, ay sinabi niya na &amp;quot;That my assailants were inmates Bella Negrosa, C95P-003; Ana May Alejandro, C99P-096; Apolonia &amp;quot;Apple&amp;quot; Paragas, C99P-187; Marietta delos Reyes, C89P-065; Cecilia Estoesta, C2000P-095; and Madelyn Laureles, C201P-071, were the same people who blocked the way and made physical harm on the different parts of my body. The records and pictures of this case speaks for themselves. &amp;quot;Balita namin si Paragas, inalok nyo pa raw ng maagang paglaya ng 10 buwan nitong Disyembre&amp;quot; tahasan kong sasabihin, walang karapatan o kapangyarihan ang Officer-in-Charge na ialok ang paglaya ninuman dito sa Correctional Institution for Women. Tanging ang hukuman lamang at ang Pangulo ng Republika ng Pilipinas ang may ganoong kapangyarihan. Baka naman ibang Officer-in-Charge ang kanyang tinutukoy. Mr. Tulfo, please stick to the issue or the subject matter at hand. Huwag mo nang idamay pa ang pangalan ni Presidential Spokesperson Ignacio Bunye na wala namang koneksyon o kinalaman dito. Bago ko makalimutan, si Atty. Emerico D. Buenaseda, Direktor ng Komisyon ng Karapatang Pantao, ay hindi ko nagging kaklase. Siguro, ipauubaya ko na lang sa kaniya kung anuman ang kaniyang posisyon doon sa mga paratang na nailathala sa iyong kolum. He is in the better position to answer the accusations you made in your paper. Mr. Ben Tulfo, sana po bago mailathala ang anumang bagay tungkol sa ibang tao o opisina, mangyari lamang na beripikahin mo muna o saliksikin ang tungkol dito, upang magkaroon ng patas at maayos na pamamahayag.  Leonila B. Reyes Officer-In-Charge * * * Ipinakikita ng kolum na ito na umiiral sa amin ang salitang PATAS at PAREHAS na laro. Walang labis, walang kulang, inilathala namin ang kasagutan ni Leonila B. Reyes, Officer-In-Charge ng Correctional Institution for Women. Unang naisulat sa kolum ng BITAG sa PM (diyaryong kapatid ng Pilipino Star NGAYON). Hindi na namin palalawakin pa ang issue dahil nasabi na namin ang lahat at kaniyang sinagot sa liham na inyong nabasa. Hindi rin namin babawiin ang aming isinulat dahil mayroon kaming source na lumapit sa amin at responsibilidad namin na pangalagaan ang kaniyang pagkakakilanlan. Hindi rin estilo ng kolum na ito na ilantad ang aming source. Alam ng hukuman ang responsibilidad na ito na pangalagaan ang aming source. Ang mahalaga, magkabilang-panig ang binigyan namin ng pagkakataon at espasyo sa kolum na ito. * * * Para sa mga tips, reklamot sumbong, tumawag o magtext sa mga numerong ito: (0918)9346417 at telepono 9325310/9328919. Magbasa ng diyaryong PM (Pang-Masa) tuwing Martes, Huwebes, at Sabado. Makinig sa DZME 1530 kHZ, Lunes hanggang Biyernes, 9:00-10:00 ng umaga. Panoorin ang &amp;quot;BITAG&amp;quot; tuwing Sabado, 5:00-5:30 ng hapon, ABC-5. E-mail us: bahalasitulfo@hotmail.com</body>
<link>http://www.philstar.com/Article.aspx?articleId=197147&amp;publicationSubCategoryId=94</link>
</article>
<article>
<title>Paggawa ng kabutihan, pagsasakripisyo</title>
<author>ALAY-DANGAL ni Fr. Jose C. Blanco S.J.</author>
<date>
<month>February</month>
<day>28</day>
<year>2003</year>
</date>
<body>SI Jesus ay patungo na sa Jerusalem. Subalit bago siya dumating doon, nagbigay muna siya ng tagubilin at babala sa kanyang mga alagad (Mk. 9:41-50). &amp;quot;Sinasabi ko sa inyo: Sinumang magbigay sa inyo ng isang basong tubig dahil sa kayoy kay Jesus ay tiyak na gagantimpalaan. &amp;quot;Mabuti pa sa isang tao ang siyay bitinan ng isang malaking gilingang bato sa leeg at itapon sa dagat kaysa maging sanhi ng pagkakasala ng isa sa maliliit na ito na nananalig sa akin. Kung ang kamay mo ang nagiging sanhi ng iyong pagkakasala, putulin mo! Mabuti pa ang mapunta ka sa langit nang putol ang isang kamay kaysa may dalawang kamay na mahulog ka sa impiyerno, sa apoy na hindi mamamatay. [Dooy hindi mamamatay ang mga uod na kumakain sa kanila, at hindi mamamatay ang apoy.] Kung ang paa mo ang nagiging sanhi ng iyong pagkakasala, putulin mo! Mabuti pa ang mapunta sa langit na putol ang isang paa kaysa may dalawang paa na mahulog ka sa impiyerno. [Dooy hindi mamamatay ang mga uod na kumakain sa kanila, at hindi mamamatay ang apoy.] At kung ang mata mo ang magiging sanhi ng iyong pagkakasala, dukutin mo! Mabuti pa ang pumasok ka sa kaharian ng Diyos na bulag ang isang mata kaysa may dalawang mata na mahulog ka sa impiyerno. Dooy hindi mamamatay ang mga uod na kumakain sa kanila, at hindi mamamatay ang apoy. &amp;quot;Sapagkat ang bawat isay dadalisayin ng apoy. Mabuti ang asin, ngunit kung mawalan ng lasa paano ito mapapaalat uli? Taglayin ninyo ang katangian ng asin, at sa gayoy magiging mapayapa ang inyong pagsasamahan.&amp;quot; Pinadali ni Jesus para sa atin ang maglingkod sa kanya. Ang anumang ginagawa natin para sa ating kapwa ay itinuturing niyang ginagawa sa kanya. Ang isang basong tubig para sa taong nauuhaw ay ang pagbibigay ng inumin kay Jesus. Agad ding nagtagubilin si Jesus na huwag maging sanhi ng eskandalo para sa mga maliliit. Ang kaparusahan ay mabigat: Ang pagkatapon sa dagat na may gilingang batong nakatali sa leeg. At may mga babala rin. Ang pangangailangang magsakripisyo upang maiwasan ang impiyerno at magkaroon ng buhay na walang-hanggan. Hindi na maaari pang maipahayag ni Jesus nang mas konkreto pa kaysa dito. Ang impiyerno ay isang nakahihilakbot na lugar. Doon masusunog ang isang nilalang magpakailanman. Kalugud-lugod na pag-isipan ang mga bagay na ito. Itoy makakatulong na panatilihin tayo sa tamang daan o landas patungong langit.</body>
<link>http://www.philstar.com/Article.aspx?articleId=197157&amp;publicationSubCategoryId=94</link>
</article>
</data>