<?xml version="1.0" encoding="ISO-8859-1" ?>
<data>
<article>
<title>EDITORYAL - Holdap dito,holdap doon</title>
<author></author>
<date>
<month>October</month>
<day>01</day>
<year>2003</year>
</date>
<body>KUNG mababangis ngayon ang mga kidnapper sa pagdagit sa kanilang bibiktimahin, mababangis din at walang patawad ang mga holdaper kung sumalakay at pumatay. Lantaran na ang kanilang panghoholdap at wala nang kinatatakutan. Kahit katanghaliang tapat ay bumabanat. Patay kung patay! Pinaka-latest na pag-atake ng mga holdaper ay noong Lunes, dakong ala-una ng hapon sa may hagdanan ng MRT station sa Kamuning, Quezon City. Inabangan ng may anim na armadong kalalakihan ang pagkolekta ng kita sa nasabing station. Nakaposisyon na sa may hagdanan ang mga holdaper at nang bumaba ang PNB cashier at dalawang guwardiya na may hawak sa bag na may lamang pera, umatake. Binaril sa mukha ang isa sa mga guwardiya at inagaw ang bag. Dead-on-the-spot ang guwadiya. Binaril naman ang isa pang guwardiya, at kritikal ang kalagayan sa ospital. Tinatayang nasa P1 milyon ang nakulimbat. Tumagal lamang ng limang minuto ang panghoholdap. Naganap iyon sa kaliwanagan ng araw. Kamakailan lamang, pinasok ng mga holdaper ang isang branch ng Citibank sa Makati at nakatangay ang mga holdaper ng malaking halaga ng salapi. Sa kaliwanagan din ng araw naganap ang panghoholdap at sa loob pa mismo ng pinaka-headquarters ng Citibank. Ang panghoholdap na iyon sa Citibank branch ang kauna-unahang nangyari sa lahat ng sangay ng nasabing banko sa buong mundo. Sunud-sunod na ang mga nangyayaring panghoholdap sa mga banko. Hindi na sila natatakot kung sumalakay. Isang dahilan marahil kung bakit wala nang pagkatakot kung sumalakay ang mga holdaper ay sapagkat wala namang pulis na makikitang nagpapatrulya sa mga lansangan. Kung mayroon mang nahuhuli o napapatay na holdaper ang mga pulis, iyan ay mabibilang lamang sa daliri. Hindi ganap na masawata ang pagsalakay sapagkat hindi epektibo ang kampanya laban sa mga halang ang kaluluwa. Kamakailan, inumpisahan ng Philippine National Police (PNP) ang pagdedeploy sa mga bus ng mga detectives para lumaban sa mga holdaper. Magandang ideya ito subalit maaaring sa katagalan ay mawalan din ng saysay sapagkat sa umpisa lamang nagiging masigasig ang PNP. Ang police visibility ang pinaka-mainam na paraan upang masawata ang pamamayagpag ng mga holdaper. Bigyan ng kaukulang armas ang mga pulis na panlaban sa mga halang ang kaluluwa na kahit sa kasikatan ng araw ay sumasalakay at walang pangiming pumapatay.</body>
<link>http://www.philstar.com/Article.aspx?articleId=222690&amp;publicationSubCategoryId=94</link>
</article>
<article>
<title>Nagalit pala si Mayor Atienza sa kapulisan dahil hindi masugpo ang video karera</title>
<author>BANAT NI BATUIGAS Ni Bening Batuigas</author>
<date>
<month>October</month>
<day>01</day>
<year>2003</year>
</date>
<body>NAGPIYESTA ang mga photographer, sa pagkuha ng mga larawan habang minamaso nina Western Police District Director P/Chief Supt. Pedro Bulaong at deputy director P/SSupt. Juanito De Guzman ang mga nakumpiskang video karera sa harapan mismo ng WPD headquarter noong Lunes ng umaga. May 26 na video karera ang kanilang winasak habang nakatutok ang mga tv camera at nagtatalsikan ang mga laway ng mga radio reporter sa pagbato sa era, he-he-he! Itoy bahagi lamang ng kanilang kampanya laban sa demonyong makina na sumisira sa murang kaisipan ng ating mga kabataan at tinatambayan ng mga adik. Ayon kay Major Gerry Agunod tagapagsalita ng WPD ipinag-utos ni Gen. Bulaong ang crack down operation laban sa mga makina nina Buboy Go. Ayon naman sa aking espiya, nagalit umano si Manila Mayor Lito Atienza sa kanyang mga kapulisan dahil sa kapabayaan ng mga ito na masugpo ang mga naturang makina. Labis umanong nasisira ang kanyang political career at nababahiran ang kanyang ambisyon na muling mahalal sa darating na 2004 election. Ayon naman sa mga Manilas Finest na aking nakausap, habang nagluluksa umano si Buboy Go dahil sa pagsawata ng kanyang mga video karera ay namamayagpag naman ang apog nina Randy Sy at Arnold Ajesta. Si Randy Sy umano ay inaanak ni Mayor Atienza kayat hindi kayang hulihin ng mga pulis Maynila ang mga makina nitong inilatag sa District 1, District 2, District 3, Kahilum Uno at Dos sa Pandacan. Laging bukambibig umano ni Randy Sy na hindi siya kayang tinagin nang kahit na sinong pulis dahil malakas siya sa Office of the Mayor. Talaga palang matapang ang apog nito, he-he-he! Takot din umanong salakayin ng mga pulis ang mga makina ni Rambo Arnold Ajesta na inilatag nito sa Balut Tondo hanggang Happy Land at maging sa mga sulok ng Divisoria, dahil minumura nito ang mga kapulisan at gumaganti umano ito sa mga pulis na mayroong mangilan-ngilang video karera. Marami umano itong padrino na matataas na opisyal na pulis sa WPD kayat hindi ito kayang tinagin ng mga pipitsuging pulis lamang. Malaki siguro magbigay ng datung si Ajesta sa mga opisyal kaya bagyo ang dating niya ano mga suki? Hindi ako naniniwalang palalampasin ito ni Mayor Atienza. Kilala ko si Mayor kapag nag-utos walang sinisino. Ang utos ni Mayor ay hindi kayang baliin ng kahit na sinong opisyal ng pulis lalo pat nakasisira sa kanyang ambisyong pulitika. O mga suki nagsimula na ang hudyat ni Atienza at Bulaong laban sa mga demonyong video karera. Ipagpatuloy ninyong iparating sa akin ang mga tamang address na kinalalagyan sa inyong lugar upang maiparating ko sa kanila. Hindi po tayo titigil sa ating krusada na lipulin ang mga makinang sumisira sa kaisipan ng ating kabataan. Abangan.</body>
<link>http://www.philstar.com/Article.aspx?articleId=222707&amp;publicationSubCategoryId=94</link>
</article>
<article>
<title>Batangas customshouse inupuan ng ASIIC</title>
<author>ORA MISMO Ni Butch M. Quejada</author>
<date>
<month>October</month>
<day>02</day>
<year>2003</year>
</date>
<body>MATINDI pala ang nerbiyos ng mga kamoteng taga-Batangas customshouse dahil binulabog at inupuan daw ng grupo ng Anti-Smuggling Intelligence and Investigation Center (ASIIC) ng Palasyo ang kanilang mga illegal na hotraba rito. May 11 container vans daw kasi ng misdeclared shipments ang pinigil ng nasabing grupo dahil nabuko na may epektos na karga. Mga donuts (gulong) pala ang laman. P300,000 lang ang inilaan para sa buwis ng gobyerno rito pero million of pesos ang pinag-uusapang pitsang paghahatian ng mga bugok. At least, nagbayad kahit papaano. Ang problema, ayaw daw pumayag ng ASIIC sa ginawang style ng mga kamote kahit nag-add sila ng P1 million para sa taxes for the government. Nasupalpal kasi ang operasyon hindi lang P1.3 million ang dapat mapunta sa gobyerno bilang buwis. Ika nga, palso ang hotraba. Inuuna kasi ng mga bugok ang pansariling interes kaysa sa interes ng bayan. Kaya hayun, kamot balakubak ang mga gago. May apat na linggo na nakabimbin ang mga donuts naghihintay ng patak ng ulan para mailabas daw ito. Hanggang ngayon ay wala pang kinang kung ito ay papayagan ng mga secret agents ng Palasyo. Buti nga! Problemado si Egay. Wala kasing illegal na shipments ang puwedeng pumasok sa Batangas customshouse nang hindi nakatimbre kay Egay. Si Egay lang daw ang binigyan ng basbas ng mga hunghang sa Batangas customshouse para makipag-ayos sa grupo ng economic saboteurs. &amp;quot;Sino ba si Egay?&amp;quot; tanong ng kuwagong Kotong cop. &amp;quot;Ito ang taga-ayos ng lahat ng illegal transaction sa nasabing lugar,&amp;quot; sagot ng kuwagong SPO-10 sa Crame. &amp;quot;Sorry, bitin sa espasyo ang Chief Kuwago sa susunod na lang.&amp;quot;</body>
<link>http://www.philstar.com/Article.aspx?articleId=222844&amp;publicationSubCategoryId=94</link>
</article>
<article>
<title>EDITORYAL - Maraming may STD</title>
<author></author>
<date>
<month>October</month>
<day>03</day>
<year>2003</year>
</date>
<body>SALAMAT kay Kris Aquino at Joey Marquez. Kung hindi tinutukan ng baril ni Joey si Kris, hindi mabubulatlat ang tungkol sa sexually transmitted disease (STD). Ayon kay Kris, hinawahan siya ni Joey ng isang uri ng STD. Itinanggi naman ni Joey ang akusasyon. Sa nalathalang mga report, nabatid na ang nakahawa kay Kris ay ang tinatawag na Chlamydia trachomatis. Nakukuha ang uring ito sa pakikipagtalik, ma-oral, vaginal o anal contact. Maaaring magbigay ng panganib ang sakit na ito hindi lamang sa kalalakihan kundi sa kababaihan. Kapag ang babaing infected ng Chlamydia ay nagbuntis nasa panganib ang kanyang isisilang na sanggol. Ang pagkakahawa ni Kris ng STD ang naging usap-usapan sa buong Pilipinas. At makaraan lamang ang ilang araw, nabunyag na pataas na nang pataas ang mga Pinoy na may STD, ayon sa report ng Department of Health (DOH). Sinabi ni Health Sec. Manuel Dayrit na nakaaalarma ang pagtaas ng bilang nang nagkakaroon ng STD. Pinakamataas aniya ang bilang nang nagkakaroon ng Chlamydia, 21 hanggang 36 percent; gonorrhea, 15 hanggang 31 percent at HIV/AIDS, one percent. Sinabi ni Dayrit na kung hindi mag-iingat ang publiko, maaaring tumaas pa at baka pati ang AIDS ay tuluy-tuloy na ring manalasa dahil walang ipinagkaiba sa pagsasalin ng HIV infected person ang virus sa kanyang partner. Gumamit ng condom, iyan ang payo ni Dayrit sa publiko. Karamihan sa mga nagkaka-STD ay mga kabataan na maaagang sumasabak sa pre-marital sex, at yung kung sinu-sino ang nakaka-sex partner. Ang pagtaas ng bilang nang nagkakaroon ng STD ay dapat lamang makaalarma sa gobyerno. Maaaring ang figure na nakuha ng DOH sa mga infected ng STD ay mababa pa. Marami ang maysakit subalit hindi magawang makapag-pagamot dahil walang ibabayad o kung may ibabayad man ay nahihiya. Sinasabi na ang paggamot sa STD ay umaabot ng tatlo hanggang apat na linggo. Dapat paigtingin ng DOH ang kanilang kampanya laban sa pagtaas ng nagkaka-STD. Hikayatin ang mga infected na huwag mahiyang ipagamot ang kanilang sakit. Sa nangyayaring ito, mahalaga ang papel ng mga magulang para magabayan at mapayuhan ang kanilang mga anak na huwag papasok sa maagang pakikipag-sex. Karaniwan na sa mga kabataang lalaki na naghahanap ng adbentura ay gumamit ng mga babaing bayaran. Kung hindi naging matapang si Kris sa pagbubulgar sa STD, hindi pa mamumulat ang publiko tungkol sa nakahahawang sakit.</body>
<link>http://www.philstar.com/Article.aspx?articleId=222927&amp;publicationSubCategoryId=94</link>
</article>
<article>
<title>Gen. Aglipay ubusin mo ang mga bugok sa anti-drug unit ng PNP</title>
<author>BANAT NI BATUIGAS Ni Bening Batuigas</author>
<date>
<month>October</month>
<day>03</day>
<year>2003</year>
</date>
<body>MAGSILBING leksiyon sana sa lahat ng anti-drug unit ng pulisya natin ang kasong kinasasangkutan ni Supt. Manuel Vidania ng Internal Affairs Service (IAS). Nasangkot si Vidania at ilan sa kanyang tauhan sa kasong kidnapping kung saan kumita sila ng umanoy P1 milyon sa biktimang si Rafael Decena, ng Bacoor, Cavite. Kung nagawa ni Vidania ang kaso tulad ng bintang sa kanya ni Decena, hindi nalalayo na maraming kaso pang tulad nito na nakaalpas sa kaalaman ng kanyang superior na si Dep. Dir. Gen. Edgar Aglipay, ang hepe ng Anti-Drug Special Operations Task Force (AID-SOTF), di ba mga suki? He! He! He! Sana marami pang complainant ang lumutang para tuluyang magretiro si Vidania at mga tauhan niya sa kulungan. Si Decena ay nagpa-park ng kanyang Mitsubishi Pajero sa parking lot ng Coastal Mall sa Para&amp;ntilde;aque City noong Sept. 19 nang harangin ng grupo ni Vidania. Inakusahan ng grupo ni Vidania si Decena na sangkot sa baklas-passport at violation ng drug law pero wala namang nakuhang ebidensiya. Mga 14 oras na nakulong si Decena sa IAS office sa Makati City. Pinatawag ng grupo ni Vidania si Decena sa kanyang asawa at humingi ng P20 milyon na ransom na naibaba naman sa P1 milyon. Nagkaroon ng pay-off sa isang lugar sa Pasay City kinabukasan. Pero ang hindi nila alam, nagsadya sa Police Anti-Crime Emergency Response (PACER) si Decena at asawa niya at nagsumbong kay Sr. Supt. Alan Purisima. Kaagad namang bumuo ng team si Purisima at sa tulong ni Decena, naaresto kaagad ang kapitbahay niya na si Juanito Hipe na umanoy nagsilbing finger ng grupo ni Vidania. Ang salaysay ni Hipe ang ginamit para kasuhan ng kidnapping ang grupo ni Vidania sa Department of Justice (DOJ), ani Purisima, he-he-he! Tiyak, nagka-leksiyon dito ang grupo ni Vidania, di ba mga suki? Kung sabagay, sa tingin ng marami nating nakausap, hindi lang ang grupo ni Vidania ang sangkot sa ganitong uring shakedown sa hanay ng anti-drug unit ng pulisya natin. Kaya lang maraming mga biktima ang ayaw lumutang para ituro sila. Kaya tama lang ang panawagan ni Aglipay na mag-file ng kaso ang mga biktima para matigil na itong praktis ng mga anti-drug unit natin. Nangako si Aglipay na hindi niya sasantuhin ang mga nagkasala niyang tauhan. Kung si Aglipay ang magsalita eh ginagawa niya. Sana magtiwala ang sambayanan kay Aglipay dahil seryoso siyang linisin ang hanay ng AID-SOTF ng matawag nating tiwaling pulis. Unahing bigyan-pansin ni Aglipay ang anti-drug unit ng Western at Central Police Districts. Talamak na ang reklamo sa dalawang unit, he-he-he! Lagot ang tatamaan ng latigo ni Aglipay. May nagsuhestiyon naman kay Aglipay na dapat ang lahat ng hepe ng anti-drug unit sa Metro Manila ay mga aide niya ang iupo. Sa paraang yan kasi maiiwa- san ang kasong shakedown dahil ayaw ng mga bataan niya na madungisan ang pangalan niya. Gusto rin kasi nila na maging PNP chief ang kanilang amo.</body>
<link>http://www.philstar.com/Article.aspx?articleId=222949&amp;publicationSubCategoryId=94</link>
</article>
<article>
<title>Hindi na kailangan nina Loren at Kabayan ang partido</title>
<author>AKSYON NGAYON Ni Al G. Pedroche</author>
<date>
<month>October</month>
<day>04</day>
<year>2003</year>
</date>
<body>KUMALAS na si Sen. Loren Legarda sa LAKAS. Para raw siyang nasa loob ng kahon at hindi nakagalaw. Sakal na siya kaya nag-aklas at ang duloy pagkalas sa partido. Malakas ang loob ni Sen. Legarda na kumalas sa partidong Lakas. Mataas ang rating niya sa mga survey at kahit pa ang pagka-presidente ng bansa ang puntiryahin, may laban. Iyan ang advantage ng pagiging sikat na brodkaster. Ganyan din naman si Kabayang Noli de Castro na bagamat tila walang interes na tumakbo sa pagka-pangulo ay laging naka-ungos sa mga survey para sa mga presidentiables. Iisa ang broadcast entity na pinanggalingan ng dalawa. Ano kayat ang isa sa kanilay maging presidente at ang isa ang bise? Siguradong laking karangalan para sa ABS-CBN. Pero natitiyak kong kapwa nari-realize ng dalawa na hindi sapat ang popularidad para hangarin ang pinakamataas na puwesto sa pamahalaan. Nang tanungin nga si Dolphy kung wala siyang planong kumandidatong Pangulo, ang walang gatol na sagot niyay &amp;quot;mahirap na. Pano kung manalo?&amp;quot; Ano nga naman ang gagawin niya kung mapatapon siya sa Malaca&amp;ntilde;ang nang walang muwang sa pagpapalakad ng bansa? Being an ex-broadcaster, pareho kong kaibigan sina Noli at Loren. Natutuwa nga akot sa unang hirit nila sa politikay pareho silang naging pinagpipitaganang Senador. I certainly look forward the day when either of them shall become President. Sa ngayon, tiyak ko na vice presidency ang target nila pareho. Dalawang broadcaster, iisa ang pinagmulang institusyon, iisa rin ang inaasam na posisyon. Mahihirapan yata akong mamili sa dalawa kong kaibigan. Kung mangyari ito, siguro magto-toss coin na lang ako.</body>
<link>http://www.philstar.com/Article.aspx?articleId=223044&amp;publicationSubCategoryId=94</link>
</article>
<article>
<title>Kasal sa Amerikano</title>
<author>IKAW AT ANG BATAS Ni Atty. Jose C. Sison</author>
<date>
<month>October</month>
<day>04</day>
<year>2003</year>
</date>
<body>SI John, isang Amerikano at si Lisa, isang Pinay ay ikinasal dito sa Pilipinas ni Judge Aregado. Makalipas ang ilang buwan ay nagpunta na ang mag-asawa sa US subalit bumalik muli dahil hindi nakayanan ni Lisa ang klima roon. Nang manganak si Lisa, nambabae si John at minsan ay binubugbog siya kapag nag-aaway. Hanggang sa iniwan nito ang mag-ina at nakisama sa ibang babae. Nagsampa ng annulment si John. Sa tulong ni Judge Aregado, nakahanap si John ng abogado. Tumagal ang kaso nang mahigit dalawang taon. Sa akalang may sabwatan sina Lisa at Judge Aregado, kung saan tinakot siyang ipa-dedeport ng asawa, sinampahan niya ng kasong administratibo si Judge Aregado. Ayon kay John, ikinasal sila ni Lisa noong Marso 15, 1993. At pagkatapos nito ay pinapirma sila ni Judge Aregado sa anim na blankong kopya ng kontrata ng kasal. At nang makumpleto ang nasabing kontrata ng kasal, ibang lugar at petsa ng kasal ang naitala rito, Hunyo 9, 1993. Dagdag pa ni John na maraming detalye ang taliwas sa totoong nangyari. Una, Marso 15, 1993 ang petsa ng kanilang kasal at hindi maaaring Hunyo 9, 1993 dahil nasa ibang bansa siya ng araw na iyon. Ikalawa, ang mga dokumentong sumusuporta sa lisensya ng kasal tulad ng sertipikasyon ng kakayahan niyang magpakasal na inisyu ng kanilang konsul ay may petsang Mayo 19, 1993. Ikatlo, ang sertipikasyon ng pre-marriage counseling nila ay inisyu noong Mayo 25, 1993. Dapat bang kasuhan si Judge Aregado dahil sa pagtatala nito ng ibang petsa ng kasal? MALI. Ang alegasyon ni John na ikinasal sila noong Marso 15, 1993 ay walang basehan. Ang sertipikasyon ng kanyang konsul at ang sertipikasyon ng kanilang pre-marriage counseling ay mahahalagang dokumento bago sila maisyuhan ni Lisa ng lisensya ng kasal. Ang mga dokumentong publiko ay ipinapalagay na itinala sa tamang petsa ng mga taong may awtoridad ayon sa regular nilang pagga-nap ng pampublikong tungkulin. (Young vs. Magpayo A.M. No. RTJ-00-1552 May 31, 2000).</body>
<link>http://www.philstar.com/Article.aspx?articleId=223049&amp;publicationSubCategoryId=94</link>
</article>
<article>
<title>Mahathir</title>
<author>PANAGINIP LANG Ni Nixon T. Kua</author>
<date>
<month>October</month>
<day>04</day>
<year>2003</year>
</date>
<body>ANG Malaysia ngayon ang isa sa bansang hinahangaan hindi lang ng mga bansang nasa Asia kung hindi sa buong mundo dahil sa bilis ng kanilang pag-unlad. Ginagawa na rin silang ehemplo ng mga bansang Muslim dahil karamihan sa Malaysian ay Muslim at nakakainggit talaga ang mga pagbabagong nangyayari sa kanilang bansa. Nagmula sa isang bansang napakahirap at napakagulo isa na ngayong napakaunlad na bayan na kinatitirikan pa ng super taas na Petronas Towers, isa sa pinakamataas na gusali sa buong mundo. Ilang taon lang ang nakalipas nang ang bansang ito ay ating pinagtatawan, ang kanilang mamamayan namamangha pag nakakapasyal rito sa atin, lalo na ang kanilang mga opisyales.&amp;nbsp; Tayo ang kanilang kinaiinggitan at gusto nilang pamarisan. Pero ngayon, milya-milya na ang layo nila sa atin, masarap ang pamumuhay ng mga Malaysian at lahat ng yan ay nagawa sa pamumuno ng kanilang Prime Minister na si Mahathir Mohamad. Isang lider na unang inisip ang kapakanan ng Malaysia bago ibang bayan.&amp;nbsp; Isang lider na nanindigan kahit sa mga Amerikano ukol sa pananakop nito sa bansang Iraq. Hindi rin siya natinag at nilabanan niya rin ang mga mauunlad na bayan sa Europa na siyang namimilit kumontrol ng ekonomiya&amp;nbsp; ng buong mundo. Sa kanyang mga nagawa, ang ekonomiya ng Malaysia ay lubos na umunlad at dahil dito ay lubos na yumaman at gumanda ang kanilang pamumuhay.&amp;nbsp; Patunay ito sa mga investment nila hindi lang sa kanilang sariling bayan kung hindi pati na rito sa atin. Marami ang mga Malaysians na nag-iinvest rito pero ang mas madaling&amp;nbsp; nakikita natin ay ang mga casinos, gaya ng sa Subic at sa ilang mga hotels sa Metro Manila. Wala na silang takot na binabanga ang mga taga Hongkong at Macau sa negosyong&amp;nbsp; ito. Tingnan nyo rin ang ating mga appliances, marami rito ay gawa na rin nila.&amp;nbsp; Dati-rati&amp;nbsp; gawa sa Japan tapos Taiwan ngayon China at Malaysia na. Masakit pa nito, dati ay sila ang mga nagti-TNT sa atin, ngayon, tayo na ang mga illegal na nagtatrabaho sa kanila. Naiwanan&amp;nbsp; na nila tayo at isa sa&amp;nbsp; pinakamalaking dahilan ay mayroon silang Mahathir samantalang tayo ay may Madam Senyora Donya Gloria. Madam Senyora Donya Gloria na humihingi raw ng senyales sa itaas kung tatakbo pa o hindi bilang Pangulo ng Pilipinas pero namatayan ng ilaw sa buong Roma ng bumisita siya.&amp;nbsp; Madam Senyora Donya Gloria na natumba habang umaakyat sa isang Ford pick up habang nag-iinspeksyun daw ng kalye.&amp;nbsp; Madam Gloria na sinabi&amp;nbsp; nuong Disyembre 30 nang nakaraang taon na di na siya tatakbo. Madam Senyora Donya Gloria na hindi raw makikialam sa JOSE Pidal scam pero pinasundo si Udong Mahusay kay Housing Secretary Mike Defensor, pinasunod pa si Spokesman Ignacio Bunye at ginamit pa ang Presidential Chopper at miyembro ng PSG. Madam Gloria na marami pang salitang binitiwan na hindi pinanindigan at mga atras abanteng desisyon at pagkilos. Samantalang si Mahathir iisa ang sinabi&amp;nbsp; ng tanungin kung magbabago pa ang isip niya sa pag-reretiro kahit na nakikiusap at nag-iiyakan ang kababayan at kasamahan, &amp;quot;If I do (change my mind) my credibility will be gone.&amp;quot; Ngayon natin isipin bakit maunlad sila at tayo ay tuluy-tuloy sa pagbagsak puwera na lang sa krimen, drugs na pangatlo na raw tayo sa buong mundo at korupsyon na pang 11 sa daigdig.&amp;nbsp; * * * Kung gus2 ng pagba2go mga pulitikong nangu2rakot wag ng ibo2. 09272595884; Sa mga kasapi ng filgood filbad ang masang pilipino sa inyo kakampi kayo ng mga magnanakaw. 09208357733; M. arroyo sbi mo maawa ke luli at s pamilya mo. Bkit s mga pmilyang pilipino&amp;nbsp; n nghi2rap at my skit d kau maawa, srap buhay niyo psyalan nyo ROMA. 09197698836; Sana ituloy ang imbestigasyon sa million dollar case ni mr. nani perez at ang pidal expose ni sen. lacson kawawa na ang luhaang inangbayan. 09197156833; Pgma kpal nman ng mukha&amp;nbsp; nu, pg tumakbo k p sa 2004 election ala2hanin ny yng dinura n d mo na dpat higupin pa! 09187562156; Sana matapos na ang mga paghihirap ni juan dela cruz! Sana mawala na ang mga ganid ngayon! 09167004730; Halatang nagensayo ng husto si Ignacio a. kc khit anong pilit&amp;nbsp; na gayahin ang perma ni mike hindi pa rin magkapareho.&amp;nbsp; 09207006856; Pkbusi2 lng ang AFP Finance CTR na ibigay na ang differential nmin n&amp;nbsp; nagretire non png 1999 d p nmin ntanggap o bka binulsa n. 09186552138. * * * Para sa anumang reaksyon, mag-e-mail lang sa nixonkua@yahoo.com o kayay magtext sa&amp;nbsp;09272654341. Mapapakinggan&amp;nbsp; nyo rin ang inyong lingkod sa DZEC 1062 mula 4:30 hanggang 6:00 ng hapon tuwing Lunes at Miyerkules.</body>
<link>http://www.philstar.com/Article.aspx?articleId=223065&amp;publicationSubCategoryId=94</link>
</article>
<article>
<title>Suwereteng pamilya</title>
<author>ORA MISMO Ni Butch M. Quejada</author>
<date>
<month>October</month>
<day>04</day>
<year>2003</year>
</date>
<body>HULOG ng langit sa may 50 pamilyang squatters ang ibinigay na haybol sa kanila ng mga kawani ng Bureau of Customs sa NAIA. Nagsama-sama ang mga kawani ng NAIA-Customs na boluntaryong nag-ambag ng pitsa upang pakinabangan ng may 50 pamilya na pawang mga nakatira sa squatters sa airport para bigyan sila ng maayos na matitirhan. Ang two-storey houses ay itinayo sa may Paseo de Aduana, Barangay Sto. Ni&amp;ntilde;o, Para&amp;ntilde;aque City. Ang nasabing proyekto ay galing sa mga donasyon ng mga taga-NAIA Customs at bahagi rin ito ng housing project ni Prez Gloria. Mayroon nang 15 housing ang puwede ng lipatan at tirhan. Samantala, ginagawa pa ang ibang bahay na malapit nang matapos at anumang oras ay puwede na ring tirhan. Ika nga, pang-Christmas gift ng Customs sa poor. Malapit lamang sa runway ang nasabing mga bahay na itinayo pero may eight feet ang layo naman nito mula sa perimeter fence ng paliparan. Ang mga opisyal ng NAIA-Customs sa pangunguna nina Customs Collector Celso Templo, Deputy Customs Collector Mimel Talusan at Deputy Customs Collector Fil Carreon ang naka-isip ng konsepto kaya nakipag-coordinate sa housing project ni Prez GMA para mabigyan ang mga squatters ng maayos at simpleng haybol. Bahagi kasi ito ng nation project ni Prez Gloria. Kaya ang taga-Customs ay nakiisa sa nasabing proyekto. Ang proyekto ay tinawag na Gawad Kalinga ng bureau. Kabilang din sa mga nakiambag sa nasabing project ay ang mga Customs personnel sa Manila International Container Port, Port of Manila, maging sina Customs Commissioner Antonio Bernardo at Deputy Customs Commissioner Rey Allas ay nagpakawala rin ng pitsa para sa pahaybol. May magandang puso rin pala ang mga taga-Customs, anang kuwagong pulis na naglalanggas ng sariling galis. Iba kasi ang mentali-dad ng iba nating mga kababayan basta taga-Customs alam mo na ang ibig kung sabihin, sabi ng kuwagong Kotong cop. Ngayon lumabas ang kulay ng mga ito mapagkawanggawa pala sila, natutuwang sinabi ng kuwagong SPO-10 sa Crame. Sana pati ibang ahensiya ng pamahalaan ay maka-isip ng ganito dahil malaking tulong ito sa mga mahihirap. Sana nga! Sa palagay ko may susunod sa yapak ng Customs? Ang mag-smuggled? Hindi ang mag-donate ng haybol sa poor.&amp;quot; &amp;quot;Sana nga, kamote!</body>
<link>http://www.philstar.com/Article.aspx?articleId=223069&amp;publicationSubCategoryId=94</link>
</article>
<article>
<title>Prostatectomy,epektibo vs prostate cancer</title>
<author>WHAT'S UP DOC? Ni Dr. Tranquilino Elica&amp;ntilde;o Jr.</author>
<date>
<month>October</month>
<day>05</day>
<year>2003</year>
</date>
<body>ANG operasyon ang itinuturing na epektibong pamamaraan para labanan ang Stage A at Stage B prostate cancer. Subalit nananatiling mainit na pagtatalo pa rin kung mas epektibo nga ba ang operasyon kaysa sa radiation para sa prostate cancer? Nahahati ang opinion tungkol dito. Pero kung tatanungin ang mga nakararami mas marami ang pumapabor sa operasyon o ang tinatawag na prostatectomy. Ang prostatectomy ay isang operasyon kung saan inaalis ang prostate, ang seminasal besicles at ang lymph nodes sa paligid ng prostate. The urine passage (urethra) is the reconnected between the bladder and the portion of the urethra beyond the prostate. Ang operasyon ay karaniwang isinasagawa sa pamamagitan ng incision sa central lower abdomen. The lymph nodes within the pelvis are routinely removed first and looked at under a miscroscope. Kung ang cancer ay makita sa lymph nodes, ang operasyon ay ititigil na kaagad-agad. Kapag nakakalat na kasi ang cancer sa lymph nodes ito ay ikokonsiderang incurable o wala nang lunas. Ang operasyon ay isinasagawa sa loob ng dalawa hanggang apat na oras. Habang isinasagawa ang operasyon, nawawalan ng may isa hanggang dalawang yunit ng dugo ang pasyente (1 to 2 pints). Sa ganitong pagkakataon, hinihikayat ang pasyente na mag-donate ng sarili niyang dugo apat na linggo bago ang operasyon. Mananatili sa ospital ang pasyente sa loob ng apat hanggang 10 araw. Hinihikayat ang pasyente na magsimulang maglakad ilang oras makalipas ang operasyon. Ang catheter (1/4 inch ang kapal at flexible na tube) ay mananatili sa penis habang nasa recovery period. Ito ay sapagkat wala siyang kontrol sa pag-ihi sa loob ng ilang linggo pagkaraan ng operasyon. Aalisin lamang ang catheter pagkaraan ng dalawa hanggang apat na linggo makalipas ang procedure. * * * Kung mayroon kayong katanungan kay Dr. Elica&amp;ntilde;o, sulatan siya. Ipadala sa ganitong address: WHATS UP DOC? ni Dr. Tranquilino Elica&amp;ntilde;o Jr. Pilipino Star NGAYON, Railroad cor Roberto Oca Sts., Port Area, Manila.</body>
<link>http://www.philstar.com/Article.aspx?articleId=223163&amp;publicationSubCategoryId=94</link>
</article>
<article>
<title>Ang diborsiyo at mga bata</title>
<author>ALAY-DANGAL Ni Fr. Jose C. Blanco, S.J.</author>
<date>
<month>October</month>
<day>05</day>
<year>2003</year>
</date>
<body>ANG mga bata o mga anak ang lalong higit na mga biktima ng diborsiyo. Basahin ang Mk. 10:2-16 na may kaugnayan sa paksang ito. May mga Pariseong lumapit kay Jesus. Ibig nilang masilo siya kaya kanilang tinanong, &amp;quot;Naaayon ba sa Kautusan na hiwalayan ng lalaki ang kanyang asawa?&amp;quot; Sagot niya, &amp;quot;Ano ang utos sa inyo ni Moises?&amp;quot; Ipinahintulot ni Moises na hiwalayan ng lalaki ang kanyang asawa matapos bigyan ng kasulatan sa paghihiwalay.&amp;quot; Sinabi ni Jesus, &amp;quot;Dahil sa katigasan ng inyong ulo kaya niya inilagda ang utos na ito. Subalit sa pasimula pa, nang likhain ng Diyos ang sanlibutan: &amp;quot;Nilalang silang lalaki at babae. Dahil ditoy iiwan ng lalaki ang kanyang ama at ina, at magsasama sila ng kanyang asawa, at silay magiging isa. Kaya hindi na sila dalawa kundi isa. Ang pinagsama ng Diyos ay huwag paghiwalayin ng tao.&amp;quot; Pagdating sa bahay, ang mga alagad naman ang nagtanong kay Jesus tungkol sa bagay na ito. Sinabi ni Jesus, &amp;quot;Ang sinumang lalaking humiwalay sa kanyang asawa at mag-asawa sa iba ay gumagawa ng masama sa kanyang asawa  siyay nangangalunya. At ang babaing humiwalay sa kanyang asawa at mag-asawa sa iba ay nangangalunya rin. May nagdala ng mga bata kay Jesus upang hilinging ipatong niya sa mga ito ang kanyang kamay; ngunit pinagwikaan sila ng mga alagad. Nagalit si Jesus nang makita ito, at sinabi sa kanila, &amp;quot;Pabayaan ninyong lumapit sa akin ang mga bata, huwag ninyo silang sawayin, sapagkat sa mga katulad nila naghahari ang Diyos. Ito ang tandaan ninyo: Ang sinumang hindi tumatanggap sa paghahari ng Diyos tulad ng isang maliit na bata ay hindi mapapabilang sa mga pinaghaharian niya.&amp;quot; Si Jesus ay naghahandog ng isang kakaibang larawan ng pagmamahal. Para sa kanya, ang tunay na pagmamahal ay hindi nakabatay sa mga pakiramdam kundi sa pagtatalaga ng sarili. Tanging sa ganoong uri ng pagtatalaga lamang maaaaring magkasabay na tunay na lumago ang dalawang taong nagmamahalan.</body>
<link>http://www.philstar.com/Article.aspx?articleId=223172&amp;publicationSubCategoryId=94</link>
</article>
<article>
<title>Usapang babae: Paglilinis sa 'hiyas'</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>October</month>
<day>05</day>
<year>2003</year>
</date>
<body>MALINIS ang Pinay kung tungkol sa feminine hygiene. Hindi siya kuntento sa tissue na ipinupunas kundi tabo ng tubig ang pinanghuhugas niya sa kanyang hiyas na napapanatili niyang mabango at kaaya-aya. May mga tips na ibinigay ang leading obstetrician-gynecologist na si Dr. Concordia M. Pascual para mapanatili na healthy ang vagina. Huwag mag-deuche hanggat hindi ipinapayo ng doktor. Puwedeng ipang-irigasyon ang suka at mainit na tubig. Hugasan ng marahan ang genital area apat hanggang limang beses sa isang araw ng malinis na tubig lang ang ipanghuhugas. Huwag gumamit ng brushes, sponges at daliri sa paglilinis ng loob ng ari. Huwag magbabad sa bubble bath dahil ang perfume o pabango ay makaiirita sa genitals. Iwasan ang paggamit ng sabon at shower gels na magdudulot ng skin irritation or allergy. Sabi pa ni Doktor Pascual dapat na ang mag-asawa ay hugasan ang kanilang mga ari ng malinis na tubig bago at matapos na magsiping. Makabubuti rin na umihi sa loob ng 30 minuto matapos na mag-sex para maiwasan ang urine infection at iwasan din ang pagsusuot ng masikip na panty at jeans na sanhi ng pagpapawis na nakaiirita sa balat. Idinugtong niya na vaginal deuche is frequently cited as a cause of disturbance of the vaginal flora (bacteria) leading to the onset of bacterial vaginosis. Si Dr. Pascual ay dating pangulo ng Philippine Medical Association at ngayon ay presidente ng Philippine Mental Health Association at National Federation of Womens Clubs of the Philippines at may-ari ng Pascual General Hospital sa Quezon City.</body>
<link>http://www.philstar.com/Article.aspx?articleId=223179&amp;publicationSubCategoryId=94</link>
</article>
<article>
<title>May crime wave ba sa MMla?</title>
<author>SAPOL ni Jarius Bondoc</author>
<date>
<month>October</month>
<day>06</day>
<year>2003</year>
</date>
<body>TUWING linggo may nababalitang robbery ng banko o armored van. Araw-araw may payroll robbery. At ayon kay Teresita Ang-See, may 19 nang kinidnap simula Enero. May crime wave ba sa Metro Manila? Wala, mabilis na sagot ni Gen. Reynaldo Velasco, hepe ng PNP-Metro Manila. Tatlong bank holdup nga ang naganap nitong nakaraang buwan, pero &amp;quot;normal&amp;quot; kumbaga. Kada taon 18 holdup ang nagaganap. Pero nitong unang bahagi ng taon, dalawa lang ang naging holdap. Tila humahabol ang statistics. At nagmumukhang dumarami ang holdap sa Metro Manila gayong sa mga karatig probinsiya pala nagaganap ang iba. Pero mas importante, ani Velasco, nalulutas agad. May tatlong suspek nang nahuli sa Citibank robbery sa Makati. Sila rin ang suspek sa robbery sa kalapit na Equitable-PCIBank. Yun namang armored van robbery sa Caloocan, lutas sa loob ng pitong oras. Ini-interrogate ang isang security guard nang mag-text sa cellphone niya ang mastermind para alamin kung saan ide-deliver ang parte. Buking na inside job pala. Tungkol sa kidnapping, hindi makasagot si Velasco. Wala kasi ni isa sa mga insidenteng sinasabi ni Ang-See ang nai-report sa PNP. Wala tuloy basehan ang PNP kung totoo o hindi. Ayaw namang iharap ni Ang-See ang mga umanoy biktima. Dagdag naman ni Kapitan Martin Di&amp;ntilde;o, presidente ng Volunteers Against Crime and Corruption, lugi ang pulis sa labanan sa kriminal. Huli nang huli ang pulis, pero pinagpipiyansa naman ng Korte. Ehemplo ang Resto Gang na sunud-sunod nangholdap ng diners sa restaurants. Nakapag-bail nang P800,000 ang limang nahuli. Lumakas ang loob na umulit. Napapansin ni Di&amp;ntilde;o na mas mabilis pa ang suspek magdemanda ng harassment laban sa pulis kaysa pagsampa ng kasong krimen. Yun daw ang bagong modus ng drug lords. Oras na i-raid ang shabu hideout, kinakasuhan agad ang pulis ng planting of evidence o kaya depektibong search warrant. Ang gagaling ng mga abogado nila.</body>
<link>http://www.philstar.com/Article.aspx?articleId=223293&amp;publicationSubCategoryId=94</link>
</article>
<article>
<title>Hindi malaking isyu kung tatakbo si GMA sa 2004</title>
<author>HALA BIRA! Ni Danny Macabuhay</author>
<date>
<month>October</month>
<day>07</day>
<year>2003</year>
</date>
<body>TATAKBO sa 2004 si President Gloria Macapagal-Arroyo. Inihayag niya noong Sabado na ipagpapaliban na muna niya ang pagreretiro sa pulitika. Kung sabagay, marami na rin naman ang hindi naniwala nang banggitin niya noong Dec. 30, 2002 sa Baguio City na hindi na siya kakandidato sa 2004. Marami ang nagsabi na gimik lang ito ni GMA. Isa ako na naniwala na talagang seryoso si GMA na tatapusin na lamang niya ang kanyang termino sa 2004 at hindi na siya interesado pang kumandidato. Naramdaman kong inis na inis na siya sa sobrang pamumulitika ng kanyang mga kalaban at wala na yatang tama sa mga ginagawa niya. Hindi ako nakatitiyak kung ano talaga ang nagtulak upang baguhin ni GMA ang kanyang desisyon. Para sa akin, hindi malaking isyu ang pagpalit ng kanyang isipan. Karapatan niya ito. Ang mas mahalagang ikonsidera ay kung mananalo ba naman kaya si GMA sa darating na eleksiyon? O magiging mabuti kaya siyang isang halal na presidente kaysa sa mga ibang makakalaban niya? Kung totoo ang sinasabi ng mga taga-oposisyon na makakabuti kung hindi na babaguhin ni GMA ang kanyang desisyon sapagkat sira na rin naman ito sa mamamayang Pilipino. E, kung ganuon, di ba dapat na matuwa ang mga ito na tatakbo ang GMA sapagkat matatalo nila ito. Samantala, simula ngayon, umaatikabong pulitikahan na naman ang sasambulat, walang duda.</body>
<link>http://www.philstar.com/Article.aspx?articleId=223400&amp;publicationSubCategoryId=94</link>
</article>
<article>
<title>EDITORYAL - Isinuka na ba't kinain pa?</title>
<author></author>
<date>
<month>October</month>
<day>08</day>
<year>2003</year>
</date>
<body>MARAMING nakalilito at nakapagtatakang hakbang si President Gloria Macapagal-Arroyo sa mga nakaraang araw. Nakapagtataka ang muli niyang paghirang kay dating Defense Sec. Angelo Reyes bilang ambassador-at-large for counter terrorism at si dating Intelligence chief Victor Corpus na inilagay sa command ng Armed Forces civil relations service. Ginawa ang paghirang sa dalawa, tatlong araw bago ang ginawa niyang paghahayag na tatakbo siya sa pagka-presidente sa May 2004. Sina Reyes at Corpus ay nag-resign makaraan ang Oakwood mutiny noong July 27. Inakusahan si Reyes ng corruption ng mga junior officers ng AFP. Nagbebenta umano ito ng bala at baril sa mga kalaban ng pamahalaan. Ang matindi, isinangkot si Reyes sa Davao bombing. Si Corpus man ay inakusahan din sa bombing, at ilang araw makaraan ang mutiny, nagbitiw siya sa puwesto. Isang buwan naman ang pinalampas ni Reyes bago nagbitiw. Ngayoy balik sila sa Cabinet ni Mrs. Arroyo. Naisuka na pero naisubong muli. Madalian ang pagki-create sa position ni Reyes na halatang inimbento lamang upang hindi mawala sa sirkulasyon ang dating DND chief na may balak tumakbong senador sa 2004 elections. Gayunman sinabi ni Mrs. Arroyo na ang posisyon ng dalawa ay magagamit niya sa mga bagong kinakaharap niyang trabaho. Kumbinasyon aniyang military at guerilla tactics. Ang pagkakabalik ni Reyes ay nakapagtataka sapagkat bukod sa naakusahan ng corruption at pambobomba, iniimbestigahan din siya ng Presidential Anti-Graft Commission sa pagpapagawa nito ng mansion na nagkakahalaga ng P10-milyon. Ano na ang nangyari sa mga kasong ito? Ang &amp;quot;lifestyle check&amp;quot; na si Mrs. Arroyo mismo ang lumikha ay tila nawalan ng saysay sa pagkaka-appoint muli kay Reyes. Oo ngat ang isang tao ay itinuturing na inosente hanggat hindi siya napatutunayang guilty subalit ang muling paghirang sa isang tao na may mga kinakaharap na kaso ay maaaring makaepekto sa muli niyang paghahangad sa mataas na puwesto. Mapipintasan siya sa ganitong gawain na ang isinuka na ay muling kinakain. Bakit hindi muna linisin ang pangalan ng dalawa at saka hirangin sa puwesto? Sa paghirang niya sa dalawa, para na ring sinabi ni Mrs. Arroyo na walang kasalanan ang dalawa. Na ang mga sinabi ng mga junior officers laban sa dalawa ay walang katotohanan. Ano pa ang silbi ng mga nililikhang komisyon o mga task force kung ito rin naman ay lalabagin mismo ng presidente? Sadyang marami ang nalilito at nagtataka sa pangyayaring iyon na ang isinuka ay muling kinain.</body>
<link>http://www.philstar.com/Article.aspx?articleId=223478&amp;publicationSubCategoryId=94</link>
</article>
<article>
<title>Suportahan ang GSIS,huwag patayin</title>
<author>AKSYON NGAYON Ni Al G. Pedroche</author>
<date>
<month>October</month>
<day>09</day>
<year>2003</year>
</date>
<body>SA kabila ng mga pagbatikos sa Government Service Insurance System (GSIS), natutuwa akot may malaking grupo ng mga empleado ng gobyerno na sumusuporta at nakauunawa sa problema nito. Ito ang Philippine Government Employees Association (PGEA). May kasabihang huwag maging parte ng problema kundi maging bahagi ng solusyon. Iyan mismo ang attitude ng PGEA sa gitna ng galit ng ilang empleado ng pamahalaan dahil nabibimbin diumano ang kanilang mga inuutang at iba pang benepisyo mula sa paseguruhan ng pamahalaan. Dahil diyay umaapela (at nakikiisa ako) si PGEA president Esperanza Ocampo sa kanyang kapwa GSIS members na magpakahinahon dahil ang ano mang marahas na hakbang laban sa GSIS ay posibleng maging dahilan ng tuluyang pagbagsak ng ahensya. Aniya, &amp;quot;huwag patayin ang GSIS kundi suportahan.&amp;quot; Isa sa mga sanhi diumano ng pagkabinbin ng release ng mga pautang at ibang benepisyo ay hindi kawalan ng pondo ng GSIS kundi ang pagkabigo ng ilang opisina ng gobyerno na mag-remit ng premium ng kanilang mga empleado. Nagpatupad din ng &amp;quot;computerization program&amp;quot; si GSIS President Winston Garcia upang linisin ang mga record ng GSIS to make the agency more efficient. Isa pa ring dahilan iyan kung bakit nagkaroon ng pagkakabinbin ang disbursement ng mga pautang at benepisyo. The goal is good pero naapektuhan nga naman ang mga miyembro. Kaya ang panawagan ni PGEA President ay &amp;quot;pabilisin ang ginagawang clean-up program.&amp;quot; Maganda ang iskemang ito at dapat suportahan. Pero may katuwiran din namang umalma ang mga miyembro sa pagkabalam ng kanilang mga benepisyo at inuutang. Kaya lang, wala akong makitang mabuting ibubunga ng mass action laban sa ahensya.</body>
<link>http://www.philstar.com/Article.aspx?articleId=223594&amp;publicationSubCategoryId=94</link>
</article>
<article>
<title>Namatay na mason,ayaw papasukin sa simbahan</title>
<author>BALITANG SPECIAL Ni Deo Macalma</author>
<date>
<month>October</month>
<day>09</day>
<year>2003</year>
</date>
<body>ALAM nyo bang isa na namang namatay na miyembro ng Free &amp;amp; Accepted Masons of the Philippines (FAMP) ang ayaw papasukin sa loob ng Simbahang Katoliko? Ayon sa aking bubuwit, 77 days na lang at Pasko na. Happy birthday kay Bro. Atty. Eddie &amp;quot;Ding&amp;quot; Jara ng Chief ng SSS-Mindanao; Jose&amp;quot;Jekjek&amp;quot; Taruc IV, Edna Lising, Krisel Diaz, Sarah Pamplona, Timmy Sallador at kay DJ Sugar ng Yes-Fm. * * * Alam nyo bang isa pang namatay na mason ang hindi pinapasok sa loob ng simbahang Katoliko upang bigyan ng religious rites? Ayon sa aking bubuwit, marami sa parokya ng isang Obispo ang nagulat sapagkat ang namatay na ayaw papasukin sa loob ng simbahan ay isa nilang debotong miyembro. Ito ay aktibong miyembro ng Marriage Encounter. Anong klaseng alagad ng Diyos na naman ang mga paring ito? Ipinagkakait nila sa mga kapwa nila Katoliko ang tahanan ng Diyos? Naulit na naman ang ginawa ng ilang kaparian sa Catholic church sa ginawa nila noon kay Army Col. Manayao na napatay sa isang ambush ng mga NPA sa Isabela. Hindi rin ito pinayagan na mabigyan ng bendisyon sa isang Catholic church sa Nueva Ecija. Ayon sa aking bubuwit, noong October 7, 2003, pinuntahan ng isang pari ang burol ng namatay sa Funeraria Ortiz sa Tuguegarao City, Cagayan. Pinagsabihan ng pari ang biyuda ng namatay na huwag nang dalhin sa Cathedral ng Tuguegarao ang yumao nitong mister. Ito diumano ang utos ng kanilang Arsobispo. Hindi nagbigay ng paliwanag ang napag-utusang pari kung bakit hindi puwedeng ipasok sa simbahan ang namatay. Ang sinabi lamang ay hindi tinatanggap sa simbahan ang mga namamatay na mason. * * * Ayon sa aking bubuwit, ang mason na namatay na ayaw tanggapin sa simbahang Katoliko ay walang iba kundi si... Siya ay si Bro. Romeo &amp;quot;Boy&amp;quot; Tobias ng Gonzaga Lodge, Tuguegarao City. Siya ay inilibing na lamang sa Tuguegarao Memorial Park nang hindi nabigyan ng religious rites mula sa kanilang Simbahang Katoliko. Kung ayaw nilang papasukin sa binansagang Tahanan ng Diyos sa Cathedral ng Tuguegarao City, dalhin na lamang sa simbahan ng Iglesia Filipina Independiente o sa Aglipayan church. Ang Arsobispo na nagbigay ng order upang huwag papasukin sa Catholic church ang bangkay ng isang mason ay walang iba kundi si Archbishop Diosdado Talamayan ng Tuguegarao City.</body>
<link>http://www.philstar.com/Article.aspx?articleId=223601&amp;publicationSubCategoryId=94</link>
</article>
<article>
<title>Mga police officials lang pala ang binubusog ni Buboy Go</title>
<author>BANAT NI BATUIGAS Ni Bening Batuigas</author>
<date>
<month>October</month>
<day>10</day>
<year>2003</year>
</date>
<body>SAMUT SARING feedback ang natanggap natin bunga sa pagsara ng video karera ni Buboy Go at kanyang mga alipores sa kaharian ni Manila Mayor Lito Atienza. Siyempre, may mga nalungkot at karamihan sa kanila ay mga opisyales ng operating units ng mga istasyon, ng pulisya natin, district, NCRPO at CIDG na may pinakamaraming butas, di ba kaibigang Neri? At ang maraming natuwa naman ay ang mga kolektor ng intelihensiya dahil kung bukas ang palad ni Buboy Go sa amo nila, aba eh sobrang kuripot naman ito pagdating sa kanila, he-he-he! Mga opisyales ng pulisya lang pala ang binubusog ni Buboy Go, di ba mga suki? Maraming nagkuwento sa akin na mga kolektor na kapag tumungo sila sa opisina ni Buboy Go sa Pritil, aba ang sobre lang na para sa mga amo nila ang iniabot ng kanyang sekretarya. Ika nga abono sila sa pamasahe, kaya bawas din ang lingguhang kinikita nila. Hindi rin umano sila hinaharap ni Buboy Go dahil sa pangambang baka mahiritan pa nila. Ano ba yan? Kaya kahit nagsara ng negosyo si Buboy Go, hindi nakikisimpatiya ang mga tong collectors sa kanya dahil hindi naman naaanggihan ang bulsa nila sa ilegal niya, he-he-he! May punto rin dito ang mga tong collectors ah? Ang operasyon pala ni Buboy Go ay direkta siya sa mga amo nila. Kahit malaki ang intelihensiyang ipinaparating ni Buboy Go sa mga amo nila, may sariling paraan rin ito para mabawi nila ang inilalabas niyang pera. At kung tawagin ito sa street linggo ay umbrella. Para mabawi nga ang malaking bahagi ng kanyang ipinamudmod na intelihensiya, maraming mga small-time financiers ng video karera ang kinakalong ni Buboy Go na ang tawag nga ay umbrella. Sa ganitong paraan, ang mga small-time financiers ay kay Buboy Go nagbibigay ng intelihensiya para hindi na magulo ang operasyon nila. Kapag nahuli ang mga video karera nitong mga small-time financiers ay inaako ito ni Buboy Go kayat kadalasan ay isinasauli ng mga nakumpiskang makina. Ang ilan sa mga naka-umbrella kay Buboy Go ay si Neri nga at kumpare niyang pulis-Caloocan City na si alyas Paras, he-he-he! Marami pa tayong ibubulgar na mga financiers ng makina na naka-umbrella kay Buboy Go mga suki.</body>
<link>http://www.philstar.com/Article.aspx?articleId=223710&amp;publicationSubCategoryId=94</link>
</article>
<article>
<title>Kaso ng tumalbog na tseke</title>
<author>IKAW AT ANG BATAS Ni Atty. Jose C. Sison</author>
<date>
<month>October</month>
<day>11</day>
<year>2003</year>
</date>
<body>NAG-ISYU ng 64 na tseke si Omar pabor kay Ronnie para sa rediscounting nito, kabilang ang 12 tseke na may kabuuang halagang P1,392,500. Subalit lahat ng nasabing tseke ay tumalbog sa dahilang Account Closed. Kahit na maraming beses hiniling ang bayad mula kay Omar, hindi ito tumupad. Nahatulan ng Korte si Omar at hindi isinaalang-alang ang kanyang depensa na ang tseke ay inisyu ng isang korporasyon. Bukod pa sa 64 at 12 tseke, nag-isyu na pala siya noon ng 50 tseke kung saan siya ay nahatulan na rin ng korte. Nahatulan si Omar sa kasong paglabag sa B.P. 22 na may sentensiyang anim na buwang pagkakakulong ng 12 beses at naatasang bayaran ang P1,392,500 na may kasamang 12% na interes. Ang desisyon ng mababang hukuman ay kinumpirma ng Court of Appeals (CA). Umapila si Omar sa Korte Suprema. Dito ay iginiit niya na ang naunang 50 tseke na kanyang inisyu ay hindi maaaring maging basehan ng parusang ipapataw sa kanya. Ang nasabing 50 tseke ay parte raw ng 64 na tsekeng inisyu niya. At dahil ang kanyang ginawang pag-iisyu ng tseke ay bunga ng isang kriminal na intensyon, dapat ay isang complaint o information lamang ang isinampa laban sa kanya. Tama ba si Omar? Hindi po. Naiiba ang naunang hatol sa kanya base sa 50 tseke sa 12 tseke ng panibagong hatol sa kanya. Ang pag-isyu niya ng 50 tseke at ng 12 tseke na bahagi ng 64 na tseke ay mabigat na krimen. Hindi maaaring patawan lamang ng multa ang ganitong krimen. Ayon sa batas, ang bawat pag-isyu ng tsekeng tumalbog ay isa nang paglabag sa B.P. 22. At dahil malum prohibitum ang BP 22, ang kriminal na intensyon ay hindi isinasaalang-alang. Ang tsekeng tumalbog ay isang mabigat na krimen hindi lamang sa taong tumanggap nito kundi pati na rin sa lipunan lalo na sa usaping komersyo. (Lim vs. People, G.R. 143231, October 26, 2001.)</body>
<link>http://www.philstar.com/Article.aspx?articleId=223819&amp;publicationSubCategoryId=94</link>
</article>
<article>
<title>Arnold Schwarzenegger,dumaan sa hirap</title>
<author>HALA BIRA! Ni Danny Macabuhay</author>
<date>
<month>October</month>
<day>11</day>
<year>2003</year>
</date>
<body>HINDI natin alam kung ano ang kahihinatnan ng buhay sa bandang huli. May mga nagsisimulang lungkot sapagkat sobra ang dinanas na paghihirap sa buhay. Sa bandang huli nang dahil sa pagpupunyagi, nakaahon rin at ngayon ay mayroon nang marangya at maligayang pamumuhay. Mayroon ring mga pangyayari na kabaligtaran naman nito. Dating nasa tugatog ng tagumpay at hindi mapapantayang kaligayahan, ngayon ay nasasadlak sa dilim ng kalungkutan at nagdadalamhati sa kalungkutan. Siguro mayroon din kayong mga kaibigan at kakilala na dumaan sa ibat ibang pagsubok. Marahil ay marami na kayong alam ngayon na mga taong nakaranas ng sari-saring pag-ikot ng kapalaran na maaaring dumating sa inyong kaalaman sa pamamagitan ng mga balita sa mga pahayagan, radyo at telebisyon na katulad ng kasaysayan ng buhay ng mga artista, pulitiko at mga iba pang impluwensiya at mahahalagang personalidad sa ating bayan at sa buong mundo. Isa sa magandang halimbawa ay ang pagwawagi sa pagka-Gobernador ng California ni Arnold Schwarzenegger. Siyempre, sino ba sa atin ngayon ang hindi nakakakilala sa sikat na Hollywood action star na ito. Subalit, ito ang sinasabi kong paglalaro ng kapalaran sa buhay ng tao. Si Terminator ay ipinanganak at lumaki sa Austria. Wala siyang ginawa noon kundi ang pagpalaki lamang ng kanyang katawan na nagamit niya kung kayat nanalo siya sa mga contest na katulad ng Mr. Universe. Nagtungo si Schwarzenegger sa Amerika upang mag-artista. Dumaan siya sa hirap at ibat ibang pagsubok hanggang sa nagkaroon siya ng puwang upang umunlad. Napangasawa ang isang pamangking-buo ni Presidente John F. Kennedy. Magandang halimbawa si Terminator para magsikap.</body>
<link>http://www.philstar.com/Article.aspx?articleId=223825&amp;publicationSubCategoryId=94</link>
</article>
<article>
<title>Tunay na biktima</title>
<author>PANAGINIP LANG Ni NixonT. Kua</author>
<date>
<month>October</month>
<day>11</day>
<year>2003</year>
</date>
<body>SI Maria Teofila Aquino o Matel ay graduating student sa kursong nursing at lubos na inaasahan ng pamilya na makakatulong pagka-graduate. Dalawa silang magkapatid at siya ang panganay. Mahirap lang ang pamilya nila, subalit maayos at masaya.&amp;nbsp; Nakatira sila sa Galas, Quezon City at lahat sila ay kilala ng mga kaibigan at kamag-anak sa pagiging masikap, mabait at matulungin. Ang yumaong lolo ni Matel ay kumpadre ng ama ko, ninong ng kapatid ko hindi lang sa binyag kung hindi pati sa kasal.&amp;nbsp; Lahat kami ang tawag tuloy sa kanya ay Ninong. Ang tunay niyang pangalan&amp;nbsp; ay Teofilo, sa kanya kinuha ang pangalan ni Matel. Mula pagkabata ay naaalala ko ang pagpunta namin sa kanilang tahanan, maliit ngunit malinis, kung hindi sa araw ng Pasko ay Bagong Taon. Masaya ang pakiramdam pagka nandoon kami, para na kaming pamilya at iba talaga ang pagkaing hinahain. Kaldereta, embotido na home made, leche plan na ubod ng sarap at iba pang putaheng super sa sarap. Open house sa lahat at isang bagay yon na ayaw ni Ninong na hindi&amp;nbsp; niya gagawin, kahit na paliit nang paliiit ang kita nila. Kailangan daw ipagdiwang ang araw ng PASKO at salubungin&amp;nbsp; ang BAGONG TAON. Sila ang sariling nagluluto, lahat sila magaling na cook at noong bata ako inisip ko na yun ang dahilan kaya mataba si Ninong at karamihan sa kanyang mga anak, pati ang tatay ni Matel na si Eming. Siyanga pala, abogado at accountant si Ninong at siya pa ang may hawak ng libro ng negosyo ng pamilya, marangal siyang tao at nirerespeto ng lahat, matampuhin nga lang. Naaalala&amp;nbsp;ko na kapag ayaw naming sumama hindi papayag si PAPA, magagalit daw si Ninong kaya kami naman, di sama na, sarap na ng pagkain may pakimkim pa. Nang mag-asawa na ako, hindi na ako sumasama pero si utol at ang magulang ko taun-taon pa rin ang pagpunta.&amp;nbsp; Naririnig ko na lang sa kanila na marami na raw sakit si Ninong at pahirap nang pahirap ang buhay. Ganoon pa man, sinikap niyang makapag-aral ang mga anak at nagtutulungan rin mapag-aral ang mga apo kasama na si Matel. Si Matel ay masipag at matiyaga at nagplano pang makapunta sa US kaya nursing ang kinuha.&amp;nbsp; Lagi niyang sinasabi sa kanyang Lolo na&amp;nbsp; sasama niya ito sa US. Isang pangarap na nasira ng KURATONG BALELENG. Malapit nang magtapos si&amp;nbsp; Matel. Dumaan siya ng SM Centerpoint upang mamili ng kailangan sa klase. Siya namang paglabas ng grupo ng KURATONG BALELENG na katatapos lang holdapin ang isang banko. Walang dahilan, hindi man lang nakaharang, nagkataon lang na naglalakad papasok sa mall at hindi sa banko tutuloy. BINARIL at PINATAY si MATEL at ang&amp;nbsp; pag-asa ng pamilya pati na ang PANGARAP niya para sa kanyang Lolo at Ninong namin. Hindi nila maibabalik ang buhay ni MATEL,&amp;nbsp; hindi nila inisip ang karapatang pantao ni MATEL, ni Ninong, ni Eming at ng kanyang pamilya. Ilan pa ang pinaslang nila ng walang awa.&amp;nbsp; Ilan pa ang sinira nilang buhay at pamilya.&amp;nbsp; Ngayon, kayo ang humusga, ang mga kriminal na ganoon ba ay may human rights? Dapat&amp;nbsp; ba silang bigyan ng proteksyon?&amp;nbsp; Maibabalik ba nila ang mga MATEL na pinaslang nila? Kayo mga kaibigan&amp;nbsp; at mahal kong mambabasa ang dapat tanungin. Text lang ng inyong sagot sa 09272654341. (Nagkamali ho ako sa nakaraang isyu sa pagsasabi kong bagong nursing graduate si Matel, hindi pa pala. Graduating siya ng mapaslang. Paumanhin ho sa inyo.) * * * Pulitika at lakas ng mga&amp;nbsp; nsa posisyon. Tkot sla kc mlakas s ping lacson. 09207039482; Dati ang drama ng GMA ay Gusto Maupo Agad, aba nung maupo&amp;nbsp; na at nkaexperience ng plenty eh ang drama naman ni GMA ay Gustong Maupo Again. 09178417857; Vry obvious pltics kc after Gloria&amp;nbsp; pidal anouncd shes running d&amp;nbsp; suprme court&amp;nbsp; re&amp;nbsp; open&amp;nbsp; kuratong&amp;nbsp; case&amp;nbsp; kc alam nla sure win&amp;nbsp; 4 pres c lacson kya gmik c gma pidal. 09194202909; Kung may sala tlga&amp;nbsp; c lacson&amp;nbsp; sn&amp;nbsp; mtgal n e2 tpos msydong hlta c&amp;nbsp; donya&amp;nbsp; glo&amp;nbsp; n&amp;nbsp;&amp;nbsp; nmu2litika&amp;nbsp; lng cya. 09164472647; Dpat lng n&amp;nbsp; mawala&amp;nbsp; ang mga&amp;nbsp; grupong&amp;nbsp; katulad&amp;nbsp; ng kuratong, dhil sila ang mga masasamang halimbawa&amp;nbsp; ng lipunan. 09166182380; Napunta n tlaga sa kangkungan ang mga karapatan ng mga biktima ng kb, dhil sa korupsyon at hawak sa leeg ng gobyerno ang judiciary. 09167004730; Korte Suprema sipsip k donya pidal n protek2r&amp;nbsp; ng mga kurakot at kura2ng ky tkot k sen.&amp;nbsp; ping n maaaring 2malo s knila. 09228028662; Kua suabe &amp;nbsp;ang pagtatanggol mo kay la (c ) son pro&amp;nbsp; para&amp;nbsp; sa&amp;nbsp; mga bo-bo lang&amp;nbsp; yan&amp;nbsp; sinulat mo. Di mo ba alam kung&amp;nbsp; sino&amp;nbsp; ang mastermind ng&amp;nbsp; kuratong&amp;nbsp; si&amp;nbsp; lacson mismo kaya&amp;nbsp; nga pinatay lhat para wala sabit&amp;nbsp; ang&amp;nbsp; bobo&amp;nbsp; mo. 09272804201. (Mukhang alam niyo lahat, bakit&amp;nbsp; di ka lumantad at tumestigo&amp;nbsp; para&amp;nbsp; makatulong); Ang mga kuratong ay mga salot sa lipunan, nagpapahayag ako ng pagsuporta sa butihing senador. 09166000261; Hndi icio ang&amp;nbsp; kuratong baleleng. Dalawa lamang&amp;nbsp; po ang tanong doon e. masamang tao ba&amp;nbsp; o mabuting tao ang kuratong baleleng? 09204220336; Si gma ang nglgay sa knila s pwesto at ciempre natural cno ang kakampihan&amp;nbsp; nila si&amp;nbsp; lacson ba na kaaway ng amo nila. 09196582860; Kung pgbbchan ang&amp;nbsp; gnawa&amp;nbsp; ng mga&amp;nbsp; kura2ng&amp;nbsp;&amp;nbsp; s&amp;nbsp; gngawa ni lacson ngyon. Aba korte suprema&amp;nbsp; maawa nman kyo s mga nbktma ng kura2ng, kay fg yata kayo&amp;nbsp; naawa. 09198152654; Pati sc nagpapagamit na rin san k nman nkakita masamang tao n ipinagtatangol p. only in gma govt. 09194054085;&amp;nbsp; D na mganda batas ngayon, kuratong mrami pinatay pti bata pinagtatanggol pa ng btas. 09179069672; Bkit pbbuksan uli ang kuratong&amp;nbsp; eh kriminal ang mga i2 walang ksalanan c lacson at iba pang pulis&amp;nbsp; d2 nasa tamang&amp;nbsp; posisyon cla noong gnawa nila&amp;nbsp; i2 ang&amp;nbsp; dpat btikusin d2 ay ang jose pidal dahil yan ang totoo. 09198117925. * * * Para sa anumang reaksyon, mag-e-mail lang sa nixonkua@yahoo.com o kayay mag-text sa&amp;nbsp;09272654341. Mapapakinggan&amp;nbsp; nyo rin ang inyong lingkod sa DZEC 1062 mula 4:30 hanggang 6:00 ng hapon tuwing Lunes at Miyerkules.</body>
<link>http://www.philstar.com/Article.aspx?articleId=223831&amp;publicationSubCategoryId=94</link>
</article>
<article>
<title>Ano'ng gulo ang mangyayari pagdating ni George W. Bush</title>
<author>AKSYON NGAYON Ni Al G. Pedroche</author>
<date>
<month>October</month>
<day>13</day>
<year>2003</year>
</date>
<body>OKAY lang na bumisita sa bansa si US President George Bush. Kaalyado natin ang Estados Unidos at walang masama sa palitang-dalaw ng mga leaders. Ngunit hindi pa man siya dumarating ay kung anu-ano na ang mga negatibong espekulasyon. Mga kaguluhang posibleng mangyari kaakibat ng kanyang pagbisita. Mga kilos-protesta ng mga militanteng grupo at iba pang pangkat na kontra-Amerika. Pati mga Kongresistang kumakatawan sa mga militanteng sektor ay nagbabantang gumawa ng mass action at dahil diyay mahigpit silang binabalaan ng liderato ng Kongreso na papatawan ng karampatang parusa kung gagawin ito. Dapat igalang si Bush bilang isang pinuno ng estado na dumadalaw sa bansa. Pero sana, ang kanyang delegasyon ay matuto ring gumalang sa mga Pilipino. Ilang oras lang ang ipamamalagi ni Bush sa bansa dahil sa posibleng banta sa kanyang buhay. Dahil diyay may karay-karay siyang sangrekwang security na inaasahang magsasagawa ng mga mahigpit na security measures. Nangangamba ang mga mambabatas na baka pati silay maging biktima ng mahigpit na security measures. Halimbawa, sa takdang pagtatalumpati ni Bush sa Kongreso sa Oktubre 18, posibleng sa kahigpitan ng mga security men ni Bush, pati mga Solons ay kapkapan bago papasukin sa bulwagan ng Batasan Pambansa. Diyan tayo tututol. Insulto sa ating mga Pilipino iyan kung pati ang mga opisyal na inihalal natin ay kakapkapan ng mga dayuhan sa sarili nating bansa. Di ba malaking kapalaluan kung ang isang pinagpipitaganan natin opisyal ay kakapkapan ng mga Kano at ipaaamoy pa sa kanilang mga dalang aso? Sobra iyan at bawat Pilipinong may amor propio ay dapat mag-aaklas kapag ginawa iyan. Sabi nga ni Sen. Aquilino Pimentel, walang US secret service agent ang papayagan niyang mangapkap sa kanya. Sana ay walang mangyaring ganyang sitwasyon. Sana.</body>
<link>http://www.philstar.com/Article.aspx?articleId=224059&amp;publicationSubCategoryId=94</link>
</article>
<article>
<title>Huwag ka ng humirit pa! Lumayas ka na GSIS President Winston Garcia!</title>
<author>BAHALA SI TULFO Ni Ben Tulfo</author>
<date>
<month>October</month>
<day>13</day>
<year>2003</year>
</date>
<body>ISA ang kolum na to sa mga nangunguna na humihiling ng ulo ni President and General Manager ng Government Service Insurance System (GSIS) Winston Garcia. Noon hanggang ngayon, tahasan kong sinasabi na ang matinding problema ng GSIS ay &amp;quot;komunikasyon&amp;quot; (communication). Lalong lumala ito sa pamunuan ni Garcia. Matindi ang kahinaan ng &amp;quot;level of communication&amp;quot; sa gitna (middle management) at ng nasa itaas. Dito mapapatunayan &amp;quot;the quality of your organization is the quality your communication&amp;quot;. Ayaw kong sabihin &amp;quot;pulpol&amp;quot; ang nasa gitna. Dahil kung may mga dila ang mga to matagal na sanang nakaabot ang tunay na problema at mga &amp;quot;gusot&amp;quot; na nagaganap sa GSIS sa itaas. Ang kaso, kung ano ang nasa itaas ganun din sa ibaba. May kasabihan tayo &amp;quot;kung ano ang puno siya ang bunga.&amp;quot; Sa simpleng pagsisiyasat na isinagawa namin nung buwan ng Enero nakita na agad namin ang problema sa GSIS. Itoy sa pamamagitan ng isang may-bahay ng pulis na taga Basilan na may lubhang karamdaman noon. Nagbiyahe pa mula ng Mindanao ang ginang na to makipagkita lamang sa kin. Humingi siya ng saklolo sa akin upang mapabilis ang employment compensation claims (ECC) ng kanyang mister na matagal nang nakaratay sa banig ng karamdaman. Dito ko rin nakita ang kabulukan ng sistema sa pamamalakad nitong si Garcia. Ayon sa department manager ng ECC sa GSIS, alam daw ni Winston Garcia ang problema ng ginang. Subalit wala raw magawa si Garcia. Sinisisi nila ang problema sa mga ahensyang hindi raw nagbabayad tulad daw ng Philippine National Police (PNP) at ng iba pang ahensya. Kaya raw nagkakaproblema ang mga miyembro nito na gustong mangutang. Nagtaka ako noon nung naglunsad ang GSIS ng kanilang intensified media campaign sa radyo at telebisyon hinggil sa kanilang ipinagmamalaking &amp;quot;basurang&amp;quot; COMPUTERIZATION. Hindi pa man subok nagmalaki na ang GSIS na parang siguradong-sigurado na sila na ito na ang kalutasan ng kanilang problema. Ipinangalandakan pa ni Garcia noon na pagdating ng August 15, 2003, lutas na ang problema sa GSIS? Nitong nakaraang linggo lumabas na ang tunay na bantot sa GSIS. Hindi na pwedeng maitago ni Garcia. Hindi na uubra ang kanyang pagtuturo sa mga ahensyang hindi raw nagbabayad. Nakabangga ni Garcia ang tanggapan ng Department of Budget and Management ni Secretary Emilia Bongcodin at ng Department of Finance Secretary Jose Isidro Camacho. Pareho silang nagsasabing malaki ang problema sa loob ng GSIS. Nanawagan pa sa aking programa si Bongcodin kamakailan. Kailangan daw ng congressional inquiry upang makita ang tunay na problema sa GSIS. Samantalang si Camacho naman may sariling rekomendasyon kay Pangulo Gloria Macapagal Arroyo hinggil sa kanilang nakita sa pamamalakad ni Garcia. Nitong mga nakaraang araw inamin na nitong inutil na si Garcia na may kakulangan nga sa GSIS. Subalit, humihirit pa rin ang bugok dahil pinagsamantalahan din daw ng mga ahensyang hindi nagbabayad ang kahinaan (nya) sa GSIS! Huwag ka ng humirit pa! Lumayas ka na GSIS President Winston Garcia!</body>
<link>http://www.philstar.com/Article.aspx?articleId=224069&amp;publicationSubCategoryId=94</link>
</article>
<article>
<title>Pera ng Kuratong motibo sa rubout</title>
<author>SAPOL Ni Jarius Bondoc</author>
<date>
<month>October</month>
<day>14</day>
<year>2003</year>
</date>
<body>PASYA ng marami na buti ngat niratrat ng pulis ang Kuratong Baleleng robbers nung May 1995. Sunud-sunod ang ninakawan nilang bangko at armored cars. Nanakit at pumatay pa ng depositors at guwardya. Hangga ngayon may natira pang KB na nangho-holdap at nangki-kidnap. Ubusin na sana sila ng pulis. Ang masaklap lang sa ratratan, salvaging or summary execution ay hindi lubos ang katarungan. Ganun ang nangyari sa 1995 KB massacre, nang tangayin umano ng pulis ang ninakaw na $2 milyon at P25 milyon. Ayon sa routine investigation ng PNP at NBI, kasunod ang inquiry ng Senado, yung perang nakaw ang naging rason para patahimikin ang 11 KB suspects. Walo sa kanila ay nahuling buhay sa Superville Subd., Para&amp;ntilde;aque, nung gabi ng May 17. Ayon sa witnesses, sa hideout na yun nakatago ang maletang may P25 milyon, bahagi ng ninakaw sa Allied Bank nung Mayo 2. Bagamat hindi inamin ng mga pinuno ng PACC at PNP, may tatlo pang lalaki at isang babae na hinuli sa kasabay na raid sa Camia St., Alabang. Ang babae ay si Gemma Siplon, kapatid ni KB leader Wilson Soronda. Sinama ang tatlong lalaki sa walong nauna, at dinala sa Commonwealth Avenue, Quezon City, para barilin sa ulo. Si Gemma, sinaksak dalawang beses at itinapon sa highway sa Bi&amp;ntilde;an, Laguna. May dala ring pera si Soronda sa kotse: $2 milyon at P250,000, bahagi rin ng ninakaw. Nang walang sumagot sa telepono sa Superville nung umaga ng May 18, tumungo si Soronda at dalawang dalagitang pamangkin, Jane Gomez at Jinky Pait, sa Camia St. Hinuli sila ng PACC at tinangay din ang pera. Pinatay si Soronda sa Pasig at minolestiya ang dalawang babae sa Antipolo safehouse ng PACC. Pinalabas ng PACC na shootout ang naganap sa Commonwealth Avenue. Pinuri ang &amp;quot;galing&amp;quot; sa intelligence nina Gens. Jewel Canson, Ping Lacson, Romeo Acop at Francisco Zubia. Hulaan niyo kung sino sa kanila ang lumipad sa Hong Kong makalipas ang ilang araw para magdeposito.</body>
<link>http://www.philstar.com/Article.aspx?articleId=224184&amp;publicationSubCategoryId=94</link>
</article>
<article>
<title>Tuloy na si Bush dahil wala na si Al-Ghozi</title>
<author>HALA BIRA! Ni Danny Macabuhay</author>
<date>
<month>October</month>
<day>14</day>
<year>2003</year>
</date>
<body>HABANG sinusulat namin ang kolum na ito pumutok ang balitang napatay sa Cotabato si Fathur Rohman Al-Ghozi, ang teroristang Indonesian na nakatakas sa Camp Crame. Isa sa mga naunang sumugod kaagad upang mapatunayang talagang patay na si Al-Ghozi ay si PNP chief Dir. Gen. Hermogenes Ebdane. Pinuntahan niya sa funeraria ang bangkay ng terorista. Ang P3 milyong pisong nakapatong na gantimpala sa ulo ni Al-Ghozi ay ibibigay sa mga sibilyang may kagagawan sa pagkakapatay sa mamamatay-taong ito. Mahalaga sa seguridad ng Pilipinas at sa ibang bansa sa Asia ang pagkakapatay kay Al-Ghozi lalo nat bibisita sa ating bansa si US President George W. Bush sa October 18. Muntik nang makansela ang pagparito ni Bush nang makatakas si Al-Ghozi sa Camp Crame. Mahalaga ang pangyayaring ito sa paghahanda sa pagdating ni Bush sa Pilipinas. Ngayong wala na si Al-Ghozi baka maaari nang pahabain pa ngayon ang pagtigil sa bansa ni Bush. At malamang na mas maluwang na makakahinga ang mga namamahala ng seguridad sa araw ng pamamalagi ng pinakamakapangyarihang tao sa bansa.</body>
<link>http://www.philstar.com/Article.aspx?articleId=224197&amp;publicationSubCategoryId=94</link>
</article>
<article>
<title>Pangalagaan ang paningin</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>October</month>
<day>15</day>
<year>2003</year>
</date>
<body>HABANG nagkakaedad ang tao, unti-unting naaapektuhan ang kanyang paningin. Ang lente ng mga mata ay lumalabo kasabay ng pagtanda. Ayon kay Dr. Fe Flores Cataquiz dapat na sumailalim sa komprehensibong eye exams. Kinakailangang magpaeksamin ng mata tuwing dalawa o apat na taon ang mga umeedad ng 40 hanggang 64 at isa hanggang dalawang taon ang mga 65 taong gulang. Sinabi pa ni Dr. Cataquiz na dapat na magsuot ng sombrero at sunglasses para proteksiyon. Nararapat na gumamit ng sunglasses na humahadlang sa 99 hanggang 100 percent of UVA and UVB light na sanhi ng katarata. Ang mga lenses na kulay pula, orange or amber tint ay mabisang sanggalang laban sa tinaguriang blue light. Ayon pa rin sa doktora iwasang manigarilyo sapagkat ang usok ay mapaminsala lalo na sa mga may katarata. Ipinapayo rin niya ang pagkain ng mga prutas at gulay na taglay na lutein at zeazanthin na importante sa mga mata gayundin ang carrots na good source of Vitamin A precurser beta carotene at mga sariwang prutas na may Vitamin C. Kailangan din ng mga mata ang multivitamins araw-araw. Para sa mas lalong maliwanag ng mga paraan para mapangalagaan ang paningin sumangguni sa Flores Cataquiz Optical Center No. 532-90-15, 1919-4766804 at hanapin sina Dr. Fe, Dr. Ellen, Nick o si Jojo.</body>
<link>http://www.philstar.com/Article.aspx?articleId=224320&amp;publicationSubCategoryId=94</link>
</article>
<article>
<title>EDITORYAL - Kulang pang kabayaran si Al-Ghozi</title>
<author></author>
<date>
<month>October</month>
<day>16</day>
<year>2003</year>
</date>
<body>DALAWAMPUT DALAWANG katao ang namatay at mahigit 100 ang grabeng nasugatan noong Dec. 30, 2000 bombings. Pinaka-marami ang namatay sa LRT Blumentritt Station. Grabe ang pagkawasak ng tren, naghambalang ang mga duguang katawan, may parte ng katawan na nakita kung saan-saan dahil sa lakas ng pagsabog. Karamihan sa mga namatay ay mga bata. Bukod sa mga lasog na katawan, nagkalat din ang mga prutas, pagkain at maraming iba pa. Hindi kataka-taka sapagkat nakatakda silang magselebra ng Bagong Taon kinabukasan. Karamihan sa mga namatay ay patungo sa kanilang kamag-anak para doon iselebreyt ang pagpapalit ng taon. Ang nasumpungan nila ay malagim na kamatayan. Sino ang may kagagawan ng pagsabog na iyon? Si Fathur Rohman Al-Ghozi, ang Indonesian bomb expert na tumakas sa Camp Crame noong July 14. Napatay si Al-Ghozi noong Linggo ng gabi sa Pigkawayan, North Cotabato. Limang tama ng bala sa katawan ang tumapos sa buhay ng teroristang uhaw sa dugo ng kanyang kapwa. Napatay na si Al-Ghozi pero kulang pang kabayaran sa ginawa niyang partisipasyon sa December 30 bombings. Kulang pa sa ginawa niya at kanyang mga kasama sa pagsira ng pangarap ng mga inosenteng mamamayan na walang muwang sa kanilang ipinaglalaban. Kasama ni Al-Ghozi sa pambobomba si Muklis Yunos. Si Al-Ghozi ang nagplano at tumulong sa pagbibigay ng pondo para maisagawa ang pambobomba. Si Yunos ang naghanda ng timing device sa mga bomba. Nakilala si Yunos ng isa sa mga testigo. Anang testigo bago dumating sa Blumentritt Station ay bumaba na si Yunos at ilang minuto ang lumipas ay sumabog na ang bomba. Marami ang kumukuwestiyon sa pagkamatay ni Al-Ghozi. Rubout umano at hindi shootout ang nangyari. Maraming senador at kongresista ang duda. Ang kanilang pagdududa ay lumala nang kumalat ang balitang matagal na umanong patay si Al-Ghozi bago pa ang shootout. Matagal na rin umanong nasa custody ng military si Al-Ghozi at itiniyempo ang pagpatay sa nalalapit na pagdating ni US President George W. Bush sa Sabado. Isang legislative inquiry ang demand ng mga mambabatas. Imbestigasyon na naman ang kanilang hiling. Lumalabas na katarungan ang kanilang hanap sa pagkamatay ni Al-Ghozi. Pero naisip ba naman kaya ng mga mambabatas na ito ang katarungang dapat makamit ng mga biktima ng pambobomba. Naisip kaya nila ang malagim na nangyari sa mga walang muwang na bata na nadamay sa pambobomba? Panahon na marahil para tanungin ng ilang beses ng mga magagaling na mambabatas ang kanilang mga sarili.</body>
<link>http://www.philstar.com/Article.aspx?articleId=224408&amp;publicationSubCategoryId=94</link>
</article>
<article>
<title>Mga haka-haka kay Al-Ghozi</title>
<author>AKSYON NGAYON Ni Al G. Pedroche</author>
<date>
<month>October</month>
<day>16</day>
<year>2003</year>
</date>
<body>SARI-SARING &amp;quot;kuwentong barbero&amp;quot; ang maririnig natin tungkol sa pagkakapatay sa international terrorist na si Roman Fathur Al Ghozi. Dahil iginigiit ng mga lokal na opisyal sa North Cotabato na walang naganap na shootout sa lugar na sinasabing pinangyarihan ng sagupaan, lumutang ang espekulasyon na si Al Ghozi ay biktima ng rubout. Sa ibang salita  sinalvage. Hirit naman ni Rep. Gilbert Remulla: &amp;quot;matagal nang dedo si Al Ghozi at inimbak sa isang cold storage.&amp;quot; Pinalabas lang daw na napatay sa shootout kamakailan ang terorista bilang pakitang-gilas kay US President George Bush na napipintong dumating sa bansa. Naiimbyerna na tuloy ang administrasyong Arroyo, lalu na si Philippine National Police Chief, Director General Hermogenes Ebdane. &amp;quot;Sala sa lamig, sala sa init&amp;quot; nga naman ang pobre. Pati si Presidente Arroyo ay napilitan nang pabulaanan ang ganitong mga espekulasyon at kurokuro. Bakit nga naman ganyan ang tao? Nung tumakas si Al Ghozi, katakutakot na batikos ang inani ng administrasyon. Pinagbibitiw pa si Ebdane sa malaking kahihiyang tinamo ng Pilipinas sa mata ng daigdig. Nang masukol si Al Ghozi at mapatay, batikos pa rin ang inani ng administrasyon. Akoy walang paki ke sinalvage, inilagay sa freezer o talagang natigok sa sagupaan ang teroristang ito. Ang importante ay napatay siya. Sa ano mang kaparaanan, this menace to the world deserved to be silenced. Marami ang nangangamba na baka rumesbak ang mga terorista at lalung maghasik ng lagim dahil sa pagkamatay ng kanilang ka-kosa. Let me tell you, buhay man o patay si Al Ghozi, lalagi ang tangka ng mga terorista na maghasik ng lagim. Kailangan lamang ay maging handa ang mga mamamayan sa pangunguna ng pamahalaan upang masawata ang ganitong mga maitim na balak. Kaya pasalamat tayo sa Diyos at isang galamay ng terorismo ang naputol. Posibleng marami pang galamay ang umusbong pero magpakaalerto tayo para agad maputol ang mga galamay na iyan.</body>
<link>http://www.philstar.com/Article.aspx?articleId=224418&amp;publicationSubCategoryId=94</link>
</article>
<article>
<title>Cabinet member,dyuminggel sa presidential plane dahil sa kasenglotan</title>
<author>BALITANG SPECIAL Ni Deo Macalma</author>
<date>
<month>October</month>
<day>16</day>
<year>2003</year>
</date>
<body>ALAM nyo bang dyuminggel sa presidential plane ang isang Cabinet member dahil sa sobrang kalasingan? Ayon sa aking bubuwit, 70 days na lang at Pasko na. Happy birthday muna kay Sec. Sonny Alvarez, Ms. Joy Melendres, Dolly Ballon, Joseph Geocada ng MBC; Col. Resty Banawa, Bro. Tadji Nuevo, Boy Batallones at Anthony Fernandez ng Smart. * * * Alam nyo bang dyuminggel sa loob ng eroplano na sinakyan ni President Gloria Macapagal-Arroyo ang isang miyembro ng kanyang Gabinete? Ayon sa aking bubuwit, noong September 30, 2003, araw ng Martes habang pabalik sa Pilipinas si GMA ay may nangyaring malaking kahihiyan sa loob ng eroplano. Habang sakay si GMA sa presidential plane PR 001 kasama ang kanyang Gabinete at ilang opisyal na sumama sa US, Italy at France ay nag-inuman pala ang mga ito sa eroplano. Galing noon ang grupo ni GMA sa Paris at sila ay pabalik na sa Pilipinas. Sa pagsakay pa lamang ng naturang grupo sa eroplano ay napansin na ng mga flight attendant na lasing na ang isang Cabinet member. * * * Ayon sa aking bubuwit, nang sakay na sa eroplano ang mga kasama sa presidential plane, ang mga ito ay nag-inuman pa ulit. Dahil sa sobrang kalasingan, tumayo ang nasabing opisyal upang dyuminggel. Dahil akala pa naman ng mga kasama ng naturang opisyal ay hindi pa masyadong lasing, pinabayaan lamang ito na magtungo sa comfort room ng eroplano. Subalit hindi pa nakakarating sa CR ang nasabing opisyal ay tumigil na ito at nagbukas ng zipper. Humarap sa Emergency Exit ng eroplano, inilabas ang kanyang &amp;quot;Barangay Chairman&amp;quot; at doon dyuminggel. * * * Ayon sa aking bubuwit, gusto sanang pigilin ng mga flight stewardess ang nasabing opisyal subalit huli na sapagkat dumaloy na sa flooring ang dyinggel nito. * * * Ayon sa aking bubuwit, dahil sa ginawang pagdyinggel ng Cabinet member sa presidential plane, pinagbawalan na itong sumama sa eroplanong sasakyan ni GMA. Ang Cabinet member na ito ay kasama sana ulit sa presidential plane sa pagtungo ni GMA sa OIC (Organization of Islamic Countries) meeting sa Kuala Lumpur subalit hinarang na ito ni Amb. Marciano Paynor. Si Amb. Paynor ang in-charge sa schedule ng mga foreign trips ni GMA. Nang makita ang pangalan ng Cabinet member sa listahan ng mga sasakay sa presidential plane, inalis ito ni Paynor at sinabing ban na siya sa pagsakay sa presidential plane. Ang opisyal na dyuminggel sa emergency exit ng presidential plane dahil sa sobrang kalasingan ay si... Siya ay si Mr. Undersecretary N. as in Na-ihi sa eroplano.</body>
<link>http://www.philstar.com/Article.aspx?articleId=224425&amp;publicationSubCategoryId=94</link>
</article>
<article>
<title>Korte,nilinlang ng dalawang abogado</title>
<author>IKAW AT ANG BATAS Ni Atty.Jose C. Sison</author>
<date>
<month>October</month>
<day>16</day>
<year>2003</year>
</date>
<body>SINA Atty. Redio at Atty. Arelo ay mga abogado ng akusado sa kasong kriminal sa RTC Manila. Nang malaman nila na nag-isyu ang korte ng warrant of arrest laban sa kanilang kliyente, agad silang nagsumite ng Manifestation with Motion for Bail. Alegasyon nilang kusang-loob nang sumuko ang kanilang kliyente sa NBI noong Disyembre 13, 2000 at pansamantalang nakakulong doon. Ang certification of detention ay hindi nalakip sa kanilang mosyon. Hiniling ng kanilang mosyon na dinggin ang kaso sa Disyembre 15, 2000. Na-set ang hearing ng nasabing petsa. Samantala, nadiskubre ng prosecution na sumuko ang nasabing akusado noong Disyembre 14, 2000 at hindi noong Disyembre 13 taliwas sa naging alegasyon nina Atty. Redio at Atty. Arelo. Dahil sa ginawang panlilinlang at paglabag sa Lawyers oath, sinampahan ng disbarment sina Atty. Redio at Atty. Arelo. Bilang depensa, wala raw silang ginawang mali. Ayon sa kanila, nang isumite nila ang nasabing mosyon noong Disyembre 13, 2000, agad nilang sinundo ang akusado subalit dahil sa matinding trapiko, nakarating sila sa NBI bandang alas-dos na ng umaga ng Disyembre 14, 2000. Pinatunayan naman daw nila noong Disyembre 15, 2000 na ang akusado ay sumuko at nakakulong na kaya wala silang panlilinlang na nagawa. Tama ba ang dalawang abogado? MALI. Malinaw na nagkulang sa pagtupad ng kanilang sinumpaang tungkulin bilang mga abogado sina Atty. Redio at Atty. Arelo. Napatunayang ginawa nila ang taliwas na mga pangyayari sa takot na kapag nalaman na wala pang hurisdiksyon ang Korte sa kanilang kliyente, hindi nito ipagkakaloob ang bail. Hindi materyal ang ginawa nilang pagpapatunay noong Disyembre 15, 2000 na ang akusado ay sumuko at nakakulong na. Ang alegasyon nila sa mosyon ay nangangailangan ng totoong pangyayari. Hindi maaaring kilalanin ng Korte ang paggagawad ng anumang desisyon sa akusado dahil nang isumite nila ang mosyon noong Disyembre 13, 2000, ang akusado ay wala pa sa hurisdiksyon ng Korte. Kaya sina Atty. Redio at Atty. Arelo ay nasuspinde sa pag-aabogasya ng anim na buwan (Young vs. Batuegas et. Al. A.C. No. 5379, May 9, 2003).</body>
<link>http://www.philstar.com/Article.aspx?articleId=224431&amp;publicationSubCategoryId=94</link>
</article>
<article>
<title>Ang mahalaga,patay na si Al-Ghozi</title>
<author>HALA BIRA! Ni Danny Macabuhay</author>
<date>
<month>October</month>
<day>16</day>
<year>2003</year>
</date>
<body>HINDI ko maintindihan ang ilang kababayan. Marami silang alegasyon sa pagkamatay ni Fathur Rohman Al Ghozi. Itinumba raw si Al Ghozi at hindi napatay. Ayon kay North Cotabato Gov. Emmanuel Pi&amp;ntilde;ol, wala silang nalamang shootout sa nasabing lugar noong Linggo ng gabi dahil wala naman silang barilang narinig. May kumalat na mga balita na matagal na raw patay si Al Ghozi at ang bangkay nito ay nasa cold storage sa Mindanao. Diumano, anim na linggo nang napatay si Al Ghozi kasama si Abdulmukin Edris ng Abu Sayyaf sa isang military checkpoint sa Sultan Naga Dimaporo, Lanao del Sur noong Agosto 7. Sinasabing hindi kaagad inilabas sa media ang pagkakapatay kay Al Ghozi para patuloy na makakuha ng funding ang mga maykapangyarihan. Nanindigan naman si Philippine National Police chief Hermogenes Ebdane Jr. na isang lehitimong operasyon ang pagkakapaslang kay Al Ghozi ng pinagsanib na elemento ng Police Anti-Crime Emergency Response (PACER) at ng Armed Forces of the Philippines. Tigilan na ang pagsisiraan dahil lamang sa isang taong naghasik ng lagim noong Dec. 30, 2000. Ang mahalaga ay napatahimik na siya at ipagdasal natin na wala na sanang umusbong pang muli na katulad ni Al Ghozi.</body>
<link>http://www.philstar.com/Article.aspx?articleId=224436&amp;publicationSubCategoryId=94</link>
</article>
<article>
<title>Magic lugaw</title>
<author>PANAGINIP LANG Ni Nixon T. Kua</author>
<date>
<month>October</month>
<day>16</day>
<year>2003</year>
</date>
<body>IBA talaga ang administrasyon ni Madam Senyora Donya Gloria.&amp;nbsp; Pinasisikat niya talaga ang Pilipinas sa buong mundo, bukod doon marami pa tayong world record na nagagawa. Naaalala nyo pa ba ang President Diosdado Macapagal Highway, kung saan nandoon din ang Donya Eva&amp;nbsp; Macaraeg Macapagal at Engineer Juan Macaraeg bridges, ang pinakamahal na kalye sa buong mundo.&amp;nbsp; Nagkakahalaga ito ng mga P1.3 billion at inutang ito sa GSIS, ang ahensiyang hindi ngayon makapagbigay ng loan sa mga kawani&amp;nbsp; ng gobyerno pero nakapagpautang ng isang bilyong piso.&amp;nbsp;&amp;nbsp; Tiyak&amp;nbsp; ho alam nyo na&amp;nbsp; kung sino si Pangulong Diosdado Macapagal kaya sabihin ko na lang ho kung sino si Donya Eva at si Engineer Macaraeg. &amp;nbsp;Si Donya Eva ho ang ina ni Madam Gloria at si&amp;nbsp; Engineer Macaraeg ang kanyang lolo.&amp;nbsp; Sayang na lang ho hindi lolo ni Madam si JOSE PIDAL, kung hindi nandoon din siya at hindi sana makakalimutan&amp;nbsp; ng&amp;nbsp; sikat na apong si&amp;nbsp; Sir Don Senyor JOSE Miguel Arroyo. Lubos din tayong umangat sa administrasyon ni Madam Gloria at pangatlo na tayo sa buong Asya sa pinaka-corrupt na bansa at pang-labing isa&amp;nbsp; sa buong mundo.&amp;nbsp; Kita nyo, malapit na tayong maging number 1 sa Asia at tiyak pati world ranking natin magkakaroon ng improvement.&amp;nbsp; Malay nyo di matapos ang taon top five na tayo&amp;nbsp; sa buong mundo. Dami talagang world record&amp;nbsp; na&amp;nbsp; nagagawa pero itong huli ang matindi, nagpalabas pala ng pondo&amp;nbsp;&amp;nbsp; na P2.8 million ang&amp;nbsp;&amp;nbsp; Philippine Charity&amp;nbsp; Sweepstakes&amp;nbsp; Office sa grupong Gawin Natin-Lakas Pinoy na para sa&amp;nbsp; mass feeding daw ng mga naghihikahos.&amp;nbsp;&amp;nbsp;&amp;nbsp; Ayon pa sa nakuha nating report, lugaw daw ang pinakain. Isipin nyo&amp;nbsp; bagong world record yan, sa halagang P5 kada tasa ay 560,000 tasa yon.&amp;nbsp; Aba, pag pinagdikit-dikit yan abot yan&amp;nbsp; ng maraming kilometro.&amp;nbsp; World record&amp;nbsp; na&amp;nbsp; naman tayo, dapat sabihan natin ang Guiness. Limang piso&amp;nbsp; lang&amp;nbsp; ang kwenta natin kasi siyempre charity di dapat kumita. Presyo sa kariton kung lugaw lang ay P8&amp;nbsp; kada tasa at sa Jollibee ay P25 pero arroz caldo na. Tiyak din sabay-sabay nagsikain ang mga pinakain dahil&amp;nbsp; di&amp;nbsp; naman pwedeng magluto lang&amp;nbsp; ng isang tasa kaya isipin nyo ang pila niyan, kilo-kilometro ang layo. WOW Philippines! Record na naman.&amp;nbsp; Bakit di nyo naman sinabihan ang media&amp;nbsp; para nabalita at nagkaroon pa&amp;nbsp; ng tourist attraction.&amp;nbsp; MORE THAN THE USUAL! Pasok pa&amp;nbsp; ang dami ng bigas, tasa, kutsara, paminta, vetsin, kalderong pinangluto, lutuang ginamit at pati&amp;nbsp; na yung mga nagluto, tiyak natawag natin ang pansin ng buong mundo. Galing-galing natin, daming World Record o&amp;nbsp; wala sa&amp;nbsp; States&amp;nbsp; nyan? Galing talaga ng grupong Gawin Natin Lakas Pinoy na tinayo ng grupo ni Rosario Uriarte, chief of staff ni Madam sa Garments Textile Export Board, consultant sa senado, consultant sa office of the vice president, appointment secretary sa Malakanyang,&amp;nbsp; administrator sa&amp;nbsp; Cagayan Export Processing Zone at&amp;nbsp; ngayon general manager ng PCSO. Kaso nasaan lahat&amp;nbsp; yan,&amp;nbsp;&amp;nbsp; world record din naman dahil&amp;nbsp; nawalang parang bula&amp;nbsp; at may&amp;nbsp;&amp;nbsp; magic pa, sa isang kisap mata biglang naging posters. Sabagay world record din, sisikat din tayo, isipin nyo buong ka-Maynilaan pinuno nito. Grabe ang haba nito tsaka ang bilis ng pagkakadikit. Tingnan nyo parang race against time, daming taong ginamit, daming pandikit, brush na pampunas sa pandikit, sasakyang ginamit.&amp;nbsp; Pagdaan nyo sa gabi wala pa, pag gising sa umaga at papasok sa opisina, tyantyararan, andyan na.&amp;nbsp; Di ba Super Bilis, Super Galing.&amp;nbsp; Anong panlaban&amp;nbsp; ni&amp;nbsp; David Copperfield? Tapos LAKAS pa&amp;nbsp; nila, isipin nyo walang nagkasakit at hinimatay, wala tuloy naalagaan ang mga nurses at doctors sa ambulansya na umalalay sa kanila.&amp;nbsp;&amp;nbsp;&amp;nbsp; Palagay ko alam ko ang sekreto&amp;nbsp; nila, lahat&amp;nbsp; sila kumain ng MAGIC at MAHIWAGANG LUGAW! Malay nyo si Madam pa ang nagpaluto.&amp;nbsp; Kayo gusto nyo rin ng MAGIC LUGAW? Text sa 09272654341. * * * Mga kilabot na ma2tay tao&amp;nbsp; wla clang karapatan para magkaron ng ktarungan, tma lang na patayin cla. 09163569845; Bkt bnuksan pa ang kuratong blleng case? Gusto nyo lng&amp;nbsp; gpitin c lacson. 09192526247; Mr. kua one sided ang&amp;nbsp; mga&amp;nbsp; kumentryo mo. Bayaran k din b ni ping? 09182852048; Alam gma chpter 3 n lacson&amp;nbsp; lutang agd al ghozi&amp;nbsp; hehe! Tkp tlga gma j pidal isyu. 09272584058; Gloria human rights violator ka! Al gozi salvage! 09206069408; Hindi malu2nasan ang kasamaan&amp;nbsp; s pggawa p ng kasamaan. 09164003453; Sana&amp;nbsp; magcing sa ka22hanan i2ng&amp;nbsp; mga justices na pabor sa pagbukas ng kura2ng case na gnagamit lng&amp;nbsp; cla ni mrs. G. madam pidal. 09192862481; Sna po d lang&amp;nbsp; c al ghozi at kur2ng bale2ng&amp;nbsp; ang prusahn nyo sna prusahn nyo rin ang mga corrupt s gobyrno ntn&amp;nbsp; kc mas mtndi p cla ky&amp;nbsp; al ghozi at s mga miyembro ng kra2nng bale2ng. 09197071524. Kng skali&amp;nbsp;&amp;nbsp; c lacson nga ang pagpapatay sa kuratong baleleng dapat mgpasalamat pa ang gobyerno dhil nktipid pa sa gastusin sa lethal injection. 09169841622; Sn may sumibol ulit ng 2lad ng kb group at ang pagpptyin&amp;nbsp; ay&amp;nbsp; mga kurap&amp;nbsp; na&amp;nbsp; politico&amp;nbsp; at mga&amp;nbsp; sinungaling nna human rights&amp;nbsp; lawyer. 09185143566; Kapag natigil ang usapin sa jose arroyo pidal anomaly ay&amp;nbsp; talagang kawawa ang&amp;nbsp; pinoy&amp;nbsp; sa Gloria, jose joker arroyo coalition of corruption at kasali na si barbers. 09183538585; bkit po tym na impeach erap&amp;nbsp; tila khit tmbay makakakuha ng records s bangkoo. Bkit c jose pidal wala may gus2 kalkal record muzta na&amp;nbsp; arte ni sen. joker. 09176252631. * * * Para sa anumang reaksyon, mag-e-mail lang sa nixonkua@yahoo.com o kayay magtext sa&amp;nbsp;09272654341. Mapapakinggan&amp;nbsp; nyo rin ang inyong lingkod sa DZEC 1062 mula 4:30 hanggang 6:00 ng hapon tuwing Lunes at Miyerkules.</body>
<link>http://www.philstar.com/Article.aspx?articleId=224440&amp;publicationSubCategoryId=94</link>
</article>
<article>
<title>Nakakahiya nga talaga !</title>
<author>BAHALA SI TULFO Ni Ben Tulfo</author>
<date>
<month>October</month>
<day>17</day>
<year>2003</year>
</date>
<body>KINAKAILANGAN palang may dumating munang bisitang tulad ni US President George W. Bush, para maging malinis at maisaayos ang kamaynilaan. Lahat ng madadaanan ni Bush at ng kanyang mga &amp;quot;alipores&amp;quot;, mapanghimpapawid o mapalupa man, kinakailangan ay maganda sa paningin. Yung lumulubhang problema sa mga kumakalat na squatters na hindi matinag-tinag, presto, agad nalinis mabilis pa sa alas kuwatro! Ang sarap pala sa mata, nakakapanibago. Biglang naging maaliwalas ang tanawin. Ilan sa mga lugar na datiy masisikip ngayon ay lumuwag. Yun nga lang, pumalag yong mga naapektuhan. Susmaryosep! nakakahiyang sabihin na ang kinakailangan lang pala nating mga &amp;quot;little brownies&amp;quot; ay isang puting Santa Claus na presidente &amp;quot;ubanin&amp;quot; tulad ni Bush. May &amp;quot;political will&amp;quot; naman pala ang ating pamahalaan kung gugustuhin na sa mga bagay na gusto nilang mangyari. Papaano pag-alis ng bisita? Balik na naman sa dating gawi. Nakakahiya! * * * Nakakahiya nga talaga ang umanoy &amp;quot;pangongotong&amp;quot; na pinaparatang ng German Airport Operator Fraport AG laban sa dalawang opisyal ng Malaca&amp;ntilde;ang sa International Arbitration Tribunal. Ang akusasyong ito ay seryoso. Dahil ang nagsasalita ay foreign investor. Kapag hindi maagapan agad ang sigalot na to, lalo pa itong lulubha. Partikular malapit-lapit na ang halalan. Ang salitang kompiyansa at tiwala sa ating bansa ng mga banyagang mangangalakal (foreign investors) ang nakataya. Pinatitibay lamang ang pananaw na hindi nga maganda ang klima ng &amp;quot;investment&amp;quot; sa bansang Pilipinas. Matindi ang pulitika sa bansa. Walang katiyakan para sa mga dayuhang investors. Dahil wala ring katiyakan ang utak ng mga nakaupo. Sino nga naman ang magkakaroon ng kumpiyansiya? Ibang usapan para doon sa mga uri ng negosyo na maituturing &amp;quot;speculative investment&amp;quot;. Hindi ito ang nararapat sa ating bansa. * * * Para sa TIPS; type BITAGTIPS(message) COMPLAINTS; type BITAGCOMPLAINTS(message) FEEDBACK; type BITAGFB&amp;gt;(message) I-text at i-send sa 2333 (Globe / TouchMobile) o 334 (Smart / TalknText). O tumawag sa telepono 932-5310 / 932-8919. At makinig sa DZME 1530 Khz, Lunes hanggang Biyernes, 9:00-10:00 ng umaga. At panoorin ang programang &amp;quot;BITAG&amp;quot; sa ABC-5, tuwing Sabado, 5:00-5:30 ng hapon.</body>
<link>http://www.philstar.com/Article.aspx?articleId=224529&amp;publicationSubCategoryId=94</link>
</article>
<article>
<title>2 opisyal na uupo sa PNP mga &amp;quot;ladies man&amp;quot;</title>
<author>BANAT NI BATUIGAS Ni Bening Batuigas</author>
<date>
<month>October</month>
<day>17</day>
<year>2003</year>
</date>
<body>MARAMI ang natuwa sa pag-anunsiyo ni Presidente Arroyo na tatakbo siya sa darating na May election at kabilang na dito ang kababaihan. Sa liderato kasi ni GMA, maraming kababaihan ang nakaupo sa puwesto at sa tingin natin, maganda naman ang mga performance nila kahit may ilan sa kanila ang inuulan ng negatibong puna mula sa sambayanan. Hindi na natin sila iisa-isahing pangalanan, imbes ipanalangin natin na lalong pag-ibayuhin nila ang trabaho para makamit ni GMA ang pangarap niyang reconcilation at reporma, he-he-he! Maging positibo naman tayo sa ating kababaihan. Kung sila ang kasagutan sa mga problema ng bansa natin, bakit hindi sila pagbigyan? At bago dumating ang May elections, may dalawang kababaihan pa ang iuupo ni GMA para isulong ang kanyang kandidatura. Putok na sa Camp Crame kasi na ipipilit ni GMA na iupo sa mataas na puwesto ng PNP at sa NCRPO ang mga opisyal na ang mga asawa ay palaging nakikialam habang sila ay nasa serbisyo. Kung sabagay, ilang beses ng sumemplang itong mga opisyales na ito dahil sa mga asawa nila at alam yan ng Palasyo. Subalit kung gagawin sukatan ang loyalty at hindi seniority sa tingin ng mga opisyales sa Camp Crame patok ang dalawa sa nabanggit na mga puwesto. Ang dalawang opisyal na ikinakalat na uupo sa PNP at sa NCRPO ay kapwa mga ladies man, he-he-he! Maganda naman ang track records ng dalawang opisyales subalit kumakalat din na itinutulak sila ng Pampanga connections sa Palasyo para nga lalong tumagal si GMA sa puwesto. Malaki ang magiging trabaho ng dalawa sa darating na elections kayat sila ang napupusuan ni GMA, anang taga-Camp Crame na nakausap ko. Ang tanong lang, marendahan kaya nila ang mga asawa nila? Tukoy sa Camp Crame kung sino ang dalawang opisyal</body>
<link>http://www.philstar.com/Article.aspx?articleId=224534&amp;publicationSubCategoryId=94</link>
</article>
<article>
<title>Nagpapatulong kung paano bibili ng lupa't bahay</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>October</month>
<day>17</day>
<year>2003</year>
</date>
<body>Dear Sec. Mike Defensor, Ako ay isang domestic helper. Nais kong humingi ng tulong kung paano bibili ng lupa at bahay. Marami na kasi akong narinig sa aking mga kasamahan dito na masasamang karanasan sa pagbili ng lupa sa ilang subdibisyon sa Kamaynilaan. Pagkatapos mabayaran lahat ng utang sa lupa at bahay, hindi maibigay sa kanila ang itulo. Maaari ba ninyo akong payuhan kung anu-ano ang aking kailangang gawin sa pagbili ng lupa at bahay? Kung sakaling i-loan ko ito, paano makakatulong ang Pag-IBIG upang mabigyan kaseguruhan ang aking nais bilhin na lupa at bahay? Maraming salamat. NENA ng Hong Kong Sa aming tanggapan, nakakatanggap nga kami ng sulat at tawag tungkol sa mga karanasan ng mga biktimang overseas foreign workers sa mga nagbebenta sa kanila ng lupa. Muli pinapayuhan namin ang mga kababayan nating may intensyon na bumili ng lupa na siguraduhing may titulo ang lupang bibilhin. Sa mga nasa ibang bansa, maari ninyong sabihin sa inyong mga kamag-anak dito na tingnan ng personal ang lupa o lupat bahay na bibilhin at kumuha ng certified true copy ng titulo. Pagkatapos nito, pumunta sa Register of Deeds upang i-verify ang kopya ng titulo ng lupa at mga titulong pinagmulan nito. Siguraduhin lamang na wala pong nakarehistro na encumbrance kagaya ng pagkasangla nito o adverse claim ng ibang tao. Kung nais ninyong ipasok ang binibiling lupa sa Pag-IBIG Loan, may mga listahan ng requirements na kailangan upang masigurado na maayos ang titulong inyong binibili. Sa karagdagang impormasyon, maaaring bisitahin ang official website sa internet, www.pagibigoverseas.com sa karagdagang impormasyon.</body>
<link>http://www.philstar.com/Article.aspx?articleId=224539&amp;publicationSubCategoryId=94</link>
</article>
<article>
<title>Pulis na hindi binigyan ng benefits</title>
<author>IKAW AT ANG BATAS Ni Atty. Jose C. Sison</author>
<date>
<month>October</month>
<day>18</day>
<year>2003</year>
</date>
<body>SI Robert ay provincial guard sa Visayas. Makalipas ang anim na taon bilang provincial guard, pumasok siyang pulis. Na-promote siya nang na-promote hanggang sa maging Chief Superintendent. Sa dami ng trabaho ay unti-unting nahulog ang kanyang katawan. Taong 1996, inatake siya sa puso at na-ospital ng 10-araw. Kahit na nasuring may sakit siya sa puso kung saan hindi na regular ang pintig nito,nagpatuloy pa rin siyang magtrabaho. Dumating ang panahong hindi na siya makapagsalita at naparalisa na ang kanyang kaliwang kamay. Ideneklara ng kanyang pribadong doktor at ng PNP Medical and Dental Service na hindi na siya maaaring magtrabaho. Kaya noong Marso 19, 1999, nagretiro na siya sa serbisyo sa edad na 55 at ginawaran ng permanent total disability at temporary total disability benefits resulta ng kanyang pagpapa-ospital noon. Kinumpirma ng Employees Compensation Commission (ECC) ang iginawad ng GSIS. Base sa desisyon, nagawaran na si Robert ng pangkalahatang benepisyo sa kanyang kapansanang natamo. Subalit ayon sa ECC, ang sukatan ng paggawad ng permanent total disability benefits ay kung mayroon lamang permanenteng pagparalisa ng dalawang bahagi ng braso o binti. Hindi raw ito ang kaso ni Robert. Tama ba ang ECC? MALI. Hindi makatarungan ang hindi paggawad ng total permanent disability benefits kay Robert. Basehan ng ECC na dahil hindi naman siya nawalan ng anumang bahagi ng katawan kaya wala siyang karapatan sa nasabing benepisyo. Subalit ayon sa batas, ang sukatan ng paggawad ng benepisyo ay hindi lubos na pagka-inutil ng isang empleyado kundi ang kawalan ng kakayahan nito na gampanan ang kanyang trabaho. Sa kaso ni Robert, ang kanyang karapatan sa permanent total disability benefits ay suportado ng kanyang medical records at resulta rin ng imbestigasyon ng PNP. Ang naging desisyon ng PNP sa kanyang maagang pagreretiro sa edad na 55 ay isang malinaw na patunay na ang sakit niya sa puso ay magreresulta ng di epektibong pagganap sa trabaho. Kaya, ang pagtanggi sa paggawad ng nararapat na benepisyo sa tulad niyang empleyado ay isang paglabag sa katarungang ginagarantiya ng ating Saligang Batas (GSIS vs. Cadiz, G.R. 154093 July 8, 2003).</body>
<link>http://www.philstar.com/Article.aspx?articleId=224636&amp;publicationSubCategoryId=94</link>
</article>
<article>
<title>Busisiin ang NAIA 3 anomaly</title>
<author>ORA MISMO Ni Butch M. Quejada</author>
<date>
<month>October</month>
<day>18</day>
<year>2003</year>
</date>
<body>UUMPISAHAN na pala ang imbestigasyon tungkol daw sa extortion activities ng iniiyak ng Fraport. Tsinutsu ng Fraport sa International Center for Settlement of Investment Disputes sa World Bank ang nangyari sa kanila sa Pinas habang ginagawa ang NAIA 3. Inirereklamo ng Fraport na may ilang top caliber people sa Palasyo ang nangikil daw sa kanila ng hindi birong tsapit. Sa parte naman ng mga mambubutas este mali mambabatas pala, iimbitahan nila sa Sabado ang mga taong isinusuka raw ng Fraport na nangikil daw sa kanila. Ang inginuso ng Fraport ay sina Gloria Tan-Climaco, at Avelino Cruz, pawang Presidential adviser ni Prez Gloria. Kung totoo ito patay silang dalawa pero kung drawing ang reklamo tiyak yari ang Fraport sa dalawa. May $100 million settlement offer daw ang ipinatong ni Climaco. Ito ngayon ang pinag-uusapan. Kaya gusto ni Senator Ping Lacson na himay-himaying mabuti ang imbestigasyon. Gusto rin ni Ping na magpaliwanag si Climaco kung bakit daw nito inuto ang Fraport na kunin ang serbisyo ng Villaraza, Angcangco law firm na sinasabing pribadong legal firm ni Prez Gloria. Wala naman daw nangyaring extortion activities sa Fraport,&amp;quot; anang kuwagong SPO-10 sa Crame. Kaya taas-kilay lang ang Palasyo hinggil sa mga alegasyon, sabi ng kuwagong hitad. Mag-iiyak ba ang Fraport kung walang nangyari sa kanila? tanong ng kuwagong Kotong Cop. Sa palagay ko tama ka. Tama saan? Sa pader&amp;quot; Bakit?&amp;quot; Matindi ang isyu kaya abangan natin ang imbestigasyon. Diyan sa palagay ko korek ka, kamote.&amp;quot;</body>
<link>http://www.philstar.com/Article.aspx?articleId=224646&amp;publicationSubCategoryId=94</link>
</article>
<article>
<title>Ni-rape ng ka-textmate</title>
<author>SERGIOSOHAN Ni Sergio A.F. Apostol</author>
<date>
<month>October</month>
<day>19</day>
<year>2003</year>
</date>
<body>Limang buwan ko nang textmate si JP. Hindi kami magkakilala ngunit mabait naman syang kausap sa telephone at napaka-sweet ng text messages niya sa akin kaya medyo nagustuhan ko rin po siya. Kaya po nung napalagay na ang loob ko sa kanya after five months, pumayag po akong mag-&amp;quot;eyeball&amp;quot; kami. Sa isang restaurant dito sa Cebu kami nag-meet. Pareho po kaming excited na makita ang isat isa. Ok na po sana ang lahat dahil para na kaming dating magkakilala. Ngunit hindi lang pala simpleng date ang gusto nyang mangyari sa amin nung gabing yon. Nagpaalam lang po ako sandali para pumunta sa ladies room. Pagbalik ko po ay parang wala namang kakaibang nangyari. Uminom po ako agad ng iced tea na inorder ko pagbalik ko sa aking upuan. Nakangiti sa kin si JP habang pinapanood nya akong uminom ng iced tea. Ilang sandali pa ay nakaramdam na ko ng pagkahilo. Akala koy dahil lang yon sa lamig ng panahon at ng aking inumin. Hindi na nawala at mas tumindi pa ang aking pagkahilo kaya nagyaya na kong umuwi. Hanggang sa nawalan na ko ng malay bago kami sumakay sa kotse ni JP. Yon po ang huli kong naaalala. Nilagyan pala nya ng pampatulog ang aking inumin para maisagawa ang kanyang masamang balak sa kin. Nagising na lang po ako sa isang kuwarto, hubad at pinapaligiran ni JP at ng kanyang apat na kabarkada. Pinagsamantalahan po nila ko. Naaaninaw ko po ang mga mukha nila habang nilalapastangan nila ko ngunit wala akong lakas na pigilan sila. Hindi ko akalain na magiging biktima po ako ng date rape. Hanggang ngayon ay hindi ko pa rin ito ikinukwento sa pamilya at mga kaibigan ko dahil sa sobrang kahihiyan. Ngunit hindi po ako papayag na hindi mapakulong si JP at ang kanyang mga kabarkada. Ano po ang maari kong ikaso sa kanila? JILL DE GUZMAN, Cebu City Dapat mong sampahan ng kasong rape si JP dahil laban sa kalooban mo at hindi mo ginusto ang ginawa nya sa yo. Ang mga kabarkada ni JP ay equally liable sa kasong rape dahil kakutsaba sila ni JP. There is conspiracy when two or more persons come to an agreement to commit a felony and actually commit it. Sa kasong ito, ang lahat ng sangkot sa panghahalay sa yo ay considered principals by direct participation. JP and each of his friends who participated in the rape shall not only be liable for the actual rape he committed but also for the rape committed by the other friends. If there were five of them who took turns in raping you, each of them shall answer for five counts of rape and not just one. Under the new law Republic Act No, 8353, expanding the definition of Rape, the penalty shall be prision mayor (6 years and 1 day to 12 years) to reclusion temporal (12 years and 1 day to 20 years) if the rape is committed by two or more persons. Jill, wag mong palampasin ang kahayupang ginawa sa yo nina JP. Humingi ka ng tulong sa pamilya at mga kaibigan mo. Maiitindihan at siguradong tutulungan ka nila dahil hindi mo naman kagustuhan ang mga nangyari.</body>
<link>http://www.philstar.com/Article.aspx?articleId=224752&amp;publicationSubCategoryId=94</link>
</article>
<article>
<title>EDITORYAL - Sayyaf di madurog dahil sa corruption</title>
<author></author>
<date>
<month>October</month>
<day>21</day>
<year>2003</year>
</date>
<body>MY government and yours are pursuing a common objective: We will bring Abu Sayyaf to justice,&amp;quot; ito ang sinabi ni US President George W. Bush sa kanyang 20 minutong talumpati sa joint session ng 12th Congress noong Sabado. Hindi lamang ang Abu Sayyaf ang ipinangakong uubusin ni Bush kundi pati ang Jemaah Islamiyah terrorist movement na banta sa mga bansa sa Asia. Babaha ng tulong mula sa US. Sa isang report tinatayang magkakaloob ang $340 milyon ang US para sa military para matapos na ang pamamayagpag ng mga terorista lalo na ang Abu Sayayaf na nagbigay na ng grabeng kahihiyan sa Pilipinas. Kumamal nang maraming pera sa pangingidnap ng mga dayuhan. Ipinatutubos ng milyong dollar. Mas matindi na pumapatay nang walang awa. Ilang tao na ang pinugutan ng ulo at maski ang mga babaing teacher ay hindi pinatatawad. Tinatapyasan muna ng suso bago patayin. Naging kontrobersiya ang Abu Sayyaf. Marami ang nagtataka na sa kabila na maliit lamang ang grupo (ayon sa military ay wala pang 1,000 miyembro) ay hindi madurog at patuloy sa pangingidnap. Nagkaroon ng pagdududa nang may kutsabahan sa pagitan ng military at Abu Sayyaf. Tumindi nang akusahan ng isang paring Katoliko na pinatakas ng military ang mga terorista nang makorner ang mga ito sa isang hospital sa Basilan. Itinanggi naman ng military ang akusasyon. Nitong July 27, 2003, nang mag-aklas ang may 300 junior officers isiniwalat nila ang umanoy pagbebenta ng mga armas ng AFP sa mga teroristang Abu Sayyaf, separatist group na MILF at rebeldeng New Peoples Army. Sa isang editorial ng New York Times na lumabas noong Sabado, sinabi na ang pagbibigay ng tulong ng US sa AFP ay nagdudulot lamang ng corruption. Ang budget na ibinibigay ng US sa Philippine Military ay nauubos lamang sa graft. Sabi pa ng editorial ang mga armas na bigay ng US ay ipinagbebenta lamang sa mga kalaban dahil sa kagagawan ng mga corrupt sa AFP. Patunay aniya ang pagkakatagpo sa mga US high-powered firearms sa mga nakubkob na kuta ng mga terorista. Kung ganito ang mangyayari, mas mabuti pang magkaloob na lamang ng economic support sa mahihirap na lugar ang US kaysa sa military aid. Corruption ang dahilan kung bakit patuloy ang Abu Sayyaf at iba pang teroristang grupo sa kanilang masamang gawain. Kasabay sa pagdurog sa Sayyaf dapat na ring wasakin ang mga corrupt sa military.</body>
<link>http://www.philstar.com/Article.aspx?articleId=224957&amp;publicationSubCategoryId=94</link>
</article>
<article>
<title>Kung sinu-sino na lang ang nauupo sa Kongreso</title>
<author>SAPOL Ni Jarius Bondoc</author>
<date>
<month>October</month>
<day>21</day>
<year>2003</year>
</date>
<body>NUNG June 1987 nanalo sa Italian parliament si Ciccolina, 35-anyos na porn star. Sa kampanya paulit-ulit niyang binatikos ang Modesty Act, na malimit ikinakaso sa kanya dahil sa malalaswang kilos-publiko. Tuwing wakas ng rally, ipinuputong niya ang isang rosas sa ulo, sabay baba ng kanyang braless tank top para ipakita ang malulusog na dibdib. Nung unang sesyon ng parliament, nag-sexy dance siya sa harap ng ministers. Nang patapos na, umihi siya at winisikan ang mga nasa front row. Hindi naman natin masasabing bobo sa pulitika ang mga Italyano. Wala pang Amerika at Britanya, meron na silang sistemang gobyerno na kayang manakop ng ibang bansa. Meron silang Senado na naghihirang ng emperador, tulad ni Julius Caesar. Meron silang tradisyon ng halalan. Sinusuri na binoto pa rin ng mga Italyano si Ciccolina bilang ganti sa madudumi at makasariling politiko. Palubog ang Italy noon habang lumalakas ang ekonomiya ng mga kapit-bansa sa Europe. Sinaad ng mga botante ang galit nila sa sitwasyon sa pamamagitan ng pagluklok sa isang exhibitionist na ginawang circus ang parliament. Pero hindi na nila yon inulit sa mga sumunod na eleksiyon. Sa Pilipinas kung sinu-sino na lang ang hinahalal sa Senado. Basta popular, panalo na. Hindi tinitingnan ang karanasan o kakayahan sa pag-akda ng batas at sa pamumuno. Ito ay hindi dahil sa galit ng botante sa marurumit makasariling pulitiko. Walang matagal na karanasan ang Pilipino sa pagtatatag ng bansa. Mababaw pa ang kaalaman sa gobyerno. Sinasamantala ito ng mga may kaya. Basta may pera kandidato na, miski walang plataporma, miski drug o jueteng lord. Samantala, umiiwas sa pulitika ang mga may pinag-aralan, may bisyon ng magandang-bukas para sa bansa, at may karanasan sa pamumuno sa negosyo o sa civil society. Tinuturing nilang marumi ito, kaya ayaw nilang pasukin. Sa dakong huli, paulit-ulit lang tuloy naluluklok ang mga walang &amp;quot;K&amp;quot;. Kaya palubog ang Pilipinas. Dapat siguro gisingin natin ang ating sarili. Maghalal din tayo ng porn star sa Kongreso, para madala tayo.</body>
<link>http://www.philstar.com/Article.aspx?articleId=224967&amp;publicationSubCategoryId=94</link>
</article>
<article>
<title>Anti-terrorist group palawakin sa airport</title>
<author>ORA MISMO Ni Butch M. Quejada</author>
<date>
<month>October</month>
<day>21</day>
<year>2003</year>
</date>
<body>PURSIGIDO ang gobyerno na ipagpatuloy ang laban sa terorismo kaya naman pinalawig ni BI Commissioner Andrea Domingo ang anti-terrorist unit sa lahat ng airport sa Pinas. Seryoso pala ang pamahalaan tungkol dito. Ang akala natin ay ningas-kugon lang ang nasabing project at para lamang ito sa pagdating ni US of A Prez George W. Bush. Gusto ni Andrea na gawing Anti-terrorist Division ang datiy unit lamang na opisina. May 15 ala-James Bond na pawang mga immigration intelligence ang siyang tumitiktik sa hinihinalang teroristang papasok sa Pinas. Kino-kodakan pa nila ang bawat pasaherong hinihinala nilang kaalyado ni Osama Bin Laden pag dumarating sa NAIA. Bukod sa pagko-kodak ay pino-profile ng nasabing grupo ang mga taong kahina-hinala ang mga ikinikilos o mga taong gustong maghasik ng milagro sa bansa. Siyempre hindi kasama ang mga pari at madre dito? He-he-he! Kapag napulsuhan ng Anti-Terrorist Unit ang taong hinihinala nilang terrorist ay mabilis nila itong iniimbita sa intelligence office sa may arrival area ng airport at doon iniimbistigahan. Oras na nag-negative ang kanilang interrogation agad naman nila binibigyan ng clearance to enter the Pinas ang taong kanilang kinulit. Nakahanda ang mga immigration officers sa airport at maging sa mga sub-ports sa lahat ng uri ng teroristang maaring maghasik ng miracle sa Pinas. Maganda ang idea ni Andrea na gawing Division ang Anti-Terrorist Unit ng BI, anang kuwagong tiktik kalawang. Bakit ang mga Arab looking individuals lamang ang kanilang kinokodakan sa airport? tanong ng kuwagong urot. Hindi noh! Lahat ng mga primary suspects nila ay kinukunan nila. Buti hindi nagagalit ang mga ito dahil labag sa karapatan pantao ang kunan ang isang tao na hindi mo pinagbibigay alam sa kanya na pipikturan mo siya? Tama ka diyan. Mas mabuting walang teroristang makapasok sa Pinas, sabi ng kuwagong Kotong cop. Paano iyong mga inosenteng tao namamatay dahil sa kagaguhan ng mga terorista? tanong ng kuwagong SPO-10 sa Crame. Iyan ang ipagdasal na lamang natin dahil minalas sila sa lupit ng terorista. Diyan palagay ko tama ka, kamote.</body>
<link>http://www.philstar.com/Article.aspx?articleId=224987&amp;publicationSubCategoryId=94</link>
</article>
<article>
<title>EDITORYAL - Kongreso ginagawang laruan</title>
<author></author>
<date>
<month>October</month>
<day>22</day>
<year>2003</year>
</date>
<body>HINDI na nakapagtataka na kapag may bumisita muli ritong American president o kahit na sinong pinuno ng ibang bansa ay maulit muli ang pagwo-walkout ng ilang sutil na kongresista. Nagkaroon na sila ng ideya kung paano ang gagawing &amp;quot;pambabastos&amp;quot;. At kapag naulit, wala ring ibang dapat sisihin kundi si House Speaker Jose de Venecia dahil sa pagiging malambot niya sa mga sutil. Walang ibinigay na parusa sa pitong party-lists representatives na nag-walkout nang mag-talumpati si US President George W. Bush sa joint session ng 12th Congress noong Sabado. Sabi ni De Venecia, nagpaalam naman daw sa kanya ang pito na magwo-walkout sa sandaling magtalumpati si Bush. Okey lang. No problem. Ganito sa bansang ito. Masyadong malambot sa mga gumagawa ng pagkakamali. Kahit mali, papayagan. Walang tigas. Walang tatag. Isang dahilan kung bakit masyadong naaabuso ang pagka-malaya. Kahit na anong gawin ay maaari. At kung nangyari ang nais ng pitong kongresista, maaari rin itong gayahin ng iba pa. Gaya-gaya hanggang sa mga sisibol pang henerasyon. Ang masaklap sila pang mga mambabatas ang nagpakita ng masamang halimbawa nang pag-abuso sa pagiging malaya. Kakaiba ang kanilang ipinakikita at iyon ang nakatanim sa isipan ng mamamayan at mga kabataang nakasaksi sa kanilang ginawa. Ang pitong nag-walkout habang nagtatalumpati si Bush ay sina Satur Ocampo, Liza Maza at Crispin Beltran ng Bayan Muna; J.V. Bautista ng Sanlakas; Rene Magtubo ng Partido ng Manggagawa at Etta Rosales at Mario Agoha ng Akbayan. Tinututulan nila ang umanoy war policy ni Bush. Mapaniil anila si Bush. Hindi lang anila sa kalsada nila naipakita ang protesta kindi pati na rin sa Kongreso. Ang pagwo-walkout nila ay hindi naman napansin ni Bush, bagkus inakala pa ngang bahagi iyon nang mainit na pagtanggap sa kanya. Salamat na lang at ganoon nga ang kanyang naipakahulugan at hindi pambabastos. Pagpapakita nang walang paggalang. Dapat sa mga nag-walkout ay kastiguhin ng House Speaker upang hindi pamarisan. Kung hindi sila bibigyan ng parusa, may posibilidad na maulit ang pangyayari. Nakakahiya! Ang Pilipinas ay bansang malaya subalit hindi dapat inaabuso ang kalayaang ito. Kakatwa na ang mga mambabatas pa ang umaabuso sa paggamit ng kalayaan. Kung ayaw pakinggan ang talumpati, sanay hindi na lang dumalo. Nagkakaroon tuloy sila ng masamang impresyon sa mata ng tao. Huwag gawing laruan ang Kongreso.</body>
<link>http://www.philstar.com/Article.aspx?articleId=225074&amp;publicationSubCategoryId=94</link>
</article>
<article>
<title>Saluduhan natin ang PNP sa ginawa sa Bush visit</title>
<author>BANAT NI BATUIGAS Ni Bening Batuigas</author>
<date>
<month>October</month>
<day>22</day>
<year>2003</year>
</date>
<body>NADAGDAGAN na naman ika nga ang feathers in the cap ni NCRPO chief Dep. Dir. Gen. Reynaldo Velasco bunga sa tahimik na pagbisita sa bansa ni US President George W. Bush noong Sabado. Si Velasco ang ground commander ng Task Force Dubya at kahit may mga rally na nangyari, hindi naman nagkagulo bunga sa mahabang pasensiya ng ating kapulisan nga. Kung sabagay, hindi lang ang PNP natin sa pamumuno ni Dir. Gen. Hermogenes Ebdane Jr. ang dapat purihin natin kundi ang buong sambayanan, lalo na ang mga nagpo-protesta, dahil hindi nila ipinilit ang mga madugong plano nila. Pag nagkataon kasi, hindi lang tayu-tayong mga Pilipino ang magkakasakitan at ang imahe ng bansa atin sa buong mundo ay maapektuan. Kaya kahit hindi tayo sanay pumuri, eh sa tingin ko nararapat lang saluduhan ang ating kapulisan sa pamumuno nina Ebdane at Velasco dahil sa magandang liderato na ipinakita nila, he-he-he! Tiyak walang kokontra sa pagpugay ko sa PNP natin, di ba mga suki? Sa tingin ko, ilang araw ding hindi nakatulog nang mahimbing si Velasco dahil hindi basta-basta ang iniatang sa kanyang trabaho bilang ground commander ng security ni Bush. Pero hindi na naninibago si Velasco dahil sanay na siya tulad na lang ng nakaraang SONA ni President Arroyo kung saan matiwasay ding lumipas ang araw na walang kaguluhang nangyari. Sa totoo lang, umaga pa lang noong Sabado, si Velasco ay personal na nag-inspection ng naka-deploy na security sa airport, US embassy, Luneta, Mendiola at Batasan Pambansa at natuwa naman siya sa nakita niya. Ipinakita lang kasi ni Velasco ang dapat gawin ng isang lider kayat hayun hindi naman siya binigo ng kanyang mga tauhan. Ang balita ko, maging ang party ni Bush at ang US embassy ay satisfied sa nangyaring pagbisita ni Bush nga kung security ang pag-uusapan. Sa totoo lang, ni hindi man lang kumurap si Velasco ng ireport sa kanya na nagiging unruly na ang mga nagpo-protesta roon sa Commonwealth Ave. Maraming tumawag sa kanya at pinipilit na i-disperse na ang mga nagra-rally pero nagtiwala pa rin si Velasco sa kakayahan ni CPD Dir. Chief Supt. Napoleon Castro kaya matiwasay namang naidaos ang protesta. Ang balita ko, tumawag si Ebdane ng isang beses kay Velasco pero si Interior Sec. Joey Lina ay nakapito, yan ay bago dumating ang eroplano ni Bush, he-he-he! Alam nyo na mga suki kung sino ang nerbiyoso. Nasa harap ng US embassy si Velasco nang dumating si Bush sa compound. Matapos ang wreath-laying sa Luneta, lumipat siya sa Commonwealth Ave. para personal na pangasiwaan ang seguridad ni Bush. Kung hindi lang hahaluan ng pulitika, sa tingin ko magaling na lider ng PNP si Velasco, di ba mga suki? Subok na siya kung ang kanyang track records niya ang gagawing basehan. May balita pa ako na nagpa-survey na ang Palasyo at ang lumabas na resulta ay nangunguna si Velasco.</body>
<link>http://www.philstar.com/Article.aspx?articleId=225089&amp;publicationSubCategoryId=94</link>
</article>
<article>
<title>Maging responsable kung may baril</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>October</month>
<day>22</day>
<year>2003</year>
</date>
<body>MARAMI ang kontra sa gun ban ngunit marami rin ang pabor dito. Ayon sa mga sumasalungat, higit na dapat na magkaroon ng armas bilang pang-self defense lalo na sa panahong ito na laganap ang krimen. Marami ang naghahangad ng gun less society subalit ang peace and order problem ay nananatili sa maraming dako ng bansa. Sa mga taong may baril sa tahanan ay dapat na ibayong pag-iingat ang gawin. Naiulat ang ibat ibang kaso nang pagpatay dahil sa baril na sangkot ang mga bata. Ilan ang pulis ang napatay ng sariling baril matapos paglaruan ng kanilang mga anak. Ilan na ang nakasuhan ng parricide at murder. Sa Amerika, 10 bata ang napapatay araw-araw ng handguns. Bilang mga magulang, dapat na pakaisipin na ang baril sa bahay ay magsisilbing sandata na pananggol at mitsa rin sa buhay ng sinumang kasambahay. Ang mga bata ay curious at clever kaya madali nilang natutukoy kung saan itinatago ang baril. Ang maliliit na bata ay hindi alam ang pagkakaiba ng baril sa laruang baril-barilan at hindi nila batid ang magiging deadly consequences. Isipin natin na maging ang tatlong taong bata ay puwedeng kumalabit ng gatilyo ng baril na akala niya ay toy gun.</body>
<link>http://www.philstar.com/Article.aspx?articleId=225095&amp;publicationSubCategoryId=94</link>
</article>
<article>
<title>Kasal sa isang German</title>
<author>IKAW AT ANG BATAS Ni Atty. Jose C. Sison</author>
<date>
<month>October</month>
<day>23</day>
<year>2003</year>
</date>
<body>SI Henry ay isang German. Pinakasalan niya si Ana, isang Pinay sa Civil Registrar ng Hamburg-Altona, Germany noong Disyembre 11, 1980. Upang pagtibayin pa ang kanilang pagmamahalan, muli silang nagpakasal sa bayan ni Ana sa Tayasan, Negros Oriental noong Pebrero 14, 1981. Nagkaroon sila ng dalawang anak na babae sa loob ng anim na taong pagsasama. Subalit dumating ang panahong hindi na nagkasundo ang dalawa kung kayat makalipas ang 15 taon, nagsampa ng petisyon si Ana upang mapawalang-bisa ang kanilang kasal ni Henry. Sinalungat ito ni Henry hanggang sa Court of Appeals (CA) subalit hindi siya pinaboran ng Korte. Samantala, naging masikap naman siya na buwagin ang kanilang kasal sa pamamagitan ng summary hearing kung saan ang walang naging partisipasyon ni Ana. Habang nakabimbin ang kaso na isinampa ni Ana, iginawad naman ang divorce sa Germany noong Disyembre 16, 1997. Iginawad kay Henry ang pangangalaga sa kanilang dalawang anak. Samantala, dahil ibinalik muli ng CA ang kasong isinampa ni Ana sa mababang hukuman, dito ay hiniling muli ni Henry ang pagdismis sa petisyon dahil wala naman daw hurisdiksyon ito dahil ibinaba na sa Germany ang kautusan sa divorce. Sa pagkakataong ito, sinalungat ni Ana ang mosyon ni Henry. Iginiit niya na igawad sa kanya ang pangangalaga sa mga anak at dinggin ng Korte ang tungkol sa mga ari-arian nilang mag-asawa. Kinilala ng Korte ang oposisyon ni Ana at nagtakda ito ng pagdinig sa dalawang isyu. Tama ba ang Korte? TAMA po.Kinilala ng ating Korte ang naging desisyon ng divorce nina Henry at Ana sa Germany. Subalit sa usapin sa pangangalaga ng kanilang mga anak at sa kanilang ari-arian, kinakailangan itong dinggin ng ating Korte. Sa kasong ito, hindi nabigyan ng pagkakataon si Ana sa Korte ng Germany na magbigay ng kanyang komento. At dahil summary hearing, hindi lubos na natalakay ang mga isyu tulad ng kung sino ang nagkamali at ang patunay na walang kakayahan si Ana sa pangangalaga ng mga anak kung kaya iginawad ito kay Henry. Sa isyu tungkol sa kanilang ari-arian, hindi na ito naging isyu dahil iginiit naman ni Ana sa kanyang petisyon na wala silang naipundar na ari-arian at mga utang. Kaya tanging ang naging epekto ng divorce tulad ng pangangalaga sa mga anak ang diringgin ng ating Korte (Roehr vs Rodriguez et. al. G.R. 142820, June 20, 2003).</body>
<link>http://www.philstar.com/Article.aspx?articleId=225209&amp;publicationSubCategoryId=94</link>
</article>
<article>
<title>Babala namin sa First Quadrant</title>
<author>BAHALA SI TULFO Ni Ben Tulfo</author>
<date>
<month>October</month>
<day>24</day>
<year>2003</year>
</date>
<body>MAGTATATLONG taon na ngayon nung magdeklara ako ng giyera laban sa mga modus operandi, scam at panloloko ng kompanyang sangkot sa &amp;quot;pyramiding&amp;quot; o network marketing scam. Bagamat may pagka-&amp;quot;iresponsable&amp;quot; ang hakbang ng Security and Exchange Commission (SEC) at ng Department of Trade and Industry (DTI) laban sa mga kumpanyang kanilang inakusahan nung mga unang buwan ng taong ito, &amp;quot;nagising&amp;quot; sa katotohanan ang taumbayan. Nabulabog nila ang industriya ng network marketing. Natuhog lahat ang mga kumpanyang legal, kaduda-duda at mga iligal na inakusahan ng dalawang &amp;quot;burarang&amp;quot; nabanggit na ahensya ng pamahalaan. Nung mga kainitan ng &amp;quot;crackdown&amp;quot; marami sa mga iligal, hindi na mahagilap ng DTI-National Capital Region (DTI-NCR) sa kani-kanilang mga business address. Nagsipagtago agad yung mga gagot manloloko sa ginawang opensiba ng nabanggit na ahensya. Gaya ng aking sinabi noon, kaakibat namin ang DTI at ang SEC sa krusadang laban sa mga kumpanyang nagpapanggap bilang multi-level marketing companies. Ngunit ang nasa likod pala ay mga utak ng illegal pyramiding. Iisa ang aming layunin. Iisa rin ang aming babala. Iiwas ang taumbayan sa &amp;quot;kuko ng mga manloloko!&amp;quot; Ang pagkakaiba nga lang, pinaiiral ng kolum na to ang salitang &amp;quot;due process.&amp;quot; Ewan ko sa DTI-NCR at sa SEC. Matatandaan nung buwan ng Marso naglabas ng talaan ang DTI ng 22 kompanyang pinaghihinalaang sangkot sa illegal pyramiding. Hindi pa man nila naumpisahan ang imbestigasyon agad nag-akusa. Matatandaan, tahasan nilang pinangalanan ang mga sumusunod na kumpanyang lumabag daw sa Consumer Act. Ang mga ito ay POWERHOMES UNLIMITED, FIRST QUADRANT, LIFE LINK MULTI CARD INC, TIE WITH-US, NET TAIPAN CORP., GRAND POST INTERNATIONAL INC. KABUHE INTERNATIONAL MARKETING INC. at iba pa. Simula noon, tikom na ang bibig ng mga taga DTI-NCR. Bakit kaya? Ang tanong, alin sa kanilang mga inakusahan ang sarado na? Mga nagpapalamig? At patuloy pa ring nagtatago? Ni wala man lang update. Madali sa DTI-NCR ang ngumawa. Kulang sa gawa. Nung ika-3 ng buwan ng Marso, nagsalita si DTI Assistant Secretary Hernandez live sa aking radio program sa DZME, aniya, &amp;quot;Ben, may listahan kaming 22 companies na pinaghihinalaang sangkot sa illegal pyramiding, pero subject pa ito sa evaluation.&amp;quot; Dagdag pa ni Hernandez, &amp;quot;may breakdown yung aming list. Were not saying that all of them are involved (in illegal pyramiding).Were saying, may mga katanungan ang publiko sa nature ng business ng mga ito.&amp;quot; Kasalukuyan, hindi malinaw kung ano na ang nangyari sa kanilang ginawang &amp;quot;pagsisiyasat?&amp;quot; Ang kagandahan nga lang ngayon ay naging &amp;quot;wais&amp;quot; na ang publiko. Kayat hindi na ganun kadali ang mabiktima ng illegal pyramiding. Maliban na lang kung talagang TANGA ang biktima. * * * Tandaan, HINDI puwedeng gawing basehan na porket lehitimo at legal ang isang networking company, HINDI nangangahulugan na nakakatiyak na kayo. Ang bawat networking company ay may kani-kaniyang pamamaraan at estilo ng pagbebenta.Dito ang problema. Hindi ganun kadaling makita ng ating mga mata ang kanilang estilot pamamaraan na may kaakibat na panlilinlang. Dito nagsisimula ang panibagong modus. Nagiging matagumpay ang isang modus kapag itoy subok na ng bihasang miyembro. Kahit alam ng &amp;quot;malikhaing&amp;quot; ito na siyay nalilihis na sa katotohanan. Pilit nya ngang magbagong-buhay sa pamamagitan ng paglipat sa bagong kompanya na kanilang pinasukan. Subalit, yung lamat ng panloloko na kanyang natutunan sa kanyang pinanggalingan ay naka-angkla na sa kanyang pagkatao. Hindi kaya ganito ang nangyayari ngayon sa &amp;quot;FIRST QUADRANT?&amp;quot; Hindi biro ang problemang ito! Hindi ito kathang-isip. Trabaho ko ang mag-imbestiga. Hindi ako nagsusulat nang walang basehan! May karugtong!</body>
<link>http://www.philstar.com/Article.aspx?articleId=225327&amp;publicationSubCategoryId=94</link>
</article>
<article>
<title>Bakit ba urong-bayag ang pulitiko kapag illegal na sugal ang usapan?</title>
<author>BANAT NI BATUIGAS Ni Bening Batuigas</author>
<date>
<month>October</month>
<day>24</day>
<year>2003</year>
</date>
<body>NAGBUKASAN na ang mga pasugalan sa Maynila, kaya ngiting aso na naman ang mga gambling lords lalo na si video karera king Buboy Go dahil mapupuno na naman ng barya ang kanyang bulsa. Siyempre, kapag masaya si Buboy Go hindi naman pahuhuli si Randy Sy na anak ng isang chairman na bagyo kay Mayor Atienza. Tuloy pa ba ang ilegal na koneksiyon ng tubig at jumper ng kuryente nyo diyan sa ibaba ng tulay sa Claro M. Recto, ha chairman bagyo? He-he-he! Kinakalkal pa ng espiya ko ang mga ilegal mong aktibidades chairman at malapit ka nang husgahan ni Mayor Atienza. Pero hindi naging madali ang pagbukas ng mga pasugalan dahil nagkaroon din ng drama sa Western Police District (WPD). Tinanggal ang dating bagman para palabasin na nabukulan niya ang kanyang amo. Pero sa tingin ko yon ay para lang may masisisi kung bakit dumating sa punto na nagsarahan nga ang mga pasugalan. Ayon naman sa Manilas Finest yaong nasa itaas lang ang naapektuhan at ang mga nasa ibaba ay sila pa rin kayat wala namang mangyayaring pagbabago sa kalakaran ng mga pasugalan diyan sa Maynila. Kaya tuloy na naman ang ligaya nina Lorna na sekretarya ni bookies king Boy Abang, Apeng Sy, Andoy dela Cruz, Tom Pulis, Noli Rodriguez, Estrella, Arnold Ajesta, Delfin Alcoriza, alyas Sancho at iba pa. Kaya pala medyo nakangiti na ang mga opisyales ng WPD natin sa ngayon, di ba mga suki? Kung sabagay pati tayo ay naabala rin sa pagsara ng mga pasugalan sa Maynila ng ilang linggo. Marami ang kumausap sa atin na tigilan na ang pagbubulgar ng illegal gambling sa WPD dahil marami ang nagugutom. Marami rin sa kasama natin sa hanapbuhay ang galit sa akin. Bakit kaya? Ginampanan ko lang naman ang aking trabaho. Walang kasamang personalan ito dahil gusto lang natin tulungan si Mayor Atienza na linisin ang Maynila. Di ba kasama yan sa programa ni Mayor? Pero kung ano man ang nangyayari sa ngayon sa Maynila, hindi ito nangangahulugan na titigil na tayo sa ginagawa nating pagbubulgar. Mangingibabaw sa atin ang sumbong ng sambayanan keysa mga pakiusap ng mga kaibigan at tamaan na ang dapat tamaan. Akala ko kasi, seryoso na si Mayor Atienza na ipasara ang pasugalan, pero lumabas din ang tunay niyang pagkatao, he-he-he! Kayong mga pulitiko talaga. Urong-sulong ang mga bayag kapag ilegal na pasugalan ang pag-uusapan. Kasi nga nang magsarahan ang mga pasugalan, si Buboy Go lang ang halos hindi naapektuhan. Habang umaaray ang mga gambling lords sa Maynila dahil papakainin nila ang mga pamilya ng kani-kanilang mga tauhan. Si Buboy Go ay nagsisipol lang dahil marami pa siyang makinang nakalatag sa ibat ibang bahagi ng Metro Manila lalo na sa Caloocan City hanggang sa probinsiya ng Bulacan. Wala na atang katapusan ang buwenas sa buhay ni Buboy Go. At kung gagawing basehan ang patuloy na pamamayagpag niya sa Maynila, Caloocan City at Bulacan pinatunayan niya na hindi nilalaro lang niya sa kanyang mga daliri itong ating kapulisan at mga pulitiko. Abangan.</body>
<link>http://www.philstar.com/Article.aspx?articleId=225340&amp;publicationSubCategoryId=94</link>
</article>
<article>
<title>Pagkain para sa utak</title>
<author>BANTAY KAPWA Ni Cielito &amp;quot;Mahal&amp;quot; del Mundo</author>
<date>
<month>October</month>
<day>24</day>
<year>2003</year>
</date>
<body>B is for brain. Maraming B vitamins ang kailangan para sa normal brain and nerve function. Ang Vitamin B1 (Thiamine) ay kailangan para magkaroon ng malusog na brain and nerve cells. Matatagpuan ang Vitamin B1 sa karne, tinapay, kanin, pasta at fortified cereals. Ang Vitamin B5 o Panthothenic Acid ang nagpoporma na coenzyme na gamit sa transmission of nerve impulses at makukuha ito sa pagkain ng karne, itlog, isda, gatas, gulay at prutas. Ang Vitamin B6 (Pyridoxine) ay tumutulong sa conversion ng tryptophan into serotonin na isang blood chemical. Makukuha ito sa manok, isda, pork, liver, kidney, whole grain cereals, nuts and legumes.Tinutulungan ng Vitamin B12 (Cyanocobalamin) ang pagpapayabang ng red blood cells, ang paglaganap ng protina at ang pagmamantini ng nervous tissue. Matatagpuan ang bitaminang ito sa itlog, karne, isda, gatas at iba pang diary products. Ang iba pang brain food ay saging, orange juice, strawberry, dried beans and peas. Sa epektibong nerve function ay nakatutulong nang malaki ang mga minerals na magnesium, potassium at calcium. Sagana sa magnesium ang mga green vegetables, whole grains, nuts and legumes. Masustansiya naman sa potassium ang avocado, saging, langka, oranges, prunes, potatoes, meat and fish at ang calcium naman ay taglay ng gatas at mga milk products gaya ng keso, yogurt, calcium-fortified foods and fish with edible bones. Kailangan din ng utak ang maraming tubig kaya ipinapayo ang pag-inom ng walong basong tubig araw-araw at iwasan ang pag-inom ng kape at mga colas.</body>
<link>http://www.philstar.com/Article.aspx?articleId=225345&amp;publicationSubCategoryId=94</link>
</article>
<article>
<title>Hiniya ng banko ang kliyente</title>
<author>IKAW AT ANG BATAS Ni Atty. Jose C. Sison</author>
<date>
<month>October</month>
<day>25</day>
<year>2003</year>
</date>
<body>SI Tony ay isang negosyante at pastor ng Methodist Church. Mayroon siyang savings account sa isang banko na sikat sa Express Teller System na may 24 oras na serbisyo. Noong Agosto 20, 1990, nagdeposito siya ng tseke na may halagang P3,500 dahil P367.78 ang natirang balanse niya. Makaraan ang apat na araw, inutusan niya ang anak upang mag-withdraw ng P2,000 para ibayad sa kanyang utang. Subalit walang nakuhang pera ang anak, &amp;quot;Insufficient Funds&amp;quot; ang dahilan. At dahil hindi nakabayad ng pananagutan si Tony, pinutol ang kanyang credit line. Makalipas ang tatlong linggo, muling nagdeposito si Tony ng halagang P3,500. Dito ay natuklasan niya na ang naunang P3,500 na kanyang idineposito ay hindi pa pala naitatala sa kanyang account kahit nagmulta na siya ng P25. Hiniling niya sa banko na imbestigahan ang nangyari sa kanya. Kinumpirma ng banko na nagdeposito nga si Tony ng tseke subalit nawawala ang deposit envelope nito. Hindi na nag-imbestiga pa ang banko hanggang matuklasan ni Tony na ang security guard pala ng banko ang kumuha ng kanyang pera. Sa huli, naitala rin ng banko ang deposito niya subalit pambabastos at kahihiyan ang kanyang inabot mula sa mga opisyal ng banko. Nagsampa ng kasong recovery of moral damages si Tony laban sa banko. Pinaboran ng RTC si Tony at iginawad sa kanya ang P200,000 moral damages. Kinumpirma ito ng CA kung saan napatunayan nitong nagpabaya nga ang banko. Subalit binawasan nito ang moral damages sa P50,000 na lamang dahil naitala na naman daw ang halagang P3,500 sa account ni Tony. Tama ba ang CA? TAMA. Ito ay kabayaran sa pinsalang natamo ni Tony tulad ng kahihiyan mula sa mga opisyal ng banko. Isinasaalang-alang din sa paggagawad nito ang katayuan ng biktima sa lipunan. Samantala, kinakailangang gawing P100,000 ang moral damages dahil (1) si Tony ay isang negosyante at pastor ng may pinakamataas na tungkulin; (2) matindi ang natamo niyang kahihiyan at pambabastos kung saan nadungisan ang kanyang reputasyon; at (3) ang matagal na panahong hinintay ni Tony bago siya mabayaran ng banko. At kahit na inilagay sa deposito niya ang halagang hinihiling, hindi pa rin nito matutumbasan ang mga sinapit ni Tony (Samson Jr. vs. BPI G.R. 150487 July 10, 2003).</body>
<link>http://www.philstar.com/Article.aspx?articleId=225464&amp;publicationSubCategoryId=94</link>
</article>
<article>
<title>Pulitika o pangungurakot?</title>
<author>PANAGINIP LANG Ni Nixon T. Kua</author>
<date>
<month>October</month>
<day>25</day>
<year>2003</year>
</date>
<body>NAGTAGUMPAY sa Kongreso ang kaso ng impeachment laban kay Chief Justice Hilario Davide nang makakuha ng mahigit one third na lagda sa mga miyembro ng Kongreso. Susunod &amp;nbsp;ngayon ay padadala ang kaso sa senado kung saan ito ay didinggin bagamat kumikilos pa raw ang ilang mga galamay ni Davide at tumutulong pa raw si Madam Senyora Donya&amp;nbsp; Gloria para ma delay ito at magawan daw ng paraan. Di lang natin maintindihan anong paraan, pero sa bansa nating may MAHIWAGANG BAG AT MAGIC LUGAW, dapat ay magmanman para walang milagrong mangyari. Di tayo abogado kaya hindi natin kayang ipaliwanag ang proseso nito kaya pag-usapan na lang natin kung ito ba ay PULITIKA O PANGUNGURAKOT? Sabi ni&amp;nbsp; Davide, pulitika raw ito dahil ang mga namuno raw ay&amp;nbsp; mga miyembro ng Nationalist Peoples Coalition (NPC) ni&amp;nbsp; Ambassador Danding Cojuangco. Kinokonekta ni Davide ang kaso niya sa kasong kinahaharap ni Ginoong Cojuangco&amp;nbsp; sa Sandiganbayan ukol sa share&amp;nbsp; ng San Miguel Corporation. Pero bakit mulat sapul ay pinipigilan ni Davide na&amp;nbsp; maimbestigahan kung saan napunta ang bilyon bilyong halaga ng Judicial Development Fund? P1.3 billlion pesos a year ang JDF. Bakit&amp;nbsp; niya sinulatan si Speaker JOSE de Venecia na di raw dapat ito dahil pantay lang daw ang Judiciary at Legislative?&amp;nbsp; Hindi rin ba totoo na ilang opisyal ng Palasyo ang gumawa ng paraan para kumbinsihin ang kanilang kaalyado&amp;nbsp; sa Kongreso&amp;nbsp; na huwag&amp;nbsp; lumagda.&amp;nbsp;&amp;nbsp; Bakit&amp;nbsp; din nag-isyu&amp;nbsp; ng&amp;nbsp; memo si Davide&amp;nbsp; sa mga tauhan sa Korte Suprema na bawal&amp;nbsp; maglabas ng&amp;nbsp; kahit anong papeles ukol sa JDF? At&amp;nbsp; pinagbawalan din&amp;nbsp; ang kawani ng Supreme&amp;nbsp; Court na magsalita. Ano ba ang&amp;nbsp; itinatago? Marami pang ibang katanungan,&amp;nbsp; katanungang simple at madali nating maintindihan.&amp;nbsp; Ilan sa mga ito ay totoo bang may mga silyang pinamili sina&amp;nbsp; Davide na nagkakahalaga&amp;nbsp; ng&amp;nbsp; P120,000 kada piraso at ang mga kurtinang pinagawa ay nagkakahalaga ng kung ilang milyong piso. Siguro&amp;nbsp; FLYING CHAIR AT&amp;nbsp; FLYING CURTAIN ito?&amp;nbsp; Sabagay&amp;nbsp; kung may MAHIWAGANG BAG SI JOSE PIDAL AT MAGIC LUGAW&amp;nbsp; si MADAM Senyora Donya&amp;nbsp; Gloria, dapat&amp;nbsp; meron ding magic sina Davide. Bakit siya pahuhuli, SUPREME COURT CHIEF JUSTICE YATA SIYA! Co-equal branch of&amp;nbsp; government&amp;nbsp; ang Judiciary&amp;nbsp; hindi ba, kaya meron din silang pinagagawang milyon milyon piso ring mga mansyon na pinatayo sa Baguio na&amp;nbsp; gagawin lang nilang pahingahan ng isa o dalawang beses isang&amp;nbsp; taon? Namili&amp;nbsp; rin nga ba sila ng kung ilang sasakyan na nagkakahalaga ng&amp;nbsp; ilang&amp;nbsp; milyon samantalang ang mga ordinaryong kawani ng&amp;nbsp; Korte Suprema ay tuloy na naghihirap dahil ang dagdag nilang suweldo galing sa JDF ay hindi nila&amp;nbsp; natatanggap? Yan&amp;nbsp; ay ilan lang sa mga&amp;nbsp; katanungan na&amp;nbsp; dapat sagutin ni Davide at hindi nya basta-basta maiiwasan&amp;nbsp; puwera na lang&amp;nbsp; kung kanyang gagamitin ang kaniyang RIGHT TO&amp;nbsp; PRIVACY at&amp;nbsp; papayagan naman siya ni Senators Joker&amp;nbsp; Arroyo at Robert Barbers. Puno ng katanungan&amp;nbsp; ang&amp;nbsp; yugtong ito&amp;nbsp; sa&amp;nbsp; ating bayan at tiyak aabangan&amp;nbsp; ng lahat ang impeachment proceedings na ito pero sa mga buo na ang paniniwala ay pansamantalang managinip na kayo ay Huwes at i-text niyo ang inyong&amp;nbsp; hatol sa&amp;nbsp;09272654341. * * * GMA economist&amp;nbsp; sa sariling&amp;nbsp; bulsa&amp;nbsp; at&amp;nbsp; pamilya. 09168267501; Mahalaga&amp;nbsp; wag boto&amp;nbsp; kahit&amp;nbsp; sino&amp;nbsp; kaibigann&amp;nbsp; kaalyado nii gma, ramos,&amp;nbsp;&amp;nbsp; aquino, sin. 09197318889; I support lacson&amp;nbsp; because of hiis&amp;nbsp; integrity&amp;nbsp; and the&amp;nbsp; way hets things done. 09179531836; Nang sabihin&amp;nbsp; ni joker&amp;nbsp; na ang komite niya ang masusunod ay pagpapakita ng betrayal&amp;nbsp; of public&amp;nbsp; trust, sayang ka, graft protector ka rin pala tulad &amp;nbsp;ng ibang&amp;nbsp; admin&amp;nbsp; senators. 09183538585; Ang&amp;nbsp; 4 million&amp;nbsp; plus na unemployed&amp;nbsp; at 55 pesos per US$ plus&amp;nbsp; per kilo ng&amp;nbsp; tuyo at double digit na&amp;nbsp; crime&amp;nbsp; rate&amp;nbsp; y progreso n mttwag? 09176996618; Bka ang&amp;nbsp; bulsa ni&amp;nbsp; donya pidal at ng mga alipores nya&amp;nbsp; ang umunlad, meron b nmang&amp;nbsp; umuunlad&amp;nbsp; n&amp;nbsp; lumlki ang&amp;nbsp; utang? 09228028662; Krteng blelng bayani ng&amp;nbsp; mga&amp;nbsp; alagad ni arroyo lalo na&amp;nbsp; c&amp;nbsp;&amp;nbsp; zuno. 09182011377; Kya cnibak&amp;nbsp; c rocky n.&amp;nbsp; dhil la&amp;nbsp; cya&amp;nbsp; masters degree at experience&amp;nbsp; s extortion. Pg&amp;nbsp; mgling n&amp;nbsp; cya&amp;nbsp; gawa &amp;nbsp;pera&amp;nbsp; para ky&amp;nbsp; dona Gloria&amp;nbsp; khit&amp;nbsp; 10x&amp;nbsp; sya&amp;nbsp; ihi&amp;nbsp; promoted pa&amp;nbsp; cya.  09205697241; Kc&amp;nbsp; puro klokhan ang gnaw nla pati LUGAW&amp;nbsp; mahal, kainin nla lhat&amp;nbsp; dyan&amp;nbsp; pati kutsara. 09197002961; Kailan p umunlad&amp;nbsp; buhy&amp;nbsp; ntin pro&amp;nbsp; kurap ang nsa puesto&amp;nbsp; cmula&amp;nbsp; s&amp;nbsp; puno hanggang ugat! Mga&amp;nbsp; skim s pera. 09197410152; Nniwala p rn ako ky pgma, wla cyang&amp;nbsp; ksalanan&amp;nbsp; s&amp;nbsp; pghi2rap ntin, gngwa nya lng&amp;nbsp;&amp;nbsp; ang dapat. 09195688258; Bkit&amp;nbsp; kya halos lhat ata ng&amp;nbsp; mga&amp;nbsp; nasa&amp;nbsp; gob ay wala&amp;nbsp; nang&amp;nbsp; dignidad,&amp;nbsp; integridad&amp;nbsp; at ang&amp;nbsp; ka2pal ng mukha dhil lang&amp;nbsp; sa pera. 09177634922. * * * Para sa anumang reaksyon, mag-e-mail lang sa nixonkua@yahoo.com o kayay mag-text sa&amp;nbsp;09272654341. Mapapakinggan&amp;nbsp; nyo rin ang inyong lingkod sa DZEC 1062 mula 4:30 hanggang 6:00 ng hapon tuwing Lunes at Miyerkules.</body>
<link>http://www.philstar.com/Article.aspx?articleId=225475&amp;publicationSubCategoryId=94</link>
</article>
<article>
<title>Jamby kontra child abuse at pulitika</title>
<author>AKSYON NGAYON Ni Al G. Pedroche</author>
<date>
<month>October</month>
<day>27</day>
<year>2003</year>
</date>
<body>DAHIL sa sobrang pulitika sa pamahalaan, napapabayaan ang programa laban sa kahirapan. Dahil diyay laganap ang prostitusyon at pang-aabuso sa mga bata na karaniwang makikitang nanlilimahid at nagpapalimos sa lansangan kundi man nalululong sa pagbebenta ng sarili kahit silay musmos pa. Dahil dito hiniling kamakailan ni dating Presidential Adviser for Childrens Affairs Jamby Abad Santos Madrigal sa lahat ng sektor ng lipunan na bumuo ng isang &amp;quot;united front&amp;quot; para sugpuin ang salot na ito sa lipunan. Aniya, dahil sa labis na pamumulitika, nakakalimutan ng pamahalaan ang mahahalagang isyu tulad ng kondisyon ng may 200,000 batang lansangan na ang nakararamiy naglipana sa Metro Manila. Habang papalapit ang Pasko, lalo namang naglisaw ang mga batang nagpapalimos sa daan. Iyay bagay na naglalagay sa kanila sa panganib na masagasaan ng mga sasakyan. Marami tayong naririnig na programa ng gobyerno para sa kapakanan ng mga bata pero iyan bay hanggang pagbibigay lamang ng materyal na bagay? Hindi sapat iyan, ani Jambi. And I absolutely agree with her na kailangang bigyan ng pagsasanay sa sari-saring skills ang mga batang ito para maging produktibo at hindi yagit sa lipunan. Idealistic pa ang pananaw ni Jambi dahil bata pa. Sa tingin koy talagang kailangan ang batang dugo sa ating pamahalaan. Siya ay apo ng pambansang bayaning si Chief Justice Vicente Abad Santos at ang pinaka-baby niyang proyekto ay ang pag-aangat sa kapakanan ng mga bata. Nangunguna rin siya sa bagong grupo ng mga kabataang tinaguriang Kontra Pulitika Movement. At naniniwala ako na ang dahilan kung bakit napapabayaan ang mga mahahalagang proyekto ng gobyerno sa kapakanan ng taumbayan ay dahil sa sobrang pamumulitika para sa kapakanan ng lukbutan at makasariling interes ng mga gagong pulitiko.</body>
<link>http://www.philstar.com/Article.aspx?articleId=225724&amp;publicationSubCategoryId=94</link>
</article>
<article>
<title>EDITORYAL - Buwagin ang CIDG</title>
<author></author>
<date>
<month>October</month>
<day>28</day>
<year>2003</year>
</date>
<body>SA bibig na mismo ni Philippine National Police (PNP) chief Hermogenes Ebdane Jr. nanggaling na kapag ang isang pulis ay nasangkot sa kidnapping, siya ay itinuturing nang kriminal. At dapat lamang, ayon pa kay Ebdane, na tratuhin siyang kriminal, wala nang iba pa. Mahigpit ang babala ni Ebdane sa kanyang mga tauhan, mananagot ang sinumang gagawa ng masama. Sisibakin! Kung magkakaroon ng katotohanan ang mga banta ni Ebdane, magandang senyales ito sa maruming organisasyon na kanyang pinamumunuan. Hindi naman kaila na marami ang humihingi sa &amp;quot;ulo&amp;quot; ni Ebdane. Tama na anila ang mga pangyayari sa PNP na nagdulot pa lalo ng masamang imahe rito. Palitan ng isang pinunong makapagpapabago at makapaglilinis sa masasamang tauhan. Mula nang hawakan ni Ebdane ang PNP, maraming malalagim na pangyayari ang naganap kaya hindi masisisi ang taumbayan at mga pulitiko mismo na hingin ang &amp;quot;ulo&amp;quot; ng PNP chief. Sa liderato ni Ebdane naganap ang mga pagtakas ng mga bigating preso sa Camp Crame. Kabilang dito ang bigtime drug lord na si Henry Tan na nilagari ang rehas at saka tumakas nang walang kahirap-hirap. Nakatakas din sa Crame ang Moro Islamic Liberation Front rebel na si Faisal Marohombsar na napatay naman makaraan ang isang buwan sa Cavite. Pinakamalaking balita at kontrobersiya ang pagkakatakas ni Indonesian bomb expert Fathur Rohman Al-Ghozi noong July 14. Kailan lang napatay si Al-Ghozi. Sinundan ang kontrobersiyang iyon nang pag-aamok ng Abu Sayyaf bandit na si Buyungan Bungkak may dalawang linggo ang nakararaan. Tatlong pulis ang napatay ni Bungkak. Sa kabila ng mga pangyayaring ito, nasa puwesto pa rin si Ebdane. Pinagtitiwalaan pa rin ni President Arroyo. Sa pagtitiwalang ito dapat maantig si Ebdane. Gawin naman niya ang nararapat para maibalik ang pagtitiwala ng taumbayan sa PNP. Unang dapat niyang gawin ay ang pag-aalis sa mga scalawags sa PNP. Oo ngat nagbanta na siya pero ang kailangan ay aksiyon. Unahin ni Ebdane ang pagbuwag sa Criminal Investigation and Detection Group (CIDG) na sa aming palagay ay humihila sa kanya pababa. Nasa CIDG ang mga masasamang pulis na sangkot sa kidnapping. Halimbawa rito ay sina Supt. Efren Valeriano at Sr. Insp. Romeo Odrada kasama ang tatlo pang CIDG agents. Sangkot sina Valeriano at Odrada sa kidnapping ng isang Chinese businessman. Inaresto nila ang Chinese pero hiningan ng P10 milyon para makalaya. Ganyan din ang ginawa ni Odrada kay Dr. Frank Aragon. Inaresto at hiningan ng milyong piso para makalaya. Dapat pa ba ang CIDG? Hindi na! Kung marunong tumingin si Ebdane sa nagtitiwala sa kanya, buwagin ang CIDG at linisin ang buong PNP.</body>
<link>http://www.philstar.com/Article.aspx?articleId=225838&amp;publicationSubCategoryId=94</link>
</article>
<article>
<title>Salaysay ng bagong testigo sa Kuratong (2)</title>
<author>SAPOL Ni Jarius Bondoc</author>
<date>
<month>October</month>
<day>28</day>
<year>2003</year>
</date>
<body>NAG-PULIS si Capt. Abelardo Ramos nung 1991. Nang naganap ang Kuratong Baleleng massacre nung May 1995, taga Traffic Management Group siya sa Camp Crame. Bilang testigo, bahagi ito ng salaysay niya: &amp;quot;May 17, 9 p.m., niradyo ako sa SOU Limbas Office ni TMG chief Col. Francisco Zubia na pumunta agad sa Camp Bagong Diwa, Bicutan. Pagdating ko, nagradyo uli si Col. Zubia na tumuloy sa opisina ni Gen. Jewel Canson, PNP-Metro Manila chief, sa kampo ring yon para sa pulong kung saan ilalahad ang operasyon laban sa KB. &amp;quot;Nandoon din sa pulong sina Gen. Panfilo Lacson, hepe ng Task Force Habagat, Gen. Romeo Acop, hepe ng Criminal Investigation Command, C/Insp. Erwin Villacorte, Supt. Zorobabel Laureles, at iba pa. &amp;quot;Sa pulong inatasan akong sumunod sa V-150 armored personnel carrier para magsilbi kaming perimeter defense sa Superville, Para&amp;ntilde;aque, kung saan may hideout ang KB/Solido Group. &amp;quot;Naghintay kami roon ng enkuwentro, pero wala kami narinig na barilan. Umalis ako sa kotse at tinungo ang V-150 na pumasok sa bahay. Nakita kong walo katao ang nabihag ng police unit na unang sumugod. &amp;quot;Sinakay namin ang walo sa dalawang L-300 vans at tumungo sa TMG sa Camp Crame. Tinawag ako si Col. Zubia para sa isa pang pulong kina Lacson, Acop, Laureles, Villacorte, at iba pang opisyales ng PNP. &amp;quot;Utos ni Col. Zubia, dalhin namin ang mga bihag sa Commonwealth Ave., patayin pag baba ng flyover, at palabasing nagka-enkuwentro. May clearance raw ito sa nakatataas. Tumango si Lacson pagsang-ayon sa buong plano. Bago ako umalis, sinabihan pa niya ako na &amp;quot;baka may mabuhay pa diyan.&amp;quot; &amp;quot;Sumakay ako at tatlong tauhan sa unang van, kasama ang apat sa nahuli sa Superville. Sumunod ang ikalawang van sa Commonwealth. Doon isinagawa ang utos nina Lacson, Acop at Zubia. &amp;quot;Dumating si Maj. Glenn Dumlao kasama ang mga tauhan at inako ang umanoy shootout. Nilagdaan: March 24, 2001.&amp;quot;</body>
<link>http://www.philstar.com/Article.aspx?articleId=225841&amp;publicationSubCategoryId=94</link>
</article>
<article>
<title>Drug-free sa teritoryo ni Hagedorn</title>
<author>ORA MISMO Ni Butch M. Quejada</author>
<date>
<month>October</month>
<day>30</day>
<year>2003</year>
</date>
<body>SA January 2004, idedeklara ni Puerto Princesa City Mayor Edward S. Hagedorn na drug-free ang kanyang teritoryo. Sa kasalukuyan ay jueteng-free ang kanyang kaharian. Nang manungkulan bilang mayor ng Puerto Princesa si Hagedorn, ipinatawag niya ang 7-big-time at notorious drug pushers ng lungsod. Nang malaman ito ng iba pang mga drug pushers ay nagmistulang piyesta ang kanyang munisipyo dahil nagdagsaan sa kanyang opisina ang mga drug lords. Sabi ni Hagedorn, ang akala ng mga drug lords ay titimbre ako kaya ko sila pinatawag. Marami ang nag-offer ng pera. Kahit magkano ay ibibigay nila. Ang pagkakamali lang nila ay hindi ito ang dahilan kung bakit ko sila pinatawag. Ang gusto ko ay lumayas sila sa Puerto sa madaling panahon. Hindi sila puwede rito kaya binalaan ko ang mga tulak na hindi puwede ang kapritso nila sa aking kaharian. Kung ayaw nilang tumigil sa katutulak ng droga, lumayas sila sa Palawan. Hindi ito ang lugar para sila mag-tripping kahit na maganda ang nature dito. Warning ni Hagedorn ang lahat ng mahuhulig dupang, pushers, drug lords ay kanyang kakasuhan at ipakukulong. Pero initsapuwera ni Hagedorn ang agam-agam hinggil sa isyu ng salvaging versus sugapa sa droga. Ani Hagedorn, hindi ito ang makakalutas ng problema para sa Puerto Princesa. Ayaw natin ng patayan sa Puerto! Maka-Diyos tayo at hindi maka-demonyo! Inaalagaan natin dito ang kagubatan, kahayupan, karagatan kaya dapat din nating alagaan ang mga dupang sa droga na naliligaw ng kanilang landas. Kaya binibigyan natin sila ng pagkakataong magbagong-buhay alang-alang sa kanilang mga pamilya. Pero sa mga notorious pasensya kayo dahil hindi kayo welcome sa Puerto Princesa. Ika nga, dapat nasa impiyerno kayo. Kaya kay Satanas kayo makipag-jamming. &amp;quot;Bilib ako kay Hagedorn dahil nasuweto niya ang droga sa Puerto Princesa,&amp;quot; sabi ng kuwagong SPO-10 sa Crame. &amp;quot;Political will lang ang ipinakita ni Edward kaya maayos ang kanyang lugar,&amp;quot; anang kuwagong Kotong Cop. &amp;quot;Ika nga ni Hagedorn, yes we can! If we have the will to do it!&amp;quot; &amp;quot;Kaya mga kamote, tularan natin ang mayor ng Puerto Princesa. Lets do it!&amp;quot;</body>
<link>http://www.philstar.com/Article.aspx?articleId=226112&amp;publicationSubCategoryId=94</link>
</article>
<article>
<title>Pagkatapos ng kampanya</title>
<author>SAPOL Ni Jarius Bondoc</author>
<date>
<month>October</month>
<day>31</day>
<year>2003</year>
</date>
<body>NAMATAY sa malubhang sakit ang isang makapangyarihang senador. Umakyat ang kaluluwa niya sa Langit at sinalubong ni San Pedro sa gate: &amp;quot;Binabati ka namin, Sir. Bihira lang po kami makatanggap dito ng mataas na tao. Kaya papipiliin kayo kung saan nyo gusto, Langit o Impiyerno.&amp;quot; &amp;quot;Alam ko ang gusto ko,&amp;quot; mabilis na sagot ni senador, &amp;quot;papasukin mo agad ako dito sa Langit.&amp;quot; &amp;quot;Hindi po,&amp;quot; paliwanag ni San Pedro, &amp;quot;malaking tao po kayo, kaya dapat ay isang araw sa Impiyerno at isang araw sa Langit bago pumili.&amp;quot; &amp;quot;O sige,&amp;quot; lumaki ang ulo ng senador. Sumakay sila sa elevator at bumaba sa Impiyerno. Bumukas ang pinto sa napaka-berdeng golf course. Sa gitna ay club house, at nandoon lahat ng tropa niyang politiko, naka-magarang suot. Malugod siyang niyakap. Bumaha ang wine at masarap na pagkain. Kuwentuhan sila ng mga masasayang nakalipas. Nandoon din si Satanas, panay ang patawa at sayaw. Sa gitna ng good time, hindi napansin ni senador na 24 na oras na pala ang lumipas. Hinila ni San Pedro pabalik sa elevator si senador, na niyakap muli ng mga kaibigan. Akyat naman sila sa Langit, at 24 na oras din sila doon. Pinanood ng senador ang mga anghel na palundag-lundag sa mga ulap; pinakinggan ang pag-awit at pagtugtog ng harp. Tinapik siya ni San Pedro: &amp;quot;Nakapili na po ba kayo?&amp;quot; Medyo nahihiya ang senador na tumugon: &amp;quot;Hindi ko akalaing masasabi ko ito, pero gusto kong makasama ang tropa ko sa Impiyerno.&amp;quot; Bigla siyang nahulog papuntang Impiyerno. Wala na ang berdeng golf course, puro burak at basura ang bumulalas. Ang mga kaibigan niya, hindi na naka-magarang damit kundi parang trapo. Nagpupulot sila ng basura at hinahagis sa apoy na may usok na masakit sa ilong. Inakbayan ni Satanas si senador. &amp;quot;A-a-ano ang nangyari?&amp;quot; nautal siya, &amp;quot;Kahapon lang ang saya-saya dito, ngayon miserable na.&amp;quot; Humalaklak si Satanas: &amp;quot;Kahapon kasi, nangangampanya kami, pero ngayon bumoto ka para sa amin.</body>
<link>http://www.philstar.com/Article.aspx?articleId=226215&amp;publicationSubCategoryId=94</link>
</article>
<article>
<title>Sa salitang &amp;quot;inutil&amp;quot; na ginamit ko GSIS napikon</title>
<author>BAHALA SI TULFO Ni Ben Tulfo</author>
<date>
<month>October</month>
<day>31</day>
<year>2003</year>
</date>
<body>SA ngalan ng patas na pamamahayag, narito ang kasagutan ng isang opisyal na nasa middle management ng Government Service Insurance System (GSIS). Itoy hinggil sa aking naisulat na kolum noong Miyerkules a-29 ng Oktubre na may pamagat na &amp;quot;Pangako ng inutil na GSIS sa isang dating Guro, nanatiling nakapako.&amp;quot; Ginoong Tulfo, Hindi po wasto at masyadong malupit ang paggamit ninyo ng salitang &amp;quot;inutil&amp;quot; patungkol sa GSIS. Tutoong napakahalaga ng komunikasyon sa ating buhay. Ngunit ito ay magtatagumpay lamang kung ang mga kinauukulan ay handang makinig sa mga salungat na palagay at pananaw ng ibang tao. Marami nang ulat ang lumabas sa media tungkol sa katotohanang, ang mga pansamantalang pagkabalam ng serbisyo sa GSIS ay sanhi ng mga pagbabagong ginagawa para iwasto ang mga kapabayaan at maling sistema noong mga nakaraang panahon; at ang mga pagbabago ay isinagawa upang isaayos at lalong pabilisin ang pagsisilbi sa mga miyembro. Kung tutoo pong &amp;quot;inutil&amp;quot; ang GSIS, magiging sinungaling o &amp;quot;inutil&amp;quot; din po ang Commission on Audit dahil, ayon sa mga opisyal nitong ulat, mataas ang antas ng kita ng GSIS sa panahon ni Ginoong Winston F. Garcia na pangulo ng GSIS. Kung nanaisin po ninyo, madali ninyo namang malaman mula sa COA ang katotohanan tungkol dito. Maraming salamat po sa inyong panahon. Rizalde F. Laudencia Special Assistant, OPGM GSIS, Financial Center, Pasay City * * * Ito naman ang sagot ko. Ang pagiging &amp;quot;inutil&amp;quot; ng GSIS ay walang kinalaman sa ulat ng Commission on Audit (COA). Bakit nyo kinakaladkad ang tanggapan ng COA? Uulitin ko ang aking sinabi noon, matindi ang kahinaan ng &amp;quot;level of communication&amp;quot; sa gitna (middle management) at ng nasa itaas (upper management) ng GSIS. Kailangan bang i-memorize ng mga taga-GSIS ang mga salitang to? &amp;quot;the quality of your organization is the quality of your communication.&amp;quot; Ayaw kong sabihing &amp;quot;pulpol&amp;quot; ang nasa gitna, subalit hindi ako magiging tapat sa aking sarili. Dahil kung may mga dila ang mga ito (middle management) matagal na sanang nakaabot sa tainga ni Winston Garcia ang mga problemat gusot na nagaganap sa GSIS. Umamin na nga ang yung &amp;quot;bosing&amp;quot; ninyo sa pagkakamali at kahinaan ng sistema nyo noon sa GSIS. Kahit alam naming napilitan lang siya. Ang mga problemang natatanggap namin hanggang ngayon ay mga epekto lamang. Hindi na sana lumala to kung nabigyan agad ng pansin ni Garcia nung mga unang buwan ng kanyang panunungkulan. Kaya huwag kayong magbabalat-sibuyas sa salitang ginamit kong &amp;quot;inutil.&amp;quot; Patunayan nyo ngayon na hindi kayo sangkaterbang mga inutil. Hindi sa NGAWA kundi sa GAWA!</body>
<link>http://www.philstar.com/Article.aspx?articleId=226231&amp;publicationSubCategoryId=94</link>
</article>
<article>
<title>Okey pagkakitaan ang pag-aalaga ng tupa</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>October</month>
<day>31</day>
<year>2003</year>
</date>
<body>ANG sheep production sa bansa ay dapat na paunlarin gaya ng pagpo-poultry, pagbabakahan at pagbababuyan. Marami ang nagpatunay na masarap ang karne ng tupa. Madaling alagaan dahil matibay sa sakit ang tupa kaysa kambing. Dahil sa mas makapal ang balahibo, mas resistant sa impeksyon ang tupa. Dalawang klase ang tupang ibinibenta: Ang hain-type na gamit sa paggawa ng sweater at mga jacket na panlamig. Ang karneng tupa ay masarap gaya ng gatas nito. Kadalasan ang lalaking tupa ang kinakatay. My isang lugar sa San Miguel, Bulacan na kay gandang panoorin ang mga tupang nanginginain. Umaabot pala sa 150 tupa na meron ang may-ari ng tupahan na iyon. Ang breeder o inahing tupa ay espesyal na binabantayan. Sa isang anakan ay dalawang tupa ang inilalabas ni Mother Sheep. Sa isang hektaryang lupa ay tinatayang 50 hanggang 50 tupa ay puwedeng alagaan. Sa one hectare lot ay puwedeng tatlong barakong tupa ang aasawahin ang 24 na babaing tupa. Nasa sipag, tiyaga at pag-aalaga nakasalalay ang kakayahang dumami ang mga tupa.</body>
<link>http://www.philstar.com/Article.aspx?articleId=226239&amp;publicationSubCategoryId=94</link>
</article>
<article>
<title>Batas ng pagmamahal</title>
<author>ALAY-DANGAL Ni Fr. Jose C. Blanco, S.J.</author>
<date>
<month>October</month>
<day>31</day>
<year>2003</year>
</date>
<body>Ang Ebanghelyo ngayon ay nagpapakita sa atin ng pagpapagaling ni Jesus sa isang lalaki sa Araw ng Pamamahinga. Sa pamamagitan ng pagpapaga-ling sa Araw ng Pamamahinga, ipinakita sa atin ni Jesus na mas mahalaga ang tao kaysa sa batas. Ang batas ay ginawa upang pagsilbihan ang tao. Basahin natin ang salaysay ni Lukas (Lk. 14:1-6). Isang Araw ng Pamamahinga, si Jesus ay inanyayahang kumain sa bahay ng isang pinuno ng mga Pariseo; at binabantayan nilang mabuti ang kanyang mga kilos. Lumapit kay Jesus ang isang taong namamanas. Kayat tinanong niya ang mga Pariseo at ang mga dalubhasa sa Kasulatan, (Naaayon ba sa Kautusan ang magpagaling sa Araw ng Pamamahinga o hindi? Ngunit hindi sila umiimik, kaya hinawakan ni Jesus ang maysakit, pinagaling saka pinayaon. Pagkatapos, sinabi niya sa kanila) Kung kayoy may anak o bakang mahulog sa balon, hindi ba ninyo iaahon kahit Araw ng Pamamahinga? At hindi sila nakasagot sa tanong na ito. Si Jesus ang Panginoon ng awa. Ang kanyang pagkahabag at pagmamahal para sa isang taong may sakit ay nangingibabaw kaysa sa batas na nagbabawal gumawa sa Araw ng pamamahinga. Ang kanyang gawain ng pagpapaga-ling ay hindi hadlang sa kanyang patuloy na pakikiisa sa Ama. Ang pagpapagaling ay nagsasalarawan ng pagmamahal ng Diyos sa tao. Nakikita ng mga tao kung gaano kakongkretong ipinamalas ng Diyos ang kanyang pagmamahal para sa mga maysakit. Sa pagpapagaling sa isang lalaking may sakit, ipinakita ni Jesus sa atin kung gaano tayo kamahal ng Diyos. Nalalampasan ng pagmamahal ang lahat.</body>
<link>http://www.philstar.com/Article.aspx?articleId=226240&amp;publicationSubCategoryId=94</link>
</article>
</data>