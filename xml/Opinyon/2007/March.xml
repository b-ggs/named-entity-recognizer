<?xml version="1.0" encoding="ISO-8859-1" ?>
<data>
<article>
<title>EDITORYAL  Trafficking ng mga bata at kababaihan</title>
<author></author>
<date>
<month>March</month>
<day>01</day>
<year>2007</year>
</date>
<body>KARANIWAN nang makababasa sa mga diyaryo, makapapanood sa telebisyon ng mga batang nailigtas sa mga factory ng Intsik at iba pang establisimiyento. Ni-recruit pa mula sa probinsiya ang mga bata &amp;acirc;€” lalaki at babae at saka pinagtatrabaho. Hindi sila pinalalabas ng may-aring Intsik at baka makapagsumbong sa mga awtoridad. Karamihan sa magulang ng mga kawawang bata ay pumayag sa ganitong kasasadlakan ng kanilang mga anak kapalit ng karampot na pera. Hinayaang kasangkapanin ang bubot ng katawan ng mga anak para pagkakitaan. Sa isang operasyon na isinagawa ng mga awtoridad sa isang factory ng Intsik sa Caloocan, nabawi ang mga menor-de-edad na kaawa-awa ang kalagayan. Naaktuhan ang mga bata na nagsisilid ng sitsirya sa mga supot. Walang bentilasyon ang gusali na kanilang pinagtatrabahuhan kaya para silang nasa hurno. Mas matindi ang kanilang tinutulugan o hinihigaan sapagkat sinasapinan lamang ng karton. Hindi lamang mga bata ang nabibiktima ng sindikato kundi pati na rin ang mga kababaihan. Marami sa kanila ang bumabagsak sa mga bahay-aliwan. Ang pangako sa kanila ay ipapasok ng magandang trabaho sa Maynila. Isang masamang bangungot pala ang kanilang babagsakan sapagkat katawan pala nila ang kakalkalin. Marami sa kanila ang nailugso lamang ang puri. Ayon sa US human rights report noong 2005, 60,000 hanggang 100,000 na mga bata ang nabiktima ng trafficking. Mas malaki naman ang bilang ng mga kababaihang nabiktima ng trafficking &amp;acirc;€” 300,000 hanggang 400,000. Nakapagtataka namang umabot sa ganito kalaking bilang ang nabibiktima ng mga sindikato gayong may batas nang umiiral laban sa human trafficking. Nilikha ang Republic Act 9208 o ang Anti-Trafficking in Persons Act apat na taon na ang nakalilipas pero kakatwang lalong lumala ang problema. Sa halip na maprotektahan ang mga kabataan at kababaihan ay lalo pa silang nasugba sa lungga ng traffickers. Ngayon na lamang muli napagbalingan ng gobyerno ang problemang ito. Tumutulong na rin ang Manila International Airport Authority para masugpo ang trafficking. Inilunsad ng MIAA ang Task Force Against Trafficking (TFAT). Sana ay maging TAPAT ang TFAT.</body>
<link>http://www.philstar.com/Article.aspx?articleId=387346&amp;publicationSubCategoryId=94</link>
</article>
<article>
<title>Navotas, 5 years walang tax increase</title>
<author>ORA MISMO Ni Butch M. Quejada</author>
<date>
<month>March</month>
<day>01</day>
<year>2007</year>
</date>
<body>SUWERTE ang mga taga-Navotas kapag naging siyudad sila porke walang tax increase sa loob ng five years. Ibinida ni Malabon-Navotas Rep. Ricky Sandoval sa isang kapihan ang kanyang dream sa mamamayan ng Navotas. Paninira lamang ang ipinakakalat ng mga kritiko ni Ricky na kapag naging siyudad na ang Navotas ay magtataasan ang payment sa real properties, business at iba pang local taxes ng lahat ng negosyante o people from the said place. Sabi ni Ricky, puwede pang ibaba ang local taxes ng susunod na mayor at konsehal kung gugustuhin nilang tulungan ang madlang people ng Navotas. Waiting na lamang ang mamamayan ng Navotas at malapit na itong maging siyudad oras na nilagdaan ni Prez Gloria Macapagal-Arroyo ang mga papeles para rito. Approved na at ratified na sa Congress. Sa pakiramdam ni Ricky sa unang linggo ng March pirmado na ito ni GMA at pagkatapos waiting again ng two weeks ang mga taga-Navotas para sa publication sa diyaryo at presto ganap na itong butas este mali batas pala. Samantala, magtatakda ang Commission on Higher Education este on Election pala ng isang plebiscite sa people of Navotas para bumoto sila sa pagiging cityhood ng kanilang place. May problema sabi ni Ricky, magiging mahirap na isabay sa campaign period ang plebiscite. Ang official campaign period sa local election ay mag-uumpisa sa March 30. Kasabay ng Navotas cityhood ay ang paghihiwalay ng distrito ng Navotas at Malabon at pagkakaroon ng sariling kinatawan sa Kongreso. Magaganap ang plebiscite depende sa idedeklarang petsa ng Comelec. Kung naging mas maaga at inaprubahan ng Senado ang panukala ni Sandoval sa naunang nilalaman ng Navotas Charter ay malamang na magkaroon na sana ng sariling kongresista ang Navotas sa year 2007. Pero nagkaroon nga kasi ng pagkaantala dahil naging masalimuot ang proseso sa bicameral hearing ang nasabing probisyon . Hintayin na lamang ang desisyon ng Come-lec sa itatakdang petsa ng plebiscite at doon nakasalalay kung sa year 2007 o 2010 na magkakaroon ng hiwalay na kongresista ang Navotas. Mayroong sapat na pondong inilaan ang Sangguniang Bayan ng Navotas na nagkakahalaga ng P7 milyon. Ayon kay Sandoval, sa pagtatapos ng kanyang termino bilang Kongresista ng Malabon-Navotas, isang malaking karangalan para sa kanya at isang legacy sa kanyang buhay ang pagiging siyudad ng Malabon at Navotas sa panahon ng kanyang panunungkulan bilang kinatawan ng mga machong may katawan este mali congressman pala. Kamote ano pa ang masasabi mo?</body>
<link>http://www.philstar.com/Article.aspx?articleId=387369&amp;publicationSubCategoryId=94</link>
</article>
<article>
<title>EDITORYAL - Gastuserong kandidato parusahan nga kaya?</title>
<author></author>
<date>
<month>March</month>
<day>02</day>
<year>2007</year>
</date>
<body>MARAMING nilalabag ang mga kandidato ukol sa nalalapit na eleksiyon sa Mayo pero ang tanong ay maparusahan kaya sila gaya ng sinasabi ng Commission on Elections. Isang malaking HINDI ang aming maisasagot. Lalabag at lalabag ang mga kandidato sa ipinag-uutos ng Comelec subalit ni isa man sa kanila ay hindi makatitikim kahit saltik sa taynga. Walang magagawa ang Comelec kahit na sila pa ang pinaka-makapangyarihang tanggapan sa buong election period. Isa sa minamatyagan ngayon ng Comelec ay ang mga gastuserong kandidato na walang habas kung gumastos sa kanilang kampanya kahit lampas na sa tinatakda ng batas. Sabi ng Comelec, parurusahan nila ang mga kandidatong gagastos nang sobra. Totoo kaya ito? Kung magkakatotoo ang sinabi ng Comelec na parurusahan ang mga kandidatong sobra ang gastos, maaaring si administration candidate Prospero Pichay ang mauunang parusahan. Kasunod ni Pi&amp;Ntilde;chay na malaking gumastos ay sina reelectionists senators Manuel Villar at Ralph Recto. Ayon sa survey ng Nielsen Media Research Philippines (NMRP), gumastos na si Pichay ng P33 million para sa tv commercials samantalang si Villar ay P30.29 million at si Recto ay P22.79 million. Kung ang pagbabasehan ay ang isinasaad sa Fair Election Act na dapat ay gagastos lamang ang kandidato ng P3 bawat kandidato, maaaring lampas na ang tatlong kandidato sa itinatakda ng Comelec. Sobra na ang kanilang nagagastos at mahigit dalawang buwan pa bago mag-election. Gaano karaming commercial pa sa tv, radyo at diyaryo ang kanilang gagawin na magbubuhos pa nang maraming pera? Sabi ng Comelec ang mga kandidato na sosobra sa tinakdang gastos ay mapaparusahan ng anim na buwang pagkabilanggo, diskuwalipikasyon sa paghawak ng puwesto sa gobyerno at ang kanselasyon ng karapatang bumoto. Kaya ang hiling ng Comelec sa mga kandidato, mag-file ng financial statements 30 araw makalipas ang May 14 elections. Dito makikita kung sobra ang nagastos ng kandidato. Hindi kami naniniwalang mapaparusahan ang mga kandidatong gastusero. Patuloy pang maglalabas ng pera ang mga kandidato at masasagad ang kanilang gastos. Balewala ang walang gulugod na Comelec.</body>
<link>http://www.philstar.com/Article.aspx?articleId=387483&amp;publicationSubCategoryId=94</link>
</article>
<article>
<title>Ano ang anaphylaxis?</title>
<author>WHAT&amp;acirc;€™S IP DOC? Ni Dr. Tranquilino Elica&amp;ntilde;o Jr.</author>
<date>
<month>March</month>
<day>04</day>
<year>2007</year>
</date>
<body>&amp;quot;GUSTO ko lamang pong itanong kung ano ang tinatawag na anaphylaxis. Nakamamatay po ba ito?&amp;quot; &amp;acirc;€”Marlon Cruz ng BF Homes, Caloocan City Salamat sa pagsulat mo Marlon. Ang anaphylaxis ay ang tinatawag na allergic reaction. Kung magkakaron ng ganitong kalagayan ang bawat isa dapat na agad kumunsulta sa doctor. Ganitong pangyayari ay hindi dapat ipagwalambahala. Kapag nagkaroon ng anaphylaxis, mahihirapan sa paghinga, bababa ang blood pressure, ang bibig at lalamunan ay mamamaga at maaaring mawalan ng malay. Maaaring ikamatay ang anaphylaxis. Ang anaphylaxis ay mararanasan sa loob ng 15 minuto makaraang magkaroon ng contact sa allergen. Ang sintomas ay maaaring mawala sa loob ng ilang oras. Kapag naaagapan ang anaphylaxis, malaki ang pagkakataong maka-survive. Ang sinumang may sintomas ng anaphylaxis ay kinakailangang dalhin kaagad sa ospital. Hindi dapat ipagwalambah&amp;yuml;ala ang sintomas ng anaphylaxis. At kahit na nawala na ang mga sintomas ng anaphylaxis nararapat pa ring manatili sa ospital ang pasyente. Ginagamot ang anaphylaxis sa pamamagitan ng pag-iineksiyon ng epinephrine. Kaya ipinapayo sa sinu&amp;yuml;mang nakararanas ng severe allergic reaction, nararapat na magdala ng emergency dose ng epinephrine sa lahat ng oras.</body>
<link>http://www.philstar.com/Article.aspx?articleId=387815&amp;publicationSubCategoryId=94</link>
</article>
<article>
<title>Tito, Edong at Tessie may &amp;quot;K&amp;quot; umangal sa ASO</title>
<author>AKSYON NGAYON Ni Al G. Pedroche</author>
<date>
<month>March</month>
<day>05</day>
<year>2007</year>
</date>
<body>MAY katuwirang umangal sina Angara, Sotto at Oreta sa &amp;quot;ASO&amp;quot; jingle ng oposisyon na patutsada sa kanilang pagsanib sa Unity ticket ng administrasyon. Wala man kasing binabanggit na pangalan malinaw na ito&amp;acirc;€™y patama sa kanilang tatlo base sa initial pa lamang. In fairness, may dahilan naman ang tatlo na humanap ng masisilungan ngayong oposisyon ang nag-itsapuwera sa kanila sa kabila ng kanilang loyalty (lalo na nina Sotto at Oreta) sa titular father ng oposisyon na si ex-president Estrada. Kung ako si Sotto, Oreta at Angara, ignore ko na lang ang mga ganyang patutsada. Afterall, ang linya ng administrasyon pagdating sa kampanya ay walang mudslinging o personalang paninira. Ang naninira ng personalan ay daig pa ang batang paslit. Pagdating sa pangangampanya, it&amp;acirc;€™s better to stick to real issues at iwasan ang pananabotahe ng pagkatao. Halimbawa, maganda ang platform ni Sotto sa intensyon niyang mag-senador: Sugpuin ang kahirapan. Makatotohanang isyu ang talamak na kawalan ng trabaho ng maraming Pilipino. Ayon sa statistics, 2.8 milyong Pinoy ang jobless. Iyan ay datos mula mismo sa National Statistics Office (NSO) at Labor Force survey (LFS). Sa kabuuan, may labor force ang bansa na 36 milyon per 8 porsyento ang walang trabaho at 23.5 ang underemployed. Ayon kay Sotto, iyan ang bagay na ibig niyang resolbahin. Nababahala siya na maraming turnout ng mga nagsi sipagtapos sa kole-hiyo ang walang mapasukang trabaho. &amp;quot;More work, less pork&amp;quot; iyan ang ibinabandilang sigaw ni Sotto. Harinawang hindi lang iyan puro salita tulad ng karaniwang naririnig natin sa mga Pulitiko na matapos maluklok sa puwes-tong inaambisyon ay nalilimutan ang mga pangako. Kasi&amp;acirc;€™y iyan naman ang inaasam ng ma- raming Pilipino. Ang mapuksa ang kahirapan lalo pa&amp;acirc;€™t the unemployment problem is getting worse every year. But what is more alarming to know is that a college graduates are not assured to get decent jobs. Tingnan natin kung ano ang magagawa ni Sotto sa problemang ito.</body>
<link>http://www.philstar.com/Article.aspx?articleId=387954&amp;publicationSubCategoryId=94</link>
</article>
<article>
<title>&amp;acirc;€˜Siningil ng atraso?&amp;acirc;€™</title>
<author>CALVENTO FILES Ni Tony Calvento</author>
<date>
<month>March</month>
<day>05</day>
<year>2007</year>
</date>
<body>Walang utang na hindi pinagbabayaran. May mga kasong inilalapit sa aking tanggapan subalit hindi naman lahat ng sinasabi sa akin ng mga complainants ay nilulunok ko, ng ika nga &amp;quot;hook-line and sinker&amp;quot; gaya ng isang isda sa dagat o sa ilog. Matagal na ako sa crime beat. Napakahirap isipin na ang isang tao, tatambangan, tatadtarin ng bala ng mga gunmen at pagkatapos ay itatapon sa isang tuyong dampa na walang atraso. Kadalasan kasi nasa &amp;quot;stage of denial&amp;quot; ang pamilya at parati kong naririnig ang mga katagang &amp;quot;wala namang kaaway ang aking asawa.&amp;quot; Bakit tinadtad ng bala? Nagsadya sa aming tanggapan si Eleonor Faune ng Ambulong, Tanauan, Batangas upang humingi ng tulong hinggil sa kasong pagpaslang sa asawa nito. Security guard ng Hunter Security Agency ang biktimang si Eric Faune. Sa isang pabrika sa Calamba, Laguna huli itong na-assign. Disyembre 2006 hanggang Enero 2007 ay floating ito sa kanyang trabaho at nagre-report ito sa kanilang opisina sa pagbabakasakaling mabibigyan na ito ng assignment. Tubong Sorsogon ang mga Faune. Si Faune ay deretsuhan kong masasabi na hindi isang Santo. &amp;quot;He has had his brushes with the law.&amp;quot; May batayan ang aking sinasabi dahil minsan nakasuhan ito ng kasong ATTEMPTED RAPE nuong taong 2004. Ang nagreklamo ay isang Violy de Leon para sa anak nitong si Rhea. Ayon kay Eleonor Faune wala raw katotohanan ito. (Kaya?) &amp;quot;Nagulat na lang kami sa mga paratang nila laban sa asawa ko. Hindi naman mahilig umistambay si Eric at kapag may trabaho ito ay diretso bahay lang siya,&amp;quot; sabi ni Eleonor. Bagamat wala DAW katotohanan ang bintang sa kanya inaayos nila ang kaso at inamin nilang nagbayad sila ng danyos sa pamilya ng sinasabing complainant. Para sa akin kung walang kasalanan dapat ipaglaban mo ito para malinis ang pangalan mo. Tama ba ako mga kaibigan? Nung Disyembre 2006 muli na namang nasangkot itong si Eric sa kaguluhan sa kanilang lugar. Nagkaroon ng nakawan sa bahay nina Noki Villanueva at ayon sa Mrs ni Eric, dahil ang mga Faune lamang ang naiba sa mga magkakapitbahay, si Eric ang pinagbintangan na nagnakaw. Dagdag ni Mrs. Faune na diumano sina Frederick Uniprome at Bernie Villanueva ang responsable sa nasabing pagnanakaw. Bago maganap ang insidente may pagbabanta na noon kay Eric subalit hindi naman nito pinagtuunan ng pansin sa pag-aakalang tinatakot lamang siya ng mga Villanueva. Sa puntong ito, bagamat may mga ganitong background itong si Eric ang hindi ko kailanman matatanggap ay ang patayin ang isang tao ng walang kalaban-laban. Ganito ang nangyari kay Eric Faune. Ika-16 ng Enero 2007 ng alas-3 ng hapon nang inihatid ni Eric ang asawa sa sakayan papuntang palengke. Napagkasunduan naman ng mag-asawa na susunduin ito upang hindi mahirapan sa pagdala subalit hindi nakarating ang asawa sa kanilang tipanan. Wala namang inisip si Eleonor na negatibo kung bakit hindi nakarating si Eric kaya minabuti na lamang nitong umuwing mag-isa sa kanilang bahay. Subalit pagdating ni Eleonor wala naman ang asawa sa bahay nila. Ayon sa hipag ni Eleonor, si Cita Faune, nang makita niya si Eric at nagpaalam pa na susunduin ang asawa mula sa palengke. Bandang alas-5:30 ng hapon ng makarinig ng sunud-sunod na putok ang mga ito subalit hindi naman nila inisip na putok ng baril ang mga ito. Bandang alas-7 ng gabi hindi pa umuuwi ng bahay si Eric kaya naman nagpasya ang mga kapatid ng biktima na hanapin na nila ito nang sabihin nilang nakarinig sila ng putok ng baril. Nagkataon din na nakasalubong ni Luis Faune, kapatid ni Eric sina Rio Villanueva at Tano Villanueva na may dala-dalang baril. Binati pa ito ni Luis at tinanong kung saan pupunta. Sinagot naman siya ng mga ito na mamamaril lang ng ibon. Kasama rin ng mga ito sina Aurelio Villanueva Jr. at ang kanilang tiyuhin na si Ernesto Villanueva. Kinutuban sila na baka may masamang nangyari na kay Eric kaya naman agad nilang hinanap si Eric sa mga lugar na posibleng puntahan at madaanan nito subalit bigo silang makita ito. Nang pabalik na sila, nag-iba sila ng dinaanan at doon ay kanilang natagpuan malapit sa may tuyong sapa ng Brgy. Ambulong na tadtad ng bala ang katawan ni Eric. Matapos makita ang duguang katawan ng biktima ay agad na silang tumawag ng pulis upang ireport at maimbestigahan ang nangyari kay Eric. &amp;quot;Pagkatapos ng pangyayaring ito ay hindi pa rin natigil ang pagbabanta sa amin. Sinasabi nilang walang mangyayari sa reklamo namin. Nanawagan na rin ako sa mga nakasaksi sa pangyayaring ito na makipagtulungan sa amin upang malutas ang kaso at managot ang may sala,&amp;quot; pahayag ni Eleonor. Ayon sa nakasaksi sa pangyayari, nakita nilang pinagbabaril ng mga suspek ang biktima bandang alas-5:30 ng hapon subalit tumanggi itong magbigay ng pahayag. Hanggang ngayon ay hindi maisampa ng pamilya ng biktima ang kaso laban sa mga suspek na pumatay kay Eric. Nangangamba ang mga nakasaksi na magsalita dahil baka naman sila ang balikan ng mga ito. May programa ang Department of Justice sa pamumuno ni Sec. Raul Gonzalez na &amp;quot;WITNESS PROTECTION PROGRAM.&amp;quot; Dito matapos ma-evaluate ang iyong testimonya ng magaling na Asst. Program Director Nerissa Carpio, maari kang isailalim dito bigyan ng security,tirahan at allowance pa. Mabigyan lamang ng Hustisya ang biktima. Hangad ni Eleonor na mabibigyan ng hustisya ang nangyari sa kanyang asawa at umaasa rin siyang pagbabayaran ng mga salarin ang nagawa nilang krimen. Para sa mga biktima ng karahasan, pang-aabuso o anumang krimen o legal problems maaari kayong tumawag sa 6387285 o di kaya&amp;acirc;€™y sa 6373965-70. Maaari din kayong magtext sa 09213263166 o 09198972854. Ang aming tanggapan ay sa 5th Floor City State Center Bldg., Shaw Blvd., Pasig. * * * E-mail address: tocal13@yahoo.com</body>
<link>http://www.philstar.com/Article.aspx?articleId=387972&amp;publicationSubCategoryId=94</link>
</article>
<article>
<title>EDITORYAL  Special courts para sa mga pinatay na activists</title>
<author></author>
<date>
<month>March</month>
<day>06</day>
<year>2007</year>
</date>
<body>SALAMAT sa pressure na ibinigay ng representative ng United Nation na nag-iimbestiga sa mga pagpatay sa mga political activists at mga mamamahayag. Ngayon ay gumagalaw na ang Supreme Court para hawakan ang mga kasong may kinalaman sa extrajudicial killings. Ipinag-utos na ng SC ang paglikha ng 23 Regional Trial Courts (RTCs) na magsisilbing special courts sa National Judicial Capital Region (NCJR). Sa paglikha ng special courts nag-isyu rin ng guide lines ang SC para malaman kung ang krimen ay political killing o hindi. Kung hindi nag-imbestiga ang UN investigator na si Philip Alston marahil ay patuloy pa ang mga pagpatay. Mula nang i-pressure ng UN ang gobyerno na ilabas ang imbestigasyon ng Melo Commission, nakapagtatakang walang napapatay na aktibista at mga mamamahayag. Ibig bang sa- bihin nito ay may nasa likod ng mga pagpatay at sila ang tanging nagpapagalaw kung mayroong gustuhing itumba. Pati ang United States ay nakisimpatya na rin sa mga nangyayaring pagpatay at nag-alok pa ng tulong sa gobyerno para malutas ang mga pagpatay. Pero tumanggi ang Malaca&amp;ntilde;ang sa alok na tulong. Ang military ang lumalabas na may kagagawan ng mga nangyayaring pagpatay base sa imbestigasyon ng Melo Commission, Ang commission ay binuo ni President Arroyo noong nakaraang taon para malutas ang mga pagpatay at nang maparusahan ang mga gumagawa nito. Pero nang ibigay ng Melo ang kopya ng imbestigasyon sa Malaca&amp;ntilde;ang ay ayaw pang isapubliko ang nilalaman. At na-pressure na nga lang ni Alston ng UN. Sinabi ni Alston na nagsisinungaling ang military sa mga nangyayaring pagpatay. Sa report, mahigit 800 aktibista ang napatay mula nang maupo si President Arroyo noong 2001. At tila tumutugma naman sa report ng Melo na may kinalaman ang military sa mga brutal na pagpatay. Itinuturo ng mga militante si retired General Jovito Palparan na &amp;quot;utak&amp;quot; ng mga pagpatay. Ikinaila naman ito ni Palparan. Sa gagawing imbestigasyon ng special court malalaman kung nagsasabi ng totoo o hindi ang military. Sana&amp;acirc;€™y maging patas ang imbestigasyon. Sana&amp;acirc;€™y makakuha na ng hustisya ang mga &amp;quot;pinatimbuwang ng bala&amp;quot;.</body>
<link>http://www.philstar.com/Article.aspx?articleId=388110&amp;publicationSubCategoryId=94</link>
</article>
<article>
<title>Tubig sa BF Homes, idinulog kay GMA</title>
<author>SAPOL Ni Jarius Bondoc</author>
<date>
<month>March</month>
<day>06</day>
<year>2007</year>
</date>
<body>DESPERADO na ang 50,000 residente ng BF Homes, sakop ng Para&amp;ntilde;aque, Las Pi&amp;ntilde;as at Muntinlupa. Sampu hanggang 15 taon na sila walang tubig sa gripo. May mangilan-ngilang nagpahukay ng deep wells. Pero lahat ay umaasa sa rasyon ng water haulers. Hindi naman naiinom ang tubig mula sa trucks. Pakiusap nila kay Presidente Gloria Arroyo mismo na utusan ang Mayni-lad Water Services Inc. na kabitan sila ng tubo ng Metropolitan Waterworks &amp;amp; Sewerage System. Bakit nga naman kalahati ng Para&amp;ntilde;aque at malalaking bahagi ng Las Pi&amp;ntilde;as at Muntinlupa ay konektado sa Angat Dam, pero ang BF Homes ay bukod-tanging tuyo? Ang halaga ng rasyong tubig ay P95.11 per cubic meter, kumpara sa Maynilad Water na P17.53 lang, kaya may kaibhang P77.55. Daan-milyong piso sana ang matitipid ng mga taga-BF Homes, at malaki rin ang kikitain ng Maynilad Water, kung maserbisyuhan sila. Suspetsa ng mga taga-BF Homes ay may sindikato sa rasyong tubig. Ang tawag nila sa water haulers ay &amp;quot;water sharks&amp;quot; dahil sa tindi ng presyo. Sinisingil ng mga opisyales ng BF Homes ang haulers ng P6,000 kada truck kada taon. Nakagawian na ang sistema. May presyong kartel na: P185-190 per 500-gallon drum, o 1.89 cubic meters sa Para&amp;ntilde;aque; P230 sa Las Pi&amp;ntilde;as at Muntinlupa. Kung presyong Maynilad Water sana, P33 lang kada drum &amp;acirc;€” at maiinom pa. Umapela na noon pa ang mga residente sa water sharks na babaan sana ang presyo. Walang nangyari; malakas ang loob ng haulers dahil alam nilang aabutin pa ng tatlo hanggang limang taon bago ma-process ang tubig ng karatig na Laguna de Bay para inumin. Kaya kay GMA na lumalapit ang mga taga-BF Homes. May sapat namang tubig para sa kanila, sineguro ng Maynilad Water. Miski dalawang oras lang kada araw, kuntento na sila, basta magkatubig lang sa gripo. Magpupuyat na sila sa pag-igib kung kailangan, matiyak lang na mas mura at malinis ang supply. Ilang beses ko nang naisulat ang isyung ito. Natutuyuan na rin ako.</body>
<link>http://www.philstar.com/Article.aspx?articleId=388113&amp;publicationSubCategoryId=94</link>
</article>
<article>
<title>EDITORYAL - Kailan madudurog ang mga corrupt?</title>
<author></author>
<date>
<month>March</month>
<day>07</day>
<year>2007</year>
</date>
<body>NAKAPAGTATAKANG bihira na ngayong makarinig o makabasa ng mga opisyal at empleyado ng pamahalaan na sinuspinde dahil sa corruption. Natutulog na ba ang Office of the Ombudsman at wala nang corrupt na masuspinde sa Bureau of Customs, Bureau of Internal Revenue, Department of Public Works and Highways, Bureau of Immigration at marami pang iba? O hindi lamang nababalita dahil natatakpan ng mga balita ukol sa nalalapit na eleksiyon? Mahalagang malaman ng taumbayan ang mga imbestigasyong isinasagawa ng Ombudsman laban sa mga kurakot. Ang kanilang pagkilos para madurog ang mga magnanakaw sa pamahalaan ang magbibigay ng pag-asa sa taumbayang sawang-sawa na sa mga nangyayaring katiwalian. Kung makikita ng taumbayan na gumagalaw ang Ombudsman, ito ang magiging daan para mabalik ang tiwala sa pamahalaan. Ang pagdurog din sa mga magnanakaw ang magpapalakas sa negosyo sa bansa. Kung walang magnanakaw, mahihikayat ang mga foreign investors na magtayo ng negosyo rito. Isa sa unang tinitingnan ng mga investors bago magtayo ng negosyo sa bansa ay kung walang red tape. Ang red tape ang nagpapahirap sa kanila at nagbabagsak. Noong nakaraang taon, ang talamak na red tape ang nakita ng World Bank kaya bumagsak ang Pilipinas sa destinasyon ng mga dayuhang negosyante. Iniiwasan nila ang Pilipinas dahil sa nangyayaring corruption. Noong nakaraang taon ay ika-121st ang Pilipinas. Sabi pa ng World Bank, sa halip na ang Pilipinas ang maging destinasyon ng mga dayuhang investors sa Asia, mas pinili nila ang Singapore, Thailand at Malaysia. Ang tatlong bansang nabanggit ay angat na angat ang mga negosyo kumpara sa Pilipinas. Kung dati ang Pilipinas ang namamayagpag sa Asia noon, ngayon ay nabaligtad ang pangyayari. Paano&amp;acirc;€™y hindi talamak ang red tape sa mga bansang ito. O kung mayroon man, mabilis umaksiyon ang kanilang gobyerno kung paano madudurog ang mga magnanakaw. Dito sa Pilipinas, kapag nagnakaw ang opisyales ng Customs, BIR at DPWH ay sususpindehin lamang ng 90 araw at balik muli sa puwesto para makapagnakaw. Laganap ang corruption sa bansa kaya iniiwasan ng mga negosyante. At ang masakit na sabi ng World Bank, walang gaanong ginagawang hakbang ang pamahalaan para maputol ang grabeng katiwalian. Sa halip na mabawasan ang mga kurakot, lalo pang nadadagdagan. Kailan nga ba madudurog ang mga corrupt sa pamahalaan? Ito ang laging tanong ng mamamayan na uhaw na uhaw na sa pagbabago. Kailan magiging graft free ang mga ahensiya ng gobyerno? Aksiyon ng gobyerno ang kailangan para masagot ang mga katanungan. Hangga&amp;acirc;€™t hindi sila kumikilos, walang pag-asang magbago ang ekonomiya. Mananatiling takot ang mga dayuhang negosyanteng mag-invest sa bansa.</body>
<link>http://www.philstar.com/Article.aspx?articleId=388282&amp;publicationSubCategoryId=94</link>
</article>
<article>
<title>AGRA and ANGARA</title>
<author>REPORT CARD Ni Atty. Ernest Maceda</author>
<date>
<month>March</month>
<day>07</day>
<year>2007</year>
</date>
<body>Bagong mukha, bagong pag-asa. Paminsan minsa&amp;acirc;€™y nakakajackpot ang bayan ng bagong mukha na nagiging bago ring pag-asa. Sa halal na posisyon, madali dahil salang sala ng botante ang kandidato. Subalit sa appointed na posisyon, iba ang matematiks dahil karaniwan dito&amp;acirc;€™y loyalty at hindi kagalingan ang batayan. Kaya&amp;acirc;€™t napakasuwerte ng bayan sa ating bagong Government Corporate Counsel(GCC) si Atty. Alberto C. Agra. Si Atty. Agra ay dalubhasa sa usapin at araling pamahalaan bilang propesor ng batas pang-gobyerno sa Ateneo Law School at tinitingalang may akda ng mga kilalang aklat dito. Siya&amp;acirc;€™y naging abogado ng mga Liga ng pamahalaang lokal sa Pilipinas. Ito ang una niyang pagkakataong pormal na makapaglingkod sa bayan. Bilang GCC, siya ang tatayong abogado ng mga korporasyon ng pamahalaan tulad ng PAGCOR, GSIS, Landbank, etc. Malaki ang maitutulong ng katulad niyang bata (edad 42) at may background sa akademiya para ituwid ang mga baluktot sa pamahalaan. Lumang mukha, lumang pag-asa? Pambalanse naman ang karanasan ng isang Edgardo Angara. Mula 1986, si former Senate President Angara na ang may pinakamahabang tenuria sa Senado. Kilalang abogado, educator, banker at miyembro ng Gabinete, si Angara marahil ang pinaka-qualified pati na sa plataporma at rekord. Sa kabila nito, maraming hakahaka ang kabuntot ng kanyang kandidatura. Iniluklok siya ni ERAP sa pinakamataas na posisyon sa gabinete ngunit ang paglathala niya sa diyaryo ng kanyang &amp;quot;diary&amp;quot; bilang kanang kamay ang nagsilbing daan para ibaon ng Korte Suprema si Erap sa lusak na kinalalagyan niya ngayon. Diskumpiyado rin ang mga tagasuporta ni FPJ dahil sa masamang idinulot ng pamumuno ni Angara sa kampanya ni Da King noong 2004. Ngayong lantad na ang pagsuporta niya kay GMA, marami sa nananatiling tapat sa adhikain laban sa garapalang pandaraya ang ngayo&amp;acirc;€™y nagpapahayag din ng alinlangan hindi lang sa kanyang prinsipyo ngunit pati na rin sa estado ng kanyang pribadong buhay. Ang hindi pagkakaimbita man lamang sa tiket ng oposisyon at ang pagkakaroon ng ASO jingle ng ilang grupo ay ilan lamang sa lantarang pagpapahiwatig ng kawalan ng tiwala sa kanya. Nakapanghihinayang ang dunong kung salat sa makabayang intension. ANGARA Kwalipikasyon: 98 / Plataporma: 96 / Rekord: 97/ Tiwala: 65</body>
<link>http://www.philstar.com/Article.aspx?articleId=388292&amp;publicationSubCategoryId=94</link>
</article>
<article>
<title>Isinusuka na ng taumbayan ang iba&amp;acirc;€™t ibang partido</title>
<author>HALA BIRA! Ni Danny Macabuhay</author>
<date>
<month>March</month>
<day>08</day>
<year>2007</year>
</date>
<body>SANA mabilis na makarating sa kasuluk-sulukan ng Pilipinas at sa iba pang lugar na may mga Pilipino ang political party na Ang Kapatiran. Ito ay naiiba sa mga partido ng administrasyon at oposisyon at ang kani-kanilang mga koalisyong partido sapagkat ang sentro ng pagkakatatag ng Ang Kapatiran ay paigtingin ang moralidad ng mamamayan, kahalagahan at pagrespeto sa buhay at maayos na pamahalaan. Tamang-tama ang pag-usbong ng Ang Kapatiran sapagkat matagal nang isinusuka ng taumbayan ang iba&amp;acirc;€™t ibang partido. Pare-pareho na lamang ang lahat ng mga partido na walang ipagkakapuring prinsipyo at pambihirang adhikain na dapat sanang magtataas ng uri, karakter at kalibre ng mga kasapi sa mga ito. Kaya ang nangyayari, puro mga palpak na pinuno at opisyal ang nahahalal at napipili ng mamamayan para magpa takbo ng pamahalaan. Dahil talagang naiiba ang programa ng Ang Kapa- tiran kaya dapat suportahan sa darating na eleksyon. Kan didato sa pagka-senador ng partidong ito sina Zosimo Paredes, dating Exec. Director ng Visiting Forces Agreement, Atty. Adrian Sison, abogado at isa ring broadcaster at Martin Bautista, isang dalubhasang doctor at balikbayan. Marami nang taga-media ang tumutulong upang maipakilala at mapalawak ang kaalaman ng mama mayan sa plano at programa ng Ang Kapatiran. Puwede rin ninyong tunghayan ang karagdagang impormasyon tungkol dito sa internet &amp;acirc;€” Ang Kapatiran.Org.</body>
<link>http://www.philstar.com/Article.aspx?articleId=388428&amp;publicationSubCategoryId=94</link>
</article>
<article>
<title>Pangakong hindi mapapako</title>
<author>ORA MISMO Ni Butch M. Quejada</author>
<date>
<month>March</month>
<day>10</day>
<year>2007</year>
</date>
<body>TUMATAAS ang tuition fee sa Navotas Polytechnic College, kaya gustong tulungan ni Rep. Ricky Sandoval na paglaanan ng educational o scholarship fund upang makahabol sa mga modernong kolehiyo ngayon at makatulong ng malaki sa mga mag-aaral nito. Malapit ng maging Siudad ang Navotas pangako ni Ricky kaya magkakaroon ito ng P150 Million allocation galing sa Internal Re-venue Allotment from the National Government. Sa pitsang matatanggap from IRA nanini-wala si Ricky na dapat itong ilaan upang paun&amp;yuml;larin ang nasabing Polytechnic College. Sangdamakmak ang crying ng mga magu-lang porke tumataas ang matrimony este mali matrikula pala dati P750 lang ang ibinabayad sa school pero ngayon P2,000 na. Kahit tumaas ang arinola este mali matrikula pala walang pinagbago sa antas ng teaching ganuon pa rin tulad ng dati. Alaws computer ang mga students pero may kurso pa naman dito na computer science o information technology? Tutulungan ni Ricky ang mga magulang ng mga students sa NPC dahil pabababain niya ang presyo ng gasoline este tuition fee at patataasin niya ang antas ng teaching. Sabi nga, 1+1 = 3? He-he-he! Balak palang tumakbong Alkalde ng Navotas si Ricky ngayon Mayo 14 at kung mananalo versus kay Mayor Toby prioridad niyang ibaba ang tuition fee, dagdagan ang sahod ng mga guru este guro pala at bigyan ng mga bagong kaga&amp;acirc;€“mitan ang eskuelahang pinag-uusapan natin. Bakit ba ang hindi! Sabi nga, yearly sufficient educational fund. Ito ang sagot sa problema ng school. Basta naging Siudad ang Navotas tiyak magkakaroon ng malaking pagbabago ang mga constituents ko. May 3,000 students pala ang NPC na patuloy na nagsusumikap sa kanilang studies para marating ang tagumpay sa kanilang life. Noong 1998, matapos magawa ang NPC may P1 million palang inilaan si Ricky para sa scho&amp;yuml;larship fund. Ang pitsa ay galing sa fund niya sa Kongreso. Ang mga scholar ni Ricky ay inaayos pa rin niya este tinutustusan pala up to now. May isang magandang naitulong pala si Rep. Sandoval, sa mga kabataan ito ang tinaguriang &amp;quot; Project RICKY o Restructured Information on Computer Knowledge for the Youth.&amp;quot; &amp;quot;Gaganda ba naman ang takbo ng Navotas kung maging Lungsod ito sa darating na buwan?&amp;quot; tanong ng kuwagong bumagsak na student. &amp;quot;Siguro nasa namumuno iyan&amp;quot; sagot ng kuwagong SPO-10 sa Crame. &amp;quot;Ano ang mangyayari?&amp;quot; &amp;quot;Kamote, yan ang abangan mo !&amp;quot;</body>
<link>http://www.philstar.com/Article.aspx?articleId=388815&amp;publicationSubCategoryId=94</link>
</article>
<article>
<title>EDITORYAL - Delikadong magsuot ng sumbrero at t-shirt ng kandidato</title>
<author></author>
<date>
<month>March</month>
<day>11</day>
<year>2007</year>
</date>
<body>ANO ang mas maganda, t-shirt at sumbrero ng kandidato o campaign posters na dinidikit sa pader at sinasabit sa mga punongkahoy na nagpapapangit sa kapaligiran? Para sa amin, t-shirt na lang at sumbrero. Bukod sa makatutulong na sa mga walang damit, hindi pa ito magdadagdag ng dumi sa kapaligiran. Hindi ito sisira sa mga kahoy na pinagpapakuan ng mga posters ng kandidato. Pero mahigpit ang Commission on Elections sapagkat nagbabala na ang sinumang tao na magsuot ng t-shirt at sumbrero na hindi kasama ang kandidato ay aarestuhin ng mga pulis. Hindi raw mangingimi ang mga awtoridad na arestuhin ang mga lalabag sa 1985 Omnibus Election Code. Sinabi ni Comelec chairman Benjamin Abalos na nakasaad sa Section 85 na illegal sa mga tao na magsuot ng t-shirt at sumbrero kapag hindi kasama ang kandidato. Maaari lamang daw isuot ang t-shirt at sumbrero kung nasa di-kalayuan ang kandidato pero kung wala ito, huhulihin ng mga awtoridad. Hindi aniya dapat i-advertise ang mga kandidato. Kung kailan palapit nang palapit ang election saka naglalabasan ang mga bawal. At ang pagbabawal sa pagsusuot ng t-shirt at sumbrero ng kandidato ay sobra namang mahigpit. Tila wala na sa katwiran. Noon bang 2004 ay lumabas o nahalukay ang kautusang ito? Noon ay maraming naka-t-shirt at nakasumbrero na naglalakad pero bakit hindi hinuhuli. Bakit ngayon lamang na tila naghigpit gayong ang batas palang ito ay noon pang 1985 ginawa. Hindi kaya pati mga pamaypay, bolpen, wall clock at iba pa ay ipagbawal na rin dahil inaanunsiyo ang mga kandidato. Hindi naman sana ganito kahigpit ang Co- melec. Kung maghihigpit sa pagsusuot ng t-shirt at sumbrero, ipakita rin ang paghihigpit sa mga walang disiplinang nagkakabit sa kung saan- saan ng mga posters. Kung maipapakita ito ng Comelec, baka marami ang maniwala. Hindi na rin makikita ang mga kontrobersiyang nangyari noong 2004 Presidential elections na ang isa nilang commissioner ay sangkot sa &amp;quot;telephone conversation&amp;quot;.</body>
<link>http://www.philstar.com/Article.aspx?articleId=388990&amp;publicationSubCategoryId=94</link>
</article>
<article>
<title>Payo ni Chief Supt. Boysie Rosales sa pulis-SPD, tumino na kayo!</title>
<author>BANAT NI BATUIGAS Ni Bening Batuigas</author>
<date>
<month>March</month>
<day>11</day>
<year>2007</year>
</date>
<body>BUNGA sa programa niyang disiplinahin ang kanyang mga tauhan niya, halos 54 pulis ang ipinadala ni Chief Supt. Roberto &amp;acirc;€˜&amp;acirc;€˜Boysie&amp;acirc;€™&amp;acirc;€™ Rosales, ang director ng Southern Police District (SPD) sa Subic, Zambales noong Marso 5. Nais ni Rosales na God-centered na ang mga natu-rang pulis sa pagbalik nila sa puwesto matapos ang ilang buwang training. Halos lahat ng 54 pulis ay saklaw ng mga reports na sangkot sila sa mga katiwalian. Subalit naniniwala si Rosales na may sapat na panahon pa para sila ay magbago sa pamamagitan ng training para sila ay magiging physically and academically prepared sa susunod na yugto ng kanilang serbisyo. Nais ni Rosales na ilayo sa kapahamakan ang mga pulis niya. Hindi papayag ang SPD director na magsilbing anay ang mga tiwaling pulis para lalong mapababa ang imahe ng PNP. He-he-he! Nasa tamang landas si Rosales, di ba mga suki? Kaya ang payo ko sa mga pulis diyan sa SPD, aba tumino na sila. Huwag na nilang antayin na itaas ni Rosales ang kanyang kamay na bakal at tiyak may posibilidad na madismis pa sila. Ang katwiran ni Ro- sales ay alinsunod sa kautusan ni NCRPO chief Dep. Dir. Gen. Reynaldo Varilla na dismisin ang mga rogue cops bunga sa sobra namang dami o haba ng pila ng gustong pumalit sa kanila sa Bicutan. Ibig sabihin mga suki, lalong babata ang mga pulis kapag nagkataon. Kaya ang mensahe ni Rosales sa kanyang kapulisan, huwag na silang pumasok sa mga katiwalian dahil hindi siya mangingiming latiguhin ang mga ito. He-he-he! Para rin kayong tinamaan ng kidlat niyan! Para lalo pang paunlarin ang serbisyo publiko ng SPD, ipina-recall ni Rosales ang mga sasakyan na gamit ng mga opisyal ng pulisya. Tig-tatlo ang nabawi sa Taguig City at Las Pi&amp;ntilde;as City at dalawa naman sa Muntinlupa City. Nais ni Rosales na ang mga nabawing sasakyan ay gagamitin sa kalye para lalong pag-ibayuhin ang tinatawag ni Varilla na police visibility. Kaya sorry na lang sa mga opisyal na tinamaan ng recall order ni Gen. Rosales. Nai-turnover na ang mga nabang-git na sasakyan sa mga kapulisan sa nabanggit na mga siyudad para gawin nilang mobile car. Kaya lang, dapat tumbasan din ng local chief executives ng gan&amp;acirc;€™un din karaming sasakyan ang ibinigay na ni Rosales para madagdagan ang gamit ng kapulisan para pangalagaan ang peace and order sa kanilang lugar, di ba mga suki? Sa ibang lugar naman, hindi na ipinatupad ni Rosales ang recall order dahil may sapat silang mobile cars sa lansangan. Gets n&amp;acirc;€™yo mga suki? Habang nagko-concentrate siya sa disiplina at mobility ang tauhan niya, aba gumagawa rin ng paraan si Gen. Rosales &amp;acirc;€˜&amp;acirc;€˜to put his house in order.&amp;acirc;€™&amp;acirc;€™ Ang grandstand na pinadapa ng nakaraang bagyo ay itinayo ni Rosales. Siyempre, nadamay ang basketball court. Huwag kayong mag-taka mga suki kung may makita kayong mga kalalakihan na para bang ginigiba ang SPD headquarters sa Fort Bonifacio. Hindi sila mga demolition team members mga suki, kundi mga karpintero na nag-aayos ng SPD headquarters nga. Gusto pala ni Gen. Rosales na ipa- tiles na ang lahat ng flooring doon. At lahat ng improvements ng SPD headquarters mga suki ay walang gastos ang gobyerno o PNP dahil ang pondo ay inako ng mga supporters ni Rosales. Abangan!</body>
<link>http://www.philstar.com/Article.aspx?articleId=389004&amp;publicationSubCategoryId=94</link>
</article>
<article>
<title>Super Vi sa Batangas</title>
<author>AKSYON NGAYON Ni Al G. Pedroche</author>
<date>
<month>March</month>
<day>12</day>
<year>2007</year>
</date>
<body>ANG pulitika nga naman! Nung isang linggo, kumalat ang balita na hindi susuportahan ni Sen. Ralph Recto ang asawang si Lipa Mayor Vilma Santos sakaling magpasyang tumakbo sa pagka-gobernador ng Batangas. Kay reelectionist governor Armand Sanchez daw siya, anang tsismis. Pero agad pinabulaanan ito ni Recto sa isang TV interview. Aniya, susuportahan niya si Mayor Vi ano man ang maging desisyon sa naturang usapin. And now&amp;acirc;€&amp;brvbar; dyarran&amp;acirc;€&amp;brvbar; nakatakda raw iproklama si Mayor Vi ngayong araw na ito bilang kandidato sa pagka-governor ng Batangas. Tatlo ang maglalaban-laban: Armand Sanchez, Ricky Rector at Mayor Vi. Kung one on one ang pag-uusapan sa gubernatorial race sa Batangas, walang dudang milya-milyang ilalampaso ni Governor Armand Sanchez ang kanyang bise at kalabang si Ricky Recto. Pero nagbago ang scenario. Kasi bigla na namang sumulpot ang star for all season na si Mayor Vilma Santos na inudyukan ng mga political leaders na tumakbo sa pagka-gobernador at irekonsidera ang desisyong ipaubaya sa bayaw niyang si Ricky ang paglaban kay Sanchez. Nasindak si Sanchez sa balitang ito.Nagbago ng partido at sumapi sa KAMPI. Nagbabakasakaling siya ang susuportahan ng administrasyon. Ito namang si Ricky ay nagpupuyos sa galit: &amp;quot;Ala, walang Batangue&amp;ntilde;o na umaatras sa laban,&amp;quot; aniya. Matigas din ang ulo ni Ricky eh. Lahat ng survey ay nagpapakitang wala siyang kalaban-laban kay Sanchez. Pati tuloy si Bishop Ramon Arguel-les na dating sumusuporta sa kanya ay sumuporta na kay Ate Vi. Ang puntirya kasi&amp;acirc;€™y alisin sa puwesto si Sanchez. Kaya naunang lumutang na si Ate Vi ang isasabak versus Sanchez. Pero bigla siyang atras para lamang maiwasan ang family feud ng mga Recto. Pero since may advocacy ang marami na mawala si Sanchez sa poder, inuudyukan si Ate Vi na mag-reconsider. Nasubukan kasi si Ate Vi. Ang merito niya ay hindi lamang base sa kanyang popularidad bilang artista kundi sa track record niya. Sa mga survey ay lagi siyang nangunguna. Komplikado talaga kapag sumuong ang isang pamilya sa pulitika lalu pa&amp;acirc;€™t magkaiba ng partido. Pero kung maganda ang layunin ni Ricky, isaisantabi na muna ang kaisipang pulitikal at magpaubaya dahil di maikakaila ang katotohanang si Ate Vi lang ang puwedeng magpataob kay Sanchez.</body>
<link>http://www.philstar.com/Article.aspx?articleId=389172&amp;publicationSubCategoryId=94</link>
</article>
<article>
<title>&amp;acirc;€˜Droga ugat ng krimen&amp;acirc;€™</title>
<author>CALVENTO FILES Ni Tony Calvento</author>
<date>
<month>March</month>
<day>12</day>
<year>2007</year>
</date>
<body>AYON SA STATISTICS ng Philippine National Police at maski na kung ang Philippine Drug Enforcement Agency ang ating tatanugin, 80 percent ng mga heinous crimes sa ating bayan ay DRUG RELATED. Para sa akin masyadong konserbatibo ang percentage na yan. Alam ko dahil nakakausap ko ang mga taong naging biktima ng krimen at karahasan. Mababasa din ninyo sa ating mga pahayagan, mapapakinggan sa radio, mapapanood sa telebisyon kung gaano kalunus-lunos ang mga klase ng pagpatay na ginagawa ng mga criminal sa kanilang biktima, Merong tinataga sa ulo, ginilitan ng leeg, paulit-ulit na sinasaksak, sinusunog pa ang biktima, tadtad ng bala. Kung RAPE naman ang pag-uusapan nandyan ang pinipilahan ang biktima, binabagsakan pa ng bato sa mukha matapos maisagawa ang kanilang kamunduhang pagnanasa, pinapasakan pa ng kung anu-ano ang ari ng mga walang labang kababaihan. Ito ba&amp;acirc;€™y masasabi mo na gawa ng isang matinong tao na nasa tamang katinuan? Mga massacre kung saan isang buong pamilya ang naging biktima, Halos inubos na ang lahat, Ano ang nangyayari? Mga mamamayan na natatakot tumestigo dahil baka sila naman ang bweltahan at patayin. Hindi natin sila masisi sa kanilang agam-agam subalit may mga bagay na dapat nating ipaglaban (hindi mo kailangan maging isang bayani) para tuparin ang ating &amp;quot;CIVIC DUTY.&amp;quot; NGAYON na malapit na naman ang eleksyon iba&amp;acirc;€™t ibang pangako ang naririnig natin sa mga senatoriables. Meron tutuparin daw ang ating pangarap, merong dagdag trabaho, merong kakampi daw natin sa senado, giginhawa ang ating buhay. Mga pangako ng mga trapo na lumang tugtugin na dahil matapos mahalal wala na ang mga pangako. Naglaho parang bula. Naging advocacy ko na ang pakikibaka laban sa Krimen at Karahasan. Ang susi para maibaba ito ay putulin mula sa ugat ng problemang ito. Nasabi ko na rin nung mga nakaraan kong pitak na tayo&amp;acirc;€™y nakaupo sa isang &amp;quot;TIME BOMB&amp;quot; kung hindi malulutas ito. Alam ko rin na puspusan ang ginagawa ng ating mga kapulisan sa pamumuno ng PDEA ang paglutas ng problema sa DROGA subalit mapapansin natin na puro mga &amp;quot;small fries&amp;quot; o maliliit na isda ang kanilang nahuhuli habang ang mga malaking tao na nasa likod ng gahiganteng problemang ito ay malaya pa ring gumagala sa ating lipunan at pinagpapatuloy ang kanilang masamang gawain. Nung isang araw nagkaroon ako ng pag-uusap kay former Senator Vicente &amp;quot;Tito&amp;quot; Sotto III tungkol sa problemang ito. Naipagtapat niya sa akin na nung nakaupo pa siya sa senado may batas siyang ginawa laban sa &amp;quot;Illegal Drugs.&amp;quot; &amp;quot;Ako noon ang Chairman ng Committee ng Comprehensive Drugs Act ng 2002. May mga ginawa kaming batas na sa palagay ko na dapat amiendahan sa darating na panahon. Kailangan na kasi,&amp;quot; ayon kay Sotto. Mga kaibigan ang illegal na droga ay hindi na lamang problema ng mga mayayaman dahil pati mga pangkaraniwang mamamayan nakakabili nito sa halaga ng isang daang piso o PISO na tawag ng mga nagtutulak nito. Sinabi ni Tito Sotto na dapat paigtingin ang pagtugis sa mga leaders ng sindikato na karamihang mga dayuhan sa pamamagitan ng REWARD SYSTEM. Naging matagumpay ang laban kontra kidnapping ng magbigay ng pabuya para sa taong magbibigay ng impormasyon tungkol sa mga taong WANTED FOR KIDNAPPING. &amp;quot;Kung may incentive na ibibigay, madadali ang pagdakip ng mga taong nasa listahan ng PDEA. Labing anim ang mga taong ito na hanggang ngayon hindi pa nahuhuli,&amp;quot; paliwanag ni Sotto. Meron namang listahan ang PDEA ayon kay Sotto kung sinu-sino ang mga ito. Narito ang kanilang mga pangalan. Mga pangalan ng mga illegal drug manufacturers. Karamihan sa kanila ay mga Chinese Nationals. Wang Ya Shi, Henry Tan y Tamayo, Deng Xiao Li, Ong Kim Tie, Qui Yun Hai, Jackson Uy, Benito Sze, Lin Tsung Huan, Randy Chua y Ngo, Ong Shin Pin, Ding Chai Hui, Ronald Yao y Cruz, Wen Jin Cai, Chua Lin Yen, Cehn Jian Long and Juanito Lee Ty. Ayon naman sa PDEA merong mga pabuya para sa mga ito, marahil kulang ang pabuya o baka tama si Sotto na dahil napakahirap maghanap ng mga Chinese Nationals kailangan ang kanilang litrato para makatulong ang taong bayan. &amp;quot;Let us put a face and identity to these people and get the public involved in hunting them down and putting them behind bars where they rightfully belong,&amp;quot; sabi ni Sotto. MGA MAMBABASA ng &amp;quot;CALVENTO FILES sa PSNGAYON&amp;quot; ang paglutas ng mga problema ng bayan gaya ng krimen ay hindi lamang dapat iwan sa ating kapulisan. &amp;quot;It is a shared responsibility between the law enforcers and our citizenry.&amp;quot; Kung meron kayong impormasyon tungkol sa kinaroroonan ng mga taong ito ipagbigay alam sa ating mga law enforcers na malapit sa inyo. Isipin natin an gating mga anak, ang kanilang kinabukasan at ang ating lipunan. PARA SA ANUMANG COMMENTS, REACTIONS O INFORMATION MAAARI KAYONG TUMAWAG SA 6387285 o MAGTEXT SA 0921-3263166. ANG AMING TANGGAPAN AY SA 5TH FLOOR CITYSTATE CENTER BLDG., SHAW BLVD., PASIG CITY.</body>
<link>http://www.philstar.com/Article.aspx?articleId=389185&amp;publicationSubCategoryId=94</link>
</article>
<article>
<title>EDITORYAL  Maruming eleksiyon na naman ang nakikita</title>
<author></author>
<date>
<month>March</month>
<day>13</day>
<year>2007</year>
</date>
<body>ANG pagkasunog ng gusali ng Commission on Election (Comelec) kahapon ng madaling-araw sa Intramuros, Maynila ay agad na naghatid ng pangamba sa marami lalo pa sa panig ng oposisyon. Nakikita nila sa nangyari ang isa na namang maruming eleksiyon. Ang pangamba ay nahahalinhan ng takot na baka isang milagro na naman ang niluluto. Hindi maiaalis ang ganitong pananaw sa taumbayan at sa oposisyon mismo sapagkat sariwa pa ang &amp;quot;Hello Garci&amp;quot; controversy. Hindi basta mabubura ang nangyari noong 2004 Pre sidential elections kung saan ay na-itape ang usapan ni President Arroyo at dating Comelec commissioner Virgilio Garcillano. Kahit humi- ngi ng tawad si Mrs. Arroyo nakaukit na ang nangyari. Takot na ang maraming kandidato sa iba&amp;acirc;€™t ibang uri ng pandaraya sa panahon ng eleksiyon. Wala naman silang magawa sapagkat ito ang klase ng election sa Pilipinas. Hindi na kataka-taka ang pandarayang nangyayari sa panahon ng election. Marumi ang election. Batuhan ng putik ang magkakalaban. Hindi tatantanan ang kalaban hangga&amp;acirc;€™t hindi napupuno ng putik ang mukha. At walang magawa ang Comelec sa nangyayaring ito. Sa kabila na sila ang pinakamakapangyarihang tanggapan sa panahon ng election, hindi rin naman nila masawata ang mga kandidatong labis kung sumira ng kanilang kalaban. Walang magawa ang Comelec sa mga kandidatong lumalabag ng batas. Noong nakaraang linggo, naakusahan si Team Unity senatorial candidate Ilocos Sur governor Luis &amp;quot;Chavit&amp;quot; Singson ng pamumudmod ng premyong pera sa El Salvador, Misamis Oriental. Ang ginawa ni Singson ay isang paglabag sa Omnibus Election. Maaaring madisqualify ang kandidato kapag napatunayan ang pamimigay ng pera. Mahigpit itong ipinagbabawal. Wala namang makitang paggalaw sa Comelec at tila walang malalasap na parusa si Chavit. Kung pakakawalan ng Comelec ang kasong ito ni Chavit, parang siya na rin ang kumain ng kanyang sinabi noong isang araw. Sabi niya, &amp;quot;Pananatilihin ng Comelec ang integridad.&amp;quot;</body>
<link>http://www.philstar.com/Article.aspx?articleId=389321&amp;publicationSubCategoryId=94</link>
</article>
<article>
<title>Ituloy ang debate para makilala ang mga kandidato</title>
<author>HALA BIRA! Ni Danny Macabuhay</author>
<date>
<month>March</month>
<day>13</day>
<year>2007</year>
</date>
<body>DALAWANG buwan na lamang at eleksyon na subalit wala pa rin akong naririnig na plataporma-de-gobyerno ng mga partido at ng mga tumatakbong kandidato sa pagka-senador. Oo nga at kilala natin ang karamihan sa mga kandidato dahil sa sila ay mga celebrities at kilalang personahe sa ating bansa. Ngunit malabo pa rin sa lahat kung bakit sila tumatakbo at kung ano ang kanilang mga gagawin kapag nanalo sila bilang senador. Mag-iisang buwan nang nagsimula ang opisyal na pangangampanya ngunit hanggang ngayon puro kabulastugan ang mga naririnig nating mga pagpaparatang at mga siraan. May kampong nagmamalaki na ayon diumano sa isang survey, mas marami daw sa kanilang mga kandidato ang mananalo. Sabi naman ng kabila, mas organisado ang partido nila kung kaya dinudumog ang mga rallys at pa-miting nila ng nag-uumapaw na mga supporters. Hindi lamang ito ang nakaiinis, masyadong mababaw at parang walang pinag-aralan kung magsiraan ang mga kalahok sa eleksyong ito. Pinapangalanang ASO at POSA ang mga kalaban nila. Pati ba naman mga animal na nananahimik ay binababoy pa nila. Hindi sa zoo o sa animal hospital magtatrabaho ang mga pipiliin kundi mga senador. Hindi sila binabastos at binabale-wala. Bakit ba hindi ituloy ang planong debate ng mga kandidato? Sa ganitong paraan, masasaksihan ng ma mamayan ang pagkatao, karakter, kakayahan at kaalaman ng bawat kandidato lalo na&amp;acirc;€™t idedetalye nila ang kanilang mga gagawin kapag nanalo sila bi-lang senador. Hindi katulad ngayon na karamihan sa kanila ay pa-cute lamang at pa-kanta-kanta o pasayaw-sayaw lamang ang ginagawa sa kampanya. Sabagay, may iba ngang nag- sasabi na mayroon silang programa sa education, sports at economy, at iba pa pero walang paliwanag kung papaano nila isasagawa ang mga ito. Nasisiguro kong may iba pang paraan kung papaano maririnig ang mga plano ng mga kandidato subalit maganda na kung debate na lamang ang isagawa sapagkat talaga namang kasama na sa trabaho ng mga senador ang magdebate sa Senado, di po ba? Puwedeng Comelec na mismo ang opisyal na mag-organize ng debate sa tulong marahil ng ilang kilalang samahan na walang kinikilingan sa pulitika. Nasisiguro kong malaki ang maitutulong ng debatehang ito hindi lamang sa mga kandidato kundi sa mga bo-tante rin sapagkat makiki-lala nila kung sinu-sino ang kanilang mga pipiliing iboto.</body>
<link>http://www.philstar.com/Article.aspx?articleId=389343&amp;publicationSubCategoryId=94</link>
</article>
<article>
<title>May pag-asa kay Rene Quiapon</title>
<author>BANAT NI BATUIGAS Ni Bening Batuigas</author>
<date>
<month>March</month>
<day>16</day>
<year>2007</year>
</date>
<body>SINO ba naman ang hindi matutuwa sa mataas na pangarap ni Rene Cayetano para sa mga kababayan niya sa Ligao City sa Albay? Naka-sentro kasi ang plano ni Rene Quiapon para palawakin ang kaalaman ng mga kababayan niya at lalong pangalagaan ang kalusugan nila. Ang tinutukoy ko mga suki ay ang ambitious program ni Rene Quiapon na magpatayo ng City College o University, ng Coastal campus college rin para makinabang ang mga residente ng barangay, ng high schools sa barangay din, city hospital at satellite clinics at mga bonggang infrastructure projects para isulong pa ang pag-unlad ng Ligao City. At itong mga pangako ni Rene Quiapon ay tiyak hindi mapapako mga suki. Hindi ito puro laway. Hindi tulad ng iba diyan na ang mga pangako ay nakalista sa tubig. Itong pangako ni Rene Quiapon ay naka-black and white na ang ibig sabihin ay seryoso siyang ipatupad ang mga ito. Kasi kapag naka-black and white, aba sisingilin ng constituents niya si Rene Quiapon kapag hindi niya tinupad ang mga programa niya, di ba Ligao Mayor Linda Gonzales Ma&amp;acirc;€™m? He-he-he! Ang kailangan ng taga-Ligao ay puro aksiyon o gawa at hindi ang nagtatalsikang laway, di ba mga suki? Kapag nagkaroon na kasi ng City College o University at high schools sa mga barangay ng Ligao, aba magiging mura na ang gastusin ng mga magulang para mapag-aral ang kani-kanilang mga anak. Kung ang coastal college naman ang maipatayo sa Bgy. Maonon, ang mga kursong i-offer nito ay angkop sa aquamarine at fishery at ang makikinabang tiyak ay ang mga mahihirap sa residente ng coastal areas. Kapag nagpatayo naman ng ospital siyudad at satellite clinic sa mga barangay, aba tiyak hindi na mabuburyong ang taga-Ligao sa kaiisip ng gastusin kapag nagkasakit sila. At higit sa lahat kung ang mga infrastructure projects naman ay para i-accelerate ang economic development ng Ligao City eh ang ibig sabihin nito ay karagdagang trabaho at ang makikinabang ay ang mga residente nga. He-he-he! Mayroon ka ba niyan, Mayor Gonzales, Ma&amp;acirc;€™m? Para maisakatuparan ang mga programa ni Rene Quiapon may pag-asa! Sa ngayon naman, maraming partido ang umaawit kay Rene Quiapon para maging kinatawan nila sa Ligao City. May mga regional at national officials ng mga partido ang kumakausap sa kanya, di ba Camarines Sur Rep. Luis Villafuerte? Pero ang alam ko, may linyang direkta si Rene Quiapon sa Malaca- &amp;ntilde;ang bunga sa amo niyang si Transportation Sec. Leandro Mendoza. Para sa hindi pa nakaaalam, si Quiapon ay matagal nanilbihan sa ilalim ng liderato ni Mendoza noong PNP chief pa siya. Kapag may linya si Quiapon sa Malaca&amp;ntilde;ang, ibig sabihin nito plus factor din ito sa taga-Ligao City, di ba mga suki? Kung noon kasi, ang mga kailanganin ng taga-Ligao ay dadaan pa sa kung saan-sang opisina para makarating sa Malaca&amp;ntilde;ang, dito kay Rene Quiapon, aba direkta na sila. Meron ka rin ba niyan. Mayor Gonzales Ma&amp;acirc;€™m? Teka nga pala. Dapat imbestigahan ng Malaca&amp;ntilde;ang ang balita na ang mga relief goods para sa Ligao at ilang bayan sa Albay ay ginagamit para sa kampanya. Abangan!</body>
<link>http://www.philstar.com/Article.aspx?articleId=389817&amp;publicationSubCategoryId=94</link>
</article>
<article>
<title>EDITORYAL  21 taon nang mata ng sambayanang Pinoy</title>
<author></author>
<date>
<month>March</month>
<day>17</day>
<year>2007</year>
</date>
<body>ITINATAG ang Pilipino Star NGAYON, 21 araw makaraang tumakas si President Ferdinand Marcos noong Feb. 25, 1986. At ang kasunod na niyon ay ang pagiging &amp;quot;mata&amp;quot; na ng PSN sa mga nangyayari sa sambayanang Pilipino. Bukod sa PSN marami pa ring katulad na tabloid ang nakipagkumpetensiya subalit makalipas lamang ang ilang panahon ay nagsitiklop na. Tanging ang PSN ang naiwan at patuloy na nagbibigay ng impormasyon, maiinit na balita, matatapang na opinion, makabuluhang lathalain, sports at movie articles at marami pang iba. Ang PSN ay naging saksi sa pamumuno ng apat na presidente ng Pilipinas mula kay Corazon Aquino, Fidel Ramos, Joseph Estrada at Gloria Macapagal-Arroyo. Ang apat na haligi ng bansa ay matamang sinubaybayan ng PSN. Mula sa mga tangkang kudeta kay Aquino, financial crisis noong panahon ni Ramos, pagbagsak ni Estrada noong January 2001, at ang kontrobersiyal na &amp;quot;Hello Garci&amp;quot; na kinasasangkutan ni Arroyo. Naihatid ng PSN ang mga maiinit na balita sa sambayanan at nilatigo naman ang mga corrupt na opisyales sa pamamagitan nang matatapang na kolumnista at editorial. Walang nakalulusot sa matalas na mata ng PSN at naipapaabot ito sa sambayanan. Walang sawa ang PSN sa paglilingkod sa sambayanan. Naniniwala ang PSN na kung wala ang masang Pilipino hindi rin magtatagal ang bu-hay ng diyaryong ito. Kaya naman lubos-lubos ang pasasalamat ng PSN sa masang Pilipino sapagkat sa loob ng 21 taon ay naging numero uno ang diyaryong ito. At dahil mahal ng masa ang PSN marunong kaming gumanti sa mga nagmamahal sa amin. Isang ganti ng PSN sa mga masa ay ang pagbibigay ng mga malalaking premyo sa pamamagitan ng TRIVIA contest. Marami nang mambabasa ang nabibiyayaan ng TRIVIA. May nanalo ng milyong piso, house and lot, pamasadang jeepney at marami pang iba. Ito ang ganti ng PSN sa walang sawa ninyong pagsubaybay. Dalawampu&amp;acirc;€™t isang taon na ang PSN at naniniwala kami na matagal pang panahon ang ipagsisilbi ng pahayagang ito sa masang Pilipino. Marami pang mga mahahalagang impormasyon ang ihahatid para sa kaalaman ng masang Pinoy. Higit sa lahat patuloy din ang pagbabantay sa mga mamumuno sa bansang ito. Iyan ang aming tung6kulin at wala nang iba pa.</body>
<link>http://www.philstar.com/Article.aspx?articleId=389960&amp;publicationSubCategoryId=94</link>
</article>
<article>
<title>Congratulations Madam Gloria</title>
<author>PANAGINIP LANG Ni Nixon T. Kua</author>
<date>
<month>March</month>
<day>17</day>
<year>2007</year>
</date>
<body>YEHEY!!! Wow!!! Number one na ang Pilipinas at ito ay utang na loob natin kay Madam Senyora Donya Gloria. Kung hindi sa husay niya at ng kanyang mga kapamilya, kapuso at kakampi ay hindi matatamo ng Pilipinas ang karangalang ito. Number one na ang Pilipinas sa buong Asia sa pagiging corrupt. O kaya ba yang gawin ng mga naging Pangulo ng Republika ng Pilipinas. Kaya ba iyan nina Emilio Aguinaldo, Manuel L. Quezon, Jose P. Laurel, Sergio Osme&amp;ntilde;a, Manuel Roxas, Elpidio Quirino, Ramon Magsaysay, Carlos P. Garcia, Diosdado Macapagal, Ferdinand Marcos, Corazon Aquino, Fidel V. Ramos at Joseph &amp;quot;Erap&amp;quot; Estrada? Hindi, never nilang natamo ang ganoong karangalan. Kahit si yumaong Pangulong Marcos na naging pinuno ng bansa sa pinakamatagal na panahon ay hindi nakamtan ang ganoong distinction. Ang Ama ni Madam Senyora Donya na si Diosdado Macapagal hindi rin nakuha iyan. Purihin naman natin siya, bigyan natin ng masigabong palakpakan pero pakiusap lamang po, huwag naman pong once but twice. Kung ayaw n&amp;acirc;€™yo namang palakpakan, tawagan po natin ang mga kaalyado niya sa telepono, hello, hello, hello, hanggang apat na beses. Tandaan n&amp;acirc;€™yo, maging sinsero kaya, huwag n&amp;acirc;€™yo tatawagan ng isang beses lamang at purihin sila, 14 na beses kailangan at dagdagan n&amp;acirc;€™yo ng &amp;quot;I&amp;acirc;€™m sorry.&amp;quot; Talagang matindi kasi si Madam Senyora Donya Gloria at utang niya siguro ito sa kanyang napag-aralan sa United States. Aba, ultimo ang kaeskwela niyang si dating US President Bill Clinton ay dinaig siya. Dapat siguro bigyan siya ng award ng Alma Mater niya sa US. Kaya ba niya iyan, dating Pangulong FVR, kaya mo ba iyan? Imagine, pinaka-CORRUPT SA ASIA. Anim na taong paninirahan sa Malaca&amp;ntilde;ang na achieve na at declaration pa ito ng Political Economic Risk Consultancy (PERC) na naka-base sa Hong Kong, kung saan galing ang kanyang foreign adviser laban sa katiwalian. Sa Indonesia na dating number one, talo namin kayo, wala kasi kayong Madam Senyora Donya Gloria. Mabuhay si Madam Senyora Donya Gloria. Mabuhay ang mga opisyal ng administrasyon ng Malaca&amp;ntilde;ang!!! Mabuhay!!! * * * May panawagan kami ni Lito Banayo na nauna sa aking maging General Manager ng Philippine Tourism Authority (PTA) kay Tourism Secretary Ace Durano na mag-file ng kaukulang demanda laban sa kasalukuyang GM ng PTA na si Robert Dean Barbers sa patuloy na paglabag ng batas at violation ng anti-graft law. Ginawa naming dalawa ang panawagang ito matapos naming madiskubre na nagtatayo siya ng isang multi-sports complex sa dating driving range ng Club Intramuros kahit na walang pahintulot ito mula sa Intramuros Administration na pinamumunuan ng kaibigan kong si Butch Ferrer. Wala rin hong kaalam alam ang mga miyembro ng board nito at ultimo si Secretary Durano na Chairman ng naturang board ay nagulat na lamang sa mga naglabasan sa pahayagan tungkol sa nasabing construction. Dapat ding siliping maigi bakit walang bidding na nangyari sa naturang construction na ang halaga ay umaabot sa P87 million. Pero higit sa lahat, kailangang matigil ang construction dahil matatakpan nito ang isang malaking bahagi ng Walls of Intramuros kung saan pa naman sa loob nito ay nandoon ang JOSE RIZAL SHRINE. Nagaalala rin ako sa posibilidad na gumuho ang mga parteng ito ng pader dahil sa lapit ng construction dito. Bukod sa halatang walang pagmamalasakit ni Barbers sa ating kultura at kasaysayan ng bayan, pinakikita rin niya ang kanyang tigas ng ulo na gawin ang anumang bagay na nais niya kahit na ito ay hindi naaayon sa batas. Obvious naman siguro ano ang dahilan at dapat siyang parusahan. Kesa kami ang magsampa ng kaso, pinauubaya namin kay Sec. Durano na ayaw naming pangunahan. Malaking pagsubok ito kay Durano na balita ko ay isa sa mga iilang matinong opisyal ng kasalukuyang administrasyon. Kailangang kumilos ni Sec. Durano kung ayaw niyang isipin ng mga nagmamahal sa ating kultura at kasaysayan na kinukunsinti niya si Barbers. Kailangan niyang kasuhan ito kung ayaw niyang isipin ng mga taong lumalaban sa katiwalian na kunsintidor siya. * * * Naalala n&amp;acirc;€™yo ba ang tungkol sa mga lampposts na iba-iba ang halaga pero iisa ang uri at nilagay sa tatlong siyudad sa Cebu nuong upang pagandahin ang lugar dahil sa Aseam leaders summit? Ang mga nilagay sa Cebu city ay nagkakahalaga ng P83,000 kada isa samantalang ang nilalagay naman sa Mandaue ay P224,000 kada isa. Iisang klase, iba-iba ang halaga. Parang mga bailey bridge na binulgar ni Sen. Panfilo &amp;quot;Ping&amp;quot; Lacson ilang buwan na ang nakararaan na iba-iba ang haba at sukat pero iisa ang presyo. Mahusay talaga ang mga ito kaya hindi tayo dapat magtaka bakit number one tayo sa pagiging corrupt sa buong Asia at naungusan na natin ang Indonesia. Anyway, ang huling balita rito ay lumutang pa ang ilan sa mga posteng ito sa isang private resort. Imagine private resort pero pinaganda ng gobyerno, wow, pera na bayan pinang-AYOS sa pribadong property. Baka naman, dumaan kasi ang mga leaders ng Asean kasama na si Madam Senyora Donya Gloria sa resort na ito? * * * Para sa anumang reaksyon o kumento, mag-e-mail sa nixonkua@yahoo.com o mag-text sa 09272654341.</body>
<link>http://www.philstar.com/Article.aspx?articleId=389985&amp;publicationSubCategoryId=94</link>
</article>
<article>
<title>Villafuerte vs Villafuerte sa jueteng?</title>
<author>AKSYON NGAYON Ni Al G. Pedroche</author>
<date>
<month>March</month>
<day>21</day>
<year>2007</year>
</date>
<body>TOTOO ba ito, nag-aaway daw ang political family na Villafuerte sa usapin ng jueteng sa Bicolandia? Ganito ang buong kuwento. Marami ang nagtataka kung bakit tinanggal sa Bicolandia ang jueteng buster na si PNP regional director Ricardo Padilla. Dahil sa nangyaring ito, pinangangambahang manumbalik ang talamak na jueteng sa rehiyon. Ipinalit kay Padilla ang isang Col. Val Tira na mas mababa ang ranggo. Ayon sa ating impormante, si Padilla na Chief Superintendent, ay napalitan ni Val Tira, dahil ito&amp;acirc;€™y &amp;quot;mabait&amp;quot; at malapit &amp;quot;daw&amp;quot; kay Bong Villafuerte. Wala akong masilip na rason para palitan si Padilla ng isang low-ranking PNP officer. Kauupo lamang ni Padilla bilang Regional Director ng Region V pinalitan agad siya. Baket? Ganda ng record ni Padilla kahit nung kadete pa lang. Si Padilla, ang PMA baron ng Class 77. May malawak na eksperiyensiya, di-matatawarang disiplina at kapabilidad bilang lider para humawak ng isang malaking rehiyon tulad ng Bicol. Si Val Tira ay kulang pa sa karanasan pero mukhang malakas sa mga may kapangyarihan sa Bicol. Nakapagtataka na kung kailan nasa midstream ng election period ay saka papalitan ang isang epektibong PNP chief sa rehiyon. Ayon sa aking source, ang tunay na rason kung bakit sinibak si Padilla ay ang determinasyong masugpo ang jueteng bilang parte ng kampanya ng PNP laban sa illegal gambling. Ayoko sanang isiping totoo ang ipinaparatang kay Bong Villafuerte na gumamit siya ng impluwensiya para mapalitan si Padilla ng isang opisyal ng PNP mas madaling kontrolin para maibalik ang illegal gambling operations sa Bicol. Pero ganyan ang alimuom na nasasagap natin. Sana, sana, hindi totoo. Ayon sa ating source, pinapayagan ng tatay ni Bong na si Rep. Luis Villafuerte ang paghahari niya sa jueteng kaya&amp;acirc;€™t ito ang isa sa mga dahilan kung bakit nagkagalit ang congressman at ang isa pa niyang anak na si Camarines Sur Gov. L-Ray Vilafuerte na tutol na tutol sa illegal gambling. Gustong sugpuin ni Gov. Villafuerte ang jueteng sa kanyang lalawigan dahil maganda ang mga plano niya para dito. Gusto niyang mapaunlad ang Camarines Sur bilang tourism hub ng bansa pero hindi niya maisagawa ito nang husto kung may jueteng na sisira sa kanyang magandang plano para mapaganda ang ekonomiya ng lalawigan. Kaya hindi na nagtataka ang marami nang manatili si Gov. Villafuerte sa Lakas-CMD kahit naging presidente na ng Kampi ang kanyang ama. Tsk, tsk&amp;acirc;€&amp;brvbar; ang sitwasyon sa Bicol ay hindi lamang isang away ng pamilya. Ito ay nagpapakita rin ng pangit at madilim na sulok ng pulitika sa ating bansa. Ang pagkakapalit kay Padilla bilang Bicol regional director ay nagbibigay ng maling senyales na ang pulitika at impluwensiya ay mas im portante kaysa sa track record at qualifications sa paghirang ng mga promotion sa PNP. Ugat din ito para magkaroon ng demoralisasyon sa PNP. Nagbibigay ito ng lakas-loob sa mga bulok na itlog sa loob ng organisasyon para ipagpatuloy ang tiwali nilang gawain.</body>
<link>http://www.philstar.com/Article.aspx?articleId=390655&amp;publicationSubCategoryId=94</link>
</article>
<article>
<title>The good shepherd</title>
<author>REPORT CARD Ni Atty. Ernest Maceda</author>
<date>
<month>March</month>
<day>23</day>
<year>2007</year>
</date>
<body>KUNG kilometrahe ang usapan, napakalapit ng Moriones sa Malaca&amp;ntilde;ang. Subalit sa pulitika, ang daan papuntang Palasyo ay halos imposibleng abutin para sa isang ordinaryong Batang Tondo. Si Manuel Villar ay hindi ordinaryo. Sa kasaysayan ng bansa, dadalawa pa lang ang naging Senate President at Speaker of the House. Una si Manuel Roxas. Ang Pangalawa ay ang bilyonaryong batang Tondo: si Manuel &amp;quot;Manny&amp;quot; (o Money?) Villar. Sa dami ng titulo ni Villar, siguradong nahirapan ito sa pagpili ng nickname sa kanyang certificate of candidacy. Siya ang Pangulo ng Nacionalista Party, &amp;quot;the real Mr. Palengke&amp;quot;, Dean of the Real Estate Industry, T.O.Y.M., Most outstanding CPA, at may katakut-takot na Honoris Causa sa mga Pamantasan at Kolehiyo. Lahat ng ito, plus MBA mula sa UP, ay pruweba ng kanyang mataas na kwalipikasyon. Pero kung sukatan ng liderato ang pag-uusapan, ang kanyang Senate Presidency at Speakership ang may pinakamabigat na timbang. At ang rekord niya rito ay hindi basta-basta. Bilang Senate President ay ipinaglaban niya ang independence ng Senado sa katakut-takot na pressure na magpatiwakal sa ngalan ng Charter change. At sa kanyang pag-upo, ang normal output ng Senado na kulang-kulang 40 batas kada taon ay biglang tumalon sa halos 200! Ganun din ang pagpastol niya nung siya&amp;acirc;€™y House Speaker. Hindi birong ipagkasundo ang nagtitigasang ulong mga senador at kongresista. At sino ang makakalimot sa kanyang pag-refer ng ERAP Impeachment Complaint sa Senado, labag sa patakaran at kagustuhan ng plenaryo, sa pamamagitan ng opening prayer ng makasaysayang Nov. 13, 2000 session? Walang kadudaduda ang karapatan ni Villar na mabalik sa institusyong ipinagtanggol at pinarangalan, bitbit ang platapormang entrepreneurship, protection of women, livelihood training, environment at, siyempre, mismong survival ng Senado. Ang kanyang halimbawa ay inspirasyon sa karamihan ng ating mamamayang nabubuhay pa rin sa kahirapan. Na kahit taga-Tondo ay may mararatnan sa lipunan, maging sa hanapbuhay o sa pulitika. Tulad ni Senate President Manny Villar, basta may Sipag at Tiyaga, may mahihita. Manny Villar: Kwalipikasyon: 95/Plataporma: 95/ Rekord: 95 Total: 95</body>
<link>http://www.philstar.com/Article.aspx?articleId=390989&amp;publicationSubCategoryId=94</link>
</article>
<article>
<title>&amp;quot;Dinuraan sa mukha&amp;acirc;€™</title>
<author>CALVENTO FILES Ni Tony Calvento</author>
<date>
<month>March</month>
<day>23</day>
<year>2007</year>
</date>
<body>PARA SA MGA PILIPINO MAHALAGA pa rin ang pagkabuklod-buklod ng mga magkakapamilya. Ang away ng isa ay away ng lahat. Yan ang kadalasan nangyayari. Damayan sa oras ng kagipitan at pangangailangan. Bagamat merong mga kasong nababasa natin kung saang magkakapatid, mag-aama, anak at ina ay hindi nagkakasunduan at sila-sila nagkakasakitan, ito&amp;acirc;€™yS_&amp;Acirc;&amp;ordf; &amp;quot;more of an exception than a rule.&amp;quot; Nagsadya sa aming tanggapan si Ernesto del Mundo ng Kamuning, Quezon City upang humingi ng tulong hinggil sa kasong pagpaslang sa kapatid nito at tangkang pagpatay sa kanyang mga pinsan. Ang biktimang si Edgardo del Mundo ay residente sa Bacoor, Cavite subalit tuwing Sabado at Linggo dinadalaw nito ang kanilang ama na si Edgardo sa Brgy. Sta. Teresa, Alfonso, Cavite. Ganoon din ang ginagawa ni Ernesto kaya sa mga araw na &amp;acirc;€˜yon ay kapiling nila ang kanilang ama. Ipinagpatayo nila ito ng bahay sa nabaggit na lugar upang doon ay makapagpahinga at sariwa ang kapaligiran nito. May sakit na asthma at diabetes ang kanilang ama, kaya sa payo na rin ng doktor minabuti nilang ilagay ito sa maayos na lugar. Ika-15 ng Oktubre 2005, pista ng patron sa Brgy. Sta. Teresa. Sama-samang nagsimba sina Ernesto, Edgardo at Eduardo kasama ang iba nilang kamag-anak. Kasama ni Edgardo ang kanyang asawa, si Remedios at mga anak na sina Kevin at Kathleen. Dahil sa pista sa kanilang lugar may kasiyahang nagaganap sa plaza. Nagpaalam si Edgardo sa kanyang asawa na manonood siya sa plaza. Naiwan si Edgardo at ang pinsan nitong si Marlon Herrera sa plaza na katabi lamang ng kanilang kapilya habang ang kanyang pamilya naman ay nauna nang umuwi sa bahay ng kanilang ama. Bandang alas-6 ng gabi nang dumating sina Edgardo at Marlon sa plaza. Pagdating nila sa plaza nakita nilang may kaguluhan dito. Doon ay naabutan nilang dinuraan sa mukha ang pinsan nilang si Lito Mojica ng isa sa mga suspeks na si Willy Ligaya. Hindi naman nakialam ang dalawa sa nangyaring iyon dahil naawat naman ng mga barangay tanod ang naganap na pagtatalo ng dalawa kaya naman nagpatuloy na sila sa kanilang panonood. &amp;quot;Hindi na nila inalam kung saan nagsimula ang kaguluhang nangyari dahil naawat naman ang mga ito,&amp;quot; kuwento ni Ernesto. Alas-9 ng gabi nang tumawag si Remedios, asawa ni Edgardo sa kanya. Pinauuwi na ito dahil ang nais ng kanyang anak na kasalo ito sa pagkain. Kasama ni Edgardong umuwi ang kanyang mga pinsan. Ang hindi nila alam sa pag-uwi na &amp;acirc;€˜yon ay may nakaambang panganib sa kanila. Nagpasya sina Edgardo, Lito at Marlon na umuwi na ng bahay. Inihatid naman nina Lito at Marlon si Edgardo sa bahay nito subalit bago tuluyan umuwi napagkasunduan ng tatlo na bisitahin ang kanilang tiyuhin, si Rene. Nang malapit na sila sa bahay nito mula sa madilim na lugar ay bigla na lamang sumulpot si Willy kasama ang kapatid nitong si Raymundo Ligaya na pawang mga lasing at armado ng patalim at pamalo. Nagkaroon ng komprontasyon sa pagitan ng mga biktima at suspeks. Bigla na lamang silang pinagsasaksak ng magkapatid na Willy at Raymundo. Bagamat may tama rin sa bandang kilay at kamay nagkaroon ito ng pagkakataon na makatakbo upang humingi ng tulong sa kanilang mga kaanak. Pinuntahan nito ang bahay nina Eduardo at mabilis namang rumesponde ang pamilya ni Edgardo. Paglabas nila nakita nilang naglalakad na si Edgardo na duguan at may mga tama ng saksak sa katawan. Agad nila itong dinala sa pinakamalapit na ospital. &amp;quot;Dahil sa kulang ang mga gamit sa unang ospital na pinagdalhan namin sa kapatid ko kinailangan itong ilipat sa De La Salle Hospital sa Dasmari&amp;ntilde;as,&amp;quot; sabi ni Ernesto. Inireport nila sa himpilan ng pulisya ang nangyaring krimen. Pinuntahan naman agad ng mga pulis ang bahay ng mga suspeks subalit hindi na nila ito inabutan at tuluyan nang nagtago ang mga ito. Samantala dumating rin sa nasabing ospital si Lito na puro taga ang kamay nito. Kinabukasan ng alas-6 ng umaga, ika-21 ng Oktubre 2005 nang bawian ng buhay si Edgardo dahil sa tinamo nitong tama ng saksak sa iba&amp;acirc;€™t ibang bahagi ng katawan. Nagsampa ng kasong Murder at 2 counts of Frustrated Murder ang pamilya ng mga biktima laban sa mga suspek na sina Willy at Raymundo. Hindi naman dumalo ang mga ito sa preliminary investigation. Lumabas ang resolution at pumabor naman ito sa pamilya ng mga biktima. Hangad nilang mabigyan ng hustisya ang nangyari kay Edgardo. Umaasa silang mahuhuli na rin ang mga suspek upang pagbayaran nito ang krimeng ginawa nila. Narito ang litrato ng mga suspeks na sina Willy at Raymundo Ligaya. Para sa anumang impormasyon na makapagbibigay-alam sa kinaroroonan ng mga suspeks para sa ikabibilis ng kalutasan ng kaso, maaari kayong tumawag sa 6387285 o di kaya&amp;acirc;€™y sa 6373965-70. Maaari din kayong magtext sa 09213263166. Ang aming tanggapan ay sa 5th Floor City State Center Bldg., Shaw Blvd., Pasig. E-mail address: tocal13@yahoo.com</body>
<link>http://www.philstar.com/Article.aspx?articleId=390997&amp;publicationSubCategoryId=94</link>
</article>
<article>
<title>Bakit mahalaga ang Tubbataha</title>
<author>SAPOL Ni Jarius Bondoc</author>
<date>
<month>March</month>
<day>26</day>
<year>2007</year>
</date>
<body>TINIYAGA ko ang siyam na oras na biyaheng lantsa sa maalong dagat mula Puerto Princesa, Palawan hanggang sa Tubbataha Reefs nu&amp;acirc;€™ng nakaraang linggo dahil sa kahalagahan ng event. Ibinalik ng Bureau of Fisheries and Aquatic Resources, Tubbataha Management Office at World Wildlife Fund sa kalagitnaan ng Sulu Sea ang unang batch ng 120 mula sa 351 buhay na isdang mameng (napoleon wrasse) na kinumpiska mula sa Chinese poachers nu&amp;acirc;€™ng Pasko. Sinagisag nila ang sigasig ng gobyerno at pribadong sektor sa pagpapalayas ng dayuhan o lokal na nagnanakaw ng laman-dagat sa 90,000-ektartang no-fishing zone. Tinitiyak nila ang supply ng pagkain ng mga darating na henerasyon. Tinuring ng Unesco na World Heritage Site ang Tubbataha dahil dito nagmumula ang tuna at iba pang pagkaing dagat ng buong Southeast Asia. Dapat pangalagaan ang &amp;quot;seafood factory&amp;quot; ng rehiyon, para maiwasan ang tag-gutom. Kakaiba ang Tubbataha sa ibang bahura sa Asia-Pacific. Binubuo ito ng dalawang atoll &amp;acirc;€” isla ng pinapaligiran ng corals na lubog tuwing high tide, kaya nagsisilbing itlugan, palakihan at kainan ng hayop-dagat. Bukod doon, pabagu-bago ang agos sa sanhi ng tide at hangin, kaya isinasaboy ang binhi ng halaman at hayop-dagat sa lahat ng direksiyon mula Sulo Sea. Kapag hayaan ang poaching, magiging tulad ang pook ng iba pang dagat sa Pilipinas: Laspag sa cynanide, dinamita at sobrang pangingisda. Kumbaga, ni-ransack ang pabrika, kaya tigil-operasyon. Pinakamalaki &amp;acirc;€” ga-sofa &amp;acirc;€” ang mameng sa lahat ng isdang bahura. Kinakain nito ang iba pang hayop-dagat. Kapag naubos ang mameng, dadami ang mga hayop-dagat na kinakain, at masasaid naman ang pagkain ng huli. Sa pagsira ng balanse ang kalikasan, pati pagkain ng tao ay maglalaho. Magugutom ang 45 milyong Pilipino, &amp;acirc;€˜yung kalahati ng populasyon na nakatira sa tabing-dagat, at ang mga katulad nila sa ibang bansa sa Southeast Asia. Ang paborito pa namang hulihin ng Chinese poachers ay &amp;acirc;€˜yung maliliit na kinakain sa Hong Kong nang tig-P10,000.</body>
<link>http://www.philstar.com/Article.aspx?articleId=391529&amp;publicationSubCategoryId=94</link>
</article>
<article>
<title>Pagdukot ng mga ama sa sariling anak</title>
<author>BAHALA SI TULFO Ni Ben Tulfo</author>
<date>
<month>March</month>
<day>26</day>
<year>2007</year>
</date>
<body>Marami nang mga kasong pagdukot ng mga ama sa sarili nilang anak, ang hindi naitatala sa mga blotter ng pulisya. Nakakabahala ang mga kasong ito. Malinaw ang pag-aagrabyado ng mga barumbadong ama sa mga inang naghirap na magdalang-tao sa loob ng siyam na buwan. Itinaya ng mga kawawang ina ang kanilang buhay sa panganib lalo na kapag maselan ang pagbubuntis at panganganak nila. Samantala, itong mga gunggong na ama na hindi naman puwedeng pakasalaan ang pobreng ina na nag-luwal ng sanggol ganon lang kadaling dukutin at itago ang bata. Naiintindihan namin sa BITAG ang mga reklamong tulad nito na idinudulog sa aming action center ng mga luhaang ina, na dinukutan ng anak. A beinte ng Marso, humahagulhol sa iyak ang inang si Mary Grace Labrador. Humingi siya ng saklolo sa BITAG upang kunin ang kanyang siyam na buwang sanggol na dinukot ni Rodolfo Dela Cruz, may-asawa at pamilya, ang dati niyang ka-live in. Inihabilin ni Mary Grace ang kanyang sanggol sa kapatid ni Rodolfo na isang Kapitan na babaeng pulis na nakatira mismo sa loob ng kampo ng Southern Police District. Malinaw ang kuntsabahan ng magkapatid na Dela Cruz. Pinalabas ng babaeng pulis na kapitan na kinuha at itinago ni Rodolfo ang sanggol subalit sa surveillance na isinaga- wa ng BITAG, tumpak nasa bahay ng kapitan ang bata. Nang makumpirma ng BITAG undercover ang iyak ng isang sanggol sa bahay ng kapitan, dito isinagawa namin ang rescue operation sa pakikipag tulungan din ng Criminal Investigation and Detection Group o CIDG nang nasabing kampo. Kasama ang mga taga-DSWD, CIDG at BITAG, hindi na nakapalag ang magkakuntsabang magkakapatid. Wala silang nagawa sa harap ng aming camera nang sabi-hin nang pinaboran ng DSWD at tahasang sinabihang isauli sa ina ang sanggol. Masakit man sa bihin may karapatan pa rin ang tarantadong ama na bisitahin ang kanyang anak, yun nga lang nag-iwan ng babala ang BITAG, &amp;acirc;€™wag na n&amp;acirc;€™yang uulitin ang kanyang kagaguhang pagdukot. Dahil sa susunod iba na ang kanyang kahahantungan, itaga n&amp;acirc;€™yo ito sa bato!!!</body>
<link>http://www.philstar.com/Article.aspx?articleId=391539&amp;publicationSubCategoryId=94</link>
</article>
<article>
<title>Editoryal - Kulang ang classroom dahil daming population</title>
<author></author>
<date>
<month>March</month>
<day>27</day>
<year>2007</year>
</date>
<body>NAKAGUGULAT na bawat isang minuto pala ay apat na sanggol ang isinisilang sa Pilipinas. At kung patuloy ang pagsilang ng mga sanggol, malaking problema sa hinaharap sapagkat lalo pang kukulangin sa classroom. Ang pangambang ito ay inilahad ni Department of Education (DepEd) secretary Jesli Lapus nang makadiskusyon si President Arroyo at Social Welfare Sec. Esperanza Cabral noong nakaraang Huwebes. Sabi pang may pagkamangha ni Lapus, kung bawat minuto ay apat na sanggol ang isinisilang, sa loob ng 10 minuto ay naso-short ng isang classroom base sa 40 estudyante bawat classroom. Pero mabilis din namang sinabi ng DepEd secretary na gumagawa na sila ng paraan kung paano malulutas ang shortage ng classroom. Noong nakaraang taon, 13,242 classrooms ang ginawa. At sabi ni Lapus maaaring sa sunod na school year ay ma-reduce na sa 45 ang bawat estudyante sa isang classroom. Sa kasalukuyan, 50 estudyante ang pinagkakasya sa isang classroom. Noong nakaraang taon, dahil sa kakulangan ng classroom, isang school sa Commonwealth, Quezon City ang napilitang magklase sa pasilyo ng eskuwelahan. Ang iba naman, pati ang dating kubeta ay ginawa na ring classroom. At mayroon ding sa ilalim ng punongkahoy muna nagklase. Ang kakulangan ng classrooms ang isa sa mga nakikitang problema kung bakit marami ngayon ang mga &amp;quot;mahihinang&amp;quot; estudyante. Dahil sa dami ng mga estudyante sa isang classroom, hindi na sila gaanong matuto. Wala nang malaman sa itinuturo ng guro. Ang resulta, pababa nang pababa ang rating. Sa nakaraang National Career Assessment Examination (NCAE) na ibinigay sa mga graduating high school students, mababang porsiyento ang mga nakapasa sa public school. Sa 1,305,211 na kumuha ng NCAE noong Jan. 17, 2007, 43.35 percent lamang ang pumasa sa public samantalang 52.36 sa private school. Ganoon pa man, isang factor lamang ang kakulangan ng classroom kaya mahihina ang mga estudyante, dapat din namang suriin ng DepEd kung may kakayahan ba ang mga guro. Kung mahina ang guro, anong lalabas sa estudyante mahina rin siyempre.</body>
<link>http://www.philstar.com/Article.aspx?articleId=391668&amp;publicationSubCategoryId=94</link>
</article>
<article>
<title>Stop na ang GO?</title>
<author>SAPOL Ni Jarius Bondoc</author>
<date>
<month>March</month>
<day>27</day>
<year>2007</year>
</date>
<body>LAHAT ng indikasyon ay patungo sa iisang istorya: Parang sirang kotse, garalgal at pakadyot-kadyot lang ang kampanya ng Genuine Opposition (GO). Nag kakanya-kanya na ang senatorial candidates. Sayang, dahil sila pa naman ang inaasahan ng mga botanteng asiwa sa Administration. Simula&amp;acirc;€™t sapol, disorganisado sila. Inanunsiyong magki-kickoff rally sa Makati, tapos sa Liwasang Bonifacio, pero sa maliit na Plaza Miranda sinimot &amp;acirc;€” para miski 3,000 hakot lang, mukhang marami na. Nang mag-iikot na sa mga probinsiya, ang piniling pasimula ay bailiwick na Iloilo, kung saan ang gobernador ay kapaksiyon sa LP ni Franklin Drilon. Pero nang lilimampung tao lang ang sumipot, kinansela nila ang rally dahil umano sa security threat. Kay Justice Sec. Raul Gonzalez ibinintang ang threat, palibhasa madaldal at takaw-barog ika nga ang pala-away na taga-Cabinet. Pero si opposition Rep. Rolex Suplico mismo ang umamin na sablay pala talaga sa preparasyon ang partido niya. At ngayon, hiwa-hiwalay na lakad na lang ang mga kandidato. Katuwiran ni Loren Legarda, maiiwan siya sa pansitan kung aasa sa palpak na campaign management ni JV Ejercito. Si Manny Villar, sariling gastos na lang dahil walang maasahan sa ipinangakong tulong ni Joseph Estrada. Nang nilaglag ng GO si Kiko Pangilinan &amp;acirc;€” dahil ayaw sumama sa rallies at sorties nila, binalaan sila ni Drilon na huwag siya papalitan; kung hindi&amp;acirc;€™y titiwalag ang LP faction niya mula sa GO. Si Noynoy Aquino, hindi sumipot sa rally sa Ilocos Norte, na ikinagalit tuloy ng pamilya Marcos dahil pahiwatig daw ay ama nilang si Ferdinand ang pumatay kay Ninoy. At dahil patuloy ang bangayan ng half-brothers na JV Ejercito at Jinggoy Estrada, inihaliling campaign manager si Sen. Serge Osme&amp;ntilde;a &amp;acirc;€” na notorious sa pagbangon nang tanghali sa pagka-late sa appointments. Ang pag-asa na lang ng GO laban sa Team Unity ay manlupaypay din ang huli dahil sa away ng pinakamalalaking magka-coalition na Lakas at Kampi parties. Lalala ang away ng dalawa kapag magsimula na ang local campaign sa Marso 30. Kasi matutuon ang pansin ng maraming incumbent Lakas officials sa paglaban sa mga bagong sulpot na Kampi. Mapapabayaan na nila ang pagbitbit sa Team Unity senatorial ticket.</body>
<link>http://www.philstar.com/Article.aspx?articleId=391674&amp;publicationSubCategoryId=94</link>
</article>
<article>
<title>EDITORYAL  Batik kay Abalos</title>
<author></author>
<date>
<month>March</month>
<day>29</day>
<year>2007</year>
</date>
<body>SABI kamakailan ni Commission on Elections (Comelec) chairman Benjamin Abalos, ang May 2007 elections na ang huling eleksiyon sa ilalim ng kanyang pamumuno kaya ginagawa na niya ang lahat para maging kapaki-pakinabang ang kanyang pamamalagi rito. Hanggang 2010 ang termino ni Abalos sa Comelec. Kulang na lamang sabihin na pagbubutihin niya nang todo ang mga nalalabi pang panahon sa Comelec. Maganda naman ang mga nais mangyari ni Abalos sa Comelec at kaya marahil niya nasabi ito ay sapagkat gusto niyang maibalik ang dating kinang ng Comelec. Sa lahat ng mga naging Comelec chairman sa kanyang pamumuno maraming nangyaring kakaiba. Isa na rito ang &amp;quot;Hello Garci&amp;quot; controversy kung saan ang isang tauhan ni Abalos ay naakusahan ng pandaraya. Si dating Comelec commissioner Virgilio Garcillano ang sinasabing kausap ni President Arroyo sa tele- pono noong 2004 elections. Naging marumi at maraming nakakapit na batik sa Comelec at damay nga si Abalos dito. Maski ang hindi pagkakatuloy ng election computerization ay isinisisi kay Abalos. Noon pa raw 2004 dapat ginawa ang computerization pero walang ginagawa si Abalos para matuloy ang pagpapa-modernisa. Maski marami nang nag-ooffer na kompanya para sa computerization ng election ay walang nangyari. Ngayon ay nagkakaroon na naman ng panibagong &amp;quot;batik&amp;quot; si Abalos dahil sa mabilis na pagkakaapruba ng party list na Biyaheng Pinoy kung saan ang kanyang kapatid ang tumatayong lider. Maraming batikos ang ibinabato kay Abalos sa nangyaring ito. Nakikita ang conflict of interest. Nagtataka ang marami kung bakit madaling naaprubahan ang Biyaheng Pinoy samantalang ang iba ay na-disqualify. Sabi naman ni Abalos, hindi niya hawak ang pagpapasya ng kanyang kapatid. Wala naman daw batas na nagbabawal kumandidato ang kapatid. Naghamon pa si Abalos na gumawa ng batas kaugnay nito. Wala na bang kapangyarihan si Abalos? Hindi na ba talaga siya uubra sa kanyang kapatid? Sana ay pinakiusapan muna niya na huwag tumakbo sapagkat baka makadagdag batik sa kanyang pagkatao. Marami nang batik ang nasa Comelec at hindi na sana madagdagan dahil sa hindi makontrol na pagkandidato ng kanyang &amp;quot;kadugo&amp;quot;.</body>
<link>http://www.philstar.com/Article.aspx?articleId=392191&amp;publicationSubCategoryId=94</link>
</article>
<article>
<title>EDITORYAL - Mga judge na &amp;acirc;€˜buwaya&amp;acirc;€™</title>
<author></author>
<date>
<month>March</month>
<day>30</day>
<year>2007</year>
</date>
<body>ISA ang Pilipinas sa may pinaka-magulong eleksiyon. Bukod sa mga nangyayaring patayan, ang dayaan ang pinaka-numero unong nangyayari. Gagawin lahat ng kandidatong talunan ang paraan para siya ang manalo. Pagagapangin niya ang kanyang pera at kahit judges ay kanyang bibilhin. Totoo ito. At maraming judges sa mga regional trial court ang nabibili. For sale ang kanilang desisyon lalo na kapag kaso sa election ang pag-uusapan. Nakahihiya ang nangyayaring ito na ang mga itinuturing na haligi ng batas ay maaaring bilhin. Naiiba nga ang Pilipinas at talagang masasabing numero uno sa pagiging corrupt kagaya ng report ng isang international organization. Nagsisimula ang pamemera ng mga regional trial court judges kapag nag-file na ng electoral protest ang mga natalong kandidato. Masyado nang abala ang mga huwes sa kaliwa&amp;acirc;€™t kanang pagtanggap ng protesta. Pero mapapansin na marami sa mga kasong kanilang tinanggap ay hindi agad mabigyan ng desisyon. Sa maniwala at sa hindi, mayroong matatapos na ang termino saka pa lamang lalabas ang katotohanan na ang nakaupo sa puwesto ay hindi naman pala tunay na nanalo. At nakadidismaya naman sa nanalo na kung kailan malapit nang matapos ang termino ay saka pa lamang siya uupo. May pangyayari na isang buwan na lamang ang nalalabi sa term saka lalabas ang desisyon ng judge. Mga corrupt trial court judges ang dapat sisihin sa nangyayaring ito. Sila ang dahilan kung bakit may mga desisyong nakabinbin at mayroon din namang super-bilis na maaksiyunan. Maaari silang bayaran para lamang makaupo ang hindi nanalong kandidato. Pera-pera lamang ang kanilang katapat. Sa kasalukuyan, tukoy ng Mataas na Hukuman ang mga corrupt judges at 16 sa mga ito ang iniimbestigahan na. Nabuko ang katiwalian 16 na judges dahil sa pag-iimbestiga ng mga election lawyers. Nalantad ang &amp;quot;balat buwaya&amp;quot; ng mga trial court judges at ang sabi ng Supreme Court, unti-unti na silang mahuhubaran. Nakagugulat malaman ang gawain ng mga corrupt na judges. Isang corrupt judge na may hinahawakang 8,000 ballots ay binilang sa loob lamang ng tatlong araw. Paano magagawang bilangin ng judge ang ganoon karaming balota sa napakaikling panahon. Isa pang corrupt judge ang nagpalabas ng desisyon na may December 26. Paano mangyayari ang ganoon samantalang ang December 26 ay special holiday. Sabi ng mga election lawyers, hindi lamang ang 2004 elections na sandamakmak ang electoral protests ang kanilang iimbestigahan kundi pati na rin ang 1998 at 2001 elections. Mga corrupt judges ang dahilan kung bakit maraming election protests ang hindi nadedesisyunan. Ngayong darating na May 2007 elections siguradong marami na naman ang mga magpoprotesta kaya sana, malambat na ang mga judge na buwaya.</body>
<link>http://www.philstar.com/Article.aspx?articleId=392366&amp;publicationSubCategoryId=94</link>
</article>
<article>
<title>EDITORYAL - Dapat lamang managot si Ducat</title>
<author></author>
<date>
<month>March</month>
<day>31</day>
<year>2007</year>
</date>
<body>BAYANI ang turing kay Armando &amp;quot;Jun&amp;quot; Ducat kahit na nang-hostage siya ng mga bata sa loob ng bus noong Miyerkules ng umaga habang patungo sa isang field trip. Sabi ng mga magulang ng batang hinostage, isang bayani ang turing nila kay Ducat at hindi sila magsasampa ng kaso laban dito. Mabuting tao raw si Ducat. Isa itong respetadong engineer at businessman. Ang dahilan ng kanyang pangho-hostage, bigyan ng libreng pa bahay at edukasyon ang may 145 mga bata na nasa ilalim ng kanyang day care center sa Tondo, Manila. Sampung oras na hinostage ni Ducat at kasamang lalaki na nagngangalang Cesar Augustus Carbonell ang 26 na bata at dalawang guro. Baril at dalawang granada ang armas nina Ducat. Kahit pa bayani ang ituring kay Ducat ng mga magulang ng batang kanyang hinostage, mananagot pa rin siya sa batas. Hindi kayang baliin ang batas lalo pa at pinaghandaan ni Ducat ang kan-yang ginawang hostage-drama. Nag-imbak siya ng pagkain para sa dalawang araw. Kakaiba ang ginawang estilo ni Ducat na ang mga batang walang muwang ang kanyang ginamit. Mismong mga bata na nasa kanyang pangangalaga ang kanyang ginawang dahilan para maiparinig sa gobyerno ang kanyang kahilingan. Paano kung nagkaroon ng aberya sa hostage drama na naging dahilan para magpaputok ang mga pulis? Paano kung nabitiwan niya ang hawak na Granada at nakalabit ang UZI submachinegun? Tiyak na masasakripisyo ang buhay ng mga bata dahil sa estilo ni Ducat. Ang pangho-hostage ay naging bahagi na ng buhay ni Ducat. Noon ay nag-hostage na rin siya sa isang simbahan sa Blumentritt nang hindi siya bayaran sa kanyang nakontratang paggawa ng gusali. Naging kontrobersiyal na rin siya nang umakyat siya sa tore ng Welcome Rotonda, Quezon City para hilinging huwag iboto ang isang kandidato. Pero sa lahat, ang pangho-hostage niya sa may 26 na bata at apat na guro ay kakaiba. Kung wala siyang masamang balak nang ihostage ang mga bata, hindi siya dapat nagdala ng baril at granada. Kung ang gusto niya ay marinig ng buong mundo, dapat ginawa niya ito sa paraang mapayapa at walang pananakot na armas. Masamang halimbawa ang kanyang ginawa sapagkat maaari siyang gayahin ng ibang sira ang ulo. Maraming kasong kinakaharap si Ducat at ang mabigat ay ang pagdadala niya ng baril. Dapat lamang ito kay Ducat.</body>
<link>http://www.philstar.com/Article.aspx?articleId=392522&amp;publicationSubCategoryId=94</link>
</article>
</data>