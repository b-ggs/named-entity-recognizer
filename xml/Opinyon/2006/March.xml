<?xml version="1.0" encoding="ISO-8859-1" ?>
<data>
<article>
<title>EDITORYAL - Alisin ang 1017!</title>
<author></author>
<date>
<month>March</month>
<day>01</day>
<year>2006</year>
</date>
<body>MAY kahawig sa Proclamation 1081 ni dating President Marcos ang Proclamation 1017 ni President Arroyo. Hindi pa natutuyo ang tinta nang pirmahan niya ang proklamasyon noong Biyernes ng umaga ay bumanat na agad ang mga &amp;quot;aso&amp;quot; niya. Sinampolan ang kolumnistang si Randy David at mga kasamang sina Ronald Llamas at Atty. Argee Guevarra. Kinagabihan, nilusob ng Criminal Investigation and Detection Group (CIDG) ang editorial office ng The Daily Tribune at tinake-over ito. Kinumpiska ang mga kopya ng diyaryo. Umanoy tinangka ring lusubin ang opisina ng Abante at Abante Tonite. Kinabukasan, inabangan na ng mga &amp;quot;aso&amp;quot; ang Anak Pawis Party List Rep. Crispin Beltran habang papalabas ng kanilang subdibisyon kasama ang pamilya. Inimbitahan din naman si dating General Ramon Monta&amp;ntilde;o. Hanggang magkasunud-sunod na ang pag-aresto sa mga kalaban sa Kaliwa at Kanan. Ano pa ang mga susunod? Hanggat hindi inaalis ang Proclamation 1017 na naglalagay sa state of national emergency, binibigyan ng lisensiya ang mga pulis at military na gawin ang gusto nila. Binibigyan ng kamaong bakal para ipatupad ang anumang naisin nila kahit labagin ang karapatang pantao. Ang paglusob sa Tribune ay paglabag sa naka-saad sa Saligang Batas. Nakasaad sa Article 3 Seksiyon 4: Hindi dapat magpatibay ng batas na nagbabawal sa kalayaan sa pananalita, pagpapahayag, o ng pamahayagan, o sa karapatan ng mga taumbayan na mapayapang magkatipon at magpetisyon sa pamahalaan upang ilahad ang kanilang mga karaingan. Sabi ni PNP chief Dir. Gen. Arturo Lomibao na ang alinmang media organizations na hindi su- sunod sa &amp;quot;standards&amp;quot; na itatakda ng gobyerno ay kanilang iti-take-over. Sasalain ang editorial content. Maglalagay daw sila ng mga taong mag-eexamine sa editorial content ng mga pahayagan at ganoon din sa mga balitang ibo-brodkast sa radio at telebisyon. Alisin ang Proclamation 1017 na nagbabalik sa anino ng martial law. Hindi dapat busalan ang mga mamamahayag o pagbawalan ang mamamayan na magpahayag ng kanilang saloobin. Hindi dapat hadlangan ang karapatan ng mamamayan. Alisin ang Proclamation 1017 na gagamiting sandata para yurakan ang mga karapatan.</body>
<link>http://www.philstar.com/Article.aspx?articleId=323817&amp;publicationSubCategoryId=94</link>
</article>
<article>
<title>Sakit ng ulo</title>
<author>WHATS UP DOC? Ni Dr. Tranquilino Elica&amp;ntilde;o Jr</author>
<date>
<month>March</month>
<day>05</day>
<year>2006</year>
</date>
<body>(Unang Bahagi) KARANIWAN nang maririnig &amp;quot;Ang sakit ng ulo ko. Gusto ko nang iumpog sa pader!&amp;quot; May kasabihan na ang dalawang ulo raw ay mas mainam kaysa iisa. At kapag sumasakit ang iyong ulo, naidadalangin mong sana nga ay dalawa ang iyong ulo. Kapag sumakit ang isa, mayroon ka pang ekstrang ulo. Iyon nga lang, ano kayang itsura natin kung dalawa ang ating ulo. Ang sagwa siguro. May tatlong uri ng sakit ng ulo. Ang una ay ang tinatawag na tension type headache, pangalawa ay cluster headache at ang pangatlo ay migraine headache. Ang tension type ay yung nararamdaman mong tila may band na nakatali sa iyong ulo at ang sakit ay madarama sa anit, mukha, leeg at maging sa balikat. Siyam sa 10 sakit ng ulo ay kabilang sa tension type. Nadedevelop ang sakit ng ulong ito dahil sa stress at anxiety. Ang cluster headaches ay bigla-bigla ang pagsakit sa isang bahagi ng ulo kadalasan ay sa paligid ng mata o sentido at may kasamang pagluluha ng mga mata at nasal congestion. Bagamat walang dahilan kung ano ang dahilan at kung paano magagamot, pinapayuhan ang mga naninigarilyo na itigil ang kanilang bisyo. Ang migraine headache ay ang nakaiiritang sakit na kadalasang apektado lamang ay ang kabiyak na bahagi ng ulo bagamat maaari ring apektado ang buong ulo. Bago umatake ang migraine, maaaring magkaroon ng visual at gastro-intestinal symptoms. Ang migraine ay maaaring umatake kahit na anong edad subalit karaniwang nagkaka-migraine ang mga may edad 10 hanggang 30. Ayon sa statistics, ang migraine ay nawawala kapag ang isang tao ay dumating na sa edad 50. (Itutuloy)</body>
<link>http://www.philstar.com/Article.aspx?articleId=324490&amp;publicationSubCategoryId=94</link>
</article>
<article>
<title>Kumain ng sapat para tumagal ang buhay</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>March</month>
<day>05</day>
<year>2006</year>
</date>
<body>PAYO sa lahat na eat less, live longer. Batay sa mga medical researchers dapat na gayahin ang patakaran ng mga taga-Okinawa sa wastong pagkain. Natala na ang Okinawa ang siyang tirahan ng mga taong may longest documented life expectancy in the world. Natala rin na ang mga Okinawans ay kukunti lang ang dinapuan ng sakit sa puso at kanser lalo na ng breast, stomach at prostate cancer. Halos lahat ng Okinawans ay nabubuhay sa pagkain ng prutas at gulay. Kumakain sila ng pitong klase ng prutas at gulay na tugma sa guidelines ng American Institute of Cancer Research. Ang sariwang gulay at prutas, ay nagbibigay ng anti-oxidant vitamins and protective phytochemicals na nagpre-prevent at nagre-repair ng cell damage bago mauwi sa kanser. Ang mga taga-okinawa ay umiiwas sa pagkaing matataba. Kumakain lang sa sapat taliwas sa super-sized all-you-can-eat style na karaniwan sa Amerika at iba pang Western countries. Ang Okinawa food culture ay batay sa prinsipyo na hara hachi bu na ang ibig sabihin ay stop eating when you fell 80 percent full.</body>
<link>http://www.philstar.com/Article.aspx?articleId=324499&amp;publicationSubCategoryId=94</link>
</article>
<article>
<title>Death Certificate sa buhay na pasyente, inimbestigahan ng BITAG!</title>
<author>BAHALA SI TULFO Ni Ben Tulfo</author>
<date>
<month>March</month>
<day>06</day>
<year>2006</year>
</date>
<body>KAKAIBANG paksa ang bubuksan ko sa kolum nato, kakatwa pero magbibigay ng malawak na kaalaman sa lahat ng Pilipino. Ikinagulat ng pasyenteng si Joseph at ng kanyang mga kamag-anak ng isyuhan siya ng Amang Rodriguez Hospital ng death certificate gayung buhay pa siya. Ito ay dahil daw sa kanyang kaliwang braso at binti na idineklarang amputated ng naturang hospital. Naging palaisipan sa BITAG ang kasong ito, buhay, iisyuhan ng death certificate? Nagkainteres kaming mag-imbestiga. Sa tulong ng Department of Health at National Statistics Office, madali at matagumpay na nakapag-imbestiga ang Bahala Si Tulfo at BITAG. Malinaw sa aking interview kay DOH Medical Records Adviser Florinda Tuvillo na &amp;quot;hindi&amp;quot; nararapat gamitin ang death certificate bilang certification sa mga amputated body parts. &amp;quot;Certification of Dead Body Parts&amp;quot; ang dapat na ini-isyu sa mga pasyenteng may ganitong kaso. Ayon naman kay NSO Director Lourdes Hufana, traditional na ang ganitong proseso sa larangan ng medisina. Hindi naman daw ito nirerehistro sa anumang talaan ng gobyerno dahil itoy katunayan lamang na may namatay at tinanggal na parte ng katawan ng isang pasyente. At dahil balanse kami magtrabaho, kinuha rin ng BITAG ang panig ng Health Office at Civil Registry ng Marikina, gayundin ng Amang Rodriguez Hospital. Dito, lumabas sa aming imbestigasyon na ang proseso ng pag-iisyu ng death certificate sa mga buhay pang pasyente ay dala ng tradisyunal na pagsasanay. Gayunpaman, aminado ang lokal na pamahalaan at ng nabanggit na ospital, na ang ganitong pangyayariy nakakaapekto sa emosyunal na aspeto ng pasyente at kanyang mga kaanak. Handa naman daw ang lokal na pamahalaan at ang Amang Rodriguez Hospital na susunod sila, kung anuman ang pagbabago na ipatupad ng National Government. Nakaabot na sa kaalaman ng BITAG at Bahala Si Tulfo, nagpalabas na ng for-mat at batas ang DOH sa paggamit ng Certification of dead body parts kapalit ng nakakanerbiyos na Death Certificate. Sa pagbabagong ito, mananatili kaming nakatutok!</body>
<link>http://www.philstar.com/Article.aspx?articleId=324667&amp;publicationSubCategoryId=94</link>
</article>
<article>
<title>Nilustay ang P5-M pondo</title>
<author>IKAW AT ANG BATAS Ni Atty. Jose C. Sison</author>
<date>
<month>March</month>
<day>07</day>
<year>2006</year>
</date>
<body>NAGSIMULA si Nardo noong 1983 sa SLRDI isang malaking realty company bilang officer-in-charge. Ang trabaho niya ay ang pagpapanatili ng mga kagamitan ng kompanya at nagsisiyasat ng mga dinadalang materyales sa konstruksyon sa ibat ibang malls at subdibisyon. Hindi nagtagal, naging stock clerk na siya ng utility at security personnel ng SLRDI. Noong 1990, naging General Manager si Nardo ng RSS at RSM, kapatid na kompanya ng SLRDI, na itinatag upang pamahalaan ang seguridad at pananatili ng malls ng SLRDI pati na 80 subdibisyon nito na mayroong club houses. Bilang manager, pinapayagan si Nardo na gamitin ang 10% mula sa kabuuang payroll ng RSM upang bayaran ang lahat na gastusin ng operasyon nito. Subalit noong 1991, natuklasan ng Finance Manager ng SLRDI nagdeposito si Nardo ng pondo ng kompanya sa kanyang personal account pambayad ng mga binili gamit ang kanyang credit card, mga gastusin, biyahe sa ibang bansa pati na ang lupang binili niya sa Laguna. Noong June 1996 nakumpirma ng kompanya ang P5 milyong nilustay ni Nardo. Pinadalhan siya ng memorandum ng HRD manager para magpaliwanag sa loob ng 48 oras. Bukod dito, agad siyang sinuspende. Subalit sa halip na harapin ang bintang, agad na umalis ng bansa si Nardo. Itinuring ng SLRDI bilang isang pag-amin ng kasalanan ang hindi pagsumite ni Nardo ng paliwanag. Dahil dito inilathala noong July 31, 1996 sa pahayagan ang anunsyo sa publiko na si Nardo ay hindi na konektado sa RSS at RSM pati na pahayag ng pagtatapos ng bisa ng lahat na transakyon ni Nardo noong June 20, 1996. Bukod dito, nagsampa ang RSM ng reklamo laban kay Nardo ng sum of money and damages with prayer for a writ of attachment. Noong August 27, 1998, bumalik si Nardo ng bansa at nagsampa sa NLRC ng reklamong illegal dismissal laban sa SLRDI, RSS at RSM. Iginiit niyang ilegal siyang tinanggal dahil ang memorandum na inisyu sa kanya noong June 20, 1996 ay nagsasaad ng walang katiyakang suspensyon kahit na dapat ang preventive suspensyon ay hindi hihigit sa 30 araw. Ayon pa kay Nardo, hindi naibigay sa kanya ang nararapat na proseso ng pagtatanggal sa trabaho dahil hindi siya binigyan ng notice of dismissal. Tama ba si Nardo? MALI. Ang posisyon ni Nardo ay may kaukulang tiwala at kompiyansa ng kompanya. Nawala ang tiwala ng manager kay Nardo nang lustayin niya ang pondo ng kompanya. Sa katunayan, may karapatan ang kompanya na tanggalin siya sa trabaho. Ang biglaang pangingibang bansa ni Nardo bago pa man siya naghain ng reklamong illegal dismissal ay lalong nagpahina sa kanyang kredibilidad. Gayunpaman, kahit na makatwiran ang pagkakatanggal kay Nardo, hindi nabigyan ng kompanya si Nardo ng nararapat na proseso. Kinakailangan kasi ang dalawang beses na abiso kay Nardo. Subalit ang unang abiso kung saan ipinaalam ang bintang sa kanya lamang ang nasunod. Ang ikalawang abiso na nagdesisyon na ang kompanya na siya ay tanggalin ay hindi naibigay kay Nardo. Ang anunsyo sa pahayagan ay hindi maituturing na ikalawang abiso. Kaya, bilang pagbibigay-matwid kay Nardo, binigyan siya ng P30,000. Ngunit ang kawalan ng nararapat na proseso ay hindi magpapawalang-bisa sa pagkakatanggal ni Nardo sa trabaho (Caingat vs. NLRC et.al., G.R. 154308, March 10, 2005. 453 SCRA 142).</body>
<link>http://www.philstar.com/Article.aspx?articleId=324830&amp;publicationSubCategoryId=94</link>
</article>
<article>
<title>Sino nga ba ang hepe ng SOG?</title>
<author>BANAT NI BATUIGAS Ni Bening Batuigas</author>
<date>
<month>March</month>
<day>08</day>
<year>2006</year>
</date>
<body>SINO ba talaga ang hepe ng Special Operations Group (SOG) ng City Hall detachment ni Manila Mayor Lito Atienza? Ang katanungan na ito ang usap-usapan sa ngayon hindi lang ng mga pulis sa Manila Police District (MPD) kundi maging ng mga may kalakaran sa sakop ni Mayor Atienza. Magulo kasi itong SOG sa ngayon, at hindi malaman ng mga pulis at may kalakaran kung sino ang dapat kausapin. Ang may papel kasi na OIC sa ngayon ng SOG ay si Chief Insp. Pedro Sanchez, na galing naman sa Station 3 ng MPD. Pero ayon sa taga-MPD na kausap ko, tando-tando lang si Sanchez ng kaibigan kong si Ret. Police Col. Ernesto Ibay. Ika nga si Ibay ang nagrekomenda kay Sanchez kay Mayor Atienza para pumalit sa kanya para kaya niyang manduhan ito. Ano kaya ang meron sa SOG at pinag-aagawan ito? He-he-he! Tiyak wala ng iba kundi pitsa ang ugat ng kaguluhan diyan sa SOG, di ba mga suki? Itong kaibigan ko na si Ibay kasi ay nagretiro na noong nakaraang taon matapos ang mahabang panahon na panunungkulan bilang hepe ng City Hall detachment nga. Kaya lang, siguro hindi maalis-alis o madistansiya ni Ibay ang kanyang sarili kay Atienza at hanggang sa ngayon madalas pa siyang makikita sa City Hall. Ang problema lang, nakikialam daw itong si Ibay sa trabaho ng SOG, anang kausap ko sa MPD. Ang gusto raw ni Ibay, ayon pa sa mga kausap ko, ang lahat ng communications ng PNP kay Sanchez ay dadaan muna sa kanya. Totoo ba ito, ha Col. Ibay Sir? Hindi lang yan? May P300,000 weekly na dahilan pa kung bakit ginusto pa ni Ibay na manatili sa City Hall, anang taga-MPD. Ito kayang P300,000 ang kabuuan ng lingguhang collection ng taga-SOG sa mga pasugalan, putahan at iba pang pagkakitaan sa Maynila? Anong say kaya ni Mayor Atienza dito? Totoo kaya na itong pera na ito ang ginagamit ni Atienza sa kanyang pakikisama sa media? Ang laki ano, mga suki? Sa ngayon, narito ang agam-agam ng mga pulis at may kalakaran na gusto nilang maiparating kay Atienza. Kapag hindi kaagad kasi naaksiyunan ni Atienza ang problema ukol sa liderato sa SOG, tiyak madagdagan ang gastos nila. Kasi nga kung ang lingguhang koleksiyon ng SOG ay ang kaibigan kong si Ibay pa ang nakikialam, ano ang dahilan para mapigilan si Sanchez na humirit ng sariling butas? Hindi naman siguro papayag si Sanchez na tatango na lang siya sa kagustuhan ni Ibay at walang laman ang kanyang bulsa. Ano bali? Tatahimik na lang siguro si Sanchez kung may nakalaang pondo para sa kanya. Sa panahon ngayon, sino pa ba ang tatanggi sa grasya? Si Sanchez? Kung sabagay, abala sa ngayon si Mayor Atienza sa sigalot diyan sa Liberal Party. Inagaw ni Atienza ang kapangyarihan ni Senate Pres. Franklin Drilon at wala pang linaw kung sino ang nanalo sa kanila. Totoo kaya ang kumakalat na balita na si Batangas Gov. Armand Sanchez ang nagpamudmod ng salapi hindi lang sa media kundi pati sa mga miyembro ng LP para dumalo sila sa breakaway ni Atienza sa Manila Hotel? Di ba si Sanchez mga suki ay matagal ng ibinubulgar na management ng jueteng sa Batangas? Kung si Atienza ay nalangisan na ng illegal na sugal sa meeting pa lang ng LP hindi nalalayo na sa bakuran niya ay nakikinabang rin siya sa sugal-lupa, di ba mga suki?</body>
<link>http://www.philstar.com/Article.aspx?articleId=324968&amp;publicationSubCategoryId=94</link>
</article>
<article>
<title>Gen. Pedro Bulaong sa NBI!</title>
<author>BAHALA SI TULFO Ni Ben Tulfo</author>
<date>
<month>March</month>
<day>10</day>
<year>2006</year>
</date>
<body>ILANG buwan ng bakante ang posisyon ng yumaong dating NBI director Reynaldo Wycoco. Dahil bakante pa rin ang posisyong ito, marami ang tahimik na nagnanais at nag-aasam-asam sa nasabing puwesto. Isang pangalan ang pilit na pinalulutang. Maituturing na malisyosong biro ito kay Gen. Pedro Bulaong ang District Director ng Manila Police District. Tahimik namang nagtatawanan ang ilang matataas na opisyal sa NBI. Alam nila kung sino ang nasa likod ng pagpapaikot ng balitang ito. Kung seryosong usapan at hindi biro, ang sinumang mamumuno sa NBI ay kinakailangang alam niya ang ibig sabihin ng salitang RESPETO. Ang respeto ay NAKAKAMIT base sa resulta. Hindi ipinagkakaloob ang respeto sa taong uupo sa puwesto bilang Director ng NBI. Ang basehan ng respeto ay tamang kuwalipikasyon Una, kinakailangang siya ay isang matinding abogado, hindi lang basta abogado. Kinakailangang matindi ang kanyang background sa hudikatura o kayay galing siya sa hudikatura. Kung maaari siya ay isang respetableng judge at may background sa law enforcement. Importanteng naiintindihan niya ang trabaho ng isang law enforcer at crime busting. Tahasan ko nang sasabihin, hindi kinakailangang galing sa pulis ang iuupo dito! Sawa na raw ang NBI sa isyung ito. Matapos nilang maranasan ang estilo ng mga dating umupo galing sa hanay ng pulisya. Dapat ding nakapag-aral o di naman kaya nagkaroon siya ng karanasan ng pagsasanay sa Federal Bureau of Investigation ng Estados Unidos. Dito pa lang alam niya na ang pagkakaiba. Alam niya na rin kung ano ang tamang pamantayan na kinakailangan dahil naintindihan niya ngayon kung bakit tinawag na National Bureau of Investigation. Hindi kinakailangan na manggagaling sa loob o isang insider ang ihihirang. Ang taong kinakailangan ay may strong personal conviction at hindi yung sunud-sunuran sa lahat ng bagay na ididikta sa kanya ng nasa itaas. Panghuli, dahil siyay respitable at nirerespeto, meron siyang moral authority sa mga taong kanyang dadalhin mula sa ibaba. Kaya naman tahimik na nagtatawanan sa loob ng NBI at mistulang naging payaso ang pobreng si Bulaong sa paglutang ng kanyang pangalan. He-he-he!</body>
<link>http://www.philstar.com/Article.aspx?articleId=325318&amp;publicationSubCategoryId=94</link>
</article>
<article>
<title>Tigilan ko na raw ang banat kay Apeng Sy, he-he-he!</title>
<author>BANAT NI BATUIGAS Ni Bening Batuigas</author>
<date>
<month>March</month>
<day>12</day>
<year>2006</year>
</date>
<body>SAMUT SARI ang reaction ng mga pulis-Maynila ukol sa expos&amp;eacute; ko laban sa malawakang bookies ng karera ni Apeng Sy sa kaharian ni Mayor Lito Atienza. Marami ang natuwa at ang untouchable ang aking napuruhan samantalang may iilan ding nakikiusap na tigilan ko na si Apeng Sy. At marami rin ang tumawag o nakipagkita sa akin para alamin kung sino ang nasa likod ng sunud-sunod kong tirada laban sa manok nilang si Apeng Sy. Siyempre, hindi ko sasabihin kung paano ko nakalap ang mga impormasyon kay Apeng para hindi naman malagay sa alanganin ang aking mga suki. Marami rin sa pulis-Maynila ang nabigla dahil sa sobrang laki na pala ang operation ni Apeng Sy sa ilalim ng liderato ni Atienza. Hanggang sa ngayon, tuloy pa rin ang operation ni Apeng Sy at mukhang bulag, pipi at bingi si PNP chief Dir. Gen. Arturo Lomibao sa illegal na negosyo niya, he-he-he! Baka may pakinabang si Lomibao kay Apeng Sy, di ba Gen. Nanas Sir? Kung itong si Apeng Sy ay may dumidepensa, kabaligtaran naman ang kaso ni PO2 Bayani Neri, ang kolektor ng CIDG director na si Chief Supt. Jess Versoza. Marami ang galit na pulis-Maynila kay Neri na hanggang sa ngayon ay umiikot pa sa Kamaynilaan para patuloy na dungisan ang pangalan ng CIDG. Kaya lang marami sa mga pulis na minumura si Neri ay may mga bookies din. Sa tingin ko, nag-aalboroto ang mga pulis-Maynila dahil nahihirapan silang suwetuhin si Neri. Ika nga ay hindi napagbigyan, di ba mga suki? Kung sabagay, iba ang dating ni Neri sa MPD dahil iniilagan siya ng mga kapwa-pulis niya. Paano sila hindi iilag eh illegal din pala ang negosyo nila. Sa anggulong ito, kampi ako kay Neri mga suki!! Ganito pala Gen. Versoza Sir ang hinaing ng mga pulis-Maynila kay Neri. Hindi raw nilulubayan ni Neri ang paghuli ng kanilang puwesto at panay sampa nito ng kaso. Natural lang, di ba mga suki? Trabaho yan kayat dapat tuluyan. Kaya lang ang ipinagtataka nila, iniiwasan ni Neri ang mga puwesto nina Apeng Sy at Boy Abang o Oscar Simbulan. Siyempre, ang dahilan bundat si Neri kina Sy at Abang at sa kanila wala siyang mahihita dahil gusto nila menos ang lingguhang intelihensiya nila. At kapag tinutuluyan sila ni Neri, at kinukumpis-ka pa ang mga gamit tulad ng TV at telepono. Kapag palagi itong ginagawa ni Neri, aba sumasakit ang mga bulsa ng mga pulis na may illegal at karamihan ay naggi-regilya na lamang. At ang mga puwesto nila kasama na ang nakumpiskang ebidensiya ay pinag-aagawan nina Apeng Sy at Boy Abang kayat gutom sila at si Neri ang pinagdiskitahan nila. Get mo Gen. Versoza Sir? Anila kung si Neri ay ayaw mapakiusapan, dapat lang sigurong hindi rin siya makipag-usap kung mabanatan siya tulad ng ginagawa ko. Aba may katwiran sila rito ah, di ba mga suki? Kung sabagay, bata pa naman si Neri. Kapag nasibak siya ni Gen. Versoza, mahaba pa ang panahon para siya makabangon. Pangit naman kasing isipin, anang mga pulis na nakausap ko, na panay malas sila at hindi na mapigil ang buwenas ni Neri nga. Gusto nilang bigyan ni Gen. Versoza ng leksiyon si Neri, nang sa gayon dili na ito pamarisan pa ng ibang balasubas na mga kolektor. Abangan!</body>
<link>http://www.philstar.com/Article.aspx?articleId=325673&amp;publicationSubCategoryId=94</link>
</article>
<article>
<title>Palayain si Gen. Danilo Lim</title>
<author>AMBAS BRIEFS Ni Roy &amp;quot;Amba&amp;quot; Se&amp;ntilde;eres</author>
<date>
<month>March</month>
<day>12</day>
<year>2006</year>
</date>
<body>ANO ba talaga ang kasalanan ni dating Army Scout Rangers Commanding General Danilo Lim at siyay hinuli at inilagay sa custody ng kanyang mga commanders? Sa aking pananaw, wala naman siyang ginawang krimen, at kung may intention man siya, maaring plano pa lang niya yun at hindi naman natuloy. Assuming na natuloy man ang kanyang plano, malinaw naman ang sinasabi ng Korte Suprema na kudeta lamang ang labag sa batas, at hindi ang withdrawal of support. Teka muna, may kaibahan nga ba ang dalawang ito? Sa totoo lang, wala pa naman talagang nagtagumpay na kudeta rito sa ating bansa. Ang mga nagtangkang nabigo ay naparusahan at napatawad na rin. Sa dako naman ng withdrawal of support, nagawa na yan ni dating Presidente Fidel Ramos, ni Senador Ping Lacson at ni Secretary Angelo Reyes. At hindi ba ginawa rin yan ni Mrs. Gloria Macapagal Arroyo kaya niya napalitan si dating Presidente Joseph Estrada? Kung talagang kasalanan o krimen ang withdrawal of support, dapat kinulong na rin sina Ramos, Lacson, Reyes at si Mrs. Arroyo, ngunit kita nyo naman, naging malaya sila at umakyat pa sa matataas na puwesto. Going back to Danny Lim, ano nga kaya ang ikakaso sa kanya? Hanggang ngayon, under custody pa rin siya at wala pa namang maisampang kaso. Sa totoo rin lang, kung tumagal pa yan, dapat siya na ang magsampa ng kaso ng illegal detention. Maaari nga kayang kasuhan ng kudeta si Lim? Maaari nga bang magsagawa ng kudeta ang iisang tao lamang? Siya ba ay hinuli sa ilalim ng poder ng &amp;quot;state of national emergency&amp;quot;? Kung ganoon, dapat pawalan na talaga siya, dahil lifted na rin ang Proclamation 1017. Hinuli ba siya under sa military justice system? Kung hinuli siya under sa civilian law, may limit ang araw na maari siyang ma-detain at dapat pawalan na nga talaga siya kung wala namang maisampang kaso. * * * Tune in to &amp;quot;USAPANG OFW&amp;quot; on DZRH AM radio every Sunday from 10 to 11 AM. E-mail royseneres@yahoo.com, text 09187903513, visit my website http://www.royseneres.com, call 5267522 or 5267515 or visit Our Fathers Coffee.</body>
<link>http://www.philstar.com/Article.aspx?articleId=325697&amp;publicationSubCategoryId=94</link>
</article>
<article>
<title>EDITORYAL - Drug smugglers sa Pilipinas ay hanep at swak na swak!</title>
<author></author>
<date>
<month>March</month>
<day>12</day>
<year>2006</year>
</date>
<body>PARAISO ng mga drug smugglers ang Pilipinas, sabi ng US Department. Love ng mga smugglers ang bansang ito. Bakit naman hindi, e billion dollars ang kanilang kinikita rito. Kaya hindi na nakapagtataka kung bakit sa kabila ng kampanya (kuno) ng gobyerno ay patuloy pa rin ang pagsulputan ng mga shabu laboratories. Sa maniwala at sa hindi, kahit malapit sa police station o sa city hall ay nakapagsasagawa ng bentahan ng droga. Ayon sa US Department of States 2006 International Narcotics Control Report na inilabas ngayong buwan na ito, bukod sa talamak na bentahan ng droga sa Pilipinas, tumaas din ang bilang ng mga foreign organized criminal activities. Karamihan sa mga dayuhang sangkot sa organized crime sa bansa ay mga Chinese at Taiwanese. Ayon pa sa report, ang mga local rebel groups ay nakikinabang din sa drug trafficking at gun smuggling. Ang report ng US Department tungkol sa droga ay requirement sa US Congress. Makikita sa report kung may ginagawang paraan ang mga bansa para malupig ang illegal drugs at organized crime. Hindi ito ang unang pagkakataon na sinabi ng US na ang Pilipinas ay paraiso ng mga drug traffickers. Hindi na balita yan sapagkat totoo namang talamak ang problema sa illegal drugs sa bansang ito. Sa kabila ng mga isinasagawang pagsalakay sa mga shabu laboratories at nakukumpiska ang mga kagamitan sa pagluluto ng methampetamine hydrochloride o shabu, bakit marami pa ring naibebenta sa kalye. Lantaran na ang pagbebenta. Mayroon pa ngang &amp;quot;shabu tiangge&amp;quot; kung saan ay maaaring umorder nang harap-harapan at doon na rin &amp;quot;babatak&amp;quot;. Saan dinadala ang mga shabu na kinukumpiska ng mga awtoridad? Hindi kaya ang mga shabung nakumpiska ay muling nire-recycle at balik uli sa kalye? At bakit walang mahuling big time drug trafficker sa mga raid na isinasagawa? Ang pagkakatuklas sa &amp;quot;shabu tiangge&amp;quot; sa Pasig City noong Pebrero 10, 2006 ay magandang simula at dapat magtuluy-tuloy ang mga awtoridad. Naniniwala kami na hindi lamang sa Pasig may &amp;quot;tiangge&amp;quot; kundi pati na rin sa maraming lugar sa Metro Manila. Ang pakikipagtulungan ng mamamayan para malansag ang mga &amp;quot;shabu tiangge&amp;quot; ay mahalaga. I-tip sa mga awtoridad (na hindi corrupt) ang mga nalalamang &amp;quot;shabu tiangge&amp;quot;. Mabisang paraan para matulungan ang bansa na hindi pamugaran ng mga drug smugglers. Sama-sama at pagtulungang pulbusin ang mga &amp;quot;peste&amp;quot; ng lipunan.</body>
<link>http://www.philstar.com/Article.aspx?articleId=325851&amp;publicationSubCategoryId=94</link>
</article>
<article>
<title>Ang tamang pag-aayuno</title>
<author>ALAY-DANGAL Ni Fr. Jose C. Blanco, S.J.</author>
<date>
<month>March</month>
<day>12</day>
<year>2006</year>
</date>
<body>NASA panahon tayo ng Kuwaresma. At tayoy hinihikayat na mag-ayuno bilang pakikiisa sa mga pasakit ni Jesus, lalot higit upang pagsisihan ang ating mga kasalanan. Basahin ang Isaias. 58:1-10 na tungkol sa tumpak na pag-aayuno. Sinabi ni Yahweh, &amp;quot;Ikaw ay sumigaw nang ubos-lakas, ang sala ng bayan ko sa kanilay ihayag. Sinasamba ako, kunway hinahanap, sinusundan-sundan, parang natutuwang ang kalooban koy kanilang malaman; ibig palabasin na ang gawain nila ay matuwid, at hindi lumilihis sa mga tuntuning aking ibinigay. Wariy natutuwang sa akiy sumamba, at ang hinihingiy hatol na matuwid.&amp;quot; Ang tanong ng mga tao, &amp;quot;Bakit ang pag-aayuno natiy di pansin ni Yahweh? Nagugutom lang tayo ngunit walang kabuluhan.&amp;quot; Ang sagot ni Yahweh, &amp;quot;Pansariling kapakanan pa rin ang pangunahing layunin sa pag-aayuno, habang nag-aayunoy patuloy na inaapi ang mahihirap. Ang pag-aayuno ninyoy humahantong lamang sa alitan hanggang kayu-kayoy nag-aaway-away. Kung ang pag-aayunong ginagawa ninyo ay gayon din lamang, ang inyong pagtawag ay tiyak hindi ko pakikinggan. Sa inyong pag-aayuno pinahihirapan ninyo ang inyong sarili. Yumuyuko kayong parang damong hinihipan ng hangin. Nagdaramit kayo ng sako at nahihiga sa abo. Pag-aayuno ba iyan? Akala ba ninyoy nasisiyahan ako riyan? &amp;quot;Ito ang gusto kong gawin ninyo: Tigilan na ninyo ang pang-aalipin; sa halip ay pairalin ang katarungan; ang mga apiy palayain ninyo at tulungan. Ang mga nagugutom ay inyong pakanin, patuluyin sa inyong tahanan ang walang tirahan. Yaong mga tao na halos hubad na ay inyong paramtan, ang inyong pagtulong sa mga kasama ay huwag tatalikdan. At kung magkagayon, matutulad kayo sa bukang-liwayway, hindi maglalaot gagaling ang inyong sugat sa katawan, akoy laging sasainyo, ililigtas kayo at iingatan kahit saang lugar. Sa araw na iyon, diringgin ni Yahweh ang dalangin ninyo, pagkayoy tumawag akoy tutugon agad. Kung titigilan ninyo ang pang-aalipin at pagsuway sa akin, at ang masamang salitay iiwasan, kung ang nagugutom ay pakakanin ninyo at tutulungan, ang kadilimang bumabalot sa inyo ay magiging tila liwanag sa katanghalian.&amp;quot; Karagdagan sa mataimtin na pananalangin, kailangan ng ating bayan ngayon ang tunay na pag-aayuno.</body>
<link>http://www.philstar.com/Article.aspx?articleId=325866&amp;publicationSubCategoryId=94</link>
</article>
<article>
<title>Paano pupuksain ang komunismo</title>
<author>AKSYON NGAYON Ni Al G. Pedroche</author>
<date>
<month>March</month>
<day>13</day>
<year>2006</year>
</date>
<body>&amp;quot;PUPUKSAIN ko ang banta ng Komunismo&amp;quot;. Ito ang binitiwang pangako ni Presidente Arroyo matapos mabunyag diumano ang pakikipag-alyansa ng mga sektor na ibig siyang patalsikin sa tungkulin sa mga Komunista. Sa paanong paraan? Pinag-ibayong giyera? Ilang dekada nang ginagamit ang marahas na paraan ng pakikidigma, naririyan pa rin ang banta ng komunismo. Wa-epek. Noon pang ika-19 na siglo sa Europa, nang sumiklab ang industrial revolution, ipinaglihi na ang konsepto ng komunismo sa isipan ng &amp;quot;tatay&amp;quot; nito na si Karl Marx. Naramdaman kasi ng proletariat o uring manggagawa na silay pinagkakaitan ng hustisya ng mga industrialista at ng pamahalaan. Hindi sapat ang katiting na kita nila sa pawis at dugong ibinubuhos sa kanilang gawain. Pero ang gobyerno ay kumakampi sa mga tinatawag na kapitalista o yung mga panginoon na pinaglilingkuran ng proletariat. In other words, kawalan ng hustisya ang ugat ng komunismo. Sinakyan ng political scientist na si Karl Marx ang kahirapan ng ordinaryong mamamayan upang mabuo ang sistemang komunismo. Kasama si Freidrich Engel inilabas nila sa siglong ito ang Communist Manifesto na siyang nagsilbing &amp;quot;biblia&amp;quot; ng komunismo. Madugo ito. Lalansagin ang buong sistema ng pamahalaan upang komunismo ang makapaghari. isang sistemang lahat daw ay pantay-pantay. Pero bago ito matamo, kailangan muna ang rebolusyon o digmaan upang pabagsakin ang umiiral na sistema ng gobyerno. Iyan ang dahilan kung bakit ang armadong sangay ng komunismo na New Peoples Army ay patuloy sa madugong pakikibaka. Ambus dito, ambus doon. Atake rito, atake roon. Kailanman ay hindi dapat yakapin ang ganitong ideyolohiya. Pero naririyan iyan. Hindi puwedeng puksain ng giyera o pagpapaputok ng mga armas na pumapatay. Paano ito pupuksain ng gobyerno kung gayon? Ang sagot, alisin ang inhustisya. Puksain ang kakurakutan sa gobyerno. I-angat ang kapakanan ng mga maliliit na mamamayan na hanggang ngayoy sadlak sa karalitaan. Kapag natugon ng pamahalaan ang mga isyung iyan, communism will die a natural death. Kahit ipakulong ang lahat ng mga communist leaders o bitayin, habang patuloy ang kawalan ng katarungan at paghihirap ng taumbayan, may dahilan ang mga advocates ng komunismo na isulong ang kanilang adhikain. Mamatay man sila, may mga ipapanganak na ideologues na hahalili sa kanila sa pakikipaglaban.</body>
<link>http://www.philstar.com/Article.aspx?articleId=326018&amp;publicationSubCategoryId=94</link>
</article>
<article>
<title>Industriya ng Telemarketing</title>
<author>BAHALA SI TULFO Ni Ben Tulfo</author>
<date>
<month>March</month>
<day>13</day>
<year>2006</year>
</date>
<body>SA panahon ngayon, nauso ang pagbebenta o pag-aalok ng produkto o serbisyo sa pamamagitan lamang ng telepono. Ito yung tinatawag nating telemarketing o sa lengguwahe ng call center ay mas kilala bilang outbound account. Pagtawag sa mga bahay at tanggapan ng mga prospect clients ang estilo ng telemarketing kung saan sa telepono lamang ay nagkakaroon sila ng transaksiyon, benta o sales. Subalit sa hindi inaasahang pagkakataon, nagdudulot ang ganitong negosasyon ng pagkalito sa pagitan ng nag-aalok at inaalok. Katulad ng problemang inilapit sa BITAG ni Rowena Tan tungkol sa telemarketer ng Citylimits. Ayon kay Rowena, inaakala niyang ang inaalok ng telemarketer ng citylimits ay credit card kaya napapayag siya nitong kumuha ng nasabing produkto. Laking gulat na lamang daw niya ng i-deliver ito sa kan-yang bahay dahil discount card pala ang nasabing produkto. Dito inilapit daw niya ang kaso sa mismong manager ng kumpanya at nangako naman ang mga ito ng refund o cancellation of transaction. Lumagpas na ang taning na dapat sanay sosolusyunan na ng kumpanya kung kayat sa BITAG na siya sunod na lumapit. Sa aming imbestigasyon, dala marahil ng kanyang excitement na makakuha ng bagong produkto, hindi na nito nakuha pang magtanong ng ibang katanungan patungkol sa produkto. Pumasok din sa aming isipan na dahil sa sobrang abala ng telemarketer sa kanyang spiels sa pagpapakilala sa produktoy hindi na nito naliwanagang mabuti si Rowena. Malinaw, MISKOMUNIKASYON ang naging ugat ng problema sa pagitan ni Rowena at ng Citylimits. Babala ng Bahala si Tulfo at BITAG, sa patuloy na pag-angat ng industriyang telemarketing, hindi malayong kasangkapanin ito ng mga sindikato upang makapmbiktima. Ugaliing maging palatanong sa mga bagay na inaalok satin. Gayundin ang maging paladuda sa mga taong miminsan lang natin nakatransaksiyon. Mag-ingat ng hindi mahulog sa BITAG ng mga kawatan at manloloko!</body>
<link>http://www.philstar.com/Article.aspx?articleId=326027&amp;publicationSubCategoryId=94</link>
</article>
<article>
<title>Maselang isyu sa Garcia case</title>
<author>SAPOL Ni Jarius Bondoc</author>
<date>
<month>March</month>
<day>14</day>
<year>2006</year>
</date>
<body>INABOT nang isang taon bago maglabas ang Sandiganbayan ng warrants of arrest para sa asawa at tatlong anak ni Maj. Gen. Carlos Garcia. Suspetsa tuloy ng madla, nang ma-convict si Garcia sa court martial ng dalawang-taong kulong, kinalimutan na ang plunder case sa anti-graft court. Abril 2005 pa sinakdal ng Ombudsman si Garcia at kaanak. Nung nakaraang linggo lang pinaaresto ang tatlo. Mabagal ang Sandiganbayan second division dahil tambak sa 400 iba pang kaso. At maselan ang isyung pinasyahan. Sa demanda, sinabi ng Ombudsman na principals o kasabwat lahat sa plunder. Ginamit kasi ni Garcia ang posisyong AFP comptroller para mangulimbat ng P303 milyon. Inamin naman ni Mrs. Clarita Garcia sa US immigration agents, at itoy isa sa maraming ebidensiya, na tumatanggap din siya ng malalaking halaga at regalo mula sa defense contractors na nakikipag-deal sa asawa. At tinago sa pangalan ng tatlong anak ang 41 bank accounts, at dose-dosenang lupain at kotse, miski walang pinagkakakitaan. At nagtulungan silang i-withdraw ang pera sa ilang accounts matapos kong i-expose ang anomalya nung Okt. 2004. Sagot agad ng defense lawyers ni Garcia, hindi kasabwat ang kaanak. Kung may papel man sila sa plunder, yon ay bilang accessory o ginamit lamang sila. Kinuwestiyon din ang plunder case, dahil hindi raw tiyak kung ano ang &amp;quot;series or combination of acts&amp;quot; na magpapatunay dito; kumbaga, graft lang daw dapat ang sakdal, para may bail. Sa tinagal-tagal, nanaig ang tama. Hindi pa naman dinidinig ang kaso. Pinakita pa lang ng Ombudsman na malamang na na-commit ang plunder, at patutunayan pa ito sa paglilitis. Ang tungkulin ng korte ay tantsahin kung malamang ngang may plunder, at kung ganun, ipaaresto lahat ng sakdal para ilagay sa hurisdiksiyon ng korte. Saka pa lamang dedebatihin sa korte kung kasabwat o ginamit nga lang ang kaanak, kaya bibigyan o tatanggihan ng bail. Tatagal pa itong kaso, kasi wala na sa Pilipinas ang ilang kaanak.</body>
<link>http://www.philstar.com/Article.aspx?articleId=326187&amp;publicationSubCategoryId=94</link>
</article>
<article>
<title>EDITORYAL - Hindi lang mga TMG ang dapat ire-training</title>
<author></author>
<date>
<month>March</month>
<day>15</day>
<year>2006</year>
</date>
<body>KAILANGAN pang may mamatay at masugatan bago malaman ang malaking pagkukulang. Kailangan munang may mangyaring ratratan bago maisip na kailangang idaan sa muling pagsasanay at pag-aaral ang mga alagad ng batas. Ganyan ang nangyari sa Traffic Management Group (TMG) na muntik na namang makapatay ng sibilyan dahil sa kakulangan nila ng nalalaman sa tamang pakikipagsagupa sa kalaban. Mabuti na lamang at nabuhay ang kanilang niratrat na company executive at naikuwento ang kapalpakan ng TMG. Ngayon, ay isasalang na muli sa bagong pagsasanay ang TMG para hindi na maulit ang mga pangyayari noong nakaraang linggo na muntik mapatay ang executive na si Randolf Clarito. Tinamaan sa dibdib, hita at likod si Clarito. Niratrat ang kanyang kotseng Toyota Vios sa pag-aakalang iyon ang kanilang hinahabol na kinarjack na kotse. Ayon kay TMG director Chief Supt. Errol Pan, mahalaga ang training sa kanyang mga tauhan para magtrabaho bilang isang team. Sa tingin daw ni Pan, parang kanya-kanya na sa lakad ang mga tauhan. Nakatatakot ang tinuran ni Pan. Kung kanya-kanya na nga ng lakad ang kanyang mga bata, wala nang koordinasyon at malamang na marami pang mapinsala. Pasiklaban na sila kapag naka-enkuwentro ng mga carjackers. Babanatan na lang nang babanatan para sila ang mapuri. At paano nga kung nagkamali pala sila sa binanatan. Noong nakaraang taon, tatlong suspected carjackers ang kanilang nakaengkuwentro subalit lumalabas sa pag-iimbestiga na rubout ang nangyari. Nakunan pa ng video ang walang taros na pagbaril sa mga suspect kahit nakabulagta na. Maganda ang gagawing pagre-retraining sa mga operatiba ng TMG at sana naman ay matuto sila. Kawawa naman kung ang mapapatay nila ay hindi mga &amp;quot;halang ang kaluluwa&amp;quot; kundi ordinaryong sibilyan. Dapat naman na idaan din sa re-retraining ang karamihan sa mga pulis sapagkat, katulad sa TMG marami ring mga palpak na basta na lamang nangraratrat. Katulad nang nangyari sa Malabon noong nakaraang taon na ang isang pamilyang nakasakay sa FX na patungo sa outing ay niratrat din ng mga pulis dahil napagkamalan. Mabuti at walang namatay.</body>
<link>http://www.philstar.com/Article.aspx?articleId=326352&amp;publicationSubCategoryId=94</link>
</article>
<article>
<title>EDITORIAL - Bangayan ng mga senador sa taumbayan ang bukol</title>
<author></author>
<date>
<month>March</month>
<day>18</day>
<year>2006</year>
</date>
<body>WALANG ibang nasasaktan sa pagbabangayan ng mga mambabatas kundi ang mga naghalal sa kanila. At kung hindi titigil sa pagbabangayan ang mga mambabatas, kawawa naman ang taumbayang naghihirap. Paanoy hindi maipapasa ang mga batas na dapat mapakinabangan ng taumbayan. Gaya ng ginagawang bangayan nina Sen. Juan Ponce Enrile at Sen. Jamby Madrigal. Nag-umpisa ang away sa isyu ng martial law ni Marcos. Nagkabulatlatan ng baho. Bumanat si Jamby. Sumangga si Enrile. Bumunghalit ng iyak si Jamby. Hindi raw dapat isinasama ang kanyang mga magulang sa isyu. Bumanat muli si Enrile at nahalungkat ang pandaraya umano ni Jamby noong eleksiyon. Ang isyu sa pandaraya noong election ang kinakalkal ngayon at nakisawsaw na ang Malaca&amp;ntilde;ang. Ang resulta ng away ay ang hindi paggalaw ng Senado sa dapat ay kanilang gampanan bilang mambabatas. At kung walang gumagalaw sa mga mambabatas, ang kawawa ay ang mga naghalal sa kanila. Sayang lang ang boto na ipinagkaloob kung pag-aaway sa loob ng chamber ang kanilang aatupagin. Sa maniwala at sa hindi, 30 batas pala ang nakabimbin sa Senado at hindi man lamang pinag-aaksayahang pagtuunan ng pansin. Ipinasa na ng House ang 30 bills at kailangan na lamang ang approval ng Senado pero hanggang ngayon, walang nangyayari. Inaamag na ang mga batas at kung siguro ay mabubulok baka matagal nang nangamoy sa Senado. Dahil sa hindi paggalaw ng Senado sa mga nakabimbing batas, nagreklamo na si House Minority leader Prospero Nograles. Huwag daw ibalewala ng mga Senador ang ipinasa na nilang batas. Dapat daw asikasuhin na ang pagpapasa ng mga ito. Sinabi pa ni Nograles na sa ginagawang ito ng mga Senador, lalo lamang binibigyan ng pagkakataon para maisulong ang unicameral government upang hindi na dumaan pa sa dalawang Kapulungan ang mga ipinapasang panukalang batas. At mas matindi ang sinabi ni Nograles na nauubos lamang ang oras ng mga senador sa imbestigasyon ng kung anu-anong mga bagay na hindi mahalaga. Tumpak si Nograles. Mga walang kuwentang bagay ang inuuna kaysa magpasa ng batas na ang makikinabang ay ang mga naghalal na mahihirap. Itigil na ang bangayan at asikasuhin ang para sa taumbayan.</body>
<link>http://www.philstar.com/Article.aspx?articleId=326905&amp;publicationSubCategoryId=94</link>
</article>
<article>
<title>Testimonya laban sa party-list reps</title>
<author>SAPOL Ni Jarius Bondoc</author>
<date>
<month>March</month>
<day>21</day>
<year>2006</year>
</date>
<body>HARAPIN na sana ng anim na party-list reps ang kasong rebelyon laban sa kanila. Kundi, magmumukhang espesyal na tao sila, na hindi maaring ipagharap ng sakdal tulad ng karaniwang mamamayan. May proseso sa hustisya. Kinasuhan ng PNP-Criminal Investigation and Detection Group sina Crispin Beltran, Satur Ocampo, Ted Casi&amp;ntilde;o, Lisa Maza, Rafael Mariano at Joel Virador. Tinanggap ng Department of Justice ang mga ebidensiya: mga dokumento sa flash drive na nakuha kay Magdalo mutineer Lt. Lawrence San Juan nang muling mahuli sa Batangas nung Peb. 21, at testimonya mula kay Jaime Fuentes, Ruel Escala, at dalawa pang tao. Tungkulin ng DOJ na suriin ang ebidensiya at pasagutin ang mga akusado sa preliminary investigation. Kung sa tingin ng DOJ na mahusay ang sagot ng anim kaysa sa ebidensiya ng CIDG, ibabasura ang kaso. Kung sa palagay nito ay may posibilidad ng krimen, isasampa ito sa korte. Sa bista, may pagkakataon din ang anim na ipagtanggol ang sarili. Ang problema, sa media sumasagot ang anim, imbis na sa DOJ. Sa press interviews tinutuligsa nila ang mga dokumento at testimonya, samantalang sinumpaang salaysay ang dapat na ibigay sa DOJ. Dalawang dokumento ang ilinahad. Ang isay kasunduan umano ng Partido Komunista ng Pilipinas at Katipunan ng mga Anak ng Bayan (ni Gringo Honasan) na patalsikin si Gloria Arroyo. Ang ikalaway &amp;quot;Minutes Re Final Talk, Feb. 20, 2006&amp;quot;, kung saan dinetalye ang &amp;quot;100-day plan&amp;quot; sa pagpapabagsak, mula Peb. 24 hanggang Mayo 1. Ang testimonya ni Fuentes ay sa pagiging security aide niya kay Vic Ladlad at Randal Echaniz, mga pinuno ng PKP na akusado rin. Kasama raw siya sa mga pulong nina Ladlad at Echaniz sa anim na party-list reps, kung saan napagkasunduang ibigay ang congressional pork barrel sa New Peoples Army. Si Escala naman, sumumpa na nakita ang anim kasama si San Juan sa Batangas nung Peb. 20. Anang anim, kasinungalingan lahat ng dokumento at testimonya. Kung gayon, wala silang dapat ikatakot sa pagkompronta sa mga ito.</body>
<link>http://www.philstar.com/Article.aspx?articleId=327393&amp;publicationSubCategoryId=94</link>
</article>
<article>
<title>Alam nang bawal subalit sinusuway</title>
<author>HALA BIRA! Ni Danny Macabuhay</author>
<date>
<month>March</month>
<day>21</day>
<year>2006</year>
</date>
<body>MAHIRAP maintindihan ang ilang kababayan. Tira nang tira kahit alam nilang bawal. Gaya ng mga aktibista, magtitipon-tipon at magra-rally. May mga banner at nakasuot ng mga t-shirt na naka-imprenta ang kanilang mga panawagan at battle cry at ang pinipiling lugar na pagdarausan ng demonstrations ay yung mga ipinagbabawal. Siyempre, hindi sila papayagang magdaos ng rally sapagkat bawal. Ipagpipilitan nila ay ang sariling interpretasyon ng batas. Ilang beses ko nang nasaksihan ang ganitong pangyayari. At ang kahihinatnan ng ganitong senaryo ay kaguluhan. Nakakalungkot masaksihan ang ganitong kaganapan. Mga kapwa Pilipino ang nagkakasakitan. May pinapalo ng batuta at may hinahabol ang mga pulis. May binobomba ng tubig para magkawatak-watak ang mga kasali sa rally. Napakasakit kung ganito ang masasaksihan. Wala namang magawa upang makiisa at tumulong sa mga nagpoprotesta. Ibat iba ang paniniwala ng bawat isa at iba rin ang basehan ng ipinaglalaban. Isa pa, may kanya-kanyang prinsipyo ang bawat isa. Marami ang sunud-sunuran sa kautusan na ipinaiiral ng maykapangyarihan. Mayroon namang hindi ganito ang nakaugalian. Kung ganito ang sitwasyon, ano nga ba ang mabuting gawin? Hindi ko alam ang kasagutan.</body>
<link>http://www.philstar.com/Article.aspx?articleId=327397&amp;publicationSubCategoryId=94</link>
</article>
<article>
<title>Bawal na saging</title>
<author>CALVENTO FILES Ni Tony Calvento</author>
<date>
<month>March</month>
<day>22</day>
<year>2006</year>
</date>
<body>MABABAKAS SA MUKHA ng isang anak ang sakit na mawalan ng isang ama lalo na kung ang pagkamatay nito ay kalunus-lunos pa. Hindi matatawaran ang pait na mawalan ng isang mahal sa buhay. Nagpunta sa aming tanggapan na dala-dala ang isang liham upang ilahad ang detalye ng pagkamatay ng kanyang ama, si Wilfredo Mibulos. Ito ay si Berlinda Mibulos-Toloromoro ng Davao del Sur. Sa pagbabawal ng pamimintas ng mga dahon ng saging ang nakikitang motibo ng mga kaanak ng biktima sa pagkamatay nito. Basahin natin ang sulat na ito. Dear Mr. Calvento, Sumulat po ako sa inyong tanggapan upang humingi ng tulong tungkol sa brutal na pagkamatay ng aking ama na si Wilfredo Mibulos, 66 taong gulang. Magsasaka at tagapamahala ng lupa ang aking ama sa isang 16-hectares na lupain na pagmamay-ari ni Mr. Renee Ramos. May mga pananim na niyog at mga saging ang lupaing ito. April 26, 2005 bandang ala-1:30 ng hapon nang pumunta ang ama ko sa lupaing iyon upang tingnan ang mga pananim at matagal na rin niyang hindi ito nabibisita dahil sa nagkasakit siya. Alas-4 ng hapon, nagtataka ang aming ina kung bakit hindi pa umuuwi ang ama ko dahil nakasanayan na kapag ganoong oras ay nasa bahay na siya. Pinahanap naman ng aking ina sa kanyang mga apo ang ama ko subalit hindi pa rin ito makita. Kung anu-ano na ang aming naiisip kaya hindi kami tumigil hanggat hindi siya natatagpuan. Madaling-araw na hindi pa rin naman siya nakikita kaya nagpasya kaming magpahinga na muna. Alas-5 ng madaling-araw nagpatuloy kami sa paghahanap. Pagkalipas ng 45 minuto ay bangkay na naming natagpuan ang aming ama sa di-kalayuan mula sa lupaing kanyang binabantayan. Basta na lamang siyang tinapon doon, nakataob ito. Nang tinihaya namin ito, sabog na ang mukha at halos hindi na ito makilala. May taga sa ulo, saksak sa likod na tagos hanggang dibdib. May taga din ang paa, basag ang ulo, putol ang daliri at maraming saksak sa ibat ibang bahagi ng katawan. Noong unay wala pa kaming maiturong suspek sa pagkamatay ng ama ko. Wala kasi kaming alam na nakaaway niya dahil kilalang siyang mabait sa aming lugar. Subalit hindi rin namin maiwasan ang mag-isip sa mga taong posibleng may kinalaman sa pagkamatay ng aking ama Isang nagngangalang Dodong ang napansin naming hindi naglalabas ng bahay magmula ng pumutok ang balitang nawawala ang ama ko. Bago natagpuan ang kanyang bangkay may nakapansin na kakaiba ang ikinikilos nito. Madalas umano itong nagpupunta sa lupain na binabantayan ng ama ko. May nakapagsabi sa amin na minsan daw ay nagtanung-tanong ito patungkol sa ama ko. Noong araw na hinahanap namin ang ama ko hindi raw ito lumabas ng bahay niya at balitang madalas na nagpupunta sa lupang pinamamahalaan ng ama ko. Isa rin sa aming pinaghihinalaan ay si Johhny Malcampo. Minsan na siyang nanguha ng mga dahon ng saging sa lupain na binabantayan ng ama ko para ibenta at gawing pambalot ng suman. Ipinabawal na ng ama ko ang pagkuha nito dahil namamatay ang mga tanim ng saging at hindi na ito napapakinabangan pa. Sinabihan na sila ng ama ko na huwag ng kumuha pa ng mga dahon subalit patuloy pa rin sila sa pagkuha nito. Para mahinto ang maling ginagawa nila, nagpunta sa tanggapan ng Punong Barangay ang ama ko para pag-uusapan ito ng maayos. Subalit hindi pala nagustuhan ni Johnny ang ginawa ng ama ko. Ikinasama pala ng loob niya ang ginawang pagpapatawag sa kanya. Nito na lamang namin nalaman may sinabihan siya na gaganti siya dahil dito. Hiniling namin na sa mga pulis na maimbestigahan ang taong ito kaya agad namang pinuntahan ang bahay nito para sa ilang mga katanungan. Patuloy pa rin sa pag-iimbestiga ang mga pulis kay Johnny at nang muli itong balikan sa kanilang bahay sinabi ng asawa nito na nasa Davao si Johnny. Nakulong ang pinaghihinalaang ito subalit nakalabas din. Sa pagkakataong itoy wala na rin kaming nagawa upang mapigilan ang paglaya nito. Wala na rin sa kanilang bahay si Johnny subalit ang asawa at mga anak nito ay naroroon pa rin. Sa pangangalap naman ng mga ebidensiya mula sa pinangyarihan ng krimen, nakakita kami ng bagay na maaaring makuhanan ng finger prints. Ito ay ang mga bunga ng niyog, karit ng dahon ng saging at iba pa na may bakas ng mga dugo ito. Subalit ng lumabas ang resulta, malabo na raw ito at hindi na mababasa dahil sa mold nito. Nakakalungkot at nakakapanghina ng loob subalit ganoon pa man ay hindi pa rin kami nawalan ng pag-asa. May isa pang pinaghihinalaan, si Victor Ricafuente alyas Butig. Barangay pulis at ang trabaho nito ay ang magkolekta ng tiket pampasada at iba pang sasakyan na pumapasok sa aming barangay. Nakita din ng isa kong kapatid na noong araw na pinatay ang ama ko na itong si Butig ay duguan ang mukha nito at ang damit nito ay may bakas ding dugo. Amoy alak at kakaiba ang ikinikilos nito. Nang tatanungin na sana nila kung bakit ganoon bakit duguan bigla na lang daw ito pumasok sa loob ng bahay nito upang makaiwas. Minsan naman ay nakasalubong nito ang aming ina sa barangay hall bigla na lang umiwas ito. Hanngang sa ngayon ay wala pa ring linaw ang kasong ito. Wala po kaming maisip na malapitan sa mga ganitong sitwasyon. Wala po kaming alam sa mga ganitong klaseng usapin. Hindi namin alam ang aming gagawin. Kilala po ang inyong tanggapan na handang tumulong sa mga taong nangangailangan. Marami din ang nagpayo na sa inyo kami lumapit dahil madami kayong natutulungan. Nagtitiwala kami sa inyo at umaasa kaming sa pamamagitan nito ay mabibigyan linaw ang brutal na pagkamatay ng aming ama. Hangad naming mabigyan ng hustisya ang nangyari sa kanya at pagbayaran ng suspek ang ginawa nilang krimen. Lubos na gumagalang, Berlinda Mibulos-Toloromoro Nanawagan ang pamilya ni Wilfredo Mibulos na kung sinuman ang makakapagbigay ng impormasyon hinggil sa kasong ito para sa ikalilinaw nito mangyaring ipagbigay-alam lamang sa aming tanggapan. Para sa may mga problema sa lupa maaari kayong magsadya sa aming tanggapan tuwing araw ng Huwebes. Mayroong representative mula sa Land Registration Authority na magbibigay ng advice sa inyo. Para sa lahat ng biktima ng karahasan, krimen at mga legal problems, maaari kayong tumawag sa 6387285 o di kayay sa 6373965-70. Maaari din kayong magtext sa 09213263166 o 09198972854. Ang aming tanggapan ay sa 5th Floor City State Center Bldg., Shaw Blvd., Pasig City. Abangan ang ibat ibang isyung tatalakayin sa aming radio program HUSTISYA PARA SA LAHAT kasama si DOJ Secretary Raul Gonzalez, State Prosecutor II Olive Non at ang inyong lingkod, tuwing Sabado alas-7 hanggang alas-8 ng umaga sa DWIZ 882 am band. * * * E-mail address: tocal13@yahoo.com</body>
<link>http://www.philstar.com/Article.aspx?articleId=327580&amp;publicationSubCategoryId=94</link>
</article>
<article>
<title>Senado umaksyon 3 sequestered firms na ginawang gatasan</title>
<author>AKSYON NGAYON Ni Al G. Pedroche</author>
<date>
<month>March</month>
<day>23</day>
<year>2006</year>
</date>
<body>VERY timely ang resolusyong iniharap ni Sen. Miriam Santiago para busisiin ng Senado ang iregularidad sa operasyon ng 3 sequestered firms na may saping puhunan ang pamahalaan. Ang mga ito ay ang Philippine Overseas Telecommunications Corp. (POTC), ang wholly owned subsidiary nitong Philippine Communications Satellite Corp. (POTC) at Philcomsat Holdings Corp. (PHC) na 81-porsyentong pag-aari ng Philcomsat. Dapat lamang resolbahin ang problemang ito para pangalagaan ang interes ng taumbayan porke may stake dito ang pamahalaan. Pera ng bayan, dapat lang pangalagaan. Tinuligsa ng ilang Senador ang PCGG na dapat sanay protektor ng pamahalaan sa naturang sequestered companies sapul pa nung 1986 pero obviously walang ginawa. May 35 porsyentong sapi ang pamahalaan sa POTC at Philcomsat at 28 porsyento naman sa PHC. Sang-ayon ako sa puna nina Sen. Joker Arroyo at Juan Ponce Enrile, Binayaan ng PCGG na ang mga kompanyay maging &amp;quot;gatasan&amp;quot; ng maraming opisyales ng PHC na nagpapasasa sa assets nito. Dapat punahin ang pagsasamantala sa posisyon ng board of directors ng PHC sa pangunguna ni Manuel Nieto, presidente at Enrique Locsin, chairman. Pinuna ni Sen. Santiago ang malaking pagkalugi ng kompanya. Itoy dahil sa dambuhalang operating expense na umaabot sa P90 milyon. Dapat nga namang busisiin ang maanomalyang gastusing ito. Nung 2002 hanggang 2003, ang operating expenses ng PHC ay P35.5 milyon at P36.9 million respectively. Pagdating ng 2004, tumaas pa ang gastos na umabot sa P90.6 milyon. Katumbas ito ng 155 porsyentong pagtaas sa operating expenses. Maanomalya rin ang pagtatayo ng PHC ng Telecommunications Center Inc. (TCI) na isang call center business, yun palay ginamit para sipsipin ang pondo ng PHC. Sa loob lamang ng 18 buwan, umaabot daw sa P73 million ang naisaling pondo mula sa PHC tungo sa TCI na walang pag-uulat na ibinigay sa PHC at sa parent company nito na Philcomsat. Si Victor Africa mismo, pangulo ng POTC at Philcomsat ang nagsabing walang tinanggap na report tungkol dito ang kanyang pinamumunuang kompanya. Kaya ayon kay Africa, very much welcome at napapanahon ang pagsisiyasat ng Senado.</body>
<link>http://www.philstar.com/Article.aspx?articleId=327739&amp;publicationSubCategoryId=94</link>
</article>
<article>
<title>Walang tigil ang bangayan</title>
<author>HALA BIRA! Ni danny Macabuhay</author>
<date>
<month>March</month>
<day>23</day>
<year>2006</year>
</date>
<body>HINDI na yata tatantanan si GMA para tuluyang mapalayas sa Malaca&amp;ntilde;ang. Akala ko, matatapos na ang pagbanat kay GMA matapos makalusot sa mga para- tang ng corruption laban sa kanya at asawang si First Gentleman Mike Arroyo at anak na si Rep. Mikey tungkol sa jueteng. Nakaraos si GMA sa kontrobersya ng Garci tape at hindi na-impeach. Hindi biro ang mga problemang ibinato sa kanya ng mga kalaban sa pulitika. Hanggang ngayon patuloy pa rin siyang binibira ng kanyang mga kalaban. Lahat ng kanyang aksyon ay sinasalungat ng kanyang mga kalaban. Ang kalaban ngayon ni GMA ay hindi lamang ang mga nasa oposisyon kundi pati ang mga maka-kaliwa, NPA, mga aktibistang grupo at maka-kanan. Nakadagdag pa sa sakit ng ulo ni GMA si Sen. Gringo Honasan. Ginagamit na dahilan ng mga kalaban ni GMA ang pagdedeklara ng Proclamation 1017. Inakusahan si GMA na hindi pa inaalis ang &amp;quot;1017&amp;quot; sapagkat nararamdaman pa rin daw ito ng mga taga-oposisyon. Talagang wala tayong aasahang pagbabago sa bansa kung walang pagtitiwala sa isat isa. May patutunguhan bang maganda kung walang respeto sa isat isa ang mga namumuno sa bansa? Ano ba ang dapat para makaahon sa kumunoy na kinalalagyan ngayon? Kung mayroon kayong reaksiyon, e-mail lang sa: danny_macabuhay@yahoo.com</body>
<link>http://www.philstar.com/Article.aspx?articleId=327742&amp;publicationSubCategoryId=94</link>
</article>
<article>
<title>Pagmamahal ni Madam Gloria</title>
<author>PANAGINIP LANG Ni Nixon T. Kua</author>
<date>
<month>March</month>
<day>23</day>
<year>2006</year>
</date>
<body>KAKAIBA talaga si Madam Senyora Donya Gloria at sumobra talaga ang kanyang pagmamahal sa sambayanan. Katunayan hindi lang niya tayo ganoon kaMahal nais niya pa mahawaan tayo ng kanyang pagiging romantiko. Nais niya maging super romantic ang sambayanang Pilipino kaya pinagbabawal na ngayon ang magtipun-tipon ng marami. Para maisakatuparan niya ang pagiging romantic ng Pinoy, pinagbawal niya ang lakarang mahigit dalawa. Katunayan, kung may gimmick, lalo na diyan sa Baywalk sa Roxas boulevard, kailangan ay dalawa lang kayo. Bawal na ho ang chaperone at bawal din ang double date. Komo bawal nga kahit double date, wala ring barkadahang lakad dahil nakakasira nga naman ito sa mga nag-di-date. Oh, hindi ba paraan niya para maging romantiko ang Pinoy. Valentines Day Araw Araw. Bukod sa pagiging romantic, nais niya rin lahat ng Pinoy ang maging fashionable. Pinagbawal niya na ngayon ang pagsusuot ng pare-parehong damit. Kailangan iba-iba ang kulay at take note, bawal din ang may sulat, magandang design dapat. Bawal din ang itim dahil para kayong nagluluksa niyan. Colorful ang dapat na suot ninyo, pero inuulit ko walang magkakapareho, huhulihin din kayo dahil hindi kayo fashionable niyan. Malay nyo baka tayo ang maging fashion capital ng buong mundo, daigin natin ang Paris at New York. Siyanga pala, bawal din ang pare-parehong bag o sapatos, dapat iba-iba ang style. Pati ho pabango dapat iba-iba rin. Kung hindi nyo susundin yan huhulihin din kayo. Sumunod na kayo, sa kabutihan nyo yan, dapat bawat Pinoy may distinct character. Walang magkakapareho, iba-iba lahat. Pero take note, mga kaibigan, kailangan din na suot ninyo mamahalin. Ang bag nyo social at ultimo pabango imported. Hindi puwede yung local ha. Higit sa lahat, bawal ang mga nabibiling mura diyan sa 168, Divisoria, Baclaran at iba pang lugar. Tandaan nyo, walang mahirap sa Pilipinas. Lahat mayaman at lahat maunlad ayon sa Malaca&amp;ntilde;ang. Kung susundin nyo lahat yan, tataas din ang investment dito sa atin. Lahat ng mga kilalang designers lilipat dito sa atin. Dito na titira ang mga designers ng Lacoste, Burberry, Mizuno, Tommy Hilfiger, Versace, Mango, Ralph Lauren, Calvin Klein o CK, Hugo Boss, Louie Vuitton, Gucci, Prada, Nine West at iba pang brands. Tataas ang real estate sa atin, mapupuno ang mga magagandang condominium at siyempre tataas ang presyo ng lupa. Kung magkaganoon, dadaigin natin ang 5th avenue ng New York, Nathan Golden Mile ng Hong Kong, Pudong Area ng Shanghai, Roponggi ng Japan at kikilalanin tayo sa buong mundo bilang kinalalagyan ng hindi lang ng pinakamahal na kalye (Diosdado Macapagal Highway) sa sanlibutan kung hindi pinakamahal na lupa. Malay pa natin, baka pati lupa sa paso magmahal at gagamitin din kasi ng kanyang designer at specially invented na Jocjoc Bolante fertilizer. O di ba sikat tayo talaga? Kaya kayo mga kaibigan, sundin nyo si Madam Senyora Donya Gloria. Mahal na mahal kayo niyan. Mabuting bagay lang ang tangi niyang naiisip para sa atin. Ang mga pulis niya naman lalo na si Gen. Art Lomibao at Vidal Querol nais lang nilang maging romantiko, fashionable at maunlad tayong lahat. Tandaan nyo, MAHAL NA MAHAL KAYO, kapakanan nyo lang ang iniisip nila. Mabuhay si Madam Senyora Donya Gloria!!! Mabuhay si Gen. Art Lumibao!! Mabuhay si Gen. Vidal Querol. * * * Ilang araw na naman pong nagloloko ang ating internet connection. Naayos lang po ito ng ilang linggo pero ngayon umpisa na naman sa masamang serbisyo. Kahit anong gawing pangungulit ay mukhang binabalewala tayo. Noong Lunes, bumigay na uli kaya sa labas pa tayo kailangang magpadala ng ating column. Masakit pa nito, kagaya ng ibang serbisyo rito sa atin ng mga malalaking kompanya ay magaling lang sila sa pagsingil. Ang mga tauhan naman nila, wala na sigurong magawa kaya heto puro na lang pangako na kesyo aayusin at hahanapin ang sira. Ilang buwan ko na hong nirereklamo ang problemang ito. Katunayan, halos isang taon na. Ayaw ko sanang sabihin ito, pero sa inyong lahat, pakiusap ho, ikalat nyo sa iba pang nais magpakonekta ng internet, huwag na huwag kayong maniniwala sa pinagsasabi ng Sky Cable na mabilis ang kanilang ZPDee cable internet. Gaya pa ng Malaca&amp;ntilde;ang, bobolahin kayo, hindi raw sira at may slight technical problem lang. Madalas din sasabihin they will monitor pero hanggang doon na lang, Bokya talaga itong ZPDee cable internet. Makukunsimi kayo ng husto. Kung nagbabayad kayo ng mahal, tingnan nyo maigi ang inyong speed at matutuklasan niyo na bumabagal nang bumabagal hindi lang sa download kung hindi sa upload. Kadalasan kasi hindi nyo mahahalata ang pagbagal nila at lalong hindi nyo makikita paghindi kayo nag-uupload. Subukan niyo ho, attach kayo ng kahit na isang pahinang sulat sa inyong e-mail account at doon nyo makikita. Inuulit ko, walang nangyayari kahit na halos araw-araw na akong nagrereklamo kaya warning sa inyong lahat, huwag na huwag kayong paloloko sa ZPDee cable internet. Pakikalat din sa mga kaibigan, kakilala, kaopisina at mga kasama ninyo para hindi sila mabiktima. * * * Para sa anumang reaksyon o kumento, text lang o e mail sa nixonkua@yahoo.com o nixtkua@gmail.com o mag text sa 09272654341.</body>
<link>http://www.philstar.com/Article.aspx?articleId=327756&amp;publicationSubCategoryId=94</link>
</article>
<article>
<title>Cyber sex den sa Pampanga at Navotas, hulog sa BITAG!</title>
<author>BAHALA SI TULFO Ni Ben Tulfo</author>
<date>
<month>March</month>
<day>24</day>
<year>2006</year>
</date>
<body>DUMADAMI na ang mga maintainer ng mga cyber sex den sa Pilipinas. Partikular na ang lalawigan ng Pampanga sa ganitong iligal na negosyo. Nitong Martes, a-beinte uno ng Marso ay nahulog na sa BITAG ang cyber sex den sa Mabalacat, Pampanga at Navotas. Sa larangan ng investigative-reality program sa telebisyon, unang masasaksihan ang isang simultaneous operation ng mga operatiba ng NBI at BITAG. Halos anim na buwan naming trinabaho ang mga lugar na ito kung saan matagumpay naming naidokumento ang mga tunay na kaganapan ng cyber sex. Sa pamamagitan ng isang asset na inilapit sa BITAG, natunton namin ang kuta ng cyber sex na ang performers ay mga bakla o 3rd sex sa Pampanga at Navotas. Dito, pumayag ang asset na bitbitin ang BITAG concealed camera at matagumpay namang nai-record ang mga kababuyang ginagawa ng mga performers sa harap ng computer. Huling-huli sa aming concealed camera ang pagso-show ng mga bading na performers katulad ng pagtuwad, pagma-masturbate at pagpasok ng mga sex toys sa kanilang behind. Walang bagay na nakaligtas dahil maging ang pagmumukha at ikinikilos ng mga maintainer ng cyber sex den ay makikita sa recorded video ng aming concealed cam. Sa kauna-unahang pagkakataon, kumpirmadong R.A. 9208 o HUMAN TRAFFICKING ang kinasasangkutan ng mga maintainer ng cyber sex. Dito titingnan ng BITAG ang kamandag ng batas na ito kung pano iipitin at bubulukin sa kulungan ang mga maintainer ng ilegal na negosyo ng cyber sex. * * * Panoorin ngayong Sabado sa BITAG sa IBC 13, alas-9 ng gabi ang kumpletong kaganapan ng simultaneous raid operation ng NBI at BITAG sa mga cyber sex den sa Pampanga at Navotas.</body>
<link>http://www.philstar.com/Article.aspx?articleId=327914&amp;publicationSubCategoryId=94</link>
</article>
<article>
<title>EDITORYAL - Busisiin nang todo si Hello Garci!</title>
<author></author>
<date>
<month>March</month>
<day>26</day>
<year>2006</year>
</date>
<body>NOON ay poll fraud ngayon naman ay passport fraud ang kinakaharap ni dating Comelec commissioner Virgilio Garcillano. At malamang na mahihirapan siyang makalusot dito sapagkat ang ebidensiya mismo ay nasa kamay ng House Committee na nag-iimbestiga sa election fraud. Ang isa sa mga passport na isinumite ni Garcillano ay peke at malamang, ito ang maghulog sa kanya sa kumunoy. Baka sakaling lumabas na ang katotohanan kaugnay ng &amp;quot;Hello Garci&amp;quot;. Ayon sa mga kongresistang nag-iimbestiga kay Garcillano, halatang-halata at malayo ang isinumiteng passport ng dating Comelec commissioner sa mga passports na ang Bangko Sentral ang gumagawa at dini-distribute sa Department of Foreign Affairs. Nang mabuking ang pagkakaiba ng passport ni Garcillano sa ginawa ng BSP, agad silang nag-isyu ng certification. Pinatotohanan nilang hindi pareho ang size at print ng regular passport na sinumite ni Garcilllano. Pinatunayan ng BSP na talagang huwad ang passport ni Garcillano. Walang nakatatak na entry sa passport na nagpapatunay na hindi lumabas ng bansa si Garci ng mga panahong sumingaw ang balitang nasa Singapore siya. Peke ang sinumiteng passport para palabasing hindi nga siya lumabas ng bansa. Wala namang masabi ang DFA tungkol sa pekeng passport ni Garci. Nalusutan ni Garci ang kontrobersiya na kasabwat siya para manipulahin ang resulta ng election para mapaboran si Mrs. Arroyo pero sa pagkakataong ito na peneke niya ang passport, maaarng hindi na siya makalusot. Nararapat nang lumabas ang katotohanan sa pagkakataong ito. Malinaw ang mga katibayan na ang sinumite niyang passport ay peke kaya nararapat lamang na magkaroon nang malalimang imbestigasyon dito. Kung hindi nagiba sa &amp;quot;Hello Garci&amp;quot;, sa pagpeke ng passport dapat siyang madikdik. Ngayon pa lamang, nararapat na siyang bantayan at baka makalusot na naman. Ilang buwan ding nagtago si Garci at lalong lumabas ang haka-haka na kaya siya ay nagtago ay sapagkat may katotohanan ang akusasyon sa pagdaya sa 2004 elections. Sagot naman niya sa mga akusasyon, hindi siya nagtago at lalong wala siyang kasalanan. Hindi raw siya lumabas ng bansa at sa Mindanao lamang palipat-lipat. Katotohanan ang hinahanap nang nakararami kay Garcillano. Sa kaso ng kanyang pekeng passport. Baka ito ang maging daan para matuklasan ang hiwagang nakabalot sa &amp;quot;Hello Garci controversy. Posible.</body>
<link>http://www.philstar.com/Article.aspx?articleId=328202&amp;publicationSubCategoryId=94</link>
</article>
<article>
<title>Cancer sa suso</title>
<author>WHATS UP DOC? Ni Dr. Tranquilino Elica&amp;ntilde;o, Jr</author>
<date>
<month>March</month>
<day>26</day>
<year>2006</year>
</date>
<body>(Ikalawang Bahagi) KARANIWANG sintomas ng cancer sa suso ay ang makakapang laman o bukol dito pero hindi naman masakit. May lumalabas na dugo sa mga utong pero hindi naman maituturing na cancer at dulot lamang ng benign condition na tinatawag na intraductal papilloma. Ang laman na makakapa ay hindi kumikilos, at karaniwang nasa itaas na bahagi ng mga suso. Dahil sa pagsalakay ng cancer cells ang balat ng suso ay maaaring maging dimpled at sa dakong huli ay magiging mamula-mula ang kulay. Ang paglaki ng laman sa suso ay magiging kapansin-pansin sapagkat obvious na lalaki rin ang apektadong suso. Ang paglaki ng nodes sa itaas na bahagi ng clavicular area, ang paninigas at paglaki ng atay, masidhing pag-ubo at pananakit ng buto ay isang palatandaan na ang cancer sa suso ay malubha na o nasa advanced stage na. Ang self breast examination ng mga kababaihan makaraan ang kanilang regla ay ipinapayo. Ang mga teenagers na mayroong nasasalat na bukol o laman sa kanilang mga suso ay hindi dapat matakot sapagkat ang mga ito ay benign. Para sa ikatatahimik ng isipan at kalooban, maaari silang magpakunsulta sa doktor. Inirerekomenda ko sa ganitong kaso ay conservative management sa halip na operasyon. Kung ang doktor ay may duda, maaari siyang mag-request ng x-ray studies ng mga suso o ang tinatawag na mammography, ultrasound, thermography o kaya ay CT scan o Magnetic Resonance Imaging (MRI). Ang ilang doktor ay maaaring magsagawa ng needle aspiration o needle biopsy. Maaari ring gawin ang excision biopsy kung kinakailangan. Kung ang doctor ay naghihinalang nasa advanced cancer na ang pasyente at kailangang operahan, bago isagawa ang operasyon, kailangang isailalim muna ang pasyente sa sumusunod na examinations:  Chest X-ray  Nuclear Medicine Bone Scan  Diagnostic Ultrasound of the liver  Blood Chemistry such as Alkaline Phosphatase (Itutuloy)</body>
<link>http://www.philstar.com/Article.aspx?articleId=328219&amp;publicationSubCategoryId=94</link>
</article>
<article>
<title>2 milyong pirma nakalap na sa cha-cha</title>
<author>AKSYON NGAYON Ni AL G. Pedroche</author>
<date>
<month>March</month>
<day>27</day>
<year>2006</year>
</date>
<body>KUNG mayroong dapat magsulong ng pagbabago sa Konstitusyon, itoy hindi ang pamahalaan kundi taum-bayan. Peoples initiative. Batay sa latest report na natanggap natin, umaabot na sa dalawang milyong lagda ng mamamayan ang nakalap para suportahan ang pagbabago sa Konstitusyon. Kapag gobyerno ang nagsulong ng cha-cha, laging duda ang tao. Walang kredibilidad ika nga. Sa milyun-milyong lagdang ito na nakalap, nakikita natin na sa takbo ng bulok ng pulitika sa bansa at masamang pagpapatakbo ng pamahalaan, naghahanap na ng pagbabago ang mamamayan. Hindi natin masisisi ang taumbayan na uhaw na sa pagbabago. Masyado nang naudlot ang pag-usad ng ekonomiya at dumarami ang pobreng Pinoy. Mayroong 100 peoples organization ang pumipiglas ngayon sa pagsusulong ng &amp;quot;peoples initiative&amp;quot; sa layuning mabago ang sistema ng pamahalaan sa pamamagitan ng charter change. Kapag taumbayan ang humingi ng pagbabago, wala tayong magagawa kundi sumunod sa agos. Pero mayroon pa ring tumututol sa cha-cha. At ang paggalaw na ito ng mga mamamayan ay sinasabing pakana raw ng pamahalaan. Sinasabing paraan ito ni Presidente Gloria na umiwas sa impeachement at ibang hakbang na naglalayong magpatalsik sa kanya. Iyan ang hirap. Lahat na lang hinahaluan ng pulitika. Sa ganyang kalagayan natin, paano pa maitutuwid ang mga pagkakamali upang bumuti ang takbo ng pamahalaan? Kamakalawa, nagkaroon ng heavy turnout ang mga barangay assemblies and by all indications, nagpahayag ng nagkakaisang suporta ang maraming mamamayan sa charter-change. Ayon sa Sigaw ng Bayan Movement, umbrella organization ng may 100 samahan ng mamamayan, mayorya sa mga lumahok ng taumbayan ay kumatig sa charter change. Sa ilalim ng Konstitusyon, may dalawang paraan para sa charter change. Itoy sa pag-convene ng Senado at Mababang Kapulungan bilang constituent assembly at ang ikalaway sa pamamagitan ng peoples initiative o inisya-tibo ng mamamayan. Ang con-ass ay malayo nang magkatotoo dahil halos lahat ng Senador ay tutol dito. Mas katig ako sa pangalawa. Personally, naniniwala pa rin ako na ang puso ng mga leader ng bansa ang unang da-pat baguhin at hindi ang Konstitusyon. Pero kung taumbayan ang humihingi ng reporma at itoy naaayon sa Konstitusyon, hindi dapat tutulan ito.</body>
<link>http://www.philstar.com/Article.aspx?articleId=328400&amp;publicationSubCategoryId=94</link>
</article>
<article>
<title>Kalaswaan ng mga baklang performers sa harap ng webcams, hulog sa BITAG!</title>
<author>BAHALA SI TULFO Ni Ben Tulfo</author>
<date>
<month>March</month>
<day>27</day>
<year>2006</year>
</date>
<body>MATAGUMPAY na operasyon ng National Bureau of Investigation at BITAG sa isang cybersex den sa Mabalacat, Pampanga. Matapos ang anim na buwang pagtatrabaho at pag-su-surveillance ng BITAG ay matagumpay na nahulog sa aming patibong ang naturang cybersex den. Kauna-unahan sa larangan ng investigative program ang mga aktuwal na aktibidades at kalaswaan ng mga baklang performers sa harap ng webcams, hulog sa BITAG ng aming concealed camera. Dahil sa maaksiyong operation na ginawa ng BITAG at National Bureau of Investigation o NBI ay nahaharap ang mga cybersex den maintainers sa kasong R.A. 9208 o Human Trafficking. Alam ng BITAG na nagkalat na sa apat na sulok ng bansa ang mga cybersex den sa pamamagitan ng mga international servers na bumibitbit upang makapag-operate at makapagbenta ng kalaswaan. Babala ng BITAG sa iba pang nagpapatakbo ng mga cybersex den, huwag nyo nang hintayin na kayo ay mahulog sa aming BITAG. Dahil nakakasa ang aming surveillance at concealed camera upang tuldukan ang mga malalaswang pinaggagawa sa mga biktima ng human trafficking. * * * Bitag hotline numbers, i-text (0918) 9346417 o tumawag sa mga numerong ito 932-8919 / 932-5310. Manood tuwing Sabado, 9:00-10:00 p.m. IBC-13, &amp;quot;BITAG&amp;quot;.</body>
<link>http://www.philstar.com/Article.aspx?articleId=328406&amp;publicationSubCategoryId=94</link>
</article>
<article>
<title>Pulitikang sila-sila</title>
<author>SAPOL Ni Jarius Bondoc</author>
<date>
<month>March</month>
<day>27</day>
<year>2006</year>
</date>
<body>ASAL ng mga politiko ang elitismo. Pinagtatakpan nila ang isat isa, o kaya ay naglalaro ng palitan sa paghawak ng poder. Kumbaga, sila-sila na lang. Masdan ang kilos ni Cory Aquino. Nung Presidente siya, 1986-1992, walong ulit siyang tinangkang pabagsakin at patayin ni Gringo Honasan. At walang tigil ang banat sa kanya ng Marcoses na pinatalsik ng EDSA-Uno. Kinalaban din siya ng Kaliwa. At nung 2001, nagsanib sila ni Sen. Frank Drilon (dati niyang executive secretary) na litisin si Pres. Joseph Estrada at ipalit (kasama ng Kaliwa) si nooy-VP Gloria Macapagal Arroyo. Ngayon kasama nina Cory at Drilon ang Marcoses at Kaliwa sa pagpapababa kay GMA. Hindi lang yon. Batay sa dokumentong &amp;quot;Final Talk&amp;quot; na nakuha sa flash disk ni Magdalo mutineer Lt. Lawrence San Juan, kasabwat din ng Kaliwa si Gringo sa planong kudeta kay GMA. At dalawa sa tauhan noon ni Gringo  sina nooy-Kapitan Ariel Querubin at Danny Lim na sumukob sa Makati financial district nung tangkang kudeta ng Dis. 1989  kasama rin nina Cory sa pagpaplano kontra GMA. Inulat ng Time magazine na nung gabi ng Peb. 23, nagtatawagan si ngayoy Gen. Lim at ang kapatid ni Cory na Peping Cojuangco para sa mga planong protest rally kinabukasan sa ika-20 anibersaryo ng EDSA-Uno. Nung EDSA-Dos, ayon sa retrato ng mga Kaliwang kongresista na akusado ngayon ng rebelyon, nakipagsabwatan daw sila kay GMA para pabagsakin si Erap. Kaya, dapat daw kasuhan din si GMA ng rebelyon nung 2001 tulad nila ngayon. Ang masaklap, ang nag-akusa sa mga Kaliwang kongresista noon ng kutsabahan ay si Sen. Ping Lacson, na kasama na nila ngayon sa oust-GMA movement. Pumunta pa nga sa Washington si Lacson nung Nob. 2000, kasama ang kaklase nila ni Gringo sa PMA na si Col. Jake Malajacan, para ipresenta ang sarili na pamalit kay Erap. Ani Ping kay US Rep. Dana Rohrabacher, na binunyag ng ayudanteng Al Santoli, pababagsakin nila si Erap at pagkatapos ay uupo sa poder para pigilan si GMA na hawak na sa ilong ng mga Komunista. Ang mga politiko nagkakampi sa isat isa para isulong ang sariling interes. Tapos, nagbabanatan sila para maagaw ang poder. Sila-sila lang.</body>
<link>http://www.philstar.com/Article.aspx?articleId=328412&amp;publicationSubCategoryId=94</link>
</article>
<article>
<title>Ang pangwakas na handog</title>
<author>ALAY-DANGAL Ni Fr. Jose C. Blanco, S.J.</author>
<date>
<month>March</month>
<day>28</day>
<year>2006</year>
</date>
<body>BILANG mga Kristiyano, alam natin na ang kagalakan, kapayapaan, katapangan ng loob, takot sa Diyos, pagkamapitagan ay ilan sa mga kaloob sa atin ng Espiritu Santo (ang Ikatlong Persona ng Diyos). Datapwat hindi lahat sa atin ay nakaaalam ng kapangyarihan ng Espiritu Santo. Basahin ang Mateo 12:28-34. &amp;quot;Kung ang Espiritu ng Diyos ang nagbigay sa akin ng kapangyarihang magpalayas ng mga demonyo, nangangahulugang dumating na sa inyo ang paghahari ng Diyos. &amp;quot;Paanong mapapasok ang bahay ng isang malakas na tao kung hindi siya gagapusin? Kung gapos na, saka pa lamang malolooban ang bahay niya. &amp;quot;Ang hindi panig sa akin, at ang hindi tumutulong sa aking mag-ipon ay nagkakalat. Kaya sinasabi ko sa inyo: ipatatawad sa mga tao ang anumang kasalanan at panlalait, ngunit hindi ipatatawad ang anumang panlalait sa Espiritu Santo. Sinumang magsalita laban sa Anak ng Tao ay patatawarin, ngunit sinumang magsalita laban sa Espiritu Santo ay hindi patatawarin, maging sa panahong ito o magpakailanman.&amp;quot; Ang Espiritu Santo ang pangwakas na handog ng Ama at ni Jesus sa atin. Kung kayat magkasala man tayo sa Ama o sa Anak (na si Jesus), ito ay may kapatawaran pa. Subalit kapag tayoy nagkasala sa Espiritu Santo, itoy wala nang kapatawaran. Kapag nilait o winalang-bahala natin ang Espiritu Santo, para na rin nating tinanggihan ang huling pagkakataong ibinibigay sa atin ng Ama at ni Jesus na maligtas mula sa ating mga pagkakasalat kamalian. Para na rin nating kinalaban ang ating mismong mga sarili. Sa ganoon, talagang wala na tayong katubusan. Sa ating pakikihamok sa mga pang-araw-araw na buhay at sa mga nangyayari sa ating lipunan, maglaan ng panahon upang dumalangin sa Espiritu Santo. Siya ang magpapadama sa inyo ng kanyang kapangyarihan.</body>
<link>http://www.philstar.com/Article.aspx?articleId=328577&amp;publicationSubCategoryId=94</link>
</article>
<article>
<title>EDITORYAL - Aprubahan na ang anti-terrorism bill</title>
<author></author>
<date>
<month>March</month>
<day>30</day>
<year>2006</year>
</date>
<body>UMAATAKE na naman ang mga teroristang Abu Sayyaf at limang buhay na naman ang nautas. Ang ginawang pambobomba sa cooperative store noong Lunes ng hapon ay walang ipinagkaiba sa estilong ginagawa ng mga salot na Sayyaf. Tataniman ng bomba ang lugar na pasasabugin at boom! Walang pakialam ang mga salot kung marami ang mamatay. Mas marami ay mas mabuti, iyan ang kanilang gusto. Sinabi ng military na mga Sayyaf ang nagtanim ng bomba sa Sulu Consumers Cooperative na nasa Serrantes St. downtown Jolo. Sa lakas ng pagsabog ay nahati ang building. Ang mga namatay ay pinaniniwalaang mga empleado ng cooperative. Isa sa mga biktima ay walang kamalay-malay na bata. Ayon sa mga awtoridad, cell phone ang ginamit bilang triggering device sa pakete ng ammonium nitrate. Ang pambobomba ay ikalawa na sa taong ito. Ang una ay naganap noong February 18, 2006 nang isang bomba ang sumabog sa Army camp na malapit naman sa pinagdarausan ng Balikatan exercise sa Sulu. Isa ang namatay sa pagsabog at 20 ang nasugatan. Abu Sayyaf din ang itinuturong may kasalanan sa pambobombang iyon. Marami nang pambobombang ginawa ang Abu Sayyaf at hanggang ngayon ay patuloy pa rin sila at naghahatid ng sindak sa mamamayan. Wala na bang kakayahan ang military at pulis para mapigilan ang mga hayok sa dugo sa paghahasik ng karahasan? Masyado bang abala ang mga awtoridad sa pagbabantay sa mga magkukudeta at magrarali sa kalsada kaya hindi naramdaman ang muling pambobomba? Noon pa ay may intelligence report na lulusob sa Metro Manila at iba pang lugar ang Abu Sayyaf katulong ang Jemaah Islamiyah. Bakit hindi ito napaghandaan? Bakit hindi nagkaroon ng checkpoint lalo na sa Jolo na balwarte ng mga salot na Sayyaf. Magpapatuloy pa ang paghahasik ng lagim ng mga Abu Sayyaf kaya nararapat nang ipasa ang anti-terrorism bill. Sa pagkakataong ito na halos wala nang kinatatakutan ang mga salot, ano pa ang hinihintay at hindi pa aprubahan ang batas na naglalayong maparusahan ng bitay ang mga terorista. Unahin ito upang mabigyan ng proteksiyon ang mamamayan laban sa mga Sayyaf na walang kaluluwa. Ubusin na sila!</body>
<link>http://www.philstar.com/Article.aspx?articleId=328899&amp;publicationSubCategoryId=94</link>
</article>
<article>
<title>Minimum wage ng sekyu</title>
<author>IKAW AT ANG BATAS Ni Atty. Jose C. Sison</author>
<date>
<month>March</month>
<day>30</day>
<year>2006</year>
</date>
<body>ANG MSA ay isang security agency. Noong September 17, 1996, pumayag ang MSA na magbigay ng seguridad na serbisyo sa loob ng isang taon sa lahat ng opisina, bodega at instalasyon ng NFA sa NFA Region 1. Ayon sa kasunduan, ipatutupad ng mga partido sa kanilang kontrata ang wage orders na iniisyu ng Regional Tripartite Wages and Productivity Boards (RTWPB) na siyang may kapangyarihan sa pagpapairal ng daily minimum wage rates sa nasabing rehiyon, batay sa Republic Act 6727. Ayon sa Section 4 ng RA 6727, ang statutory minimum wage rates ng lahat na manggagawa at empleyado sa pribadong sektor, agrikultural o hindi agricultural, ay makakatanggap ng dagdag na P25 kada araw. Alinsunod sa batas na ito, ang RTWPB ay nag-isyu ng ilang wage orders upang dagdagan ang daily wage rate. Kaya, hiniling ng MSA sa NFA ang kaukulang dagdag sa daily minimum wage ng mga security guards nito pati na ang overtime pay, holiday pay, 13th month pay at rest day pay ng mga ito. Bukod dito, iginiit pa ng MSA ang pagtataas sa Social Security (SSS) at Pag-Ibig premiums pati na ang administrative costs at margin. Subalit sinang-ayunan lamang ng NFA ang tungkol sa dagdag na sahod kada araw sa pamamagitan ng pagmultiplika nito sa 30 araw samantalang tinanggihan nito ang pagtaas sa iba pang benepisyong may relasyon sa sahod. Tama ba ang NFA? TAMA. Ang terminong &amp;quot;wage&amp;quot; na ginamit sa Section 6 of RA 6727 ay tumutukoy sa statutory minimum wage na pinakamababang sahod na itinakda ng batas na maaaring maibibigay ng nagpapatrabaho sa kanyang manggagawa. Base ito sa Section 7 ng nasabing batas kung saan ang normal na oras ng trabaho ng isang empleyado ay hindi hihigit sa walong oras. Kaya, ang iniutos na dagdag o ang babayaran ng NFA ayon sa Section 6 of RA 6727 ay ang tanging dagdag lamang sa tinatanggap na sahod ng isang empleyado sa walong oras nitong serbisyo. Ang dagdag na P25 ay tumutukoy lamang sa statutory minimum wage, kaya hindi maaaring palawakin ang saklaw nito batay lamang sa interpretasyon o sa pagkakaunawa. Sa kasong ito, ang NFA ay tama sa posisyon nitong hindi dagdagan ang overtime pay, holiday pay, 13th month pay, rest day pay at ilan pang benepisyo na tinatanggap ng mga manggagawa nito (National Food Authority vs. Masada Security Agency, Inc. G.R. 163448, March 8, 2005. 453 SCRA 70).</body>
<link>http://www.philstar.com/Article.aspx?articleId=328914&amp;publicationSubCategoryId=94</link>
</article>
<article>
<title>Disiplina</title>
<author>ALAY -DANGAL Ni Fr. Jose C. Blanco,S.J.</author>
<date>
<month>March</month>
<day>31</day>
<year>2006</year>
</date>
<body>KUNG tayoy magmamasid sa ating kapaligiran sa kasalukuyan, tiyak masasabi natin na nagkakaroon na nang malaking kakulangan sa disiplina. Ang salitang &amp;quot;disiplina&amp;quot; ay may kahulugang &amp;quot;kasanayan na nagpapaunlad sa pagkontrol sa sarili, karakter at kasinupan.&amp;quot; Samakatwid, ito rin ay nagsasaad nang maayos na pag-uugali. At ang layunin ng pagsasanay na magkaroon ng disiplina ay hindi lamang upang mapaunlad ang sarili, kundi upang maipatupad nang maayos ang mga kalakaran ng pamumuhay, maisakatuparan ang mga batas na nakaaapekto sa lahat ng tao. Nakalulungkot na isipin na sa sobrang kaluwagan na sa disiplina, nagkakanya-kanya na tayo. Nagkukulang na ang ating pagmamalasakit sa kapwa. Ang katwiran nga ay: Paanong pahahalagahan ang ibang tao, kung sa sariliy walang pagpapahalaga at walang disiplina? Napansin nyo ba na magpahanggang nga-yon may mga motorista pa rin na nagtatapon ng kanilang basura sa labas ng bintana ng kanilang sasakyan? Na may mga taong tumatawid sa lansangan na hindi ginagamit ang itinakdang tawiran? Na may mga pampublikong sasakyan tulad ng bus, jeep at tricycle na nagsasakay at nagbababa ng mga pasahero sa lugar na bawal? Na may mga taong sa halip na sundin ang mga batas trapiko ay tuwang-tuwa pag nakakalusot sila sa kanilang paglabag sa mga ito? Na kahit tutukan ang mga tinatawag na &amp;quot;kotong-cop&amp;quot; ay marami pa rin ang nangongotong? Na may mga taong hindi nakatutupad sa takdang usapan dahil sa &amp;quot;matrapik&amp;quot; daw? Kung ang bawat isa sa atin ay may disiplina, nangangahulugang may pagpapahalaga tayo sa ating sarili, kapwa at bansa. Kung nagkukulang tayo sa disiplina, kahit anong programang mabuti para sa ating sarili at lipunan ay hindi maipatutupad.</body>
<link>http://www.philstar.com/Article.aspx?articleId=329122&amp;publicationSubCategoryId=94</link>
</article>
</data>