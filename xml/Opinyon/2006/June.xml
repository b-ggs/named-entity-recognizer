<?xml version="1.0" encoding="ISO-8859-1" ?>
<data>
<article>
<title>EDITORYAL - Wala nang magka-klasesa ilalim ng puno?</title>
<author></author>
<date>
<month>June</month>
<day>01</day>
<year>2006</year>
</date>
<body>MALAPIT nang magbukas ang klase at magandang balita na hindi na raw kukulangin ang classrooms sa mga pampublikong paaralan, ayon kay Department of Education Undersecretary Fe Hidalgo. Sabi ni Hidalgo, may karagdagang 2,600 classrooms ang ipinagawa na magagamit ngayong June at karagdagan pang 1,000 na magagamit sa September. Wala na raw talagang kakulangan sa classrooms ngayong pasukan. Kung totoo ang sinabing ito ni Hidalgo, baka nga wala nang makikitang mga estudyante na dahil sa kakulangan ng classrooms ay sa ilalim na lamang ng puno nagkaklase gaya sa mga nakaraang school year. Sa ilalim ng puno idinadaos ang kakulangan ng mga classrooms bagay na napaka-pangit tingnan. Isang bagay na nagiging dahilan kung bakit masyado nang mababa ang quality ng edukasyon ngayon. Apektado ang mga bata sa kanilang pag-aaral habang nasa ilalim ng puno. Paano kung panahon ng tag-ulan? Tiyak na hindi sila makasisilong sa puno para mag-aral. Ang tungkol sa bilang ng classrooms naman ang naging ugat nang &amp;quot;pagtataray&amp;quot; ni President Arroyo kay Hidalgo sa kanilang meeting na ginanap noong Martes. Nagkamali ng figure na ibinigay si Hidalgo kay Mrs. Arroyo at umakyat agad ang dugo sa ulo ng Presidente. Nakatikim si Hidalgo ng mga matatalim na salita mula sa Presidente. Itinama naman ni Hidalgo ang unang figure na sinabi kay Mrs. Arroyo. Sabi ni Hidalgo hindi naman talaga ang classroom shortage ang talagang ilalahad niya sa meeting kundi ang pagbibigay ng may kalidad na edukasyon sa mga kabataan. Subalit ang kakulangan nga sa classroom ang napagbuntunan ng pansin. Sabi ni Mrs. Arroyo lagi na lamang binabatikos ang kakulangan ng classroom taun-taon at kailangan daw maipresent ang mga accomplishment. Sabi pa ni Mrs. Arroyo hindi nagre-reflect ang report ni Hidalgo tungkol sa shortage ng classroom. Gayunman, hindi ikinasama ni Hidalgo ang pagtataas ng boses ni Mrs. Arroyo. At hindi raw siya magre-resign dahil lamang doon. Nagtaas ng boses si Mrs. Arroyo sapagkat ang alam niya, sapat na ang mga classroom at wala nang problema. Ibig lamang niyang matiyak ito. Nagkamali naman si Hidalgo sa pagbibigay ng report. Ganoon man, hindi malubha ang pag-init ng ulo ni Mrs. Arroyo. Walang kabagay-bagay ito. Ang isang magandang malaman ay wala nang shortage sa classrooms. Sana nga wala nang magka-conduct ng klase sa ilalim ng puno.</body>
<link>http://www.philstar.com/Article.aspx?articleId=339678&amp;publicationSubCategoryId=94</link>
</article>
<article>
<title>EDITORYAL - Maraming uhaw at hubad sa edukasyon</title>
<author></author>
<date>
<month>June</month>
<day>03</day>
<year>2006</year>
</date>
<body>NOONG Huwebes isang grupo ng mga kabata- ang hindi nakapagpatuloy sa pag-aaral ang nagtatakbo nang hubad sa Morayta Street. Isinisigaw nila ang walang tigil na pagtaas ng tuition fees at ang mababang kalidad ng edukasyon. Sinabi ng mga hubad na out of school youth na hindi sila makapagpatuloy ng pag-aaral dahil sa sobrang taas ng tuition fees. Ang grupo ay kabilang sa Alyansa ng Nagkakaisang Lakas ng Kabataan. Ang pagtakbo anila nang hubad ang inaakala nilang paraan para maipahatid sa gobyerno ang sobrang taas ng tuition. Sila anila ang simbolo ng mga kabataang &amp;quot;hubad&amp;quot; sa edukasyon. Pagkatapos magmartsa sa Morayta ay nagtungo ang grupo sa Espa&amp;ntilde;a St. subalit nang maamoy nilang aarestuhin sila ng mga pulis ay mabilis na nagsisakay sa isang naghihintay na van at matuling umalis. Malinaw ang ibig ipahatid ng mga hubad na out of school youth sa gobyerno, partikular sa mga namumuno sa bansang ito na nararapat bigyang pansin ang nangyayari sa edukasyon. Taun-taon na lamang ay nagtataas ng tuition fees ang mga schools at walang magawa ang mga kinauukulan kung paano sila mapipigilan. Nariyan nga ang Commission on Higher Education (CHEd) subalit tila sunud-sunuran sa mga schools. Wala silang magawa kapag gustong magtaas ng tuition. Sa walang tigil na pagtataas, ang mga magulang ang labis na nahihirapan. Patuloy na kumakapit sa patalim para makapagpatuloy sa pag-aaral ang kanilang mga anak. Wala naman silang magagawa kundi ang sumunod sa kagustuhan ng mga schools. Habang patuloy ang pagtaas ng tuition nagiging usapin din naman ang kawalan ng kalidad ng edukasyon. Maraming estudyante ang hindi makapagsalita at makaintindi ng English. Mahina rin sa Science at Math. Isinisisi ang problemang ito sa kawalan ng mahuhusay na guro at ganoon din naman sa kakulangan ng mga classrooms. Maraming estudyante ang nagsisiksikan sa classrooms. May mga estudyanteng nagkaklase sa ilalim ng punong kahoy dahil sa kakulangan ng classrooms. Maraming guro na dahil sa kaliitan ng kanilang suweldo ay tinitiis na magtungo sa Saudi Arabia, Singapore, Hong Kong, Italy at iba pa para maging domestic helper. May pagkakataon silang umasenso sa ibang bansa kaysa naman sa magturo na kailangan pang magsideline sa pagbebenta ng tocino at longganisa. Ang edukasyon ang dapat maging prayoridad ng gobyerno walang maging hubad.</body>
<link>http://www.philstar.com/Article.aspx?articleId=339854&amp;publicationSubCategoryId=94</link>
</article>
<article>
<title>Kaso umusad vs Pacific Plans Incorporated</title>
<author>ORA MISMO Ni Butch M. Quejada</author>
<date>
<month>June</month>
<day>03</day>
<year>2006</year>
</date>
<body>MUKHANG magkakaroon ng hustisya ang madlang people na biktima ng Pacific Plans Incorporated matapos ipagharap ng syndicated estafa ang kompanya sa Prosecutors Office sa Manila. Kinasuhan ng plans holders ang Pacific Plans Incorporated dahil ang pangako nila sa mga ito regarding sa mga benefits ng educational plans ay napako. Ika nga, educational plan for the students napindeho. Libu-libo pala ang plan holders ng Pacific Plans Incorporated ang magsasampa rin ng reklamo laban sa nasabing kompanya. Matindi ang kasong syndicated estafa kung tutuusin non-bailable ang case for your information. Tanong patas ba ang batas ng mahihirap versus mayayaman? Ang tamaan huwag magalit! Sabi ng mga asset sa mga kuwago ng ORA MISMO, kailangan dumalo sa hearing si Helen Yuchengco-Dee, former Prez ng Pacific Plans sa June 8 sa Manila. Maraming isinama sa syndicated estafa silang dating Ambassador Alfonso Yuchengco, Alfonso Yuchengco Jr., Alfonso Yuchengco III, Susan Yuchengco-Santos, Yvonne Yuchengco, Ricardo Chua, Porfirio de Guzman Jr., Jose dela Cruz, Marcelo Dy, Ernesto Garcia, Liwayway Gener, Norman Gonzales, Joseph Grino, Armando Medina, Maribel Obidos, Nilo Ona, Patricio Picazo, Guia Margarito-Santos, Emeterio Roa Jr., Armela Santiago, Samuel Torres at Adelita Vergel de Dios. Bakit ba sila kinasuhan ng syndicated estafa, tanong ng kuwagong maninisip ng tahong. Kinangkong kasi nila ang pitsa ng plan holders, sagot ng kuwagong SPO-10 sa Crame. Ginastos ba nila ang pitsa ng plan holders kaya ayaw ibalik sa kanila ito? tanong ng kuwagong mangongotong. &amp;quot;Siguro Bakit ayaw nilang ibalik ang atik samantala mga super yaman sila? Iyan kamote ang itanong mo sa mga kinasuhan. Abangan.</body>
<link>http://www.philstar.com/Article.aspx?articleId=339868&amp;publicationSubCategoryId=94</link>
</article>
<article>
<title>Kaarawan ng simbahan</title>
<author>ALAY-DANGAL Ni Fr. Jose C. Blanco, S.J.</author>
<date>
<month>June</month>
<day>04</day>
<year>2006</year>
</date>
<body>SA lahat Simbahan ngayon ay ipinagdiriwang ang Pentekostes - ang pagbaba ng Espiritu Santo sa mga apostoles, 50 araw pagkatapos mabuhay na muli si Jesus at 10 araw naman pagkatapos Niyang umakyat sa langit. At sa pagbaba ng Espiritu Santo, nabuksan ang mga isipan ng mga alagad ni Jesus. Naliwanagan sila sa mga dating ipinangangaral ng Panginoon sa kanila at nagsimula silang magkaroon ng lakas ng loob upang ipahayag ang Mabuting Balita. Sa pagbaba ng Espiritu Santo, nagsimula rin ang misyon ng mga alagad at sa ganoon ay isinilang ang Simbahan - ang katawan ni Jesus sa lupa. Ang pagbaba ng Espiritu Santo ay ipinahayag ni Jesus sa kanyang mga alagad bago siya umakyat sa langit (Juan 15:26-27, 16:12-15). &amp;quot;Ngunit ang Patnubay, ang Espiritu ng katotohanan, ang paparito mula sa Ama. Susuguin ko siya sa inyo buhat sa Ama, at siya ang magpapatotoo tungkol sa akin. At magpapatotoo rin kayo tungkol sa akin, sapagkat sa pasimula pay kasama ko na kayo. &amp;quot;Marami pa akong sasabihin sa inyo, ngunit hindi pa ninyo kayang unawain ngayon. Pagdating ng Espiritu ng katotohanan, tutulungan niya kayo upang maunawaan ninyo ang buong katotohanan. Sapagkat magsasalita siya hindi sa ganang kanyang sarili; sasabihin niya sa inyo ang kanyang narinig, at ipapahayag ang mga bagay na darating. Pararangalan niya ako, sapagkat sa akin magmumula ang ipapahayag niya sa inyo. Ang lahat ng sa Ama ay akin; kaya ko sinabing sa akin magmumula ang ipapahayag niya sa inyo.&amp;quot; Matapat ang Diyos sa kanyang pangako at magpahanggang-ngayon, hanggang sa wakas ng panahon, ang Espiritu ng Ama at ng Anak, na si Jesus, ay sumasaatin upang samahan tayo sa ating paglalakbay hanggang sa makabalik tayo sa Ama.</body>
<link>http://www.philstar.com/Article.aspx?articleId=340072&amp;publicationSubCategoryId=94</link>
</article>
<article>
<title>Kinausap ko ang Diyos at ang dagat</title>
<author>PILANTIK Ni Dadong Matinik</author>
<date>
<month>June</month>
<day>04</day>
<year>2006</year>
</date>
<body>Sa pangalwang araw namin sa Pagudpud, Maagang nagising kahit akoy pagod; Ang mga kasamay himbing pa ang tulog Akoy nagbangon nat saka naghilamos! Magmula sa hotel naming tinuluyan Ako ay nagtungo sa dalampasigan Sa puting-buhanging di inaalunan Akoy nag-ersisyo na nag-iisa lang! At saka nag-jogging sa puting buhangin Sa saliw ng alon at dampi ng hangin; Dalwang kilometro ang aking na-jogging Tapos ay huminto at naglakad na rin! Habang tumataas araw sa silangan Naging maliwanag ang kapaligiran; Sa harap ng dagat ay may binitiwang - Taimtim na dasal : Pampamilyat bayan! Sa maalong dagat na aking kaharap, Ay idinalangin kong maalis sa hirap Mga Pilipinong hindi makaalpas Sa kuko ng mga taong asal-hudas! Idinalangin ko rin ang aking pamilya Na sanay ganito na laging masaya; Ang mga anak koy pawang kumikita At ang mga apoy nangag-aaral na! Ang asul na dagat tubig na kay linaw Kinakausap ko sa bawat paggalaw Ng katawat pang lagi nang karamay Sa mga pagkatha ng tulang may buhay! Salamat salamat sa Diyos at dagat Sa oras na iyon ay aking kaharap; Dagat huwag ka sanang lumakit umakyat At maging tsunami sa aming magdamag!</body>
<link>http://www.philstar.com/Article.aspx?articleId=340082&amp;publicationSubCategoryId=94</link>
</article>
<article>
<title>Gloria may kalaban sa loob ng bakuran</title>
<author>AKSYON NGAYON Ni Al G. Pedroche</author>
<date>
<month>June</month>
<day>05</day>
<year>2006</year>
</date>
<body>GUSTUHIN man ni Presidente Arroyo, hindi niya kayang magpatupad ng martial law. Mukhang nabubugnot na ang Malaca&amp;ntilde;ang sa mga kumakalat na &amp;quot;alimuom&amp;quot; o tsismis na magdedeklara ang Pangulo ng batas militar. Kung oposisyon man o kahit sino ang naghahasik ng ganitong balita, I beg to disagree dahil walang kakayahang mag-declare ng martial law ang Pangulo. Hindi niya taglay ang talent at diskarte ni Ferdinand E. Marcos. Si Marcos ay nakapag-martial law dahil binusog niya ang militar at sinigurong siyento porsyento itong tapat sa kanya. Halos lahat ng namumuno sa mga pangunahing sangay ng militar ay Ilokanong tulad niya kung di man kamag-anak. Iyan ang sikreto kung bakit nakapaghari si Marcos ng dalawampung taon. Iba ang situwasyon ngayon. Duda ako sa katapatan ng militar sa Pangulo. Sabi ng isa kong kaibigang kolumnista rin, mayroong isang pagtitipon sa Armed Forces of the Philippines na personal niyang nasaksihan. Hindi ko na ididetalye. Nang sumigaw ang isang mataas na opisyal nang mabuhay ang ganito at ganung sangay ng militar. sumagot ang mga kawal ng &amp;quot;Mabuhay!&amp;quot;. Pero nang ito raw ay sumigaw ng &amp;quot;Mabuhay si Presidente Arroyo,&amp;quot; nakabibinging katahimikan ang tugon ng mga kawal. Alam naman ng marami na may paksyon sa militar, gaya ng grupong Magdalo, na gustong mapatalsik ang Pangulo sa kapangyarihan. Kung gayon, bakit nadarama ang epekto ng martial law? Bakit may warrantless arrest, pagpatay sa mga militanteng aktibista at mga mamamahayag na matinding bumanat sa ilang opisyal ng pamahalaan? Sa tingin ko, isa itong uri ng reversed psychology ng ilang disgruntled officials and men sa pulisya at militar. Sa harap ng mga mala-martial law na pangyayari, lalong umiigting ang galit ng tao sa Pangulo. That is the bottomline of it all! Galitin ang taumbayan para mag-alsa laban sa Pangulo. Kung kailan iniutos ng Pangulo sa pulisya at militar na aksyonan ang ganyang mga pangyayari, lalo namang dumarami ang kaso ng mga pamamaslang sa mga aktibista at media practitioners. Pati mga cabinet officials ng Pangulo ay gumagawa ng dispalinghadong pahayag tulad ng &amp;quot;mamundok na lang sila&amp;quot; na nakasisira sa administrasyon dahil nagmimistulang isang mabalasik na halimaw na sumisila sa mga nakasisilip sa mga pagmamalabis ng pamahalaan. (Email me at alpedroche@philstar.net.ph)</body>
<link>http://www.philstar.com/Article.aspx?articleId=340227&amp;publicationSubCategoryId=94</link>
</article>
<article>
<title>EDITORYAL  Pag-iisyuhin daw ng resibo ang bus at jeepney drivers</title>
<author></author>
<date>
<month>June</month>
<day>08</day>
<year>2006</year>
</date>
<body>WALA nang ibang maisip na paraan ang BIR para makalikom ng pondo at pati ang mga driver ng pampasaherong jeepney at bus ay pag-iisyuhin pa ng resibo sa kanilang pasahero. Karampot na nga ang kita ay pag-iisyuhin pa ng resibo. Ano ba ang naisip na ito ng BIR tila mali? Sabi ni BIR Commisioner Jose Mario Bu&amp;ntilde;ag na pinag-aaralan nila ang suhestiyon na pag-isyuhin ng resibo ang mga drayber ng pampasaherong sasakyan para makumpleto ang kanilang pagtugis sa mga pasaway sa transport sector. Marami raw tax delinquent sa mga driver ng pampasaherong sasakyan at ang pag-iisyu ng resibo ang sagot sa problemang ito. Makadaragdag daw sa revenue kung ganito ang gagawin. Iimproved daw nila ang koleksiyon sa transport sector at uunahin daw nilang linisin at i-update ang database ng mga operators. Dahil sa wala raw resibo na nire-require sa transport sector, hindi raw nila malaman kung magkano ang totoong kinikita ng mga operators. Baka sobra-sobra ang kanilang kinikita. Idinagdag pa ni Bu&amp;ntilde;ag na sa isang buwan ay pag-iisyuhin na nila ng resibo ang mga taxi drivers gamit ang kanilang improved taxi meters. Tila wala sa ayos ang naiisip na ito ng BIR. Kung ire-require nilang mag-isyu ng resibo ang mga drayber maaaring maapektuhan ang karampot na nilang kinikita. At gaano ang abalang idudulot ng pagbibigay ng resibo sa baba-sakay na pasahero. Baka sa kaiisyu ng resibo ay kung ano pang disgrasya ang mangyari. Maaaring magdulot pa ng trapik. Kung mayroon mang mahalagang dapat na asikasuhin ang BIR, ito ay ang paghabol nila sa mga malalaking kompanya na noon pa ay matagal nang dinadaya ang gobyerno. Kinakasabwat ng mga may-ari ng malalaking kompanya ang mga corrupt na opisyal at empleado ng BIR para konti lang ang kanilang babayarang buwis. Ang labis na nakikinabang ay ang mga &amp;quot;buwaya&amp;quot; sa BIR at ang talo ay ang gobyerno at ang mamamayang naghihintay ng magandang serbisyo. Kamakalawa, tatlong corrupt na naman ng BIR ang sinibak ng Ombudsman dahil sa hindi pagreremit ng koleksiyon. Ano ang parusa sa mga &amp;quot;buwayang&amp;quot; ito? Talsik lang sa puwesto. Kaya hindi masawata ang corruption sa gobyerno ay dahil sa malambot na batas sa bansang ito. Matapang lamang ang gobyerno sa mga maliliit. Pati nga mga drayber na kumikita ng konti gusto pang mag-isyu ng resibo. Hindi sila ang dapat tutukan.</body>
<link>http://www.philstar.com/Article.aspx?articleId=340700&amp;publicationSubCategoryId=94</link>
</article>
<article>
<title>Kapalpakan at katatawanan sa DAID-Camp Karingal, hulog sa BITAG!</title>
<author>BAHALA SI TULFO Ni Ben Tulfo</author>
<date>
<month>June</month>
<day>09</day>
<year>2006</year>
</date>
<body>MARAMI nang entrapment operation ang isinagawa ng BITAG kasama ang ibat ibang operatiba laban sa mga pulis na ang estilo ay mang-hulidap. Pero sadyang may mga mauutak at maiingat upang huwag silang mahulog sa patibong ng BITAG. Kaya naman sa mga ganitong pagkakataon, kung gaano sila kautak, tinatapatan namin ito at mas nagiging maingat kami para lang matuldukan ang kanilang katarantaduhan! Tulad na lamang ng reklamong inilapit sa amin ng Office of Muslim Affairs hinggil daw sa ilegal na paghuli ng mga tauhan ng District on Anti-Illegal Drugs o DAID ng Camp Karingal sa kapwa nila Muslim. Ayon sa kamag-anak ng nahuli, nakuhanan daw ng ipinagbabawal na droga ang kanilang kamag-anak at hinihingan diumano sila ng mga tauhan ng DIAD ng halagang P200,000 bilang kapalit ng paglaya, gayong hindi pa ito dumadaan sa inquest procedure. Dito alam naming hindi magiging madali ang ma-ioperate ang mga ito, dahil nalaman namin sa loob mismo ng Camp Karingal isasagawa ang bigayan ng pera. Kayat agad na inilapit ng BITAG ang reklamo kay NCRPO Chief General Vidal Querol, at gayun din kay CPD District Director, General Nicasio Radovan na siyang may sakop DAID. At gaya ng inaasahan, magiging mahirap din para sa kanila ang mahuli ang mga ito. Ang masaklap pa maaring mabaliktad pa ang kaso laban sa mga nagrereklamo, dahil maaari silang hulihin at makasuhan ng bribery. Napagkasunduan na lamang ng mga kamag-anakan ng biktima at mga opisyales ng Muslim Affairs na idadaan na lamang nila ito sa legal na proseso. Pero hindi rito nakuntento ang BITAG, tinungo namin ang tanggapan ng DAID sa Camp Karingal itoy upang makita at makaharap ang sinasabing ikinulong na Muslim. Pero sa hindi inaa- sahan sa harap ng hepe na si Col. Jun dela Cruz nakaharap namin ang hinuli nilang Muslim at ka-nila nang pakakawalan. Halos nagka-buhul-buhol ang paliwanag ang narinig namin kay Col. dela Cruz at sinabi pa niyang off the record na lang daw muna namin ang kanyang paliwanag dahil sa marahil sa kanyang katawa-tawang kapalpakan! * * *Panoorin ngayong Sabado sa IBC 13, 9-10 ng gabi ang buong detalye ng pag-iimbestiga ng BITAG.</body>
<link>http://www.philstar.com/Article.aspx?articleId=340897&amp;publicationSubCategoryId=94</link>
</article>
<article>
<title>Kultura ng buhay</title>
<author>ALAY-DANGAL Ni Fr. Jose C. Blanco,S.J.</author>
<date>
<month>June</month>
<day>09</day>
<year>2006</year>
</date>
<body>SA pagpapawalang-bisa ng Kongreso sa parusang kamatayan, kanilang sinabi na &amp;quot;mahalaga ang buhay.&amp;quot; Ang pagpapahalaga sa buhay ng tao ay matagal ko nang isinusulat sa kolum na ito. Ito ang buod ng Alay-Dangal. Napatunayan na ng mga estatistika at karanasan ng ibat ibang bansa sa mundo na ang parusang kamatayan ay hindi nakasusupil sa mga krimen. Ang tunay na sagot sa pagsupil sa mga krimen ay sa pamamagitan ng maigting na pagpapatupad ng mga batas. Sagot din ang pagtutulungan ng mamamayan at awtoridad. Kapag ang mga mamamayan ng isang bansa ay may sapat na ikabubuhay, may sariling tahanan, nakapag-aaral ang mga anak, may trabaho, nakapaglilibang at higit sa lahat ay may panahong manalangin sa isang Diyos, hindi makakaisip ang mga tao na gumawa ng mga krimen. Ang mga gawaing nabanggit ay ang pagpapalaganap ng kultura ng buhay  na malalimang tinalakay sa isang pahayag na ginawa ng yumaong Pope John Paul II. Oo ngat may mga taong sadyang walang pakialam sa kultura ng buhay, sa halip ay nagpapalaganap pa ng kultura ng kamatayan at karahasan. Subalit, kung tutuusin, silay mas kakaunti kung ikukumpara sa mga tao na nagnanais ng kultura ng buhay. Ang dapat sanang mangyari ay manindigan ang mga taong naniniwala sa kultura ng buhay at walang takot nila itong isabuhay at ipalaganap.</body>
<link>http://www.philstar.com/Article.aspx?articleId=340904&amp;publicationSubCategoryId=94</link>
</article>
<article>
<title>Kulang at sobrang pagtulog ay masama sa katawan</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>June</month>
<day>11</day>
<year>2006</year>
</date>
<body>MASAMA sa katawan ang kulang at sobrang pagtulog. Sa isang medical report ng University of Boston, napag-alaman na ang kakulangan o sobra sa oras na pagtulog ay nagiging sanhi ng diabetes. Ayon sa pag-aaral, apektado ang proseso ng glucose at ito ang nagti-trigger para magkaroon ng diabetes. Ayon sa medical study mula 53 hanggang 93 taong gulang ang nagkaka-diabetes bunga ng hindi pagtulog ng tamang oras. Normal na tulog ay pito hanggang walong oras sa bawat araw. Hindi dapat na bumaba sa lima ang oras ng pagtulog at hindi naman dapat lumampas sa siyam na oras. Ayon sa diabetologist na si Dr. Celia Talusan mali ang akala ng marami na mabuti ang matagal na pagtulog. Dapat ay pito hanggang walong oras lamang ang pagtulog araw-araw. Sinabi niya na normal sa mga tumatanda ang maikling oras na pagtulog pero dapat na uminom sila ng gatas, bitamina at food supplement. Ipinapayo rin niya na dapat na mag-exercise regularly at kumain ng masusustansiya, regular na kumain ng sariwang prutas at gulay.</body>
<link>http://www.philstar.com/Article.aspx?articleId=341242&amp;publicationSubCategoryId=94</link>
</article>
<article>
<title>Mabuhay ang Kataas-taasang Hukuman</title>
<author>AMBAS BRIEFS Ni Roy &amp;quot;Amba&amp;quot; Se&amp;ntilde;eres</author>
<date>
<month>June</month>
<day>11</day>
<year>2006</year>
</date>
<body>SADYANG nakatataba ng puso isiping patuloy pa pala sa pag-ikot ang gulong ng hustisya sa ating bansa. Higit na nakatataba ng puso ang malamang may mga tao pa sa pamahalaan, katulad ng ating mga mahistrado, na laang ipagtanggol ang kapakanan at kinabukasan ng bayan. Dahil dito nais kong papurihan ang Kataas-taasang Hukuman hinggil sa naging desisyon nito kamakailan kaugnay ng pagdedeklara ng Malaca&amp;ntilde;ang ng PP 1017. Partikular na nais kong papurihan ang 10 mahistrado sa pangunguna ni Chief Justice Artemio Panganiban na kumatig sa desisyong isinulat ni Justice Angelina Sandoval Guttierez. Ang nasabing desisyon ay masasabi kong isang tagumpay para sa mamamayan. Sa naging desisyon ng Korte Suprema sa PP 1017, CPR at EO 464 hindi lamang ang bayan, kundi higit sa lahat mismong ang Kataas-taasang Hukuman, ang nakinabang sapagkat naibalik nito sa sarili ang tiwala ng mamamayan. Pagkatapos kasi ng mga kontrobersiyal na isyu at desisyong kinasangkutan nito sa nagdaang mga panahon na tila nag-iwan ng batik at malaking katanungan sa isipan ng ating mga mamamayan hinggil sa kakayahan ng ating hudikatura bilang institusyong magtatanggol at mangangalaga sa kapakanan ng bayan at sa panahong ito na halos ang mamamayan ay tila wala nang masulingan dahil sa hinalang napasailalim na wari sa orasyon ni Mrs. Gloria Macapagal-Arroyo ang lahat ng ahensiya ng pamahalaan  kasama na ang hudikatura; ngayon heto at bumawi ito upang ibangon at burahin ang mga agam-agam at pag-aatubili sa isipan ng mamamayan sa kanya bilang institusyon ng katarungan. Muli pinatunayan at pinagtibay nito ang kanyang papel bilang huling tanggulan ng katarungan sa bansa, &amp;quot;not just once&amp;quot; ika nga, but thrice! Naway magsilbing babala na itong tatlong sunud-sunod na mala-hagupit sa likod ng Administrasyon na desisyon ng Korte Suprema. Sa pangyayaring ito dapat ay wala nang mukhang ihaharap pa sa bayan si Mrs. Arroyo at kung sinuman yaong mga nagpanukala sa pagpapatupad ng PP 1017, CPR at EO 464. Nakakatatlong strike-out na sila ah! Kung sabagay, kahit kailan ay hindi kinakitaan na nakaramdam ng hiya sa taumbayan ang mga natitira sa Malaca&amp;ntilde;ang. Ang ipinagtataka ko lamang ay kung bakit tila kapit-tuko hanggang ngayon ang ilan sa kanyang mga kasama sa Gabinete na sa aking personal na pagkakakilala sa ilan sa kanila ay mga taong may-prinsipyo at integridad. Kahit batid nila sa kanilang kalooban na huwad ang sinasabing &amp;quot;paglilingkod&amp;quot; daw sa bansa ni Mrs. Arroyo ay nandiyan pa rin sila. Hindi nakakapanibago kung sina Secretary Gonzales, Bunye, Mike Defensor o si Mrs. Arroyo mismo ang pag-uusapan dahil sadyang ganoon yata talaga sila. Subalit ang hindi ko maintindihan ay kung bakit pumapayag magpagamit at madungisan ang pangalan ng ilang matitinong lingkod-bayan. Hindi ko tuloy malaman kung bulag o sadyang nagbubulag-bulagan lamang ang mga ito na dati ko ring nakasama sa gobyerno. Hindi ko talaga mawari. Ang pagkakakilala ko ay marurunong, matatalino at matitinong tao rin naman ang mga ito. Natitiyak ko na hanggang sa mga sandaling ito ay patuloy sa pagmumuni-muni ang Malaca&amp;ntilde;ang hinggil sa kinahinatnan ng PP 1017, CPR at EO 464. Hindi kaya isa itong masamang pangitain para sa Administrasyong Arroyo? Ano pa kaya ang susunod nilang i-imbentuhin para lamanag mapanatili ang sarili sa poder? Abangan natin. Samantala, ipagdasal po natin na sana ay makamtan na rin ng buong sambayanan ang katarungan sa ginawang pagyurak at pagsalaula ni Mrs. Arroyo sa sagradong karapatan at damdamin ng mamamayan. Mabuhay po ang ating mga Justices, mabuhay ang Kataas-taasang Hukuman! * * * Tune in to &amp;quot;USAPANG OFW&amp;quot; on DZRH AM radio every Sunday from 10 to 11 AM. Email royseneres@yahoo.com, text 09187903513, visit my website www.royseneres.com, call 5267522 or 5267515 or visit Our Fathers Coffee.</body>
<link>http://www.philstar.com/Article.aspx?articleId=341249&amp;publicationSubCategoryId=94</link>
</article>
<article>
<title>Sayang si Tiotoen</title>
<author>AKSYON NGAYON Ni AL G. Pedroche</author>
<date>
<month>June</month>
<day>12</day>
<year>2006</year>
</date>
<body>NAKAPANGHIHINAYANG. Iyan ang bulalas ng marami sa pagkakapatay kamakailan sa trusted action man ni MIAA GM Al Cusi na si Ed Tiotoen. Ang taong itoy kilalang estrikto sa implementasyon ng mga regulasyon at batas sa Manila International Airport Authority (MIAA). Tiyak ko na pati si tukayong Al ay naghihinagpis sa kanyang pagyao. Si Tiotoen ay binaril ng tatlong ulit sa NAIA. Ang suspek ay isang Major Cenon Tenorio ng PNP-Aviation Security Group. Ano man ang tunay na dahilan nang pagpaslang, tanging ang pumatay lamang ang nakakaalam. Umaasa akong lalabas ang katotohanan at managot ang tunay na nagkasala sa buktot na krimeng ito. Malaking hamon para kay Cusi ang pagsugpo sa mga anomalya sa pandaigdig na paliparan. Maraming raket diyan na winawalis ni Cusi. Kumbaga, itong si Tiotoen ang isa sa kanyang &amp;quot;walis&amp;quot;. Mahirap maging &amp;quot;janitor&amp;quot; ng katiwalian. Maraming government offices sa NAIA na hindi makontrol nang husto ng MIAA. Kasama riyan ang PNP-ASG, Bureau of Customs, Immigration at marami pang iba. Alam nyo ba na bawat ahensya ay may sari-sariling law enforcement arm kaya nagkaka-overlap ang gawain nila. Hindi naman natin nilalahat pero sa bawat ahensya, may mga scalawags na sangkot sa smuggling, at escort service. Iyan ang sinasabing dahilan kung bakit sinita ni Tiotoen si Tenorio bago maganap ang krimen. Matindi ang tapang ni Tiotoen. Kahit armado si Tenorio ay pinigilan niya umano ito sa pagpunta sa immigration area ng NAIA Terminal I. Masyadong mahal ang ipinuhunan niya para maging dakila. Buhay. Kawawa ang pamilya ng nasawi dahil ang anak niya sa kanyang misis ay isang batang lalaki na kailangan pang itaguyod. Ingat din dapat si Cusi. Sa layunin na suhetuhin ang mga ahensyang nasa bakuran niya na may kani-kaniyang mother unit, baka siya ang kainitan. Walang takot ang taong ito kasi eh. Kahit sino babanggain kung gumagawa ng katiwalian sa loob ng bakurang kanyang pinangangasiwaan. Nagpalabas na ng order si Presidente Arroyo na naglalagay sa mga ahensyang nakatalaga sa NAIA sa superbisyon ni Cusi. Kaya kahit sino pa ang mother unit ng mga ito, kay Cusi sila mananagot. &amp;quot;Super-parak&amp;quot; ang dating ni Cusi sa bisa ng AO 151. I wish this man all the best at sanay malupig ang lahat ng mga galamay ng katiwalian sa loob ng NAIA. (Email me at alpedroche@philstar.net.ph)</body>
<link>http://www.philstar.com/Article.aspx?articleId=341585&amp;publicationSubCategoryId=94</link>
</article>
<article>
<title>Paraiso</title>
<author>Ni Cyndie D. Macawile</author>
<date>
<month>June</month>
<day>13</day>
<year>2006</year>
</date>
<body>Sabi ng aking ina mas maganda raw ang kapaligiran noon kaysa ngayon. Noon daw, natatanaw ng mga mata ang halos buong kalangitan. Maraming ibon ang malayang lumilipad at nagsisipagdapo sa sanga ng mga punongkahoy na matitipuno ang katawan at mayroong mga dahong tila umaawit kapag nilalaro ng hangin. Malinaw at tila kristal ang tubig ng mga dagat, ilog, lawa at sapa. Malayang naglalakad sa daan ang mga nakahanay na itik na hindi naman pinapastol ng sinuman. Malayang namumulaklak at nang aaliw ang mga nagkalat na halaman na tila mga bombilyang nasa lupa at mula roon ay nagbibigay ng liwanag at saya. Noon daw, walang matitinding krimen at mga taong kinatatakutan. Tinanong ko ang aking sarili, &amp;quot;Iyon na ba ang paraiso?&amp;quot; Sinikap kong hanapin ang kasagutan sa aking tanong ngunit nakalimutan ko iyon dahil sa natangay ako ng mabilis na agos ng panahon at teknolohiya. Ngunit mabuti na lamang at nagising na ako mula sa pang-aaliw nitong nagbabagong mundo. At muli, binalikan ko ang hinahanap kong kasagutan. Hinanap ko ang buong kalangitan ngunit hindi ko natagpuan ang bughaw na langit dahil natakpan na pala iyon ng maitim na usok na nagmumula sa mga pabrika. Hinanap ko ang maraming ibong lumilipad ngunit sila pala ngayon ay naging mga bakal na at tinatawag ng eroplano. Hinanap ko ang matitipunong punongkahoy na mayroong mga dahong madalas umaawit ngunit ang natanaw ko ay mga naglalakihang gusali na pinatatag ng mga bato at semento. Hinanap ko ang mga tila kristal na tubig ngunit hindi ko natagpuan dahil sila pala ay nakatago sa ilalim ng mga nangangamoy at nakalalasong basura. Hinanap ko ang mga malalayang itik sa daan ngunit sila pala ay naging mga sasakyan na laging nag-uunahan sa kalsada kahit na pinapastol naman ng mga pulis. Hinanap ko ang mga bulaklak ngunit natagpuan ko na lamang sila sa piling ng mga mayroon pang natitirang pagpapahalaga sa tulad nila. Ngayon, marami ng uri ng krimen at mga taong kinatatakutan. Tinanong ko ang aking sarili, &amp;quot;Nasaan na ang paraiso?&amp;quot; Sinikap kong hanapin ang kasagutan sa aking tanong ngunit hindi ko na iyon natagpuan.</body>
<link>http://www.philstar.com/Article.aspx?articleId=341738&amp;publicationSubCategoryId=94</link>
</article>
<article>
<title>EDITORYAL  Nagkamali sa pagbitay? Aray!</title>
<author></author>
<date>
<month>June</month>
<day>14</day>
<year>2006</year>
</date>
<body>EKSAKTUNG-EKSAKTO sa pagbasura sa death penalty law noong nakaraang linggo ang mga sinabi ni Chief Justice Artemio Panganiban na maaari raw nagkamali ang Korte sa paghahatol ng bitay kay child rapist Leo Echegaray. Hindi raw dapat bitay ang hatol kay Echegaray kundi habambuhay na pagkabilanggo. Sinabi ito ni Panganiban sa harap ng mga abogado noong May 31. Pero sinabi raw niya ito bilang pag-uulit lamang sa mga dati na niyang opinion batay sa mga nakasulat sa librong sinulat noong 1998 at 2000. Ang mga ipinahayag ni Panganiban ay animoy apoy na kumalat. At ang labis na nadismaya ay ang mga taga-Supreme Court mismo. Hindi nila akalain na ang kanilang bossing pa ang magsasabing nagkamali sa pagbitay sa rapist. Pagkaraan ng pitong taon ay saka nagsalita si Panganiban na maaaring nagkamali sa paghatol. Pero sabi naman ni SC spokesman Ismael Khan na hindi nagkamali ang Korte sa paghatol ng bitay. Sabi ni Khan, tama ang desisyon at walang judicial error na nangyari. Pinag-aralang mabuti ang kaso ni Echegaray. Katwiran ni Panganiban sa pagsasabing nagkamali sa pagbitay kay Echegaray na hindi na- prove ng trial court na ito ang ama o stepfather ng biktima. Malaking kuwestiyon sa Supreme Court ang mga ipinahayag ni Panganiban. Kung nagkamali sa pagbitay kay Echegaray, anong klaseng mga hukom mayroon ang Korte Suprema? Kung nagkamali sa pagbitay, siguradong marami ring pagkakamali sa pagbibigay ng hatol sa mga nakakulong pa. At paano naman ang iba pang nabitay na sumunod kay Echegaray. Pagkatapos mabitay si Echegaray, anim pang death convicts ang naisalang sa lethal injection chamber. Ang pahayag ni Panganiban ay lilikha ng mga pagdududa. Laging makukuwestiyon ang kredibilidad ng mga hukom na hahatol. Baka mali ang verdict. Baka hindi ang hinatulan ang talagang kriminal. Maiisip din na baka kaya nagsalita ng ganoon si Panganiban ay para magkaroon ng justification ang pagbasura sa death penalty law. Isang paraan iyon para maiwasan na nga naman ang maling pagbitay. Magkamali man ang hukom sa paghatol, buhay pa rin ang akusado dahil life imprisonment na lang ang hatol. Pero, mas mainam kung hindi na nagpahayag si Panganiban na nagkamali ang Korte. Kinontra niya ang pinamumunuan.</body>
<link>http://www.philstar.com/Article.aspx?articleId=341875&amp;publicationSubCategoryId=94</link>
</article>
<article>
<title>Cybersex den sa Cebu, hulog sa BITAG!</title>
<author>BAHALA SI TULFO Ni Ben Tulfo</author>
<date>
<month>June</month>
<day>14</day>
<year>2006</year>
</date>
<body>(Last Part) Karugtong ito ng column ko noong Lunes tungkol sa cybersex sa Cebu na nahulog sa BITAG! Sa nangyaring rescue operation, nagwala ang sinasabing may-ari ng umanoy cybersex den sa Cebu, ang kanong si Brickman. Tigas pagmamalaki nitong sinasabing walang prostitusyong nangyayari sa kanyang pamamahay pero sa nakalap na ebidensiya ng mga otoridad ng CIDG 7, at sa bisa ng search warrant ng Region 7, lumalabas na cybersex ang nasabing operasyon nito. Ganunpaman, walang nakuhang mga menor de-edad na kababaihan ng mga oras na iyon pero dahil sa mga ebidensiya tulad ng computer, webcams, anim na sex paraphernalias at sextoys maaari pa ring masampahan ng kasong Human Trafficking ang kanong si Brickman. Gayundin ang pagsampa sa kanya ng kasong illegal possession of firearm dahil sa baril na nakuha sa bulsa ni Brickman ng CIDG -7 nung oras ng operasyon. Isa pa lamang ang cybersex den sa Cebu ang nasampulan ng patibong ng BITAG. Kahit saan man ang teritoryo, gaano man ito kalayo. Mapa-tubig man, lupa at himpapawid. Walang pinipili at pinalalampas ang patibong ng BITAG. Marami pang susunod sa aming listahan. Abangan!</body>
<link>http://www.philstar.com/Article.aspx?articleId=341879&amp;publicationSubCategoryId=94</link>
</article>
<article>
<title>Lagi bang tama ang hustisya?</title>
<author>CALVENTO FILES Ni Tony Calvento</author>
<date>
<month>June</month>
<day>14</day>
<year>2006</year>
</date>
<body>NOONG LUNES nailathala ko sa aking column ang tungkol sa Juvenile Justice and Welfare Act of 2006 R.A 9344. Narito ang mga comments ng taumbayan hinggil sa batas na ginawa ni Sen. Francis Pangilinan. 09283549687  Junell Fechalin ng Bataan  Dapat lang na repasuhin ang Batas na R.A 9344. Hindi tama ang batas na yan! Kahit ako 15 years old na alam ko na ang tama at mali. 09062283154  Nabasa ko po ang column ninyo dated June 12, 2006 sa PSN. Ngayon ko lang po nalaman na may ginawa na pa lang batas si Sen. Kiko Pangilinan na pro sa mga kriminal. Paano ito nakalusot sa senado? Kaya dapat sigurong mabuwag na ang senado at maging parliamentary government na tayo. 09102298201  Paki parating lang kay Senator Kiko Pangilinan na mag-aral pa siyang muli tungkol sa R.A 9344 na kanyang pinalabas na ang 15 anyos pababa ay di puwedeng kasuhan. Di ba niya alam ang panahon sa ngayon 9 years old pa lang marunong ng gumawa ng masama . Sa ginawa niyang yan ay lalo dadami ang krimen lalo na sa mga kabataan na alam nilang hindi naman sila makukulong. Ito lamang ang magiging dahilan ng mga kabataan sa paggawa ng masama. 09278504677  Gud pm! Sir, more power sa column ninyo. May punto po kayo sa ginawang batas ni Sen Kiko Pangilinan. Dapat higpitan ang mga kabataan dahil may isip na ang mga iyan lalo na sa mga masasamang bisyo. 09205163376  Tama po kayo Mr. Calvento sa nailathala ninyo sa inyong column sa PSN. Mali talaga itong Juvenile Welfare Act ni Sen. Kiko Pangilinan. Dapat itong repasuhin. 09284131577  Anong utak ba meron si Sen. Kiko Pangilinan? Gumagawa lang ng batas para lang siguro pag-usapan siya. Ang mga bata ngayon ay marurunong ng gumawa ng kabutihan at kasamaan. 09197878406  Mr. Calvento, I agree with you assessment of R.A. 9344. Paano ito nakapasa sa senado? Dyan mo makikita na ang mga senador ay scatterbrain. 09283294994  Good pm! Tama po ang sinabi ninyo. Bulag at mga bobo ang mga congressman at senador lalo na ang author ng R.A 9344. 09286322917  Tungkol po sa R.A 9344 na nailathala ninyo sa inyong column. Para sa akin,hindi talaga makatarungan ang batas na yan. Nakapatay ang bata ng isang matanda na babae o kaya ay dalaga na nirape ganun na lang ba yon basta na lang ba hindi alam ang ginagawa at ganoon na lang kabilis na madismiss ang kaso. 09103257994  Ako bilang magulang, hindi ako sang-ayon sa batas ni Kiko Pangilinan. Dapat na ibasura yan dahil marami na ang gago sa mga kabataan ngayon. 09107846889  Para po sa akin dapat na repasuhin ang batas na ginawa ni Sen. Pangilinan. Dahil lalo lamang mawawalan ng disiplina ang mga kabataan na makaalam nito. Higit sa lahat ang mga kabataang walang mga magulang. 09214080571  Gud pm! Isang pagkakamali ang naisabatas na R.A 9344. Ang pamilya kasi nila ay may mga bodyguards. Paano kaming naglalakad sa dilim galing sa aming mga trabaho kung bigla na lang kami atakihin ng mga kabataan. Ang mangyayari hindi na sila kakasuhan niyan. 09169053003  Dapat na repasuhin ang batas na R.A 9344 upang hindi naman tayo magmukhang tanga. 09103944736  Unfair naman yata ang batas na yan! Dapat kung nagkasala ka bata ka man ay dapat na bigyan ng tamang parusa. Kung hinayaan na lang nila ma-exempt yung 15 years old and below para na rin nilang kinokonsinte ang kanilang ginagawa. Uulitin lang din nila ang kanilang pagkakamali kung hindi nila alam ang pagkakamaling ginawa nila. Mag-isip naman sana ang mga senador. 09107655132  100 % hindi ako sang-ayon sa batas na ginawa ni Sen. Kiko Pangilinan. 09103019928  Hindi po ako pabor sa batas na R.A 9344. Sana ang may kagagawan ng batas na ito ay tumama sa kanila para alam nila ang sinasabi nila. Maraming kabataan ang mga adik ang gumagawa ng krimen. 09229217317  Saludo ako sa inyo Mr. Calvento! Matauhan sana si Sen. Kiko Pangilinan kapag sa kanila mangyari yung trahedya na kagagawan ng mga kabataang may edad na 15 years old. Minsan may taong kinakapos sa pag-iisip, unggoy pa kaya. 09283521287  Magandang umaga po! Nabasa ko po ang column ninyo sa PSN tungkol sa R.A 9344. Tama po kayo na paano nga po kung may magbuo ng isang grupo para makagawa ng masama at ang mga ito ay edad na kinse pababa. 09215054801  Baka akala ni Kiko sa pelikula lang makakabuntis na, di pa rin alam ang ginagawa. Puwede pa bang ibasura ang batas na R.A 9344. 09174034192  Napakababaw mag-isip ni Kiko Pangilinan sa R.A 9344. Nag-isip kaya siya o wala siyang isip. 09208088340  Mali po ang panukalang ginawa ni Sen. Kiko Pangilinan tungkol sa R.A 9344. 09214118035  Inisip po kayang mabuti ni Sen. Kiko Pangilanan yung R.A 9344 bago maipasa at maisabatas ito. Katarantaduhan ang batas na ito na hindi dapat ikulong ang mga 15 anyos pababa. 09279210085  Sang-ayon ako na dapat repasuhin ang batas na R.A 9344. Hindi man lang pinag-isipang mabuti ng mga nasa senado palibasa kasi apat na batas lang ang naipasa nila. 09276343675  Pwede rin gamitin ng mga makakaliwa ang mga batang miyembro nila para lusubin ang Malaca&amp;ntilde;ang at agawin ang puwesto dahil sa hindi sila puwedeng kasuhan. Puwede din silang gamitin ng mga sindikato. Para sa may problema sa lupa maaari kayong magsadya sa aming tanggapan tuwing araw ng Huwebes mayroon tayong representative mula sa Land Registration Authority na magbibigay ng advice sa inyo. Nais kong batiin si Regina Sarte at nagpapasalamat din ako sa kanya. Para sa mga biktima ng krimen at karahasan maaari kayong magsadya sa aming tanggapan sa 5th/F City State Center Building, Shaw Blvd., Pasig City. Maaari din kayong tumawag sa 6387285 o sa 6373965-70. Maaari din kayong magtext sa 09213263166 o 09198972854. * * * E-mail address: tocal13@yahoo.com</body>
<link>http://www.philstar.com/Article.aspx?articleId=341898&amp;publicationSubCategoryId=94</link>
</article>
<article>
<title>Maraming problema si Bush kaya tumanda</title>
<author>HALA BIRA! Ni Danny Macabuhay</author>
<date>
<month>June</month>
<day>17</day>
<year>2006</year>
</date>
<body>HINDI na maitago ang mga gatla sa mukha ni US President George W. Bush. Mabilis ang kanyang pagtanda. Nakikita ko sa kanyang mukha na napakarami na niyang nilampasang pagsubok bilang lider ng pinakamakapangyarihang bansa sa mundo. Samantala, si President Gloria Macapagal-Arroyo ay pabata nang pabata at tumitingkad ang kagandahan. Ibig bang sabihin mahusay magdala ng problema si GMA. Nang giyerahin ni Bush ang Iraq ay nabaon siya sa kumunoy at lalo siyang nababaon, sa palagay ko mas grabe ang kalagayan ng US ngayon kung ikukumpara ng giyerahin nila ang Vietnam noon. Wala pa akong nakikitang solusyon na makakalas ang US sa nakakalunos na sitwasyon sa Iraq. Maraming problema si Bush at tiyak na lalo pa siyang tatanda. Problema niya ngayon ang tungkol sa pagbabago ng kanilang immigration laws. Maraming illegal aliens doon at kabilang dito ang mga Pinoy TNT (tago nang tago). Binabalangkas na ang bagong batas at polisiya sa immigration sa gitna ng pagtutol ng mga matagal nang naninirahan sa US partikular na ang mga Mexican na apektado sa pagbabago ng immigration laws. Kasama sa mga nagprotesta ang libu-libong Pinoys na nais iparating ang kanilang hinaing. Ilan sa mga ipinakikiusap ng mga nagpoprotesta na payagan silang manirahan sa US o di kaya naman panatilihing magtrabaho at manirahan muna sa US ang mga illegal aliens nang kahit ilang taon para patunayang karapat-dapat silang maging immigrants at hindi magi-ging problema. Ipinagsigawan rin sa mga rallys ang mga kontribusyong nagawa ng mga illegal aliens sa pag- unlad ng Amerika kabilang ang pagbabayad ng taxes at mahusay na pagtatrabaho na hindi naman kayang gampanan ng mga legal na mamamayan ng US. Kontrobersyal ang isyung ito sa US kaya subaybayan natin.</body>
<link>http://www.philstar.com/Article.aspx?articleId=342392&amp;publicationSubCategoryId=94</link>
</article>
<article>
<title>Kung Pinoy si Noah!!!</title>
<author>PANAGINIP LANG Ni Nixon T. Kua</author>
<date>
<month>June</month>
<day>17</day>
<year>2006</year>
</date>
<body>TAON 2005 at isang ordinaryong middle class Pinoy si Noah. Habang hirap na hirap siyang pagkasyahin ang kanyang patuloy na lumiliit na suweldo ay nagpakita sa kanya ang Diyos at sinabing: &amp;quot;Pagkatapos ng isang taon ay bubuhos ang ulan at babahain ang buong Pilipinas. Gusto Kong gumawa ka ng isang malaking arko at isakay mo rito ang pares-pares na mga hayop at mga mag-asawang Pilipino sa ibat ibang kapuluan.&amp;quot; Binigay ng DIYOS kay Noah ang specs ng Arko para hindi ito lumubog sa matinding baha at bagyong tatama sa Pilipinas at taos pusong tinanggap naman ng Pinoy ang kanyang responsibilidad na sagipin ang mga pinasasagip. Ilang araw bago dumating ang matinding bagyo ay baha ay muling nagpakita ang DIYOS kay Noah at tinanong ang huli kung ready na ba ang barkong pinagawa. Hindi makasagot si Noah na ikinagalit naman ng DIYOS. Inulit ng DIYOS ang tanong: &amp;quot;Nasaan ang arkong pinagawa ko sa yo?&amp;quot; Kesa sagutin ang tanong ng deretso ay nagpaliwanag si Noah at ito ang kanyang paliwanag: &amp;quot;Patawarin po ninyo ako kung di ko natupad ang utos ninyo. Nagkaroon po nang malaking problema sa plano po ninyo. Kumuha po ako ng mayors permit dahil komo galing ang utos sa inyo ay dapat legal ang lahat pero ayaw ako bigyan ng aming alkalde kung hindi raw construction firm ng pamangkin niya ang gagawa. Okay na sana pero nasilip naman ng aming kongresista na ayaw pumayag at magpapatawag daw ng congressional inquiry unless magbibigay ng 30% ang kontratista. Ang mga manggagawang nakuha naman ni Noah ay nagtayo ng unyon at biglang nag-strike pagkatapos buyuin ng kanilang mga lider at sinamahan naman agad ng mga makakaliwang grupo na nag-rally sa laban sa lugar kung saan ginagawa ang barko dahil hindi raw makatarungan ang paraan ng pagpili ng sasakay at sasagipin mula sa malakas na malakas na bagyo at baha. Ride on rin ang mga bading at tibo dahil bakit mga normal na mag-asawa lang ang maaaring sumakay, unfair daw ito dahil pare-pareho namang Pilipino. Wala raw dapat discrimination laban sa &amp;quot;third sex&amp;quot;. Hindi nagpahuli ang civil society, nakisali rin sa gulo dahil may balita raw na ang pondong gagamitin sa paggawa ng arko ay galing sa donasyon ng mga galbing lords at malinaw na katas ito ng jueteng. Gusto rin nilang ilantad ang pangalan ng mga sasakay at tiyaking hindi kasama rito ang mag-asawang Bong Pineda, mag-asawang Armand Sanchez at iba pang mga kilalang gambling lords. Araw-araw headline sa pahayagan, radio at television kaya dapat bida rin ang mga senador na nagpatawag ng hearing &amp;quot;in aid of legislation&amp;quot;. Ayaw sanang sumipot ni Noah sa hearing at gagamitin niya sana ang Executive Order 464 pero hindi ubra dahil ordinaryong mamamayan lamang siya. Napilitan siyang tumestigo kung saan sinabi niya ang katotohanan na Diyos ang nagpapagawa ng arko pero laking gulat niya ng ideklara itong unconstitutional dahil maliwanag daw na hindi ginagalang ang separation of Church and State. Lumalaki ang gulo gaya pasok naman ang NBI at PNP na pinagdudukot ang limang tao na katulong ni Noah dahil mga komunista raw ang mga ito at ang tunay na pakay ay patayin si Madam Senyora Donya Gloria. Ang DOJ Secretary naman at ang National Security Adviser ay nag-isyu ng statement na maaaring gamitin ito sa isang coup plot na pangungunahan ng mga oposisyon. Dagdag pa ng NBI at PNP at pati ang AFP ay gagamitin ang arko ng mga Magdalo at mga elemento sa militar na hindi sang-ayon sa ginagawa ng Malaca&amp;ntilde;ang. Itatakas daw dito si dating Pangulong Erap kung saan magtatayo ng government in exile. Walang magawa si Noah at pilit hinanap si Mike Defensor na dati niyang nakilala ng kongresista pa lang ito at madalas nakatambay sa Quezon Boulevard. Pinakiusapan niya itong idulog ang problema niya kay Madam Senyora Donya Gloria. Nagalit ho si Madam Senyora Donya Gloria dahil siya lang daw ang may karapatang kausapin ang Diyos. Walang ordinaryong Pilipino ang may ganoong karapatan. Pero pilit po akong nakiusap kay Mike Defensor at bumalik siya sa Malaca&amp;ntilde;ang kung saan napapayag niya rin si Madam Senyora Donya Gloria sa kondisyong pipinturahan ang buong barko ng malaking larawan ni Madam Senyora Donya Gloria na may slogan na &amp;quot;Towards a Strong Republic&amp;quot; at &amp;quot;GMA Cares&amp;quot;. Buong akala ko ho ay ayos na pero laking gulat ko nang dumating naman si Jose Pidal at hindi daw dapat na mag-asawa lamang, papaano raw ang best friend niyang si Vicky. Sundan pa ng temporary restraining order mula sa Korte kaya heto po, wala pa rin ho ang arko. Ni hindi pa ho maumpisahan. Mga 10 taon siguro bago matapos,&amp;quot; paliwanag ni Noah. Iiling-iling ang Diyos at sinabing: &amp;quot;di bale, hindi na kailangan wasakin ang bansang ito. Hayaan ko na lang kayong sumira nito.&amp;quot; Kuwento ho yan galing sa isang nag-e-mail sa akin. Kathang-isip ng sumulat pero nakakatuwa, bagamat tunay na mga suliranin. Typical Pinoy, dinadaan na lang natin sa tawa pero tunay na problemang walang lunas  parang cancer. * * * Para anumang reaksyon o kumento, o e-mail sa nixonkua@yahoo.com o mag text sa 09272654341.</body>
<link>http://www.philstar.com/Article.aspx?articleId=342397&amp;publicationSubCategoryId=94</link>
</article>
<article>
<title>Corpus Christi</title>
<author>ALAY-DANGAL Ni Fr. Jose C. Blanco, S.J.</author>
<date>
<month>June</month>
<day>18</day>
<year>2006</year>
</date>
<body>NGAYONG Linggo ay ipinagdiriwang ng Simbahan ang Kapistahan ng Katawan at Dugo ni Jesus o Corpus Christi. Sa kasaysayang ng ating kaligtasan mula sa kamatayan at kasalanan, ang Katawan ni Jesus na inihandog niya sa Ama sa pamamagitan ng pagkapako at pagkamatay niya sa krus, pati na rin ang kanyang Dugo na umagos dahil sa mga pahirap sa kanya, ang siyang luminis sa sangkatauhan at tumubos sa kasalanan ng tao magpakailanman. Kung kayat ang Ebanghelyo sa araw na ito ay tungkol sa paggunita ng sandaling iyon nang inialay ni Jesus ang kanyang buong pagkatao sa panahon ng huling hapunan (Mark.14:12-16, 22-26). Unang araw ng Pista ng Tinapay na Walang Lebadura, araw ng pagpatay ng kordero para sa Paskuwa. Tinanong si Jesus ng kanyang mga alagad, &amp;quot;Saan mo po ibig na ipaghanda ka namin ng Hapunang Pampaskuwa?&amp;quot; Inutusan niya ang dalawa sa kanyang mga alagad, &amp;quot;Pumunta kayo sa bayan. May masasalubong kayong isang lalaki na may dalang isang bangang tubig. Sundan ninyo siya sa bahay na kanyang papasukan at sabihin ninyo sa may-ari, &amp;quot;Ipinatatanong po ng Guro kung saang silid siya maaaring kumain ng Hapunang Pampaskuwa, kasalo ng kanyang mga alagad.&amp;quot; At ituturo niya sa inyo ang isang malaking silid sa itaas na mayroon nang kagamitan. Doon kayo maghanda para sa atin.&amp;quot; &amp;quot;Samantalang silay kumakain, dumampot ng tinapay si Jesus, at matapos magpasalamat sa Diyos ay kanyang pinagpira-piraso at ibinigay sa mga alagad. &amp;quot;Kunin ninyo; ito ang aking katawan.&amp;quot; Hinawakan niya ang saro, at matapos magpasalamat ay ibinigay sa kanila; at uminom silang lahat. Sinabi niya, &amp;quot;Ito ang aking dugo ng tipan, ang dugong mabubuhos dahil sa marami. Sinasabi ko sa inyo, hindi na ako iinom ng alak mula sa ubas hanggang sa araw na inumin ko ang bagong alak sa kaharian ng Diyos.&amp;quot; Umawit sila ng isang imno, at pagkatapos nagtungo sa Bundok ng mga Olibo.&amp;quot; * * * Happy Fathers Day! Sa lahat ng mga ama ng tahanan at tumatayong mga ama ng kanilang mga nasasakupan, tanggapan o mga kawan.</body>
<link>http://www.philstar.com/Article.aspx?articleId=342587&amp;publicationSubCategoryId=94</link>
</article>
<article>
<title>Ang alugbati at pili</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>June</month>
<day>18</day>
<year>2006</year>
</date>
<body>SA mga bakuran sa mga probinsiya kapuna-puna na marami silang nakatanim na alugbati na sinasabing napakayaman sa calcium. Tulad ng okra at saluyot. Masarap isahog sa mga nilulutong ulam ang alugbati. Sa Kabisayaan, ang mga putaheng inihahain ay may sahog na alugbati. Minsang magbakasyon ako sa Iloilo ay natikman ko ang napakasarap na munggo na maraming isinahog na alugbati. May dalawang klase ang alugbati ang pula at berde ang dahon. Tumutubo ang alugbati sa buhaghag at mamasa-masang lupa. Gamot din ang alugbati. Nilalagay ang dahon nito para inumin ng mga sumasakit ang tiyan, tinitibi at may masakit na pagreregla. Dahil nga sa maraming taglay na mineral at bitamina, itoy isinasahog sa lugaw para ipakain sa mga babaing bagong panganak para silay lumakas. * * * Ang punongkahoy na pili ay sa Kabikulan lang tumutubo bagamat may mangilan-ngilang tumutubo sa Quezon. Marami ang nawiwiling kumain ng pili nuts at minatamis na pili. Kapag may nagpunta sa Bikol inaasahan ang ipasasalubong sa mga mahal sa buhay ay pili. Malaking pagkakitaan ang pili na ini-export na rin. Ang pili ay tumutubo sa mga mabuhanging lupa. Mas malago at mataba ang mga nakatanim sa volcanic soil. Ayon sa mga Bikolano, mas matatamis ang pili na inaani sa lugar na malapit sa Mayon Volcano. Napag-alaman din na ang babaing pili ang namumunga.</body>
<link>http://www.philstar.com/Article.aspx?articleId=342591&amp;publicationSubCategoryId=94</link>
</article>
<article>
<title>Dupang na parak ng police station sa Agham Road,QC, hulog sa BITAG!</title>
<author>BAHALA SI TULFO Ni Ben Tulfo</author>
<date>
<month>June</month>
<day>19</day>
<year>2006</year>
</date>
<body>Maraming matatagumpay na entrapment operation ang ginawa ng BITAG laban sa mga tiwaling pulis na ang estilo ay mang hulidap. Subalit, marami rin naman ang mga &amp;quot;wais&amp;quot; sa paggawa ng kanilang katarantaduhan at katiwalian, nakakaiwas sa patibong na aming inihanda. Pero sinisiguro namin na hindi pa rin sila ligtas sa aming BITAG. Katulad nito ang istorya nang lumapit sa amin si Tess. Hinuli at ikinulong daw nang limang araw ang kanyang asawang muslim na si Camal, sa police block ng Agham Road, Quezon City. Hindi man lamang ininquest o dumaan sa proseso ang biktima at ang tanging nakakausap lamang ng biktima ay ang pulis na PO2 Jose Igig. Unang sinabi raw nito sa kanya na makakalaya lamang daw ang kanyang asawa kung papayag itong makipagtalik sa kanya. Hindi pumayag si Tess, kayat nagbago ang isip ng manyakis na pulis at sa halip, sinabi nito na magbigay na lamang daw siya ng sampung libong piso kapalit ng kalayaan ng kanyang asawa. Agad naming inilapit ang kasong ito sa District Intelligence and Investigation Division O DIID ng Camp Karingal sa pamumuno ni Col. James Brillantes, itoy upang ikasa ang entrapment kay PO2 Igig. Napagkasunduan na sa Agham Road din ibibigay ni Tess ang pera, kayat nag-steak out ang grupo ng BITAG at DIID sa site, inaabangan pag-abot ng pera kay PO2 Igig na lingid sa kanyang kaalaman ay marked money na. Pero sadyang makapangyarihan ang kasamaan sa lupa, nakatunog ang &amp;quot;magaling&amp;quot; na si Igig. Hindi sumipot si Igig, sa halip dinala sa mobil ang asawa ni Tess na si Camal, at dinala sa District Anti Illegal Drugs o DAID sa Camp Karingal upang doon iturn-over ang kaso. Sa limang araw na pagkakulong ng kapatid nating muslim na si Camal, wala man lamang ginawang report ang mga magagaling na pulis. At ang ibinigay nilang turn-over paper sa DAID ay puro basura at pawang kasinungalingan. Hindi man nahuli sa entrapment operation ang &amp;quot;dupang&amp;quot; na pulis na si PO2 Jose Igig, hindi pa rin siya ligtas sa BITAG ng hustisya. Dahil maari siyang kasuhan ng Arbitrary Detention. Mensahe namin sa iyo PO2 Igig, nakatakbo ka man sa aming BITAG, hindi ka pa rin ligtas, patuloy namin tutugisin ang katulad mong dupang sa kapulisan!</body>
<link>http://www.philstar.com/Article.aspx?articleId=342746&amp;publicationSubCategoryId=94</link>
</article>
<article>
<title>Nakawan sa Bgy. Sikatuna</title>
<author>ORA MISMO Ni Butch M. Quejada</author>
<date>
<month>June</month>
<day>20</day>
<year>2006</year>
</date>
<body>TULOG sa pansitan at walang pakialam ang mga burungoy sa Barangay Sikatuna sa Quezon City. Tinira kasi sa loob ng garahe ng isa sa kapamilya ng mga kuwago ng ORA MISMO ang bisikletang pinaghirapan nilang bilhin. Kaya naman nanggagalaiti sa galit ang anak na lalaki ng kapamilya ng mga kuwago ng ORA MISMO. Natuklasan ang nakawan just yesterday morning nang hanapin ang bisikleta. Hindi na inireklamo ng kapamilya ng mga kuwago ng ORA MISMO ang nasabing insidente dahil para sa kanila ay alaws nang magagawa ang sleeping group ng mga burungoy ang the foolish cops, este mali, lespu pala. Ilang metro lamang ang layo sa haybol ng isa sa kapamilya ng mga kuwago ng ORA MISMO, ang Camp Karingal pero mukhang inutil ang mga rakpa todits. Wala kasi akong makitang police visibility sa nasabing lugar pati burungoy patrol ay dehins din nakikita todits. Sabi nga, talagang inutil! Funding sa bulsa lang siguro napupunta. Hindi biro ang price ng bicycle na tinira ng mga gago sa nasabing lugar. Samantala, hindi rin ito ang unang beses na ninakawan ang mga pobreng alindahaw. Sabi nga, sunud-sunod. Ano kaya ang masasabi ni QCPD bossing Radovan sa nagaganap sa kanyang teritoryo. Tiyak alaws itong alam! Magaling lang sa press releases ang kanyang mga alipores. Ika nga, sa pagpapapogi! Ang gagong burungoy naman todits ay walang ginawa kundi ang matulog sa pansitan. Sabi nga, sa pitsa lang magagaling. &amp;quot;Mukhang galit na galit ang Chief Kuwago sa kanyang sinasabi?&amp;quot; tanong ng kuwagong tirador. &amp;quot;Oo nga,&amp;quot; sagot ng kuwagong SPO-10 sa Crame. &amp;quot;Bakit ba talamak ang nakawan diyan sa Barangay Sikatuna?&amp;quot; tanong ng kuwagong kubrador ng jueteng. &amp;quot;Iba kasi ang pinagkakaabalahan ng mga kamote.&amp;quot;</body>
<link>http://www.philstar.com/Article.aspx?articleId=342933&amp;publicationSubCategoryId=94</link>
</article>
<article>
<title>Panibagong pambobola?</title>
<author>PANAGINIP LANG Ni Nixon T. Kua</author>
<date>
<month>June</month>
<day>20</day>
<year>2006</year>
</date>
<body>PINAGSISIGAWAN ng Malaca&amp;ntilde;ang na P1 billion piso ang pinarerelease ni Madam Senyora Donya Gloria para sa Department of National Defense, Armed Forces of the Philippines at ang Philippine National Police upang lipulin ang mga miyembro ng New Peoples Army at ang Communist Party of the Philippines. Sa papel ay napakaganda ng nais ni Madam Senyora Donya Gloria dahil tunay na matagal na talaga ang kampanya laban sa NPA. Ang NPA insurgency ho ang longest running insurgency sa buong mundo. Kaso, baka nakakalimot si Madam Senyora Donya Gloria na ang tunay na dahilan kung bakit maraming nahihikayat na sumama sa NPA ay ang patuloy na paghihirap ng ating mga kababayan at ang patuloy na kakulangan ng pantay-pantay na karapatang mamuhay ng maayos. Hindi ho bala ang kasagutan ng insurgency. Ang kailangan ho ay ang maayos na pamumuhay at pantay-pantay na pagkakataon sa bawat Pilipino. Naniniwala ho ako na bilang na bilang lang ang tunay na namumundok dahil sa ideolohiya. Ang karamihan ho sa kanila ay sumanib sa mga NPA dahil walang makitang katarungan dito sa ating lipunan at pang-aaping tinamo nila o ng kanilang kaanak at kapamilya sa mga naghaharing uri. Matutupad lang ho ang kaayusang ito kung mag-uumpisa si Madam Senyora Donya Gloria na tiyaking ang bawat sentimong ginagastos ng kanyang administrasyon ay para sa kaunlaran ng bayan at hindi ng iilan. Kailangang alisin ang anumang uri ng corruption at pang-aapi sa sambayanan hindi lang ng mga pulitikong kaalyado ni Madam Senyora Donya Gloria kung hindi ng ilang mga matataas na opisyal ng AFP at PNP na komo may mga hawak na baril ay nasusunod sa lahat ng gusto. Pero paano magagawa ni Madam Senyora Donya Gloria ito kung hanggang sa araw na ito ay ayaw niyang sagutin ang katanungan tungkol sa bilyong pisong fertilizer scam ni Jocjoc Bolante na kasama at kaibigang matalik ng esposo niyang si Sir Senyor Don Jose Miguel Arroyo. Dapat ding bigyang linaw ni Madam Senyora Donya Gloria ang tungkol sa iba-ibang haba ng mga Bailey Bridges pero iisa ang presyo na siniwalat ni Sen. Panfilo &amp;quot;Ping&amp;quot; Lacson. Hindi rin dapat kalimutan ang JOSE PIDAL account sa Hong Kong at ang IMPSA deal ni dating Justice Secretary Hernando Perez at itong ex-convict na si Mark Jimenez. Puwera pa riyan ang pinaka-controversial na HELLO GARCI tapes na hanggang ngayon ay ayaw sagutin ni Madam Senyora Donya Gloria. So paano niya ipatutupad ang anumang paraan upang tigilan ang corruption kung hindi mag-uumpisa sa kanya. Paano niya mapapasunod ang mga tauhan niya na tiyak alam na alam na may hawak sila sa kanya. Paano niya sasabihin na huwag kumita sa pagbili ng piyesa ng armas na bibilhin para sa mga sundalo at pulis kung alam nilang kumikita ng ilegal na pera ang mas nakakataas sa kanila. Hindi pa nga nare-release ang pera ang pinag-uusapan na ay kung kaninong kontrata mapupunta ang pagbili ng mga bagong gamit na kasama ang mga baril, two way radio at ultimo mga helmet at boots. Aba kung gumagawa ang boss mo natural na gagawa rin ang mga nasa ibaba. Ang lagay ba sila lang ang magiging maligaya. Yan ang obvious na mangyayari kaya mauuwi rin sa press release lamang ang announcement nito ni Madam Senyora Donya Gloria. Nakalimutan na ba natin ang lilipulin ang Abu Sayyaf, ang six million jobs, ang eradication of graft and corruption at ang pinakasikat na hindi na siya muling tatakbo. Marami pa hong iba pero gaya nga ng sinasabi natin, mauuwi lang ito sa magandang sound bites, headline stories at publicity stunt. * * * Sa hirap ng buhay ay dinadagsa pa rin ako ng text messages at e-mail ng mga nais magtrabaho sa Iraq at Afghanistan. Uulitin ko ho, ipinagbabawal ang trabaho sa Iraq ng ating gobyerno at ang sa Afghanistan naman ay sa Philippine Overseas Employment Administration kayo magtungo at magtanong. Mahirap akong magbigay muli ng address ng dalawang recruitment agencies dahil baka isipin na ako ay kasali sa pagpapadala ng manggagawa sa dalawang bansa. Natalakay ko lang ito para ipakita na ang mga kababayan natin makakita lang ng trabahong bubuhay sa pamilya ay handang kumapit sa patalim. Sana ho maintindihan ninyo ako. * * * Para anumang reaksyon o kumento, mag-e mail lang sa nixonkua@yahoo.com o mag-text sa 09272654341.</body>
<link>http://www.philstar.com/Article.aspx?articleId=342945&amp;publicationSubCategoryId=94</link>
</article>
<article>
<title>Corruption P2-B  Pinoy zero!</title>
<author>PANAGINIP LANG Ni Nixon T. Kua</author>
<date>
<month>June</month>
<day>22</day>
<year>2006</year>
</date>
<body>PAGKATAPOS ipagsigawan na magre-release ng P1-billion sa military at pulis upang labanan ang Communist Party of the Philippines/New Peoples Army ay hirit uli si Madam Senyora Donya Gloria na P1 billion pa muli ang kanyang pagagamit sa ibat ibang ahensiya ng gobyerno upang labanan naman ang katiwalian. Sa pronouncement niya, kaya raw lipulin ang NPA sa loob ng dalawang taon sa pamamagitan ng pag-aarmas sa kasundaluhan at kapulisan na hindi raw titigil sa katutugis sa mga rebeldeng grupo. Sa pananalita niya at ng kanyang mga tauhan sa Malaca&amp;ntilde;ang at pati na ang kanyang mga kaalyado sa Kongreso ay para bang ang pinaka-importanteng solusyon ay ang armadong paraan. Hindi na niya nakita ang tunay na suliranin at ito ay ang kahirapan at ang kakulangan sa pantay-pantay na pagkakataon ng bawat mamamayan ang nagtutulak sa marami upang sumama sa rebeldeng grupo. Tinalakay ko na sa nakaraang column na hindi uubra ang military solutions lamang. Afterall, ano ang gagawin nila, tutugisin ang mga rebelde sa mga kuta nila. Paano kung umatras lang nang umatras ang mga ito o di kayay bumalik sa kanilang anyong ordinaryong mamamayan at hindi makipag-engkuwentro, di-aksaya lang ng panahon ang gagawin ng mga sundalo bukod pa sa malaking halagang ginugol sa operasyon. Madaling gawin ito ng rebeldeng grupo at sa huli ang makikinabang lamang ay ang mga opisyal ng military at pulis na mangangasiwa sa pagbili ng mga gamit na kakailanganin ng sundalo. Tanging mananalo rito ay ang mga bulsa ng mga corrupt na military at police official at ang taumbayan ay talo na naman ng P1,000,000,000 billion. Ganun din ang mangyayari sa P1 billion naman laban sa corruption. Walang magagawa ang sinumang nananatiling malinis na opisyal ng administrasyon ni Madam Senyora Donya Gloria laban sa corruption. Kahit na pondohan sila nang malaki at bigyan sila ng mga makabagong mga gamit at dumaan sila sa katakut-takot na training ay hindi nila ubrang ipatupad ang kanilang tungkulin. Wala silang ubrang pakulong na malaking isda na involve sa pangungurakot dahil sa laki at dami ng pinagkakautangan ng loob ni Madam Senyora Donya Gloria. Alam ng lahat, pati batang musmos na laganap ang corruption pero ano ang gagawin nila tungkol sa proyekto ng mga kongresistang 50% ang komisyon. Puwede ba nilang pakulong yun lalo na at nakaamba na naman ang impeachment. Natural hindi, mahirap madagdagan ang boboto pabor sa impeachment. Eh paano kung kapatid, kamag-anak o kakampi? Ganundin, hindi ubra at baka magtampo ang kongresista at maisipang pumirma sa impeachment. Eh kung hindi kongresista o kamag-anak nila, kung gobernador, mayor o kamag-anak nila o bataan nila, HINDI pa rin puwede dahil sila ang maiingay na patuloy na sumusuporta kay Madam Senyora Donya Gloria kapalit ng &amp;quot;proyektong&amp;quot; punumpuno ng porsyento, bukod pa sa patuloy na pagtulak nila sa Charter Change. Ngayon tatanungin nyo paano kung military o pulis, aba, lalong HINDI puwede dahil hirap na hirap silang bakbakan ang mga nagra-rally tsaka gusto ba ng Malaca&amp;ntilde;ang magalit ang mga Generals at sumama at mamuno sa mga junior officers na ngitngit na ang galit sa laganap na corruption? Natural ayaw nila lalo pa at merong mataas na opisyal ng marines na nag-resign dahil hindi na niya masikmura ang sistemang bulok. Saludo ako kay Marine Colonel Orlando de Leon na kesa kainin ng sistemang bulok ay nagbitiw. Napaka-honorable ng ginawa niya. Sa kanya angkop ang Honorable na kinakabit natin sa pangalan ng ating mga matataas na opisyal mula sa miyembro ng Gabinete, senador, kongresista, gobernador, mayor, konsehal at pati barangay opisyal. Kay Col. De Leon, hindi ka lang Honorable, General ka pa at sana dumami pa ang katulad mo. May pag-asa pa tayo sa pinakita mo. Pero ang pinakamabigat, kaya ba nilang magkaroon ng tunay na imbestagasyon kay JOSE PIDAL, si Sir Senyor Don JOSE Miguel Arroyo man ito o si &amp;quot;Honorable&amp;quot; Congressman Ignacio &amp;quot;Iggy&amp;quot; Arroyo ito? P2,000,000,000 bilyon. Walang silbi maliban sa mga gahaman na poporsyento na naman. Let us see, 20% lang ng P2 billion ay P400,000,000 million. CORRUPTION P2-billion - Pilipino People Zero. * * * Para anumang reaksyon o kumento, e-mail sa nixonkua@yahoo.com o mag-text sa 09272654341.</body>
<link>http://www.philstar.com/Article.aspx?articleId=343306&amp;publicationSubCategoryId=94</link>
</article>
<article>
<title>Bala para sa uzi...</title>
<author>CALVENTO FILES Ni Tony Calvento</author>
<date>
<month>June</month>
<day>23</day>
<year>2006</year>
</date>
<body>ANG SALITANG uzi ay nauso noong panahon ng Peoples power kung saan nagkaroon ng mga kudeta. Nakikiusyoso ang mga tao sa mga nangyayari sa paligid. Ang tampok para sa araw na ito ay tungkol sa biktimang nag-usyoso lamang sa isang kaguluhan dahil sa kagustuhan nitong malaman ang nangyari. Subalit sa pag-usyuso niyang ito ay nagpahamak sa kanya dahilan para siya ay mabaril. Nagsadya sa aming tanggapan si Rosemarie Lonzame ng Sucat, Muntinlupa upang humingi ng tulong hinggil sa kasong isinampa nito laban sa suspek na nakabaril sa anak nito. Tahimik, mabait at palakaibigan ang biktimang si Frederick, 17 taong gulang, ayon sa ina nitong si Rosemarie. Hindi na ito nagpatuloy pa sa kanyang pag-aaral subalit gayunpaman ay abala umano ito sa pagsasayaw. &amp;quot;Nawalan na siya ng interes sa pag-aaral hanggang sa nakahiligan na nito ang pagsayaw. Madalas ay naiimbitahan ang grupo nilang sumayaw sa ilang mga okasyon sa aming lugar,&amp;quot; sabi ni Rosemarie. Ika-27 ng Mayo 2006 bandang alas-8:30 ng gabi sa may crossing ng Tawi-Tawi, Purok 2, Sucat Muntinlupa City naganap ang insidente. Umuulan noon at naligo pa noon ang biktima sa ulan kasama ang ilang mga kaibigan. Nagulat na lamang ang mga ito nang ilan sa kanilang mga kapitbahay ang nagtatakbuhan. Kasalukuyan pala umanong nagtatalo ang isa sa suspek na si Rolando Nudo at ang kapitbahay nitong si Rodrigo Evardone. Pinagtatalunan umano ng dalawa ang sinirang bakod ni Rolando. &amp;quot;Ang ginawa naman ng anak ko ay tumakbo na rin upang tingnan ang kaguluhan. Naki-usyoso kasama ang iba pa,&amp;quot; kuwento ni Rosemarie. Naging mainit umano ang pagtatalo ng dalawa dahilan para tangkaing barilin ni Rolando si Rodrigo. Ang isa pang suspek na si Dodoy Nofuente naman ang nagbigay ng baril kay Rodrigo. &amp;quot;Malapit lang pala sa nag-aaway ang anak ko noong mga oras na yon. Nasa likod lang daw siya ng kasagutan ng suspek,&amp;quot; sabi ni Rosemarie. Una umanong itinutok ni Rolando ang baril kay Ronnel Pacheco, isa sa nagbigay ng pahayag hinggil sa nangyaring insidente. Nagsalita at inutusan pa umano ni Dodong si Rolando na paputukin na ang baril na hawak-hawak nito. &amp;quot;Bigla na lang daw nagpaputok ng baril si Rolando pero hindi ito naman tinamaan si Ronnel at nakatakbo ito. Sumunod naman ang anak ko sa pagtakbo pero tinamaan din siya sa bandang likuran nito,&amp;quot; salaysay ni Rosemarie. Sa pangalawang pagkakataon nagpaputok umano muli ang suspek at tinamaan naman noon si Rodrigo sa kaliwang braso nito. May nagtangkang awatin ito subalit hindi naman nagpaawat ang suspek. Matapos ang nangyaring pamamaril ay mabilis ding tumakas ang suspek mula sa pinangyarihan ng krimen. Isang kapitbahay naman ang nagtungo sa bahay ng mga Lonzame at ibinalita ang pagkabaril kay Frederick. &amp;quot;Sumisigaw ito na ang anak ko nga ay nabaril kaya agad ko itong pinuntahan. Isinugod namin ito sa Para&amp;ntilde;aque Medical Center pero hindi na siya umabot. Binawian na rin siya ng buhay dahil sa tinamo nitong tama ng bala,&amp;quot; kuwento ni Rosemarie. Samantala nasa bansang Qatar naman nagtatrabaho ang ama ni Frederick, si Abelardo. Nasa isang island ito noong mga oras na panay ang tawag ng pamilya niya dito. Isang kasamahan nito ang nagsabi na marami ang tumatawag sa kanya. Hindi nila maipaabot ang masamang balita tungkol sa nangyari kay Frederick. &amp;quot;Iniwan pala niya ang kanyang cellphone kaya noong pag-uwi niya sa quarters nila doon lamang niya nabasa ang mga text messages namin na nagsasabing nabaril ang aming anak,&amp;quot; kuwento ni Rosemarie. Walang nagawa si Abelardo kundi ang umiyak matapos mabasa ang mensahe sa kanya. Inasikaso nito ang kanyang mga papeles upang madaliang makauwi sa Pilipinas. &amp;quot;Noong ikalimang araw na nakaburol si Frederick nang umuwi ang asawa ko. Matapos ilibing ang anak namin ay saka kami nagsampa ng kaso laban sa mga suspek,&amp;quot; pahayag ni Rosemarie. Pormal ng kinasuhan sina Rolando at Dodoy ng kasong Homicide sa Muntinlupa Prosecution Office. Hangad ng pamilya ng biktima na mabigyan ng hustisya ang nangyari kay Frederick. &amp;quot;Sana maging mabilis ang imbestigasyon ng kasong ito nang sa gayon ay mahuli ang suspek at pagbayaran nila ang kanilang ginawa. Umaasa din kami na papabor sa amin ang labang ito,&amp;quot; pagwawakas ni Rosemarie. Nais kong pasalamatan ang tanggapan ni Administrator Benedicto Ulep ng Land Registration Authority sa walang sawa niyang pagpapadala ng representative sa aming tanggapan para sa may mga problema sa lupa. Nagpapasalamat din ako kay Deputy Corazon Bilog ng Registry of Deeds ng Pasig City. Para sa lahat ng biktima ng karahasan, krimen at mga legal problems, maaari kayong tumawag sa 6387285 o di kayay sa 6373965-70. Maaari din kayong magtext sa 09213263166 o 09198972854. Ang aming tanggapan ay sa 5th Floor City State Center Bldg., Shaw Blvd., Pasig City. Abangan ang ibat ibang isyung tatalakayin sa aming radio program HUSTISYA PARA SA LAHAT kasama si DOJ Secretary Raul Gonzalez at ang inyong lingkod, tuwing Sabado alas-7 hanggang alas-8 ng umaga sa DWIZ 882 am band. (WALA PA RING AKSYON ang Phillipine Racing Commission sa pamumuno ni Gen Fianza at ang San Lazaro Leisure Park sa mga reklamo ng mga taga Villa Olympia, partikular na ang mga magulang ng mga mag-aaral ng Immaculate Concepcion na isang maliit lang ang layo mula sa Off Track Betting station ng karera ng kabayo ang Friendster OTB na ang operator ay si Divina Olivarez. Sobra yatang lakas nitong taong ito kay Commissioner dahil pati isang Baptist Church ang malapit sa lugar ng OTB. Imbes na makapag-concentrate ang mga taong nagsisimba dito ay hindi mapagtuunan ng pansin ang pagsisimba dahil sa OTB na ito. Kung walang pag-asa kay Mayor Felicisimo Vierneza sana naman sa Philippine Racing Commission ang umaksyon. Tinatawagan ko ng pansin si Commissioner Eduardo Domingo. * * * E-mail address: tocal13@yahoo.com</body>
<link>http://www.philstar.com/Article.aspx?articleId=343483&amp;publicationSubCategoryId=94</link>
</article>
<article>
<title>EDITORYAL  Wala nang pag-asang maglaho ang jueteng</title>
<author></author>
<date>
<month>June</month>
<day>25</day>
<year>2006</year>
</date>
<body>HINDI na madudurog pa ang jueteng sa bansang ito. Parang kanser nang nakakapit sa buto at hindi na makakayod pa nang kahit sinong magagaling na doctor. Kahit pa nga kumuha si President Arroyo ng jueteng czar para maihinto ang sugal ay wala ring nangyari. Nakapagbibigay naman ng katiting na pag-asa ang sinabi ni National Capital Region Police Office (NCRPO) Director Gen. Vidal Querol na wala nang jueteng sa Metro Manila. Zero na ang jueteng at kanya itong ipinagmamalaki. &amp;quot;Im proud to say that Metro Manila is jueteng-free. Hindi ako papayag na mamayagpag ang sugal na ito sa aking term...&amp;quot; Idinagdag pa ni Querol na ang pamamayagpag ng jueteng ang dahilan ng pagtaas ng krimen sa Metro Manila. Maganda ang mga sinabi ni Querol pero duda kami kung hanggang saan o kailan magiging &amp;quot;malaya sa jueteng&amp;quot; ang Metro Manila  isang buwan, dalawa, tatlo Mahirap magsabi sapagkat maraming jueteng operators ang nakakabit sa mga maiimpluwensiyang pulitiko. Gagamitin ang impluwensiya ng pulitiko para makapasok ang jueteng sa lugar na inaakala nilang mag-aakyat nang limpak na pera. Gagawin ang lahat ng paraan kabilang ang pagsilaw sa mayor, vice mayor, police officials at barangay chairman. Sabi ni Querol habang siya ang nakaupo sa NCRPO hindi makapaghu-jueteng sa Metro Manila. Paano na kung magretiro si Querol? Mabuti sana kung ang papalit sa kanyang puwesto ay katulad din niyang may &amp;quot;kamay na bakal&amp;quot; paano kung &amp;quot;mukhang pera&amp;quot;? Maaari ngang wala na ngayong jueteng sa Metro Manila gaya ng sabi ni Querol pero naging talamak naman sa probinsiya. Ayon sa report sa mga pahayagan, lalong naging talamak ang jueteng sa Cagayan, Isabela, Pangasinan, Tarlac, La Union, Zambales, Camarines Sur, Camarines Norte. Maging sa mga probinsiya sa Southern Tagalog na kinabibilangan ng Oriental Mindoro, Quezon, Batangas at Marinduque ay talamak ang jueteng. Patuloy ang jueteng at siyempre patuloy din ang mga krimen. Tama si Querol na ang pamamayagpag ng jueteng ay kakambal din ng pamamayagpag ng krimen. Isang patunay lamang na walang nangyari sa kampanya ng gobyerno. At nasaan na rin ang mga lider ng Simbahan na noon ay walang tigil sa pagputak laban sa jueteng. Nasaan na ang mga dating jueteng operators na ipinutak ang mga matataas na opisyal ng gobyerno na namemera sa sugal na ito. Wala na! Wala na ngang pag-asa ang jueteng na madurog pa.</body>
<link>http://www.philstar.com/Article.aspx?articleId=343823&amp;publicationSubCategoryId=94</link>
</article>
<article>
<title>&amp;quot;Mag-ingat sa mga dupang na mga Illegal recruiter!&amp;quot;</title>
<author>BAHALA SI TULFO Ni Ben Tulfo</author>
<date>
<month>June</month>
<day>26</day>
<year>2006</year>
</date>
<body>Sa kasalukuyang dinadanas ngayon ng ating mga kababayan, marami ang siyang nagsisikap at gumagawa ng paraan makaraos lang sa hirap na takbo ng buhay. Kaya naman ang iba nating kababayan ay napipilitang makipagsapalaran na mangibang bansa upang doon umasenso. Pero may mga kababayan tayong kumakapit sa patalim, ginagawa ang lahat makapag trabaho lang sa ibang bansa, nasa legal man ito o ilegal. Dito pumapasok ang mga malilikhaing sindikato na illegal recruiter. Nangangako na mapapaalis nila ang kanilang biktima. Pero matapos nila itong kuhanan ng pera, puro pangako na lang ang kanilang binibigay at ang masaklap magtatago na ang mga &amp;quot;dupang&amp;quot; na ito. Nung isang Linggo, nahulog sa aming BITAG kasama ang operatiba ng District Intelligence and Investigation Division ang isang suspek umano ng illegal recruitment na si Rizalina Calimlim. Ayon sa mga grupo ng mga biktimang mula pa sa Paya-tas, ni-recruit daw sila ni Calimlim upang magtrabaho sa mga poultry farms at agricultural lands sa probinsya ng Japan. Sa halagang 10,000 pisong placement fee &amp;quot;kuno&amp;quot; ni Calimlim, mapapaalis daw niya ang mga biktima pero lalabas sila bilang Tourist. Malinaw na ilegal ang ganitong klaseng recruitment, kayat agad ikinasa ang entrapment para kay Calimlim. Babala ng BITAG, sa sino mang gustong mangibang bansa, siguraduhin makipag-ugnayan lamang sa mga legal at lehitimong agencies o di naman kaya sa Philippine Overseas Employment Agency o POEA. Dahil baka sa halip na trabaho, sakit ng ulo ang inyong abutin. Mag-ingat, mag-ingat!</body>
<link>http://www.philstar.com/Article.aspx?articleId=343986&amp;publicationSubCategoryId=94</link>
</article>
<article>
<title>Maalaala mo kaya?</title>
<author>SAPOL Ni Jarius Bondoc</author>
<date>
<month>June</month>
<day>27</day>
<year>2006</year>
</date>
<body>MAY nag-email sa akin nito: &amp;quot;Maalaala mo pa kaya noon na 10&amp;Acirc;&amp;cent; lang ang pasahe, kandong libre pa; babae lang ang may hikaw, preso lang ang may tattoo. Si Erap at FPJ ay sa showbiz section lang ng dyaryo nababasa. Ang intindi mo ng LOL ay Ulol imbes na Laughing Out Loud. Arcegas at Escolta lang ang shopping-an sa bansa. &amp;quot;Diyes lang din noon ang isang basong taho; kailangan mo magdala ng sariling baso, kasi wala pang plastic cups noon si Mamang Magtataho. Chocnut, bukayo at kending Vicks ang pinag-gagastusan ng singko mo. Sarsi with egg ang pampataba at Star margarine ang pampatangkad  matamis na bao sa umaga. &amp;quot;Nagkaka-kalyo ka dahil typewriter pa ang ginagamit mo sa school paper; uso pa noon ang carbon paper. Tancho o Superman ang pang-ayos mo ng buhok. Klim ang tinitimpla ng nanay mo para inumin mo bago matulog. Nakakapag-grocery ka na miski P20 lang ang dala. &amp;quot;Anim na numero lang ang kailangan mong tandaan para tawagan ang kaibigan mo. Computer cards ang iyong tinutupi para maging baril-barilan. Singkwenta sentimos lang ang song hits. Pango pa si Vilma. At kay Paeng Yabut ka lang naniniwala pag ukol sa panahon ang balita. &amp;quot;Singkwenta sentimos lang din ang pa-gupit, at pinagtatawanan ang kalbo. Hindi uso ang gusot na buhok o damit. Nakakahiya kung nakalitaw ang half slip ng babae; at hindi dini-display ang pusod, strap ng bra o panty. Naku, lalaki pa noon sina Senador Ernie at Sonny. &amp;quot;Hostess pa ang tawag noon, hindi GRO. Malalapad at mahahaba pa ang underwear, hindi yung parang mga tali na lang. Ang mga lola sa kalye lang jumi-jingle, hawak ang saya sa likod at harap  patayo pa. Payat na payat ka pa noon, at malago pa ang buhok mo ... kung maalaala mo kaya.&amp;quot; Ewan ko ba. Basta ang alam ko, ang &amp;quot;Maalaala Mo Kaya&amp;quot; ay kanta ni Armida. O, di ba? * * * Lumiham sa jariusbondoc@workmail.com</body>
<link>http://www.philstar.com/Article.aspx?articleId=344136&amp;publicationSubCategoryId=94</link>
</article>
<article>
<title>Libreng bakasyon!!!</title>
<author>PANAGINIP LANG Ni Nixon T. Kua</author>
<date>
<month>June</month>
<day>27</day>
<year>2006</year>
</date>
<body>TUMULAK papuntang Europe si Madam Senyora Donya Gloria noong Linggo kasama ang ilang miyembro ng kanyang Gabinete at siyempre ang dalawang paboritong senador na sina Edgardo Angara at si Mirriam Defensor Santiago. Hindi ako nagtataka sa dalawang ito, afterall masayang-masaya sila at sana lamang busog na busog na rin dahil magaganda na ang puwesto ng kanilang mga bataan, kapamilya at kakampi sa administrasyon ni Madam Senyora Donya Gloria. Ang mga Gabinete naman na kasama ay sina Foreign Affairs Secretary Alberto Romulo, Trade and Industry Secretary Peter Favila, Tourism Secretary Joseph Ace Durano, National Security Adviser Norberto Gonzales, Defense Secretary Avelino Cruz, Jr. and Government Mass Media Group Head Cerge Remonde and Presidential Spokesman Ignacio Bunye. Tanging si Sec. Romulo ang kasama ang maybahay na si Lovely Romulo. Kasama rin sa naturang biyahe sina Kongresista Rodolfo Antonino ng Nueva Ecija, Francis Nepomuceno ng Pampanga, Victoria Reyes ng Batangas, Rizalina Seachon Lanete ng Masbate, Juan Miguel Zubiri ng Bukidnon, Rodolfo Albano III ng Isabela, Jesus Reynaldo Aquino ng Pampanga, Arthur Defensor ng Iloilo, Del de Guzman ng Marikina, Cecilia Jalosjos Carreon ng Zamboanga del Norte, Uliran Joaquin ng Laguna, Roger Mercado ng Southern Leyte, Lorna Silverio ng Bulacan, Danny Suarez ng Quezon, Mary Ann Susano ng Quezon City, Emmylou Talino Santos ng North Cotabato, Eduardo Veloso ng Leyte at Amelita Villarosa ng Occidental Mindoro. Meron pa hong ilang kongresista na nakaligtaan ko. Hayaan nyo at hahanapin ko. Sina Kongresista Antonino, Nepomuceno, Reyes, Lanete at Zubiri ay dala pa ang kanilang mga asawa. Kasama rin si Manila Mayor Lito Atienza at ilan pang mga local executives na pinamumunuan ni Union of Local Authorities of the Philippines (ULAP) Spokesman Eastern Samar Governor Ben Evardone. Paalala lang ho, ang ULAP ho ang organisasyon ng mga Gobernador na pinamumunuan ni Bohol Governor Enrico Aumentado na tutol na tutol na impeachment pero pabor na pabor sa pagbabago ng Saligang Batas. Si Sir Senyor Don Jose Miguel Arroyo, anak na si Evangeline Lourdes (Luli), Diosdado (Dato) at ang asawang si Maria Victoria Celina at ang apo na si Eva Victoria naman ang kapamilya na kasama. Marami ring mga nagliparan papuntang Europe na kakampi, kaalyado, kapartido, kakutsaba, kasabwat at kanegosyo nila. Hindi na sila sumabay upang hindi raw mahalata at mapuna ng media. Kasama sa grupong iyan ang mga kontratista na nabigyan ng malaking proyekto o umaasang mabibigyan. Tawag ho sa kanila ay financier pero ang matinding description ay milking cow o gatasan. Ayon kay Executive Secretary Eduardo Ermita ay tanging mga miyembro ng Gabinete at executive branch ang binigyang travel order ng Malaca&amp;ntilde;ang kaya ang gagastusin lamang nila ang sagot ng Palasyo. So sino kaya ang magbabayad ng pamasahe at iba pang gastusin ni Sir Senyor Don Jose Miguel Arroyo, mga anak, manugang at apo. Baka naman courtesy ng kalaro nila sa golf na si Luciofer at pabaon ng kumpare nilang si Bong? Nagtatanong lang ho? Nagpumilit lang daw sumama ang mga senador at kongresista pati ang kanilang mga asawa dahil nais nilang makita ang Santo Papa at hindi raw gastos ng Malaca&amp;ntilde;ang ang mga non-members ng Executive Branch. Kani-kanilang opisina raw ang gagastos para sa mga sumamang senador at kongresista. He-he-he!!! Sa pagkakaalam ko, ang gastos ng Malaca&amp;ntilde;ang ay hindi naman kukunin sa bulsa ni Madam Senyora Donya Gloria o ni Sir Senyor Don Jose Miguel Arroyo at lalong hindi sa bank account ni Jose Pidal sa Hong Kong. Galing ho iyan sa kaban ng bayan at malinaw na pera ng sambayanan ang ginagamit. Ganundin ang gagastusin ng mga senador at kongresista kung saan meron pa silang travel allowances in dollars. Gaya ng mga taga ehekutibo, obvious naman na hindi galing sa kanilang sariling bulsa kung hindi galing sa pondo ng bayan. Sabi naman ni Ermita gusto lamang daw makita ng mga senador at kongresista ang Santo Papa. Aba, sino ba naman ang ayaw lalo na kung libre. Sabagay baka maglinaw ang kaisipan at magbago ang mga taong makakalapit sa Santo Papa. Buong akala ko ay kailangan ang pagtitipid. Paanong matatawag na pagtitipid ang minimum na 55 na kasama sa official na delegasyon? O baka naman magtipid ang sambayanan upang may maibayad na tax na panggastos ng Malaca&amp;ntilde;ang at mga kaalyado nila sa Europa. Sabagay kailangan nilang ipakita sa mga taga roon na mayaman ang mga Pinoy at hindi totoong naghihirap at si Madam Senyora Donya Gloria naman ay ma-practice ang kanyang Espanol. * * * Para anumang reaksyon o kumento, e-mail sa nixonkua@yahoo.com o mag-text sa 09272654341.</body>
<link>http://www.philstar.com/Article.aspx?articleId=344153&amp;publicationSubCategoryId=94</link>
</article>
<article>
<title>EDITORYAL  Ipakitang seryoso sa pagdurog sa mga corrupt</title>
<author></author>
<date>
<month>June</month>
<day>28</day>
<year>2006</year>
</date>
<body>PINATUTUGTOG na sa radio stations ang mga awiting laban sa mga kurakot sa pamahalaan. Magandang pakinggan at tumitimo sa isipan. Ganitong mga awitin ang nararapat sa kasalukuyan para naman mamulat ang sambayanan sa mga nangyayaring pagnanakaw sa kaban ng bayan. Mas madaling maipahahatid ang mensaheng may kaugnayan sa mga kurakot sa pamamagitan ng awitin. Ang nasa likod ng mga awitin para sa mga kurakot ay ang Office of the Ombudsman. Naglunsad sila ng contest noong May 12, 2006 para sa selebrasyon ng kanilang 18th anniversary. Nagkataon din namang noong Mayo ay &amp;quot;anti-corruption month&amp;quot;. Nanalo ang mga awiting &amp;quot;Mahiya naman kayo&amp;quot; ni Lemuel Samblero, &amp;quot;Walang kurap&amp;quot; ni Jungee Marcelo at &amp;quot;Crossroads&amp;quot; ni Christine Bendebel. Maganda ang inilunsad na anti-corruption songwriting contest ng Ombusdman at maaaring makaakit pa nang mga mahuhusay gumawa ng kanta. Ngayong talamak ang corruption sa bansa, mas madaling makalilikha ng awit sapagkat lantaran na ang pangungurakot na ginagawa. Hindi na lalayo pa ang mga composer para magkaroon ng ideya sa isusulat na awit sapagkat nasa paligid-ligid lamang. Noong nakaraang linggo, inihayag ni President Arroyo na maglalaan siya ng P1 bilyon para madurog na ang corruption sa bansang ito. Ang balak na ito ni Mrs. Arroyo ay maganda at kapuri-puri kung. matutupad. Kung hindi, walang ipinagkaiba ito sa mga nauna na niyang pangako at mga pagbabanta laban sa mga kurakot sa pamahalaan. Talamak na ang pangungurakot sa mga ahensiya ng pamahalaan at ito ang dahilan kung bakit patuloy na naghihirap ang bansa. Laganap ang corruption sa Customs, BIR, DPWH, DepEd, DOH, Immigration, AFP at marami pang iba. Hanggang ngayon ay hindi pa naiimbestigahan ang fertilizer scam na kinasasangkutan ni Agriculture undersecretary Joc-Joc Bolante. Patuloy na umiiwas si Bolante sa mga Senate hearings. Nagtatago si Bolante sa United States. Ipinagtataka kung bakit nakalalabas ng bansa si Bolante gayong may hold-departure order sa kanya. Na-mismanage ang fertilizer fund at sinasabing ginamit ito noong May 2004 presidential election. Kung seryoso ang Arroyo administration laban sa mga corrupt, unahin niya ang nasa kanyang bakuran.</body>
<link>http://www.philstar.com/Article.aspx?articleId=344320&amp;publicationSubCategoryId=94</link>
</article>
<article>
<title>Giyera patani sa Kongreso!</title>
<author>ORA MISMO Ni Butch M. Quejada</author>
<date>
<month>June</month>
<day>29</day>
<year>2006</year>
</date>
<body>MAGLALABASAN na parang sungaw este mali singaw pala ang mga bright people dahil sa second impeachment complaint na isinampa ng opposition sa Office ni House Secretary General Roberto Nazareno. Umaatikabong bakbakan ito oras na umusad ang reklamong patalsikin sa trono si Prez Gloria Macapagal-Arroyo sa Kongreso dahil makikita at maririnig ng madlang people ang magagaling at mauutak na mga pupol este mali politiko pala na magde-debate. Sabi nga, talsikan ng laway. He-he-he! Matira ang matibay. Dehins pa nag-uumpisa ang ikinukuwento ko ay naggigirian na ang Anti-GMA at ang Pro-GMA. Ika nga, bakbakang umaatikabo. Kung kami ng mga kuwago ng ORA MISMO, ang tatanungin hayaan na lamang umusad ang impeachment sa Mababang Kapulungan para matigil na ang bangayan at manahimik na rin ang bansa. Dahil sa gulong ito dehins nararamdaman ng ating mga kasangga na tataas ang presyo ng lahat ng bili-hin. Ika nga, left and right ang bunot ng pitsa sa bulsa. Paano ang mga kasangga nating walang mabunot? Ang PRO at ANTI tiyak may pitsa iyan! Sabi nga, may bubunutin Ano kaya ang mangyayari kapag umusad ang impeachment? tanong ng kuwagong pobreng alindahaw. Kung may atik kang bubunutin wala kang problema pero kung alaws kang pitsa malaking problema iyan, kamote, sagot ng kuwagong naghuhugas ng talong. Bakit? tanong ng kuwagong SPO-10 sa Crame. Abangan mo kamote, parang jet bubulusok paitaas ang mga prices. &amp;quot;May wage increase ba kapag may impeachment? Wala, sagot ng kuwagong kotong cop. Paano tayo ngayon? Diyan lagapot yari tayo!&amp;quot;</body>
<link>http://www.philstar.com/Article.aspx?articleId=344501&amp;publicationSubCategoryId=94</link>
</article>
</data>