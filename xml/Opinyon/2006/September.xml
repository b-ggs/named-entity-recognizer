<?xml version="1.0" encoding="ISO-8859-1" ?>
<data>
<article>
<title>EDITORYAL - Hanapin muna ang nag-leak bago ang planong retake</title>
<author></author>
<date>
<month>September</month>
<day>01</day>
<year>2006</year>
</date>
<body>KAWAWA naman ang mga pumasa sa nursing board batch 2006 na hindi nandaya. Dala-dala nila ang kahihiyan kahit na hindi sila nandaya. Nakatanim sa isipan ng mga may-ari ng hospitals ang masamang nangyari sa batch 2006 nursing exam kaya maski ang mga malilinis ang budhi ay kasama na rin sa pinandidirihan. At kakatwa namang mabagal ang imbestigas-yong isinasagawa sa kontrobersiyang nursing exam. At maski si President Arroyo ay hindi rin naman malaman kung ano ang magandang gawin para maibangon ang nabahirang nursing profession. Una nang sinabi ng Malaca&amp;ntilde;ang na magsagawa ng retake ng exam doon sa mga nakinabang ng leakage. Pero sabi naman ng Professional Regulation Commission (PRC) walang gagawing retake. Una na ring binalak ng PRC na panumpain na kaagad ang mga nakapasa subalit pinigil ng Korte Suprema dahil marami ang umapela. Mabagal ang isinasagawang imbestigasyon at hindi malaman kung ano ba ang uunahin gawin. Ipinatawag na ng Senado ang president ng Philippine Nurses Association na umanoy inakusahang nag-leak ng mga test questions. Nagharap ang inaakusahan at ang whistle blower pero wala ring nararating ang imbestigasyon. Wala ring napiga sa umanoy nagleak ng mga questions. Patuloy namang binastos ng mga opisyales ng PRC sapagkat hindi sila dumalo sa pagdinig. Nagmukhang tanga ang mga senador sapagkat tatlong beses nang hindi dumadalo ang mga opisyales ng PRC. Walang nararating ang imbestigasyon at wala pang mapatunayan kung sino ba ang nag-leak at sino ang utak ng kontrobersiyang ito. At habang tuma-tagal ang imbestigasyon, patuloy namang umaantak ang sugat ng mga pumasa sa exam sapagkat pati sila ay apektado. Mapaparusahan sila sa kasalanang hindi naman nila ginawa at wala silang kaalam-alam. May gustong ulitin ang nursing exam at may gustong huwag na at panumpain na ang mga nakapasa. Hindi na malaman kung ano ang gagawin sa gusot na ito. Mas makabubuti kung ang pagsisikapang luta-sin muna ay kung sino ang mga responsible sa nangyaring leak. Kung hindi malalaman kung sino ang naghudas walang mangyayari sa ginagawang imbestigasyon. Ang inaasahan nang marami ay matukoy kung sino ang may kagagawan at nang maparusahan.</body>
<link>http://www.philstar.com/Article.aspx?articleId=355787&amp;publicationSubCategoryId=94</link>
</article>
<article>
<title>Cell phones puwedeng mag-hudas</title>
<author>AKSYON NGAYON Ni Al G. Peroche</author>
<date>
<month>September</month>
<day>02</day>
<year>2006</year>
</date>
<body>NO kidding. Kung may itinatago kang sikreto huwag mo itong isusulat sa cell phone at baka &amp;quot;mag-hudas&amp;quot; sa iyo at ibulgar ang pinakakatagu-tago mong lihim. Halimbawa, kung negosyante ka at mayroong trade secrets, huwag mo itong ipadadala through text kahit sa pinagkakatiwalaan mong business partner. Kung ikaw y chickboy, iwasan mong mag-text ng lovenotes sa iyong (mga) girlfriend kung ayaw mong mabuking ng iyong misis. For that matter, huwag magsusulat at mag-iimbak ng ano mang sikreto sa iyong CP. Kahit binura mo na sa iyong inbox, mayroong special software na puwedeng i-download from the internet para mapalutang muli ang ano mang erased messages. Marami pa namang mahilig mag-trade-in ng kanilang CP o kayay ipamigay yung mga luma, para makabili ng mas modelong unit. Okay lang siguro sa mga ordinaryong pipol na hindi pagkakainteresang halungkatin ang buhay. Pero kung ikaw ay isang kontrobersyal na politiko o kayay showbiz personality, kuwidaw. Baka ang pinagbentahan o pinagbigyan mo ng iyong CP ay palutangin ang mga mensaheng inaakala mong nabura na. Baka pati yung wildest sexual fantasies mo ay mabuking. Ang Trust Digitel, isang kompanya sa Virginia, USA ay nagsagawa ng eksperimento para sa binubuo nitong security tool para sa mga CP. Bumili ito ng maraming lumang cellphones at matagumpay na nabuhay ang mga nabura nang mensahe. Ultimo yung mga love messages ay napalutang nila na ang katumbas ay 27,000 pahinang printouts na may walong talampakan ang taas. Iba na talaga ang teknolohiya. Pataas nang pataas. Balang araw, kahit kaunting galaw ng bawat taoy hindi na maikakaila sa pagsulpot ng mga high-tech gadgets. Baka may kung anong ipainom sa iyo na mayroon palang microscophic radar na magiging bahagi ng katawan para ma-monitor ang bawat aktibidad ng tao. Ito nga lang National ID System ay kinatatakutan na natin eh...tsk, tsk. Text me at: alpedroche@philstar.net.ph.</body>
<link>http://www.philstar.com/Article.aspx?articleId=355966&amp;publicationSubCategoryId=94</link>
</article>
<article>
<title>Aljay Nacional, 3, malnutrition victim</title>
<author>DOKTOR NG MASA Ni Sen. Loi Ejercito Estrada</author>
<date>
<month>September</month>
<day>02</day>
<year>2006</year>
</date>
<body>PINAKAMASAKIT para sa isang ina na makitang naghihirap at maysakit ang kanyang anak. At sa karanasan ni Gina Toston, 30 taong gulang at residente ng Bgy. Lamingao, Catbalogan, Samar, ibayong sakit ng kalooban ang kanyang naranasan matapos makitang namatay ang kanyang anak na si Aljay Nacional, edad 3, sa tuberculosis at malnutrition subalit wala man lamang siyang nagawa bunsod ng matinding kahirapan. Pumanaw si Aljay noong Agosto 28 sa Philippine General Hospital kung saan siya isinugod ng media team ng programang &amp;quot;Imbestigador&amp;quot; ng GMA 7 sa pagbabaka-sakaling maisasalba pa ang kanyang buhay na maagang pinahirapan ng mga kumplikasyon sa kanyang katawan dala naman ng malnutrisyon. Ayon kay Imbestigador staff member Jonathan Espina, nangutang pa ng pamasahe si Gina (na inabandona pa ng kanyang kinakasama), upang makarating ng Maynila sa pag-asang narito ang mga may ginintuang puso na makakatulong sa kanilang gipit na kalagayan. Sa pagtutulungan naman ng aking Mare Foundation at ng Imbestigador, nakarating sa kaalaman ko ang pangyayari kaya agaran kong inutusan ang aking mga staff upang asikasuhin ang pangangailangan ni Gina at ng kanyang dalawa pang anak. Ang nangyayaring katulad nito ay masasabing isang nagpapatuloy na trahedya ng ating mga kababayan sa ilalim ng gobyernong Arroyo. Subaybayan po ninyo sa susunod na labas ang mga sumunod na pangyayari sa kuwentong ito kasama na ang aking pananaw kung ano ang dapat gawin ng ating mga kababayan, partikular sa hanay ng kababaihan, sa harap ng patuloy na pagdilim ng kanilang kinabukasan sa ilalim ng kasalukuyang administrasyon. * * * Sa mahal na readers, lalabas po ang aking column ng Martes at Sabado at gaya ng dati, ang Doktora Ng Masa ay handang magbigay ng serbisyo publiko. Maaari kayong magpadala ng liham sa aking tanggapan sa Room 202, GSIS Building, Senate of the Philippines, CCP Compound, Pasay City. E-mail address: doktora_ng_masa@yahoo.com.ph</body>
<link>http://www.philstar.com/Article.aspx?articleId=355976&amp;publicationSubCategoryId=94</link>
</article>
<article>
<title>Salot sa dagat</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>September</month>
<day>03</day>
<year>2006</year>
</date>
<body>ISA akong scuba diver kaya alam ko kung gaano kayaman at kaganda ang ating karagatan. Nakita ko na ang walang katulad na kagandahan ng mga bagay na nasa pusod ng dagat. Naranasan ko na ang makipaghabulan sa mga isda na ibat iba ang laki, hugis at kulay, ang mga corrals na animoy mga kastilyong nakabaon sa maputing buhangin, ang malalaking kabibe, mga starfish, sea urchins at naggagandahang seaweeds. Isa sa paboritong dayuhin ng mga scuba diver ay ang Panay Gulf. Ang lugar na ito ang tinatawag nilang &amp;quot;paraiso ng mga maninisid&amp;quot;. Subalit ang magandang kalikasan ay biglang pumangit nang ang malakristal na tubig ay kulapulan ng nakalalasong langis na tumagas sa M/T Solar 1 na lumubog noong Agosto 11. Napinsala ng oil spill ang mga isda sa Guimaras. Ang Guimaras bukod sa lugar na maraming isda ay sikat din dahil sa masarap na mangga. Pangunahing pinagkukunan ng kabuhayan ng mga taga-Guimaras ay ang pangingisda at turismo. Sinalanta ng oil spill ang kabuhayan ng mga taga-Guimaras. Wala nang bumili ng mga isda gayundin ng mga alimango, hipon, kasag, tahong at sea weeds dahil sa masamang epekto ng langis. Nasira ang mga bakawan na tirahan ng mga hipon at tahong. Ang &amp;quot;blue crabs&amp;quot; na ini-export din at malaking pagkakitaan gaya ng mangga, ay napurnada rin at maging ang mga beach resorts na dinarayo lalo na ng mga turista ay humina ang kita. Naghihintay ng tulong ang mga taga-Guimaras. Sana naman ay maging mabilis ang pag-aksiyon ng mga kinauukulan sa problema sa Guimaras. Nangako ang isang oil company na sasagutin ang mga pinsalang naidulot ng oil spill. Sana naman ay totoo ang kanilang pangako at huwag hayaang mapako. Kawawa naman ang mga taga-Guimaras na walang pangitaing sasapit sa kanila ang ganitong kahigpit na taggutom. Huwag silang pabayaan sa salot sa oil spill.</body>
<link>http://www.philstar.com/Article.aspx?articleId=356172&amp;publicationSubCategoryId=94</link>
</article>
<article>
<title>Murderer Rolito Go nilalakad makalaya</title>
<author>SAPOL Ni Jarius Bondoc</author>
<date>
<month>September</month>
<day>05</day>
<year>2006</year>
</date>
<body>NAAALALA nyo pa ba si Rolito Go? Ito yung mayamang kontratista sa Ilocos na nung July 2, 1991, matapos maglabas ng baril sa diner sa Wilson St., San Juan, ay sumalungat sa one-way traffic at binaril si Eldon Maguan na nagkataong nagmamaneho sa tamang direksiyon matapos bumili ng take-home pizza. Nakagagalit maalala si Go, di ba? Kasi, walang kalaban-laban at malapitan niyang pinaputukan sa ulo si Eldon, na nooy edad-25 at graduating sa La Salle University. At mas lalo pang nakagagalit maalala na tumakas siya mula Pasig jail tatlong araw bago masentensiyahan nung 1993 at nagsabing lokohan lang kasi ang sakdal nang mahuli nung 1996. Puwes, mapupunit na ninyo ang diyaryong ito sa poot sa balitang nilalakad ngayon ang paglaya ni Go. At pailalim pa man din. Katuwiran ng mga abogado niya, puwede nang magpaiksi si Go ng sentensiya dahil mahigit 10 taon na siya sa bilibid. Pero ang papeles niya sa Malaca&amp;ntilde;ang ay parang executive clemency  pagpapatawad. Anila sa liham kay President GMA nung Dec. 2, 2005, nakapagsilbi na raw si Go nang 13 taon at 13 araw. Kuwentahin kung tama: nakulong siya nung July 8, 1991, tumakas nung Nov. 1, 1993, nahuli nung Apr. 30, 1996, hanggang Dec. 2, 2005 na petsa ng liham. Hindi bat bulaan, 11 taon at 11 buwan lang? Abay pati panahon sa pagtakas isinama sa pagkulong  grounds nga ang pagtakas para pahabain ang sentensiya. Nagsisisi na raw si Go sa bigat ng kasalanan, at hindi na maibabalik ang buhay ni Eldon. Pinagtibay pa ni Atty. Reynaldo Bayang ng Bureau of Parole and Pardons nung July 22, 2002 na mabait si Go sa kulungan. Pero nagsisisi na nga ba si Go? Hindi pa niya binabayaran ang utos ng korte na P3.6-milyong indemnity sa pamilya Maguan. Ni hindi man lang siya humihingi ng patawad. At kung mabait na siya, bakit napaulat sa Philippine Star nung July 20, 2003 na nahulihan siya sa bilibid ng bawal na cell phone at P400,000 cash. Nakipagsuntukan pa nga si Go sa isang sikat ng preso nung 2005, kaya lang bumulagtat natalo, pero kabaitan ba yun?</body>
<link>http://www.philstar.com/Article.aspx?articleId=356497&amp;publicationSubCategoryId=94</link>
</article>
<article>
<title>Mandaraya ang mga Pinoy?</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>September</month>
<day>06</day>
<year>2006</year>
</date>
<body>HANGGANG ngayon, usap-usapan pa rin ang tungkol sa leakage sa nursing licensure examination. Ang nakapagtataka lamang ay mabagal ang ginagawang imbestigasyon. Mahigit nang isang buwan mula nang mabulgar ang pandaraya pero wala pang linaw kung sino ang &amp;quot;utak&amp;quot; sa pandaraya. Bunga ng pandaraya, napigil ang panunumpa ng mga nurses. Nabahiran nang pagdududa ang pagkakapasa sa exam ng nursing board batch 2006 kaya marami rin ang sang-ayon na mag-retake pero marami rin ang tumutol dahil sabi nilay hindi sila nandaya. Malinis ang kanilang konsensiya. Gusto nang magtrabaho ng mga nakapasa (na hindi nandaya) para makatulong sa kanilang pamilya. Dahil sa anomalya, ang mga nurses ng Batch 2006 ay hindi umano tatanggapin sa mga ospital sa abroad gaya sa United Kingdom. Likas na ba sa mga Pilipino ang mandaya? Sa nakaraang Palarong Pambansa, 11 guro, coach at principal mula sa Zamboanga del Norte, Samar at Quezon ang nasangkot sa dayaan nang malamang 15 estudyante ang over-aged na. Pineke ang mga pangalan ng mga batang estudyante para makasali sa Palaro. Ilang taon lang ang nakaraan nabalita na nagkaroon ng leakage sa exam ng mga magdo-doctor. Naging tampulan din ng pagdududa at panlilibak ang umanoy leak sa bar exam noong 1996 at ang pinakontrobersyal sa lahat ay nabalitang talamak na dayaan sa presidential election noong 2004. Hindi bat ang kapatid ng mandaraya ay magnanakaw?</body>
<link>http://www.philstar.com/Article.aspx?articleId=356677&amp;publicationSubCategoryId=94</link>
</article>
<article>
<title>Samson Macariola, lagot ka!</title>
<author>ORA MISMO Ni Butch M. Quejada</author>
<date>
<month>September</month>
<day>07</day>
<year>2006</year>
</date>
<body>LAGOT si Samson Macariola, ang anti-terrorist expert kuno na nag-ala-James Bond sa Manila Domestic Airport kamakailan kasi pinag-iisipan ng government na sampahan siya ng case sa ginawa niyang panggugulo ng security set up ng NAIA. Sabi nga, perwisyo. Si Delilah este mali Samson pala ay sumakay ng aircraft patungong Davao kamakailan para subukan ang kanyang ala-James Bond style sa pagpupuslit ng mga bombing devices. Nakalusot ito sa paliparan kaya nga pinag-aaralan ngayon ng MIAA na i-retraining, mag-conduct ng isang refresher course at i-reshuffle ang mga bantay salakay during that time. Naitago kasi ni Samson sa kanyang toga ang sinasabing C-4 bomb at ilan pang gadgets. Sa madaling salita nalansi niya ang guardya sibil sa paliparan. Nai-hide niya sa kanyang luma at mahobard na toga ang mga bombing devices. Kaya nga, he-he-he! tuwang-tuwa si Samson ng mga oras na iyon. Ayaw isipin ng mga kuwago ng ORA MISMO, na gigipitin ng government si Delilah este mali Samson pala dahil sa kahihiyan nilikha nito. Kinakantiyaw tuloy ang security measures sa NAIA ngayon. Ika nga, laughing ang buong mundo. Alaws pa lang nag-utos kay Samson na gawin niya ang gimik sa eroplano dahil deny to death si Davao City Mayor Rudy Duterte na inutusan niya ang kanyang bata na maglaro ng apoy este mali sa eroplano habang nasa ere toits? Kaya nang ma-perfect ni Samson ang kanyang pelikula at isipin siya ang bida dito pumasok ang kontrabidang gobierno at pinakakasuhan ito ngayon. Hindi naman nagpabaya sa kanilang tungkulin ang taga-airport nang pumasok sa paliparan si Delilah este mali Samson pala, anang kuwagong mangdidila ng tenga. Siyempre plastic at laruan ang gadgets ni Samson kaya dehins ito halata, sabi ng kuwagong SPO-10 sa Crame. Ang problema ay napahiya ang taga-airport at ang Pinas. Tumpak ka diyan kamote!</body>
<link>http://www.philstar.com/Article.aspx?articleId=356854&amp;publicationSubCategoryId=94</link>
</article>
<article>
<title>Kasinungalingan at katotohanan</title>
<author>PANAGINIP LANG Ni Nixon T. Kua</author>
<date>
<month>September</month>
<day>07</day>
<year>2006</year>
</date>
<body>PINAGPIPILITAN ng mga kakampi ni Madam Senyora Donya Gloria na baguhin ang ating Saligang Batas na kapapalit lamang noong 1987. Marami silang dahilan kung bakit daw nararapat baguhin ang Saligang Batas kaya naisipan kong himayin nang husto at pag-aralan kung alin ang KASINUNGALINGAN AT KATOTOHANAN. Una rito ang walang tigil na hirit ni House Speaker Jose De Venecia na lahat ng bansang ang sistema ng gobyerno ay parliamentary ay maunlad. Isang malaking kasinungalingan at hindi na kailangang lumayo. Tingnan na lang ang Bangladesh, Somalia, Nepal at Serbia and Montenegro. Ilan lang ho yan sa mga bansang may parliamentary system pero hindi naman maunlad. Kasinungalingan din ang sinasabi nilang ang mga bansang mauunlad gaya ng China, Malaysia, Singapore at Thailand ay parliamentary. Ang katotohanan lahat nang nabanggit na bansa maliban sa Thailand ay either socialist na hawak ng isang partido lamang o di kayay dictatorship samantalang ang Thailand naman ay may monarchy. Ganunpaman, patunay uli na katotohanan ang sinasabi ko na wala sa uri ng gobyerno, hindi naman pareho ang China, Malaysia, Singapore, Thailand at kahit na Japan pero bakit maunlad sila. Katotohanan, magaling ang mga pinuno nila, hindi magnanakaw, sinungaling at mandaraya. Katotohanan, ang pinakamaunlad na bansa sa buong mundo ay ang United States na ang sinusunod ay ang presidential form of government. Katotohanan din, wala sa sistema ng gobyerno ang ikauunlad ng isang bansa kundi nasa pinuno nito. Katotohanan na kahit na maging Prime Minister si Madam Senyora Donya Gloria ay hindi siya matatanggap ng sambayanan dahil hanggang sa araw na ito ay hindi masagot ang mga katanungang nagnakaw ba? nagsinungaling ba? nandaya ba? Hirit nang hirit ang mga kaalyado ni Madam Senyora Donya Gloria na uunlad ang buhay ng Pinoy dahil magkakaroon ng pagbabago kung lumipat tayo sa parliamentary system ng gobyerno. Napakalaking kasinungalingan nito. Uunlad ang buhay ng mamamayan kung mawawala ang corruption at hindi sa uri ng gobyerno. Katotohanan, kahit anong klaseng gobyerno basta patuloy ang pandaraya, pagnanakaw, pagsisinungaling at pang-aabuso sa mamamayan ay hindi uunlad ang sambayanan. Madali raw mapigilan ang corruption sa sistemang parliamentary dahil magkakaisa na ang executive at legislative branch ng gobyerno. Ibig nilang sabihin sa kasinungalingan nilang ito ay mapapadali na ang sabwatan ng Kongreso at Malaca&amp;ntilde;ang dahil magiging isa na lamang sila. Katotohanan, mas magiging madali ang nakawan dahil magkakasama na silang lahat gaya ng mga miyembro ng Gabinete na sa sistemang ito ay kabilang na rin sa member of parliament. Sobra rin ang kasinungalingan sa sinasabi nilang mas madali raw ang pagpapatalsik sa isang corrupt na pinuno. Come on!!! Katotohanan ay lalong hindi mangyayari yun dahil kung dati ang corrupt na Pangulo ang kailangang lagyan ang mga miyembro ng Kongreso at Senado, sa sistemang Parliamentary ay sabwatan na lamang dahil magkakasama na sila sa iisang bubong. Saya saya na nila. Kasinungalingan din ang ginigiit nila na parehas para sa lahat ang parliamentary form of government pero ang katotohanan ay lamang na lamang ang mga mayayamang kandidato na nais mamuno sa bansa dahil hindi na niya kailangang kausapin pa ang sambayanan, kailangan niya na lang ay tiyaking mayorya ng mga member of Parliament ay mga bataan niya. Typical ho na example rito ay ang Italy na ilang taon pa lamang ang nakaraan ay nagkaroon ng Prime Minister na talagang makapangyarihan at nakapagpanalo ng mayorya ng mga bataan niya sa Parliament. Hindi siya matanggal-tanggal dahil gaya ng Kongreso natin, dinaan sa dami ng kakampi at mga nakasahod sa grasyang ninakaw naman sa sambayanan. Yan ang katotohanan. Sabwatan ay mapapadali, kutsabahan na narito na sa atin ay lalong tatatag. Pero higit sa lahat, ang tanging armas ng mga mahihirap, ng masa, ang tanging hawak nila na kapantay ng mga makakapangyarihan ay tuwirang aalisin sa kanila. Mayayaman at makakapangyarihan na lamang ang pipili ng Pinuno ng bansa hindi gaya ngayon na lahat tayo ay pantay pantay na may isang botong pamili ng isang Pangulo. Kasinungalingan din ang sinasabi nilang naniniwala sila sa demokrasya kaya nais nila ang parliamentary. Ang katotohanan ay nais ng karamihan sa mga kongresista, gobernador at mayor na matuloy ang paglipat sa parliamentary upang walang election at manatili sila sa poder ng ilang taon. Katotohanan na ang propose constitution na hinanda ni De Venecia at ng kanyang mga kakutsaba at kabarkada ay automatic extension ng kanilang termino at ipagpaliban ang election. Iilan lang ho yan mga kaibigan kung bakit hindi tayo dapat paloko sa Cha-cha o conass. Puro KASINUNGALINGAN ang ginagawa at tinatago ang KATOTOHANAN na kanilang pinatay at pinapaslang pa. Double dead, triple dead, quadruple dead. Grabe, sobrang kapal. * * * Para sa anumang reaksyon o kumento, e-mail sa nixonkua@yahoo.com o mag text sa 09272654341.</body>
<link>http://www.philstar.com/Article.aspx?articleId=356865&amp;publicationSubCategoryId=94</link>
</article>
<article>
<title>EDITORYAL - Paano naman ang mga naging biktima ng NPA?</title>
<author></author>
<date>
<month>September</month>
<day>08</day>
<year>2006</year>
</date>
<body>SABI ng Melo Commission, matatapos ang imbestigasyon sa mga nangyaring pagpatay sa December. Ang Melo Commission ay binuo ni President Arroyo noong nakaraang buwan para imbestigahan ang mga sunud-sunod na pagpatay sa mga aktibista at ganoon din sa mga mamamahayag. Ang commission ay pinamumunuan ni retired Supreme Court Justice Jose Melo. Mula nang maupo si Mrs. Arroyo noong 2001, lumobo ang bilang ng mga aktibista o miyembro ng leftist group na dinudukot at pinapatay. Ang sunud-sunod na pagpatay sa mga aktibista at mama- mahayag ay nakaalarma sa mga mapanuring mata ng ibang bansa  gaya ng France, at binatikos ang Arroyo administration. Hinihiling ang mabilisang imbestigasyon sa pagpatay. Ang military ang itinuturong nagsasagawa ng pagpatay sa mga leftist group. Umanoy kagagawan ni Army Major Gen. Jovito Palparan ang mga nangyayaring pagpatay. Siya ang itinuturong &amp;quot;utak&amp;quot; ng mga sunud-sunod na pagpatay. &amp;quot;Berdugo&amp;quot; kung tawagin si Palparan. Ang akusasyon ay mariin namang itinanggi ni Palparan. Propaganda lamang umano ang pagdadawit sa kanyang pangalan sa mga nangyaring pagpatay. Itinuro pa niya mismo ang NPA na nasa likod ng pagpatay sa mga sariling kasamahan. At tila nagdidilang-anghel si Palparan sapagkat natagpuan ng mga sundalo ang isang mass graves sa Southern Leyte na kinaroroonan nang daang kalansay. Hinala ay doon inilibing ang mga biktima ng NPA. Sabi pa, maaaring mga kasamahan din nila ang mga nakalibing at meron din namang sibilyan na tumatangging magbigay ng revolutionary taxes. Tinawag na &amp;quot;The Garden&amp;quot; ang lugar subalit mas akmang tawaging &amp;quot;killing fields&amp;quot; dahil sa dami nang nakatambak na bungo at kalansay. Naniniwala ang mga awtoridad na biktima ng dating NPA commander ang mga nakitang kalansay. Mariin namang itinanggi ng NPA ang tungkol sa &amp;quot;The Garden&amp;quot;. Wala silang alam tungkol dito. Matatapos sa December ang imbestigasyon ng Melo Commission. At tila positibo ang commission na may magandang mararating. Mabuti kung ganoon. Pero paano naman ang mga pagpatay na ginawa ng NPA sa mga sibilyan? Ang mga nagaganap na pagpatay ay nararapat na magkaroon ng masusi at mabilisang imbestigasyon. Hindi dapat ipagwalambahala. Dapat managot ang mga mamamatay-tao.</body>
<link>http://www.philstar.com/Article.aspx?articleId=357020&amp;publicationSubCategoryId=94</link>
</article>
<article>
<title>JasCoat para sa Guimaras</title>
<author>ORA MISMO Ni Butch M. Quejada</author>
<date>
<month>September</month>
<day>09</day>
<year>2006</year>
</date>
<body>BINABATI ko si Bettinna Pineda Carlos, isa sa mga host ng Pinoy Dream Academy ng Channel 23. Napakaganda ng show na ipinalalabas araw-araw sa nasabing channel. Sikat na sikat na pala si Bettinna at ito ay inaasahan na magiging future beauty queen balang araw. mabait, matalino at maganda si Bettinna! Nasa first year college ang cute na beboet at sa Ateneo siya nag-aaral. Busy si Bettinna every Saturday sa teaching sa mga bata sa public school sa Marikina. Ika nga, outreach program ng Ateneo! Ang isyu, isang Japanese professor ang dadalaw ngayong araw na ito sa Guimaras Island para magsagawa ng pag-aaral tungkol sa problema sa nakakalasong langis sa nasabing lugar na sumisira sa kalikasan todits. Si Dr. Kenji Hotta, ng Department of Oceanic Architecture and Engineering of the Nihon University, Japan ay magdadala ng JasCoat powder. Ang JasCoat powder, ay isang environmentally friendly supplement na magagamit sa soil upang makatulong para i-control ang anumang klase ng chemical na dulot ng nakakalasong langis sa mga baybayin sa Guimaras. Sabi nga, protektahan ang kapaligiran! Ang mga naapektuhang lugar sa Guimaras lalo na ang mga lupain todits ay pupuwedeng sumigla muli kapag nabuhusan ng JasCoat. Ika nga, subok na matibay, subok na matatag! Kung makakatulong ito sa Guimaras dapat siguro bigyanng prayoridad ang grupo ni Hotta, sabi ng kuwagong SPO-10 sa Crame. Dapat kamote para masubukan at makatulong sa madlang people na affected ng oil spill sa Guimaras. Tumpak, kamote!</body>
<link>http://www.philstar.com/Article.aspx?articleId=357214&amp;publicationSubCategoryId=94</link>
</article>
<article>
<title>Sangla ng lupa</title>
<author>IKAW AT ANG BATAS Ni Atty. Jose C. Sison</author>
<date>
<month>September</month>
<day>14</day>
<year>2006</year>
</date>
<body>UMUTANG ang mag-asawang Manny at Lina sa pinsan nilang si Rene at asawa nitong si Baby ng P1.5 milyon na mababayaran sa loob ng isang taon sa interes na 18% kada taon at ginagarantiya ng isang sangla ng lupa (TCT No. 43723) na matatagpuan sa Cubao, Quezon City. Nakalahad ang sangla ng lupa sa isang kasulatan kung saan mareremata ang lupa kapag hindi nabayaran nina Manny at Lina ang inutang nilang P1.5 milyon at ang interes nito. Kasunod nito, nangutang muli sina Manny at Lina sa ibat ibang petsa na umabot sa halagang P1,250,000. Sa huling resibo ng dalawang sumunod na utang na nagkakahalaga ng P650,000, nakasaad na ito ay karagdagang utang laban sa TCT No. 43723; samantalang ang resibo ng iba pang karagdagang utang ay hindi nagtala ng nasabing anotasyon. Nang mabayaran lamang nina Manny at Lina ang halagang P291,700, nagpasya sina Rene at Baby na maghain sa Regional Trial Court (RTC) ng foreclosure of mortgage. Ayon sa kanilang petisyon, umabot na ang utang nina Manny at Nina sa P6,967,241.14 kalakip ang 18% na interes bukod pa ang pagtanggi ng mag-asawa na magbayad dahilan upang mapilitan silang iremata na ang nakasanglang lupa. Samantala, inamin nina Manny at Lina na sila ay may pagkakautang subalit iginiit nilang ang orihinal nilang utang ay P1.5 milyon lamang kung saan garantiya ng sangla nilang lupa. Tama ba sina Manny at Lina? TAMA. Bagaman maaaring masaklaw ng isang real estate mortgage ang karagdagang mga utang, kina-kailangan pa rin itong sapat na matukoy sa kontrata ng sangla. Sa kasong ito, walang kasunduang naitala sa kontrata ng sangla na isinagawa nina Manny at Lina. Kahit na napagkasunduan ng mga partido na ang mga karagdagang utang na umabot sa P650,000 ay garantiya ng nakasanglang lupa ayon sa resibo, hindi pa rin ito sapat upang masaklaw ng nasabing sangla dahil hindi ito naayon sa hinihingi ng batas. Upang magkaroon ng legal na pagsasangla, dapat na maipatupad ito sa isang publikong kasunduan bukod pa sa pagrehistro nito. Sa katunayan, ang sangla ng isang lupa, nakarehistro man o hindi, ay hindi maituturing na may bisa upang masaklaw ang isang sangla maliban na lamang kung ito ay pirmado ng nagsangla sa harap ng dalawang testigo at kinilala ng isang notaryo publiko (Section 127, Act 496). Ang pribadong kasulatan ng mga partido ng naisanglang lupa sa pagitan ng mga partido ay hindi tumupad sa legal na rekisito. Dapat sana ay magpatupad ng panibagong kasulatan o baguhin ang orihinal na kasulatan ayon sa hinihingi ng batas upang masaklaw ng sangla ang karagdagang inutang nina Manny at Lina. Samakatuwid, maibabalik lamang ang inutang sa pamamagitan ng paghahain nina Rene at Baby ng ordinaryong aksyon na collection of sums of money. (Cuyco vs. Cuyco, G.R. No. 168736, April 19, 2006).</body>
<link>http://www.philstar.com/Article.aspx?articleId=358086&amp;publicationSubCategoryId=94</link>
</article>
<article>
<title>Baril at tambutso...</title>
<author>CALVENTO FILES Ni Tony Calvento</author>
<date>
<month>September</month>
<day>15</day>
<year>2006</year>
</date>
<body>BAKIT kadalasan sa mga pulis na nairereklamo ay mga bagitong pulis na ang ranggo ay mga P01, P02 at P03. Maganda sigurong higpitan ng Philippine National Police sa ilalim ng pamumuno ni PNP DIR/GEN, Oscar Calderon ang pagsala sa mga pulis na gustong pumasok sa PNP. Hindi yata sapat ang Nuero-Psycho test na kinukuha nila, dapat mas extensive ang screening sa kanila at humarap sa isang panel bago tanggapin, bigyan ng baril, tsapa at uniporme para maiwasan ang mga abusadong bagitong pulis na biglang yabang kapag nasa loob na ng kapulisan. Inilahad sa aming tanggapan ni Larry Sugay ng San Juan Metro Manila ang kanilang reklamo hinggil sa isang pulis. Ika-27 ng Agosto 2006 bandang alas-11 ng gabi sa F. Manalo St., San Juan niyaya mag-inuman ang biktimang si Larry ng kanyang kaibigan, si Roger Cea sa bahay pa ng isang kaibigan nilang si Silvestre Balanay. Nang makadalawang bote sila ng beer nagpasya ng umuwi ang dalawang magkaibigan. Lumabas sina Larry at Roger sa bahay na pinag-inuman. Kinuha ang tricycle na gamit nila at itoy inis-start ni Larry. Sa pagpapaandar nito ng kanyang motor bigla umano pumutok ang tambutso ng tricycle. Nagbackfire na kadalasan ay dulot ng maduming spark plug o gasolinang nahaluan ng tubig. &amp;quot;Papauwi na kami noon at nang start ko na ang motor biglang pumutok yung tambutso,&amp;quot; sabi ni Larry. Ilang sandali pa lamang ay dumating ang pulis na si PO1 Ernest Allan Bayle Olimpo. Tinutukan daw sila ng baril at pinadapa ang mga magkaibigan ayon kay Larry. Tinanong nitong si PO1 Olimpo kung sino ang nagpaputok ng baril. Napagkamalan daw nitong pulis ang tunog ng backfire ng motor at inisip na itoy tunog ng putok ng baril. Dumapa naman si Larry at mga kasama nito. Sinagot naman nilang na pumutok lang ang tambutso ng motor subalit ayaw maniwala ang pulis sa kanya. Habang nakadapa naman ang tatlong magkakaibigan hinawakan umano ni PO1 Olimpo ang batok ng biktimang si Larry at nagbanta na kung sino ang tatayo ay mamamatay. &amp;quot;Hindi pa nakuntento ang suspek ay tinadyakan ako ng tatlong beses. Pati rin yung kasama niya na hindi namin nakilala ang pangalan pero nalaman ko din na kapatid pala niya ito ay tumulong sa pagtadyak sa akin,&amp;quot; salaysay ni Larry. Sinuntok pa raw ni PO1 Olimpo ang ulo ng biktima at pagkatapos ay nagpaputok ito ng baril isang beses malapit sa kinaroroonan nila. Dahil sa putok ng baril naglabasan ang mga tao noon at nakita ng mga ito ang nangyaring insidente. Inawat ng ilang residente ang suspek at ilang sandali pa lamang ay dumating na ang isang mobile car ng pulis San Juan. Lumapit ang suspek sa biktima. Agad naman daw na kinausap ito at umaareglo. Magpirmahan na lamang daw sila ng amicable settlement upang matapos na ang lahat. &amp;quot;Hindi naman ako pumayag sa gusto niyang mangyari at pagkatapos ay umalis na ang suspek,&amp;quot; sabi ni Larry. Samantala, ayon kay Larry, lumapit ang mga pulis na rumesponde sa nangyaring insidente. Upang malaman kung totoo nga ang bersyon ni Larry pina-start sa mga kasama ng biktima ang motor na dala ni Larry. Nakita, napatunayan at nasaksihan ng mga pulis na rumesponde na nagba-backfire nga ang motor ni Larry. Isang malakas na putok mula sa tambutso. Sa pangalawang pagkakataon, pumutok ang tambutso ng motor at umalingaw ang lakas ng tunog. Hindi na pinagdudahan ng mga pulis ang storya ni Larry matapos makita ang lahat. Pinayuhan ng mga pulis sina Larry na magpa-medical examination at magsampa ng kaukulang reklamo laban sa suspek. Isang kasong criminal at administrative case ang inihain ni Larry laban kay PO1 Ernest Allan Olimpo. Sa puntong ito, ang tanong ko ay kung bakit hindi dinala sa himpilan ng pulis ang suspek at si Larry pati na rin ang kanilang mga kaibigan upang maimbestigahan ng mabuti ang insidente. Simple lang naman kung tutuusin ang dapat ginawa ng mga rumespondeng pulis. May baril bang nakita sa lugar ng pinangyarihan na dala si Larry o kahit isa man lang sa kanilang mga kaibigan? Bakit hindi hinuli ang pulis at kinasuhan ng Illegal Discharge dahil sa pagpapaputok, grave threats, physical injuries ganun maaring madetain agad si P0I Olimpo dahil kagaganap pa lamang ng insidente. Dahil ba sa kabaro nila ang taong sangkot? Itoy maliwanag na pagbibigay sa isang &amp;quot;comrade-in-arms&amp;quot; dahil pulis ang involve sa insidente. Kung ordinaryong tao kaya hahayaan na lang nilang umalis ng ganun-ganun na lamang ang suspek? Halatang may pinapaboran ang mga pulis ng San Juan na rumesponde sa insidenteng ito. Ikaw naman P01 Olimpo, kabago-bago mo pa lamang sa serbisyo, Yung baril na inissue sa iyo, mga taxpayers ang gumastos dyan. Nalagyan ka lang ng tsapa at uniporme abusado ka na agad. Nakakatakot isipin kung ano ang maari mo pang gawin kapag ikaw ay mapromote at mailagay sa mas mataas na ranggo. Baka hindi lang ganito ang maging asal mo. Kahihiyan ang dulot mo sa Philippine National Police dapat sipain ka sa serbisyo ni Dir. Gen. Oscar Calderon para hindi ka na makapinsala pa ng iba. Nais kong iparating kay P01 Olimpo na bukas ang aming tanggapan para sa iyong panig. Para sa comments o reactions sa artikulong ito maaari kayong tumawag sa 6387285 o di kayay sa 6373965-70. Maaari din kayong magtext sa 09213263166 o 09198972854. Ang aming tanggapan ay sa 5th Floor City State Center Bldg., Shaw Blvd., Pasig City. Bukas abangan ang ibat ibang isyung tatalakayin sa aming programang HUSTISYA PARA SA LAHAT Sabado espesyal sa pangunguna ni Department of Justice Secretary Raul Gonzalez at ng inyong lingkod mula alas-7 hanggang alas-8 ng umaga sa DWIZ am band. * * * E-mail address: tocal13@yahoo.com</body>
<link>http://www.philstar.com/Article.aspx?articleId=358282&amp;publicationSubCategoryId=94</link>
</article>
<article>
<title>Panaginip</title>
<author>PILANTIK Ni Dadong Matinik</author>
<date>
<month>September</month>
<day>17</day>
<year>2006</year>
</date>
<body>Minsay nakita kong akoy naglalakad - Sa isang pasilyong may hagdang pataas Sa pasilyong iyon ay may pintong bukas Kaya pinasok kot akoy nakimatyag! Pinasok na kwarto ay silid-aralan Ang mga narooy pawang mag-aaral; Sa unahang silyay aking napagmasdan Ang magandang mukha ng mutyang marangal! Pagkatapos noon ay aking nakita Ang maayang mukha ng isang dalaga; Siya ay maputit magandang-maganda Kaya ang puso koy pumitlag, sumigla! At kitang-kita ko ang mutyay lumapit Na sa isang kamay may dalang kamatis; Masarap na bunga ay kanyang niligis - Sa mga labi kong nag-amoy matamis! Pangatlong eksena ay aking napansin Ang magandang dilag lumapit sa akin; Nang siyay malapit akoy napatikhim Sa lakas ng tikhim ko ay nagising! Tatlong pangitaiy panaginip pala At ang mukhang yaoy sa aking asawa; Kaya sa nangyari ako ay nagtaka Bakit nanaginip ng napakaganda? Ah seguroy kaya gayun ang nangyari Si Misis lagi nang sa kiy nakangiti; Kapag kumakain - natutulog kami Ang mukha ni Misis ang laging katabi! Kaya nga totoo yaong haka-haka Na ang panaginip kung gabing mahaba; Ang huling nakita bago ka nahiga Ay makikita mo sa iyong gunita! At ang panaginip - totoo mat hindi Ay kakambal pa rin ng taong may budhi; Kung ikaw ay taong walang minimithi Walang panaginp na biglang sasagi!</body>
<link>http://www.philstar.com/Article.aspx?articleId=358612&amp;publicationSubCategoryId=94</link>
</article>
<article>
<title>EDITORYAL - Bantay-salakay!</title>
<author></author>
<date>
<month>September</month>
<day>21</day>
<year>2006</year>
</date>
<body>HINDI nga malulutas ang problema ng illegal drugs sa bansa sapagkat ang mga inaasahan palang magbabantay sa narekober at ebidensiyang droga ang mismong nagnanakaw. Sila ay mga bantay-salakay! At sa nangyayaring ito, paikut-ikot na lamang ang shabu. Kukumpiskahin ng mga awtoridad at gagawin kunong ebidensiya. Itatago sa bodega at lalagyan nang maraming kandado para hindi manakaw. Bukod sa maraming kandado ay may mga guwardiya pa. Pero nananakaw din at walang ibang gumagawa niyon kundi mismong ang mga pulis na nagbabantay sa ebidensiyang droga. Ganyan ang nangyari sa Philippine Drug Enforcement Agency (PDEA) na nanakawan ng pitong kilo ng shabu noong August 21, eksaktong isang buwan ngayon. At ang nagnakaw ay ang apat na pulis PDEA  dalawa rito ay may ranggong colonels at kina-tulong ang dalawang guwardiya. Kakahiya! Ganito na ba talaga ang mga pulis ngayon? Kumanta ang mga guwardiyang kinasabwat ng mga pulis at nalaglag na ang dalawa sa mga pulis na naaktuhang ibinibenta ang 125 grams ng shabu sa isang mall sa Fairview. Ang dalawa pang suspect na pulis ay nakatakas at hinahanap nang mga awtoridad. Ayon sa dalawang sekyu, mas marami pa raw sanang mananakaw na shabu ang apat na pulis-PDEA kung hindi nasira ang bolt cutter na ginamit. Pitong kilong shabu ang nadekwat ng grupo na nagkakahalaga ng P35 million. Pinangakuan ng mga pulis-PDEA ang dalawang guwardiya ng tig-P1 milyon. Malala na ang problema sa illegal drugs at lalo pang lumulubha ngayong ang mga awtoridad na dapat ay lulutas sa problema ay sila pa palang magnanakaw ng ebidensiya para pagkaperahan. At hindi mahirap isipin na baka hindi iyon ang unang pagkakataon na nagnakaw ang apat na pulis kasama ang mga guwardiya. Maaaring noon pa sila nagkapera sa shabung ebidensiya at masyadong nagahaman kaya muling sumalakay. Pero sabi nga, may katapusan ang kasamaan. Kapag napatunayan, maaari silang mabulok sa bilangguan sapagkat walang piyansa kapag nahuling nagbebenta ng shabu. Pasama na nang pasama ang imahe ng mga pulis. Pinasok na ng karamihan sa kanila ang masasamang gawain gaya ng pagbebenta ng droga, pangingidnap, hulidap at pangongotong. Dapat makagawa ng paraan si PNP chief Dir. Oscar Calderon nang mahusay na aksiyon para maisalba ang kan-yang organisasyon.</body>
<link>http://www.philstar.com/Article.aspx?articleId=359200&amp;publicationSubCategoryId=94</link>
</article>
<article>
<title>Atraso sa upa</title>
<author>IKAW AT ANG BATAS Ni Atty. Jose C. Sison</author>
<date>
<month>September</month>
<day>21</day>
<year>2006</year>
</date>
<body>KASO ito ng isang apartment na nakatayo sa isang 300 square meters na lote kung saan ang titulo nito ay nakapangalan kay Fely, asawa ni Simon. Nagsimulang mangupahan si Jimmy noong 1995 sa halagang P2,300 kada buwan at sa P200 na konsumo ng tubig. Nagbabayad ng upa si Jimmy kay Simon hanggang mamatay ito noong October 15, 1996. Naiwan ni Simon ang dalawa nitong anak na sina Jun at Tess. Mula noon ay si Jun na ang namahala sa apartment pati ang kolekta sa upa nito. Subalit sa ilalim ng pamamahala ni Jun ay hindi nakabayad ng upa si Jimmy sa buong taon ng 1998 kung saan umabot ito sa P35,000. Nang mamatay si Jun noong December 1998, si Tess ang nahirang na tagapangasiwa ng mga naiwang ari-arian ng ama niyang si Simon. Pagkahirang kay Tess ay agad na nagbayad ng upa si Jimmy para sa unang dalawang buwan ng taong 1999 at nangako namang babayaran ang atraso niya sa upa sa taong 1998. Subalit hindi ito nagawa ni Jimmy. Nagkaharap sina Tess at Jimmy sa Lupon ng Tagapamayapa kung saan nagsagawa si Jimmy ng isang promissory note. Subalit hindi nabayaran ni Jimmy ang atraso kaya hiniling ni Tess na lisanin na nito ang apartment. Tumanggi si Jimmy kaya naghain na si Tess ng kasong ejectment laban dito. Bilang depensa, iginiit ni Jimmy na walang personalidad si Tess na magsampa ng nasabing kaso dahil hindi raw ito maituturing na legal na kinatawan ng naiwang ari-arian ng kanyang ama dahil ampon lamang ito at hindi pa legal ang pag-aampon dito. Ayon pa kay Jimmy, walang dahilan ang reklamo ni Tess dahil ang ari-arian ay nakapangalan kay Tess at may iba na itong nahirang na tagapangasiwa kung saan siya nagbabayad ng upa. Tama ba si Jimmy? Sapilitan bang mapapaalis si Jimmy? MALI si Jimmy at sapilitan siyang mapapaalis. Bilang nahirang na tagapangasiwa, tiyak ang personalidad ni Tess na magsampa ng kasong ejectment laban kay Jimmy. Ang apartment sa kasong ito ay bahagi ng naiwang ari-arian ni Simon. Ang pakikipag-ugnayan ni Jimmy at pagbabayad nito ng upa kay Simon, Jun hanggang kay Tess pati na ang pagpirma nito sa promissory note ay malinaw na katunayan sa pagkilala nito kay Tess bilang legal na tagapagmana ni Simon. Bukod dito, matiwasay na nangupahan si Jimmy mula 1995 kaya hindi niya maaaring itanggi ang titulo ng nagpapaupa ng apartment pati na ang mga taong nangangasiwa rito hanggat hindi niya naibabalik ang pamumusesyon dito. Samantala, ang isyu ng legalidad sa pag-ampon kay Tess ay hindi saklaw sa usapin sa kasong ejectment dahil tanging pinagpapasiyahan ay ang legalidad ng pamumusesyon ni Jimmy dito. Sa katunayan, hindi na kailangan pa ni Tess na patunayan ang pagmamay-ari niya sa apartment dahil sa kasong unlawful detainer, maaaring magreklamo ang sinuman kahit na hindi may-ari ng pinapaupahang ari-arian (Julag-ay vs. Estate of Buenaventura, Sr. etc. G.R. 1497888, May 31, 2006).</body>
<link>http://www.philstar.com/Article.aspx?articleId=359218&amp;publicationSubCategoryId=94</link>
</article>
<article>
<title>EDITORYAL - Happy birthday Nicole</title>
<author></author>
<date>
<month>September</month>
<day>22</day>
<year>2006</year>
</date>
<body>NGAYONG araw na ito ang birthday ni &amp;quot;Nicole&amp;quot;. Siguroy marami pa ang hindi nakakakilala kay &amp;quot;Nicole&amp;quot;. Siya yung Pinay na ginahasa ng apat na US marines sa Subic noong gabi ng November 1, 2005. Ngayon ay 23 anyos na si &amp;quot;Nicole&amp;quot;. At ang araw na ito marahil ay hindi magiging masaya sa kanya katulad ng iba pang mga araw mula nang mang-yari ang panggagahasa sa kanya sa loob ng isang rented van. Maaaring wala na ring selebrasyon ngayon sa kanyang kaarawan. Mas gugustuhin pa ni &amp;quot;Nicole na gugulin ang kanyang araw sa courtroom para maisiwalat ang ginawang panggaga- hasa ng apat na marines sa kabila na may mga tao o kapwa Pinay na hindi naniniwala sa kanyang sinasabi. Sa kabila na nawawalan na rin ng tiwala si &amp;quot;Nicole&amp;quot; sa mga government prosecutors, may kaunti pa rin naman siyang nakikitang liwanag na mapaparusahan ang mga nagsamantala sa kanyang kahinaan. Mula nang lumantad si &amp;quot;Nicole&amp;quot; at kasuhan ang mga sundalong lumapastangan sa kanyang pagkababae, marami na ang nagbigay sa kanya ng suporta at iyan marahil ang dahilan kung kaya hanggang ngayon, matigas na ang paninindigan ni &amp;quot;Nicole&amp;quot; na ituloy ang laban sa mga lumapastangan sa kanya. Hindi na siya natatakot na humarap at hindi na rin nasisindak kahit na may government prosecutor na nag-aadvise sa kanya na umatras na sa kaso at makipag-areglo na lamang sa mga sundalo. Ang pakikipag-areglo ayon kay &amp;quot;Nicole&amp;quot; ay malayung-malayo sa kanyang balak. Noong isang araw, hiniling ni &amp;quot;Nicole&amp;quot; na marelieved ang mga public prosecutors maliban sa isang government lawyer. Tinanggihan ng Department of Justice ang kanyang kahilingan. Masakit ang nangyari kay &amp;quot;Nicole&amp;quot; na parang baboy na ibinaba sa isang van ng dalawang Amerikano noong gabi ng November 1, 2005 sa isang kalsada sa loob ng Subic. Ang kanyang pantalon ay nakababa hanggang tuhod at ang ginamit na condom ng mga Amerikano ay nakaipit pa sa garter ng kanyang panties. Iniwan siyang tulala hanggang sa makita ng mga pulis at ito ang nagdala sa kanya sa ospital. Doon na nagsimula ang pakikipaglaban ni &amp;quot;Nicole&amp;quot; at wala nang atrasan ang kanyang sinimulan. Sabi nga niya, siya ang biktima rito at natututuhan na niyang lumaban. Natitiis na raw niya ang lahat ng sakit. Hindi raw madali ang lumantad at isiwalat ang mga nangyari sa kanya pero nakaya niya.</body>
<link>http://www.philstar.com/Article.aspx?articleId=359391&amp;publicationSubCategoryId=94</link>
</article>
<article>
<title>Add-on interest sa housing loan</title>
<author>DOKTORA NG MASA Ni Sen. Loi Ejercito Estrada</author>
<date>
<month>September</month>
<day>26</day>
<year>2006</year>
</date>
<body>INILATHALA ko noong Sabado ang liham ni Gng. Josefina Hanton, ng Caloocan City kung saan inirereklamo niya ang umanoy &amp;quot;arbitrary collection&amp;quot; na ginagawa ng Pag-IBIG sa mga housing loans. Sa tema ng sulat, napuna ko na gumawa ng sariling pagsusuri si Gng. Hanton sa binabayaran nilang amortization at may mga pagkakataon, aniya, na lumalabas na tatlong patong ng interes ang sinisingil ng Pag-IBIG sa isang housing loan, lalo pa nga kung na-delay ng pagbabayad. Ayon pa kay Mrs. Hanton, dahil wala nang &amp;quot;grace period&amp;quot; ngayon sa pagbabayad ng utang, kahit isang araw na ma-delay ang iyong bayad, awtomatikong papatungan ng 4 porsiyento ang 12 porsiyentong orihinal na interes sa iyong inutang at may mga karagdagan pa rin daw na mga interes dahil nga delayed payment na. Kung totoong lahat ito, ang nakikita kong ultimong resulta ay lalo pang pagkabaon sa pagkakautang ng ating mga kababayan na ang tanging hangad ay magkaroon ng sariling bahay at lupa. Dahil nabalisa ako sa paunang impormasyon na aking nabasa, agad kong inutusan ang isa sa aking mga staff na kontakin si Mrs. Hanton subalit nalaman ko na bumabalik ang mensahe sa e-mail address na ginamit niya at wala namang nailagay na kontak number sa sulat.&amp;nbsp; Mrs. Hanton, hihintayin ko po ang mga dokumentong naipangako mo upang mautusan ko ang aking mga staff na simulang pag-aralan ang isyung binabanggit mo. Samantala, makabubuti rin siguro kung ngayon pa lamang ay makatanggap na ako ng paliwanag mula sa Pag-IBIG o sa tanggapan ni Vice President Noli de Castro, na siyang nakaaalam sa programang pabahay ng kasalukuyang gobyerno. * * * Lumalabas ang aking column ng Martes at Sabado at gaya ng dati, ang Doktora Ng Masa ay handang magbigay ng serbisyo publiko. Maari kayong mag email sa: doktora_ng_masa@yahoo.com.ph o magpadala ng liham sa aking tanggapan sa Room 209, GSIS Building, Senate of the Philippines, CCP Compound, Pasay City.</body>
<link>http://www.philstar.com/Article.aspx?articleId=359916&amp;publicationSubCategoryId=94</link>
</article>
<article>
<title>Professor Madam Senyora Donya Gloria (1)</title>
<author>PANAGINIP LANG Ni Nixon T. Kua</author>
<date>
<month>September</month>
<day>26</day>
<year>2006</year>
</date>
<body>ILAN sa mga kakampi ni Madam Senyora Donya Gloria ay laging sinasabi na kesa puro ako batikos laban sa kanya ay mas nararapat na magbigay ako ng payo upang makatulong sa kaunlaran. Naisip ko na subukan ang sinasabi nila kaya minumungkahi ko ang pagbubukas ng isang eskwelahan dito sa atin kung saan piling-pili ang magiging mga estudyante at si Madam Senyora Donya Gloria pa ang gagawing head ng naturang paaralan. Short courses lamang ito pero mataas na mataas ang tuition fee (foreign currencies lamang, bawal ang peso) na puwedeng bank to bank transactions. Of course foreign banks lamang ang maaaring gamitin gaya ng Coots Bank sa Hong Kong o di kayay Hypo Vereins Bank sa Munich, Germany. Puwede ring gumamit ng alyas o offshore bank accounts ang mga estudyante rito gaya ni JOSE PIDAL. Ilan sa mga opisyales ni Madam Senyora Donya Gloria ay maaari ring pagturuin sa kakaibang kursong gagawing initial offering at exclusive lamang sa Pilipinas. Ang location ng kakaibang eskwelahan ay puwedeng palipat-lipat at depende pa kung anong subject ang tinuturo. Unang stop ng mga estudyante nila ay ang terminal 3 ng Ninoy Aquino International Airport. Ituturo rito ang basics ng legal na paraan ng pang-aagaw ng ari-arian ng ibang tao. Ang mga professor na maaaring magturo rito ay mga batikang legal experts ng administrasyon sa pamumuno ni Justice Secretary Raul Gonzalez. Maaari ring magbigay ng lecture ang mga miyembro ng sikat na THE FIRM. Mula sa terminal 3, tuloy agad ang mga enrollees sa Diosdado MACAPAGAL Highway kung saan lecture naman nila ay masesentro sa &amp;quot;How to BUILD THE WORLDS MOST EXPENSIVE HIGHWAY AND MAKE MONEY OUT OF IT.&amp;quot; Suggestion ko baka puwedeng maimbita diyan si GSIS Head Winston Garcia at mga opisyal ng Public Estates Authority. Mula roon ay puwede naman silang magtungo sa Makati, Quezon City at iba pang highly urbanized areas kung saan personal naman nilang makikita ang agriculture wonders ng Pilipinas na gawa ng mga magic fertilizers ni Jocjoc Bolante. Maaaring maimbita rito si Sir Senyor Don Jose Miguel Arroyo upang magbigay ng lecture on &amp;quot;How to take care of friends and making sure friends remain quiet.&amp;quot; Komo mga sikat na tao ang mga estudyante ay medyo hectic na ang tatlong klaseng yun kaya from there ay pahinga na sila sa kani-kanilang suite room sa alinmang hotel dito sa atin. Choice rin nila kung bahay ang nais nila basta willing sila magbayad nang malaking halaga. Dinner nila ay kanya-kanya na pero kung nais nila ay maaaring maghapunan sila kasama si Madam Senyora Donya Gloria na more than willing naman siguro maghost nito at charge naman sa kaban ng bayan ang anumang gastusin sa Malaca&amp;ntilde;ang. Entertainment naman, whether wholesome o otherwise ay pwedeng i-arrange sa opisina ni Presidential Chief of Staff Mike Defensor at mga barkadang kongresista. May choices sila whether sa kuwarto na nila o di kayay sa mga super exclusive clubs gaya ng THE GENTLEMENS LEAGUE sa Ortigas center o sa Greenhills. Second day ng kurso nila ay golf naman siyempre with Comelec Chair Ben Abalos which will include brief lectures on &amp;quot;Counting is an Art.&amp;quot; Sasamahan din ito ng basic courses gaya ng PLUS MINUS o ADDITION AND SUBTRACTION o sa ating sariling wika ay DAGDAG BAWAS. Si Interior and Local Government Secretary Ronaldo Puno ay maaari ring magturo ng setting up a &amp;quot;Sulo or Baron&amp;quot; operation. Upang ipakita naman ang ganda ng Pilipinas ay hindi lang sa Metro Manila, ililipad naman ang mga mag-aaral sa probinsiya, specifically sa Mindanao, upang doon ay personal naman silang mabigyan ng lecture at pointers ni dating Commission on Election Commissioner at favorite phone pal Virgilio &amp;quot;Garci&amp;quot; Garcillano. Specific sa lecture niya ay &amp;quot;Ako Yan pero Hindi ako Yan,&amp;quot; at &amp;quot;How to Be in the Philippines and Singapore at the Same Times.&amp;quot; Suggestion ko rin na magbigay ng side lecture si Presidential Spokesperson Ignacio &amp;quot;Toting&amp;quot; Bunye on &amp;quot;I Have Two Tapes&amp;quot; tsaka &amp;quot;Boses Niya pero Hindi Siya.&amp;quot; Sina AFP Chief of Staff Hermogenes Esperon ay puwede ring magbigay ng lecture on &amp;quot;Election and Vote Security,&amp;quot; kasama ng ilan pang mga heneral ng AFP at Philippine National Police. Mahalaga rin pala na magkaroon ng lecture on &amp;quot;How to Help Win and Election.&amp;quot; Pagka break naman ng lecture, dalhin naman sila sa &amp;quot;Mahiwagang Mga Tulay&amp;quot; upang makita nila mismo ang sikreto ng paggawa ng mga bridge to nowhere at bridge of no use. Susunod na klase nila ay balik sa Metro Manila kung saan lecture muli sa mga abogado ng administrasyon at kasali na ngayon si Solicitor General Eduardo Nachura na expert sa &amp;quot;Convincing the Supreme Court.&amp;quot; Magandang isali na rin diyan si dating Chief Justice Hilario Davide na ibibigay ang tamang definition ng &amp;quot;acting president.&amp;quot; Bilang bonus ay magbibigay din siya ng lecture on &amp;quot;How to be friendly to the Supreme Court,&amp;quot; at &amp;quot;Paano Paligayahin ang mga Justices ng Korte Suprema.&amp;quot; (Abangan ang karugtong sa Huwebes) * * * Para sa anumang reaksyon o kumento, e-mail sa nixonkua@yahoo.com o mag-text sa 09272654341.</body>
<link>http://www.philstar.com/Article.aspx?articleId=359930&amp;publicationSubCategoryId=94</link>
</article>
<article>
<title>Pagpirma sa isang quitclaim</title>
<author>IKAW AT ANG BATAS Ni Atty. Jose C. Sison</author>
<date>
<month>September</month>
<day>28</day>
<year>2006</year>
</date>
<body>Sina Mercy, Nita at Julie ay tatlo sa 60 manggagawang naipadala ng JIC, isang lisensyadong recruitment agency, sa principal nito sa Taiwan, ang 3D. Base sa pinirmahang kontrata sa JIC, sila ay magiging machine operators at makakatanggap ng NT$15,840 kada buwan sa loob ng dalawang taon subalit hindi kasama ang overtime. Nakarating sa Taiwan ang mga manggagawa noong December 1999 subalit taliwas sa naipangako ng JIC, hindi maayos ang naging tirahan ng mga manggagawa. Doon ay muli silang pinapirma ng kontrata na nagtatakda ng mas mababang sweldo na NT$11,840. Ayon sa 3D, kailangan nila munang magtiis dahil malapit nang matapos ang dormitoryong naipangako sa kanila. Subalit makalipas ang isang linggo sa trabaho, nagpaalam nang umuwi ng Pilipinas sina Mercy, Nita at Julie sa pamunuan ng 3D. Pagkatapos pumirma sa isang waiver, nakauwi ang tatlo sa pamamagitan ng sariling pera. Pagdating sa Pilipinas, agad nagpunta sina Mercy sa JIC upang ipaalam ang nangyari at upang bawiin ang kanilang placement fee at plane fare. Sa una ay tumanggi ang JIC subalit binayaran din sila: P15,080 para kay Mercy, P13,640 para kay Nita at P16,200 naman kay Julie at pagkatapos ay pinapirma sila sa isang waiver. Hindi nagtagal ay naghain ng reklamo ang tatlo laban sa JIC ng kasong illegal dismissal with payment of salary differentials, overtime pay, moral and exemplary damages and refund of transportation and placement fees. Ayon kina Mercy, konstruktibo daw ang pagdismis sa kanilang tatlo dahil napilitan silang bitawan ang trabaho sanhi ng hindi maayos na tirahan. Hindi rin daw tama na pagsamahin ang 40 manggagawang babae sa isang maliit na kwarto na may iisang palikuran na madalas na nasisira kung kayat kakakailanganin pa nilang magpaalam para magamit ang palikuran ng mga lalaki. Bukod pa dito ang pagtratrabaho nila ng labindalawang oras o mula 8 a.m. hanggang 8 p.m. sa isang araw. Iginiit din nilang ang dahilan ng pagpirma nila sa waiver at quitclaim ay kahirapan at takot na hindi makuha ang refund kaya hindi ito magiging hadlang sa kasong kanilang naihain. Tama ba sina Mercy, Nita at Julie? MALI. Walang constructive dismissal sa kasong ito. Sa katunayan, inamin nina Mercy na ang dahilan ng kanilang pagbibitiw ay ang hindi maayos na tirahan taliwas sa kanilang inaasahan. Sa lahat ng manggagawa, tanging silang tatlo ang nagreklamo at naghain ng kasong illegal dismissal. Wala ring patunay na may masamang intens-yon ang JIC na pahirapan sila sa kanilang tirahan dahil nagsabi naman ito na matatapos na ang dormitoryong naipangako sa kanila. Ang pagpirma sa isang quitclaim ay hindi pinapaboran dahil taliwas ito sa patakarang pangmadla at hindi rin ito maaaring maging hadlang upang matumbasan ang mga naipaubayang karapatan ng mga manggagawa. Subalit hindi ito mag-aaplay kina Mercy dahil ang kanilang kahirapan ay hindi sapat na dahilan upang mabawi ang kanilang karapatang naipaubaya na dahil hindi naman malaki ang pagkakaiba ng mga halagang kanilang natanggap sa halagang dapat na ibayad sa kanila. Sa katunayan, hindi sila nilinlang o pinilit ng JIC nang pirmahan nila ang waiver at quitclaim. Kaya, ang reklamo nina Mercy ay dapat idismis subalit ang kanilang overtime ay dapat na baya-ran. Gayunpaman, maaaring maghain sina Mercy, Nita at Julie ng kasong illegal recruitment laban sa JIC batay sa Section 6(i) ng Migrant Workers and Overseas Filipino Act of 1995 (RA8042) (Acuna, et.al.vs. Court of Appeals, et.al. G.R. 159832, May 5, 2006).</body>
<link>http://www.philstar.com/Article.aspx?articleId=360261&amp;publicationSubCategoryId=94</link>
</article>
</data>