<?xml version="1.0" encoding="ISO-8859-1" ?>
<data>
<article>
<title>EDITORYAL - Suspension ng klase kapag may bagyo</title>
<author></author>
<date>
<month>October</month>
<day>01</day>
<year>2006</year>
</date>
<body>TAMA ang ginawa ng Department of Education (DepEd) na maagang pag-aanunsiyo ng suspensiyon ng klase bago pa manalasa ang bagyong Milenyo noong Huwebes. Alas kuwatro pa lamang ng hapon ng Miyerkules ay inihayag na ng DepEd na walang pasok sa lahat ng level kinabukasan (Huwebes). At agad din namang inanunsiyo ng gabi ng Huwebes na wala pa ring pasok sa susunod na araw. Ang ginawa ng DepEd ay nakapagbigay nang kapanatagan hindi lamang sa mga estudyante kundi lalung-lalo na sa mga magulang. Maaga silang nabigyang babala at nailigtas sa maaaring kapahamakan na sapitin kung hindi agad nagawa ang pag-aanunsiyo. Malaki na ang ipinagbago ng DepEd kung ang pag-uusapan ay ang pagsuspinde ng klase. Mula nang umupo si Sec. Jesli Lapus ay nakitaan na ng sistema ang DepEd at hindi na naging urung-sulong sa simpleng pagsususpinde lamang ng klase. Nakita marahil ni Lapus ang problema sa suspension ng klase kung may kalamidad kaya ito ang una niyang inaksiyunan. Noon ay walang sistema ang mga pinuno ng DepEd sapagkat nagtuturuan kung sino ang magsususpinde ng klase. At dahil sa urung-sulong na desisyon sa pagsuspinde, ang mga estudyante ay pumapasok kahit malakas na ang ulan. Sinagasa ang lakas ng bagyo at tinatawid ang baha. Kapag nasa school na ang mga estudyante saka lamang magdedesisyon ang mga DepEd official na suspindehin ang klase. Kapag nakalusong na sa baha ang mga estudyante saka nagpasya. At kalbaryo ang dinadanas ng mga estudyante sapagkat wala na silang masakyan sa pag-uwi. Na-stranded na ang mga estudyante dahil sa urung-sulong na pagdedesisyon ng mga pinuno sa DepEd. Ilang taon na ang nakararaan, isang babaing estudyante ang namatay makaraang mahulog sa isang manhole sa Recto Avenue dahil sinagasa ang baha. Hindi sinuspinde ng DepEd ang klase sa kolehiyo kaya ang mga estudyante ay napilitang labanan ang lakas ng ulan dulot ng bagyo. At dahil nga baha na sa maraming lugar sa university belt hindi napansin ng estudyante na ang kanyang nilalakaran ay isa palang open manhole. Nahulog ang kawawang estudyante at nalunod. Hindi sana iyon nangyari kung nagkaroon agad ng sistema ang DepEd. Bago na ang patakaran sa DepEd ngayon kaugnay sa suspension ng klase at sana ay hindi ningas-kugon lamang.</body>
<link>http://www.philstar.com/Article.aspx?articleId=360736&amp;publicationSubCategoryId=94</link>
</article>
<article>
<title>Hindi na problema ang may kapansanan sa pandinig</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>October</month>
<day>01</day>
<year>2006</year>
</date>
<body>FAITH comes through hearing. Ito ay ayon kay Saint Peter, ang kauna-unahang pope. Sinabi ni Saint Peter na mismong si Jesus ay nagpahayag na isabuhay ang mga salita ng Diyos sa mga nakaririnig. Ang pandinig ay napakahalagang handog sa tao subalit may mga nilalang na waring pinagkait ng biyayang ito. Sa makabagong henerasyon, ang kakulangan sa pandinig ay may remedyo na. Ayon sa hearing specialist na si Dr. Eduardo Go, kagamitang hi-tech ang sagot sa suliranin ng mga may problema sa pandinig. Hindi na kailangan ang medisina o anumang klaseng operasyon para mapagaling ang mga may hearing loss. Kailangan lang silang matingnan at masuring mabuti ng mga tinaguriang high-skilled professional hearing aid specialist na gaya ni Dr. Go. Marami nang sumubok, nagpatunay at nagpatotoo sa bisa ng hearing aid kabilang na ang aking kapatid na si Kuya Mario na ang problema sa pandinig ay nalunasan sa tulong ni Dr. Go. Matatagpuan ang ibat ibang hearing aid na may ibat iba ring kulay at laki sa Hi-Tech Hearing Centre sa St. Lukes Hospital sa Quezon City at sa 16th floor ng Medical Plaza, Makati.</body>
<link>http://www.philstar.com/Article.aspx?articleId=360895&amp;publicationSubCategoryId=94</link>
</article>
<article>
<title>Bantayan ang kasong droga ni Jackson Dy</title>
<author>SAPOL Ni Jarius Bondoc</author>
<date>
<month>October</month>
<day>03</day>
<year>2006</year>
</date>
<body>BANTAYAN nyo po ang kaso ni drug lord Jackson Dy. Yan ang buod ng liham ni PNP Sr. Supt. Federico Laciste kay Dir. Gen. Dionisio Santiago ng Phil. Drug Enforcement Agency. Nakakuha ang Pilipino Star NGAYON ng kopya ng liham, petsa Sept. 18, na nagkukuwento ng mga misteryosong liku-liko sa paglilitis sa isa sa pinaka-malaking dayuhang drug lord na nadale ng awtoridad. Maalalang ang Taiwanese na si Dy ang may-ari ng mansiyon sa tabing dagat ng Tanza, Cavite. Doon natagpuan nung 2003 ang pinakamalaking lutuan ng shabu: isang bakal na cylinder na kayang gumawa ng 10 kilong droga sa isang pakuluan. Kasabay ng raid sa Tanza ay sa tatlong bodega ni Dy ng raw materials: sa Horseshoe Village, Quezon City; Manila Bay Homes, Para&amp;ntilde;aque City; at Lancaster Townhomes, Pasay City. Tone-toneladang ephedrine at iba pang sangkap ang nakuha ng PDEA-PNP. Hindi na umaandar ang bista ni Dy. Pinatigil ito ni Court of Appeals Justice Roberto Barrios nung Aug. 23. Samantala, hinihingi ng mga abogado ni Dy na pawalambisa ang search warrants para sa raids nung 2003 na inisyu ni Trece Martires Judge Aurelio Icasiano. Nauna nang tanggihan ni Icasiano ang parehong motion sa sala niya, dahil regular naman ang paglabas niya ng warrants. Kung tutuusin, positibo nga ang resulta: may nasabat ng shabu, at materyales at sangkap sa paggawa nito. Dismayado na si Judge Icasiano sa pagtigil ng trial. Sa ngitngit, nabulalas niya sa korte na magre-resign siya kung ipawalambisa nga ng Court of Appeals ang search warrants. Pero, yon na nga marahil ang gusto ng mga abogado ni Dy, na kabilang pa ang isang retiradong PNP general. Nauna nang tinangkang suhulan si Icasiano ng P30 milyon para i-grant ng bail si Dy miski labag sa Dangerous Drugs Act. Tinangka ring suhulan si Colonel Laciste ng P10 milyon para huwag tutulan ang bail; nagpatimbre pa ang manunuhol sa ilang PNP generals para harapin ng aide ni Laciste. Kung ganyan na ang nangyayari, dapat ngang tutukan ni Santiago ang kaso. Pati media, dapat tumutok.</body>
<link>http://www.philstar.com/Article.aspx?articleId=361179&amp;publicationSubCategoryId=94</link>
</article>
<article>
<title>Hindi ubra ang kudeta sa Pilipinas</title>
<author>HALA BIRA! Ni Danny Macabuhay</author>
<date>
<month>October</month>
<day>03</day>
<year>2006</year>
</date>
<body>NANG magkaroon ng kudeta sa Thailand noong nakaraang linggo, kumalat kaagad ang balitang magkukudeta na rin sa Pilipinas. Inantabayanan ang pagpapatalsik kay President Gloria Macapagal Arroyo gaya nang ginawa ng Thai military kay Thaksin Shinawatra. Si Thaksin ay dumadalo sa UN General Assembly sa New York nang ikudeta. Madaling isipin na kung nagkaroon ng kudeta sa Thailand bakit hindi sa Pilipinas. Halos pareho rin naman ang sitwasyon sa Thailand at Pilipinas. Ang mga lider ng dalawang bansa ay kapwa niyayanig ng mga negatibong alegasyon at mga eskandalong lalong nagpapasama sa kalagayan ng kani-kanilang mga bansa. Subalit sa kasalukuyan, magkaibang-magkaiba ang relasyon ng military sa kani-kanilang commander-in-chief. Kung sa Thailand ay mahina ang hawak ni Thaksin sa military, masasabing kontrolado naman ni GMA ang kasandaluhan at pulisya. Totoo ang kasabihang nakuha ni GMA ang kiliti ng mga heneral. Di nga ba isa na sa mga &amp;quot;spoiled brats&amp;quot; ang military sa Pilipinas. Saganang-sagana sila sa grasya kung ikukumpara sa ibang empleyado ng gobyerno. Isa pa, sanay na sanay na ang mga Thai sa kudeta at martial law. Sa Pilipinas, ni minsan ay hindi nagtagumpay ang kudeta. Noong panahon ni dating President Cory Aquino ay palpak ang mga kudeta. Ngayong panahon ni GMA ay may nababalitang magkukudeta pero puro satsat lang pala. Ang pinakamahalagang dahilan kung bakit hindi magkaka-kudeta ngayon sa Pilipinas ay sapagkat ang mga Pinoy ay sawang-sawa na sa kaguluhan. Ang pinapangarap na lamang ng mga ito ay magkaroon ng matahimik na kabuhayan na makakain lamang sa tamang oras. Sa tingin ko, unti-unti na ngayong nagkakaroon ng pag-asa ang mga Pinoy kaya hindi na masyadong binabatikos si GMA hindi katulad noong mga nakaraang panahon.</body>
<link>http://www.philstar.com/Article.aspx?articleId=361198&amp;publicationSubCategoryId=94</link>
</article>
<article>
<title>Erap pumalag sa freeze order</title>
<author>AKSYON NGAYON Ni Al G. Pedroche</author>
<date>
<month>October</month>
<day>05</day>
<year>2006</year>
</date>
<body>NUNG isang araw, may eksklusibong balita ang Palace reporter nating si Lilia Tolentino tungkol sa pagkairita diumano ni dating Presidente Estrada sa ideyang ipitin ang kanyang bank account para huwag daw magamit ang pera sa mga tangkang gibain ang administrasyong Arroyo. Ang nagkuwento mismo ay si Presidential Chief of Staff Mike Defensor. Si Defensor ang napagdiskitahan ni Erap. Alam nyo namang dating magkaalyado sila nung araw hanggang magbago ang hihip ng hangin nang maluklok bilang Pangulo si Gloria Arroyo at mapatalsik sa puwesto si Estrada. Kahit nananalasa ang bagyong Milenyo nung isang linggo, dinalaw ni Defensor si Estrada sa kinapipiitan ng huli sa Tanay, Rizal. Why do you talk about freezing may account eh wala na akong account,&amp;quot; ang tahasang sinabi ni Es- trada kay Defensor. May katuwirang magalit si Estrada gayundin ang kanyang mga kaanak sa panukalang ito. Mantakin mong binubulok na nga sa house arrest ang padre de pamilya ay iipitin pa ang kanilang kabuhayan? Pero masaklap isipin na iyay isang realidad sa politika na sanay mabago na. Sa pagkukuwento mismo ni Defensor sa ating Malaca&amp;ntilde;ang reporter, inamin ng una na sinita siya ng dating Pangulo sa planong ipitin ang account niya. May sapat na dahilan tayo para maniwala na sa tinagal-tagal sa detention ni Estrada, gaano man karami ang pera niya ay malamang hindi na sapat ngayon para tustusan ang isang kudeta para patalsikin si Mrs. Arroyo. Mahirap din naman ang kalagayan ng dating Pangulo. Kung hindi lang political in nature ang kasong kinakaharap niya, naniniwala akong matagal na siyang absuwelto. Pero ang mga kalaban niya sa politika ang namamayani ngayon kaya hanggat ganyan ang sitwasyon, magtiis na lang siya sa bilangguan. Mahirap talagang pasukin ang politika porke hindi mo matantiya ang panganib na naghihintay sa iyo. Sana, sana lang, makamit na si Estrada ang hustisya. Hangga ngayoy wala pang linaw ang kasong plunder o pandarambong na isinampa laban sa kanya. Hindi ba may kasabihang justice delayed is justice denied? Email me at alpedroche@philstar.net.ph.</body>
<link>http://www.philstar.com/Article.aspx?articleId=361528&amp;publicationSubCategoryId=94</link>
</article>
<article>
<title>Maling reklamo</title>
<author>IKAW AT ANG BATAS Ni Atty. Jose C. Sison</author>
<date>
<month>October</month>
<day>05</day>
<year>2006</year>
</date>
<body>NAGHAIN ng kasong unlawful detainer ang mag-asawang Villa laban sa mag-asawang Fabros sa Municipal Trial Court (MTC). Sa reklamong inihain, iginiit ng mga Villas ang mga sumusunod: Na nabili nila ang lote mula sa isang realty company at nairehistro ito sa kanilang pangalan; na inokupahan ng mga Fabroses ang lote sa pamamagitan ng pagtatayo ng bahay nang walang anumang anyo ng titulo; na ang mga Fabroses ay patuloy sa pagtangging lisanin ang lugar sa kabila nang kanilang pakiusap sa mga ito; at kahit na naisangguni na ang reklamo sa kanilang barangay, patuloy pa rin ang mga Fabroses na makipagkasundo kaya napilitan na ang kanilang kapitan na mag-isyu ng certificate to file action. Bilang sagot sa reklamo, iginiit ng mag-asawang Fabros na hindi nabanggit ng mga Villas sa demanda nito ang mahalagang alegasyon na susuporta sa reklamong ejectment o sapilitang pagpapaalis na ang pananatili ay ilegal. Dapat din daw na isinaad sa demanda ang pagtatapos ng naibigay nilang karapatan na okupahan ang lote; o natapos na ang pagkunsinti ng mga ito sa kanilang pananatili sa lote. Tama ba ang mag-asawang Fabros? TAMA. Ang reklamong unlawful detainer ng mga Villas laban sa mga Fabroses ay hindi mabibigyang-katwiran dahil hindi naisaad ang mahalagang alegasyon ng nabanggit. Tanging nakasaad lamang ang pag-okupa ng mga Fabroses sa lote sa pamamagitan ng pagtatayo ng bahay nang walang anyo ng titulo kung kaya naipagkait sa kanila ang pamumusesyon dito. Hindi rin nabanggit kung paano nakuha ng mga Fabroses ang pamumusesyon at kung paano at kailan nagsimula ang pag-agaw ng pamumusesyon ng mga ito. Wala ring umiiral na kontrata sa pagitan ng mga partido. Masasabing ang pag-okupa ng mga Fabroses ay palihim na ginawa, lingid sa kaalaman ng mga Villas kung kaya ang pamumusesyon ng mga ito ay isang forcible entry o sapilitang pagpasok at hindi unlawful detainer. Samakatuwid, walang kapangyarihang magpas-ya ang MTC sa kasong ito dahil hindi nabanggit sa demanda ang alegasyon ng hurisdiksyon. Gayunpaman, kung totoo man ang titulo sa pangalan ng mga Villas, maaari silang maghain sa RTC ng accion reivindicatoria o aksyon upang mabawi ang kanilang pagmamay-ari at pamumusesyon sa nasabing lote (Spouses Valdez vs. Court of Appeals, G.R. 132424, May 4, 2006).</body>
<link>http://www.philstar.com/Article.aspx?articleId=361535&amp;publicationSubCategoryId=94</link>
</article>
<article>
<title>Babala ng BITAG sa mga abusadong taxi driver, humanda na kayo!</title>
<author>BAHALA SI TULFO Ni Ben Tulfo</author>
<date>
<month>October</month>
<day>06</day>
<year>2006</year>
</date>
<body>MATAPOS ang ginawang operasyon ng BITAG sa isang wanted na nagtatago sa Bgy. Rizal Makati City, aksidenteng nakatagpo ang BITAG ng isang kolokoy na taxi driver. Dahil sa nagmamadali ang grupo ng BITAG, agad na sumakay ang grupo sa kanyang minamanehong taxi. Pero pambungad pa lamang ng nasabing driver ay magdagdag na lamang sila ng singkuwenta pesos dahil overloading at limang tao lamang ang puwedeng maging pasahero. Kahit sino namang pasahero ay hindi naman papayag sa ganung usapan dahil lamang sa nagmamadali at sobra sa bilang ang sasakay. Kayat ang ginawa na lang ng mga BITAG staff ay na hatiin na lamang ang sasakay sa taxi. Ngunit hanggang nakasakay ang mga BITAG staff ay panay ang putak na parang inahing manok dahil hindi pa niya alam na mga BITAG ang kanyang sakay. Dahil dito, napilitang magpakilala ang mga BITAG staff sa maayos na paraan subalit hindi pa rin ito tumitigil sa kanyang kakaputak. Hanggang sa makababa ang mga BITAG staff ay patuloy pa rin ito sa kanyang pagputak akala siguro ni kolokoy ay hindi nakuha ng BITAG ang surveillance camera ang kanyang mga asal. Kinabukasan sa aming action center, lakas loob na dumulog ang nasabing taxi driver sa Broadcast City sa IBC 13 compound. Noong una nang hindi pa si Mr. BITAG ang kanyang nakaharap kaya naman patuloy sa pagpapaliwanag ang hyper na taxi driver. At nang si Mr. BITAG na ang kanyang kaharap hindi na siya nakahirit pa. Akala niya siguro makakalusot siya sa kanyang estilong kawatan hindi niya alam lalo pa siyang nadiin sa kanyang mga binitiwang salita. Panoorin ang buong detalye bukas sa BITAG Extreme sa IBC 13.</body>
<link>http://www.philstar.com/Article.aspx?articleId=361678&amp;publicationSubCategoryId=94</link>
</article>
<article>
<title>Killer nahuli dahil sa programang hustisya...</title>
<author>CALVENTO FILES Ni Tony Calvento</author>
<date>
<month>October</month>
<day>06</day>
<year>2006</year>
</date>
<body>IN DARKNESS THERE IS HOPE Ito ang linya na madalas sabihin ni Department of Justice Secretary Raul Gonzalez at kung minsan din ay sinasabi ni Undersecretary Ernesto Pineda. Sa dulo ng isang madilim na kuweba ay may liwanag din na naghihintay. Ang liwanag na ito ay ang pagkamit ng hustisya na inaasam ng mga biktima ng krimen at karahasan na matagal na panahon na nasa kadiliman ng dalamhati sa pagkawala ng kanilang mahal sa buhay. Ang artikulo sa araw na ito ay istorya ng isang ama na nag-antay, nagsipag at nanalig sa Panginoon na mabibigyan ng katarungan ang pagkamatay ng kanyang anak. Isang magandang balita di po ba! Unang inilapit sa amin ni Erning Reyes ang kaso ng pagpaslang ng anak nitong si Ernando Reyes Jr. dahil sa matagal na pagkakabinbin ng kaso nito sa piskalya. Ika-26 ng Mayo 2005 sa Pagkaliniwan St., Brgy. Tipas, Ibayo Taguig naganap ang insidente. Nagkayayaan mag-inuman ang mga kasamahan sa trabaho ng biktimang si Ernando Reyes Jr. Nakapuwesto na ang lahat sa hinandang inuman nang umuwi sa kanilang bahay ang suspek na si Jun Espina. Pagkaraan lamang ng ilang sandali ay bumalik rin ito at nakipag-inuman muli. Sa kalagitnaan ng inuman ng magkakaibigan bigla na lamang inilabas ni Jun ang baril nito mula sa kanyang baywang. Ipinakita daw ito sa mga kainuman at isa-isang pinahawakan ito. Matapos pahawakan ang nasabing baril kinuha din agad ito ni Jun. Ikinasa umano ng suspek ang baril bago isuksok sa baywang nito. Samantala bigla na lamang daw nagsalita ang suspek na Ano gusto? Patay o buhay? Itinutok ito sa biktima at pinaputok ang baril. Matapos ang insidente ay mabilis namang tumakas ang suspek. Binawian ng buhay si Ernando dahil sa tama ng bala dito. Agad namang nagsampa ng kaso ang pamilya ng biktima. Bumilang na halos isang taon ang pamilya bago bumaba ang resolution sa piskalya. Lumapit sa aming tanggapan si Erning upang mapabilis ang pagbaba ng resolution. Sa tulong naman ni Secretary Raul Gonzalez walang pang dalawang linggo ay lumabas na ang resolution mula sa kasong Homicide ay naikayat ito sa Murder. Muling lumapit sa amin si Erning upang magpatulong sa pagdakip sa suspek at manawagan sa taumbayan hinggil sa kinaroroonan ng suspek. Nagbunga naman ang panawagang ito, isang concern citizen ang tumawag sa pamilya ng biktima at ipinaalam ang pagkakadakip sa suspek na Jun Espina noong ika-18 ng Setyembre 2005. Positibo naman na ang nakakulong sa Parancillo, Pasig Police Station ay ang suspek sa pagpatay sa anak ni Erning. Lagi kong sinasabi, sunod sa ating Panginoon, malaki ang naitutulong ng ating mga kababayan. Kelan tayo kikilos? Kapag nangyari na sa inyo ang nangyari kay Erning na kapag ang isang malapit at mahal mo ang biktima? Baka sa mga oras na yon ay wala ng tumulong sa inyo. Pasalamatan natin ang Diyos at ibalik natin ang papuri sa kanya. Kay Secretary Raul Gonzalez sampu ng kanyang mga kasama sa Department of Justice at sa inyong lingkod. Nagpapasalamat din tayo sa anonymous caller na naawa sa tatay ng biktima. Mabuhay ka! Para naman sa ikalawang bahagi ng column na ito ay kasong Reckless Imprudence Resulting to Serious Physical Injuries ang inilapit sa atin ni Edna Maa&amp;ntilde;o ng Caloocan City. Dumilim ang kanyang kapaligiran matapos mabulag ang isang mata nito. Ika-1 ng Enero 2006 bandang 12:40 ng madaling araw habang nasa loob ng bakuran ng kanilang bahay si Edna nakita daw nito si Genaro San Juan na may dala-dalang paputok na dinamita. &amp;quot;Sa harap mismo ng bahay namin niya ito sinindihan ang paputok na dinamita. Pagkatapos ay pumasok ito sa bahay ng kanyang biyenan na malapit lang sa aming bahay,&amp;quot; sabi ni Edna. Nang pumutok itoy tinamaan umano sa kaliwang mata si Edna at agad na dumugo. Maraming natamaan sa nasabing paputok subalit bukod tanging si Edna lamang ang napuruhan. Agad naman itong dinala ng kanyang asawa sa Jose Reyes Memorial Hospital. Halos isang linggong nasa ospital si Edna para sa kanyang pagpapagaling. Pagkalabas ng ospital ay inasikaso nito agad ang pagrereklmao sa kanilang barangay subalit dito pa lamang ay hindi na rin sila nagkaayos. Katwiran daw nitong si Genaro na hindi niya sinadya ang pagkakatama ng paputok sa biktima. Dahil sa naging pinsala ng pagtama ng paputok sa mata ni Edna tuluyan nang hindi na makakakita pa ang kaliwa nitong mata. Labis niyang ikinalungkot ang bagay na ito. &amp;quot;Nagkagastus-gastos kami pero hindi man lang kami nabigyan ng konsiderasyon ng pamilya San Juan. Kahit alam niyang delikado ang ginawa niyang pagpaputok ay sige pa rin siya,&amp;quot; paliwanag ni Edna. Ayon kay Edna, pakiwari niyay sinadya ang pagpapaputok malapit sa kanilang bahay. Nagkaroon umano ng alitan ang dalawang pamilya. Nagsimula ang alitan ng kanilang pamilya nang sumama sa kapatid ni Edna ang asawa ng pinsan ng suspek. Sapagkat magmula nang mangyari iyon ay nagalit na raw sa kanila ang suspek. Masakit para kay Edna na dahil sa pangyayaring iyon ay hindi na makakakita ang isa nitong mata dahil sa nangyari sa kanya. Nagpasya siyang magsampa ng kaukulang kaso laban kay Genaro subalit hanggang ngayon ay wala pa rin itong resolution Hangad ni Edna mabigyan ng hustisya ang nangyaring pagkabulag ng isa nitong mata. Umaasa din siyang lumabas na ang resolution at pumabor ito sa kanya nang sa gayon ay mabigyan ng leksyon para sa mga katulad ng suspek na si Genaro. Para sa mga biktima ng karahasan, pang-aabuso o anumang krimen o legal problems maaari kayong tumawag sa 6387285 o di kayay sa 6373965-70. Maaari din kayong magtext sa 09213263166 o 09198972854. Ang aming tanggapan ay sa 5th Floor City State Center Bldg., Shaw Blvd., Pasig City.</body>
<link>http://www.philstar.com/Article.aspx?articleId=361694&amp;publicationSubCategoryId=94</link>
</article>
<article>
<title>EDITORYAL  Anong balita kay Joc-joc?</title>
<author></author>
<date>
<month>October</month>
<day>07</day>
<year>2006</year>
</date>
<body>MABUTI pa si Charlie &amp;quot;Atong&amp;quot; Ang at may balitang malapit nang mapabalik sa Pilipinas. Ayon sa Department of Justice, hindi na raw magtatagal at malapit nang ma-extradite si Ang. Si Ang ay isa sa mga alipores ni dating President Joseph Estrada,. Bumagsak si Estrada noong 2001. Nang bumagsak si Estrada, isa-isa nang nagliparan ang marami niyang alipores at isa rito si Ang na isang negosyante. Naaresto si Ang sa Las Vegas noong November 2001. Nang mainterbyu ng ABS-CBN si Ang sinabi niyang haharapin niya ang mga kasong isinampa sa kanya sa pagbabalik niya sa Pilipinas. Nahaharap sa kasong plunder si Ang. Ayon pa sa DOJ, sa pagbabalik sa bansa ni Ang, maaaring buksan ang iba pang kaso ni Estrada. Maaari ring buksan ang kaso ng misteryosong pagkawala ni Edgar Bentain. Si Bentain ang nagpuslit ng video kung saan ay nakunan si Estrada at si Ang na naglalaro ng baccarat isang five star hotel noong 1998. Sumunod na taon ay hindi na nakita si Bentain. Malapit na ngang ma-extradite ang alipores ni Estrada at kung magiging mabilis at patas ang paggulong ng hustisya ay maaaring matanggap ni Ang ang kanyang parusa. Ang kasong plunder ay may katapat na parusang kamatayan. Ang tanong ngayon ay kailan naman kaya maeextradite ang alipores ni President Arroyo na si dating Agriculture Usec. Jocelyn &amp;quot;Joc-joc&amp;quot; Bolante? Si Bolante ay hinuli rin sa US at kasalukuyang nakakulong doon. Pinahuhuli ng Senado si Bolante para sagutin ang mga katanungan sa P728-milyong fertilizer fund. Ang fertilizer fund ay dinivert sa campaign fund ni Mrs. Arroyo sa halip na mapunta sa mga magsasaka. Ilang beses nang ipinatawag ng Senado si Bolante subalit naging mailap ito. Hanggang sa mahuli nga siya ng Immigration officials. Mula noon ay hindi malaman kung nasaan na si Bolante. Marami ang naiinip sa pagsulpot ni Bolante. Marami na rin ang naghihintay kung paano siya gigisahin sa maanomalyang fertilizer fund. Maraming tanong tiyak kung bakit nagawa ni Bolante na idivert ang pondo para sa campaign fund ni Mrs. Arroyo. Sino ang utak? Nasaan na si Bolante? Walang makapagsabi kung ano na ang nangyayari. Mabuti pa si Ang at malapit nang bumalik para magisa na sa mga kasalanan niyang ginawa. Ganito rin ang dapat ang gawin kay Bolante.</body>
<link>http://www.philstar.com/Article.aspx?articleId=361826&amp;publicationSubCategoryId=94</link>
</article>
<article>
<title>EDITORYAL - Mamamatay-taong air pollution</title>
<author></author>
<date>
<month>October</month>
<day>08</day>
<year>2006</year>
</date>
<body>MALALA na ang problema sa air pollution. Hindi lamang ang Pilipinas ang may problema sa air pollution kundi halos lahat ng bansa sa mundo. Unti-unti ang pagpatay na ginagawa ng air pollution at pinatotohanan ito ng report ng World Health Organization (WHO). Ayon sa WHO, 2-milyong katao ang namamatay taun-taon dahil sa air pollution. Nanawagan ang WHO sa mga gobyerno ng bawat bansa sa buong mundo na palawakin ang kampanya laban sa air pollution para masiguro ang kalidad ng hangin. Kung masisiguro raw ang kalidad ng hangin, maililigtas ang buhay ng may 300,000 katao bawat taon. Ayon pa sa WHO dapat mabawasan ang tinatawag na PM10. Ang PM10 ay uri ng air pollution kung saan ang particles ay maliit sa 10 micrometers. Ang PM10 ay karaniwang galing sa ibinubugang maitim na usok ng mga sasakyan. Ang particles ng PM10 ay lubhang napakaliit kaya hindi ma-filter pagdaan sa ilong at lalamunan at mananahan sa mga baga. Dito na magsisimula ang problema sa kalusugan. Nababahala na ang WHO sa lumalalang problema ng air pollution kaya mahigpit ang panawagan sa mga pinuno ng bawat bansa na magkaroon ng puspusang paglaban dito. Binigyang diin sa ginawang pagpupulong ng WHO noong Miyerkules na hindi dapat ipagwalambahala ang problema sa air pollution. Kung hindi kikilos ang mga lider ng mga bansa o siyudad, mamamatay nang walang kalaban-laban ang mga tao. Unti-unti ang pagkamatay dahil ang ibinubugang usok ng mga sasakyan ay pumapasok sa baga at doon na magsisimula ang kalbaryo ng buhay. Ang Pilipinas ay isa sa mga bansa sa mundo na may mahinang batas laban sa air pollution. Mayroon ngang Clean Air Act pero walang ngipin. Sa Clean Air Act, bawal ang paggamit ng incinerators, mga gastadong makina, kakarag-karag na bus, pagsusunog ng basura at pagkakaingin. Pero hindi naipatutupad ang mga ito kaya naman patuloy ang paglala ng air pollution. Kapag hindi nagkaroon ng pagbabago sa kalidad ng hangin, baka magkaroon ng katuparan ang isinagawang pag-aaral na sa susunod na 10 taon ay hindi na maaaring matirahan ang Metro Manila dahil grabeng polluted na. Ipatupad ang batas laban sa air pollution para makasiguro ng may kalidad na hangin. Kung hindi lalagyan ng ngipin ang Clean Air Act, mas lalo pang problema ang kahaharapin ng Pilipinas. Kung darami ang mga maysakit, pasaning mabigat ito ng gobyerno at maaaring hindi na makaahon sa hirap ang bansa. Ang perang gugugulin para mapaunlad ang buhay ng bawat mamamayan ay mapupunta lamang sa pagpapagamot. Ito na ang tamang panahon para iimplement ang Clean Air Act. Lagyan na ng ngipin.</body>
<link>http://www.philstar.com/Article.aspx?articleId=361997&amp;publicationSubCategoryId=94</link>
</article>
<article>
<title>Madalas po akong kabagan</title>
<author>WHATS UP DOC? Ni Dr. Tranquilino Elica&amp;ntilde;o Jr</author>
<date>
<month>October</month>
<day>08</day>
<year>2006</year>
</date>
<body>ITINATANONG ng isang masugid na reader na nagpapatawag lamang sa pangalang Alice kung ano ba ang mabuting gawin kapag may kabag. Siya raw ay laging kinakabagan. Salamat sa pagsulat mo Alice. Ang lahat ng tao ay nakararanas na kabagan (flatulence). Kinakabagan tayo dahil sa pag-increased ng bacteria na nasa undigested carbohydrates at proteins. Pero ang kabag ay maaari ring maging sintomas ng iba pang kondisyon kagaya ng chronic constipation o chronic ulcer. May mga taong madaling magkaroon ng kabag at meron namang hindi. Ilang paraan para maiwasan ang kabag ay ang mga sumusunod: Umiwas kumain ng heavy meals, kumain lamang nang marahan at huwag masyadong uminom ng mga soda drinks. Makatutulong din para hindi kabagan ang paglalagay ng herbs o spices sa pagkain. Ang mga ito ay makatutulong para madaling ma-digest ang pagkain gaya ng repolyo na karaniwang nagiging dahilan ng kabag. Sa pagluluto, kailangang fresh water ang gamitin para ma-reduce ang indigestible sugars na dahilan din ng kabag. The use of high fiber foods such as bran to treat constipation and other digestive problems often causes a dramatic increase in wind (kabag). It is therefore a good idea to increase fiber intake by gradually introducing high fiber foods. Ang pag-inom ng tea pagkatapos kumain ay makatutulong para maiwasan ang kabag. Ang tea ay nakatutulong sa pagtunaw ng pagkain. Ang peppermint tea naman ay nare-relax ang mga muscles sa colon at tumutulong para ma-relieve ang kabag.</body>
<link>http://www.philstar.com/Article.aspx?articleId=362005&amp;publicationSubCategoryId=94</link>
</article>
<article>
<title>Mga naghahanap ng trabaho, basahin niyo ito ng matuto</title>
<author>BAHALA SI TULFO Ni Ben Tulfo Ni Ben Tulfo</author>
<date>
<month>October</month>
<day>09</day>
<year>2006</year>
</date>
<body>Marami nang beses na nailathala sa aking column hinggil sa modus operandi ng nakakalat na job opening sa kamaynilaan. Kadalasan na makikita ito sa mga dyaryo at ang iba naman nakapaskil ang kanilang anunsyo sa mga poste at pader sa lansangan. Oras na kinagat mo ang kanilang malikahaing pamamaraan, tiyak siyento porsyento hulog ka sa kanilang patibong. Una, ay papangakuan ka ng magandang trabaho pero kinakailangan ay dadaan sa isang linggong training. Pero dahil istilo nga nila ang manloko, hindi sila papayag ng walang bayad ang nasabing training na hindi bababa sa walong daang piso. Dahil may kasamang pambobola ang kanilang estilong mahihikayat ang kanilang biktima na magbayad. Wala pa sa babayaran ang kanilang bogus na requirement na medical certificate, para naman magmistulang kapanipaniwala ang kanilang bogus na job opening. Kadalasan nilang inirerefer ang kanilang biktima sa ka tie-up nilang clinic. At sa isang linggong training, ihaharap sa iyo ang instructor na kung saan-saan lamang napulot. Matapos ang isang linggong training, mangangako na lamang sila tatawagan nila ang kanilang pobreng biktima. Pero mamumuti na ang mga mata mo dahil walang trabaho ibibigay sa iyo. Ito ang mga sumbong na madalas na dumarating sa aming action center na inilalantad namin sa publiko. Target ng grupong job opening ang mga pobre nating kababayan na katatapos lamang mag-aral. Iba naman puspusan na naghahanap ng trabaho, hindi man nakatapos ng pag-aaral, pursigido naman para mabuhay ang kanilang pamilya. Kadalasang area of operation ng mga bogus na ito ay mga lugar tulad ng Monumento, Carriedo, Tayuman, Cubao at Makati. Kayat payo ng BITAG sa mga kababayan nating naghahanap ng trabaho, magsilbi sanang babala ang column na ito nang huwag mabiktima. At sa mga grupo na nasa likod ng bogus na job opening, tuwirin niyo na ang inyong panlo- loko. Dahil may katapat na patibong ang inyong katarantaduhan.</body>
<link>http://www.philstar.com/Article.aspx?articleId=362119&amp;publicationSubCategoryId=94</link>
</article>
<article>
<title>Resulta ng mga inilapit na problema</title>
<author>DOKTORA NG MASA Ni Sen. Loi Ejercito Estrada</author>
<date>
<month>October</month>
<day>10</day>
<year>2006</year>
</date>
<body>PANSAMANTALANG bibigyang-daan ko muna ang resulta ng mga ilang reklamo na inilapit sa akin ng ilang readers: Kay Engr. Wilfredo C. Leoncio, chapter president ng Philippine Society of Mechanical Engineers na nakabase sa Saudi Arabia, kasalukuyan pong nakikipag-coordinate na sa Pag-IBIG ang aking mga staff upang linawin kung ano ang pinakamainam na mga hakbang para sa agarang solusyon ng iyong problema sa bahay sa General Santos City. Ugaliin mo lang sanang magbasa ng aking kolum upang malaman agad kung ano ang naging resulta ng pakikipag-usap ng aking tanggapan sa Pag-IBIG. Maraming salamat. Sa katunayan po, patuloy na iniipon ng aking opisina, sa pamamagitan ng aking kolum, ang mga samut saring problema ng ating mga kababayan sa kanilang mga housing loan. Binabalak ko kasi na isa sa mga araw na ito ay makipag-usap kay Vice President at Housing Sec. Noli de Castro, upang makahanap nang mabilis at praktikal na solusyon sa mga natatanggap nating problema. Kay G. Rufino Comia, patuloy pong nakatutok sa inyong problema sa right of way ang aking mga staff. Umasa po kayo na hindi ko ito lulubayan hanggat walang malinaw na solusyon. Salamat po. At para naman sa reklamo laban sa umanoy mga tiwaling empleyado ng Bureau of Immigration na nakatalaga sa Clark International Airport na &amp;quot;nangongotong&amp;quot; sa ating mga kababayan na papuntang abroad, partikular na sa Macau, sinabi ni BI executive director, Atty. Roy Almoro, na isang imbestigasyon na ang isinasagawa ng kanilang tanggapan at ng Aviation Security Group upang beripikahin ang inilabas kong impormasyon. Nangako rin si Atty. Almoro na papatawan ng kaukulang parusa ang mga nasasangkot. Salamat Atty. Almoro at umaasa naman ako na hindi mauuwi sa palabas lamang at pangako ang mga binitiwan mong salita. * * * Sa mahal na readers, lumalabas po ang aking column tuwing Martes at Sabado at gaya ng dati, ang Doktora Ng Masa ay handang magbigay ng serbisyo publiko. Maari kayong mag-e-mail sa: doktora_ng_masa@yahoo.com.ph o magpadala ng liham sa aking tanggapan sa Room 209, GSIS Building, Senate of the Philippines, CCP Compound, Pasay City.</body>
<link>http://www.philstar.com/Article.aspx?articleId=362265&amp;publicationSubCategoryId=94</link>
</article>
<article>
<title>EDITORYAL  Rollback sa pamasahe</title>
<author></author>
<date>
<month>October</month>
<day>11</day>
<year>2006</year>
</date>
<body>SUNUD-SUNOD ang rollback sa presyo ng gasolina, diesel at kerosene. Pitong sunud-sunod na linggo nang nagro-rollback ng 50 sentimos ang petroleum products. Pati ang liquefied petroleum gas ay nagrollback din ng P2. At sabi ng Consumer and Oil Price Watch sunud-sunod pa ang mangyayaring pagbabawas ng presyo ng langis. Linggu-linggo raw hanggang sa matapos ang 2006 ay magkakaroon ng 50 sentimos na bawas sa presyo ng oil products. Magandang balita ito sa mamamayang Pilipino. Ngayon lamang nangyari na sunud-sunod ang pagrollback ng mga produktong langis. At mas lalong magiging maganda kung pati na ang presyo ng LPG ay linggu-linggo ring bababa. Umabot sa mahigit na P500 ang 11-kgs. ng LPG. Marami ang napaaray sa mataas na presyo. Ngayon ay mahigit P400 ang bawat 11-kgs. ng LPG. Mataas pa rin at marami ang umaaray sa hapdi sa kanilang bulsa. Bumaba ang presyo ng langis sa world market at maaaring magpatuloy pa sa pagbaba sa mga darating na buwan. Maaari raw umabot sa $40 bawat bariles ng langis. Mula sa mataas na $76 bawat bariles ay unti-unting bumaba hanggang sa umabot sa $56 ngayong buwang ito. Sa pagrollback ng mga produktong langis, inaasahan naman ng mamamayang Pinoy na mararanasan din nila ang magandang epekto nito. Unang-una siyempre ang pagrollback din ng pamasahe. Sa ngayon ay P7.50 ang minimum na pamasahe sa mga dyipni at nadadagdagan ng 50 sentimos sa sunod na apat na kilometro. Mabigat ang P7.50 sa mga manggagawa na sumusuweldo lamang ng karampot. Kung malayo ang kanilang pinagtatrabahuhan, malaking pera ang kanilang nagagastos sa pamasahe. Halos ang kanilang karampot na kinikita ay napupunta lamang sa pamasahe. Kamakalawa ay nagpahiwatig ang Land Transportation, Franchising and Regulatory Board na maaaring magrollback sa pamasahe bunga ng sunud-sunod na rollback sa oil products. Hindi sinabi ng LTFRB kung magkano ang ibababa sa pamasahe pero pinag-aaralan na umano nila ito. Magandang balita na bumababa ang gasolina pero mas magiging maganda at mas masustansiya kung madarama ng mga karaniwang mamamayan ang pagbaba nito. Balewala ang pagbaba kung ang hapdi nang mataas na pamasahe ay nananatili. Pag-usapan na ang bagay na ito.</body>
<link>http://www.philstar.com/Article.aspx?articleId=362436&amp;publicationSubCategoryId=94</link>
</article>
<article>
<title>Mark Jimenez unti-unti nang nagpapasakit sa ulo ni Atienza</title>
<author>BANAT NI BATUIGAS Ni Bening Batuigas</author>
<date>
<month>October</month>
<day>11</day>
<year>2006</year>
</date>
<body>UNTI-UNTING hinuhubad ni dating Rep. Mark Jimenez ang balatkayo o motibo ng pamumudmod ng kanyang pera, lalo na sa mga kapuspalad na nagpapasakit sa ngayon ng ulo ni Manila Mayor Joselito Atienza. Lumiliwanag pa sa sikat ng buwan mga suki na tatakbo si Jimenez sa pagka-mayor sa darating na halalan. At kaya ko sinabing sumasakit ang ulo ni Atienza dahil ang bango ng pangalan sa ngayon ni Jimenez, lalo na sa mga mahihirap, at ang manok niya na si Ali ay hindi man lang pinag-usapan sa mga umpukan. At kung ang fiesta ng St. Lorenzo Ruiz noong Linggo ang gagawin kong basehan, aba nakapuntos na naman si Jimenez at naiwang tulala ang manok ni Atienza na hindi man lang umaangat sa mga survey. Paano kasi mga suki, sa bisperas pa lang ng kapistahan, nagbigay ng coupon ang kampo ni Jimenez sa pamamagitan ni Konsehal Alex Co, sa taga-Binondo na pandagdag handa ng mga residente roon. Kinabukasan, pumila ang mga residente sa mga dumating na van ni Jimenez at presto may libreng manok na nga sila. Marami sa mga residente ang natuwa at hang- gang sa ngayon, tandang-tanda nila ang pangalan ni Jimenez. Si Atienza at ng anak niya? Bokya mga suki! Kung tutuusin, si Atienza pa ang nakaupo sa ngayon pero ni hindi niya naisip na tapatan ang pakulo ni Jimenez. Kuripot lang kaya si Mayor? Maaaring ang mga mayayaman sa Binondo ay bilib sa ngayon kay Atienza subalit ang mahihirap ay masabi kong ke Jimenez na, he-he-he! Libreng plug to ha mga suki. Si Atienza ay naging guest sa misa sa simbahan sa San Lorenzo Ruiz na dating Binondo church nga. Ayon sa mga kausap ko, naging entablado ng pulitika ang simbahan dahil nagsalita rin ang son-in-law ni Atienza na si Rep. Miles Roces nga. Matamlay ang palakpakan sa mga katagang binitiwan ni Roces dahil marami sa mga nagsimba ay mga alipores din ni Naida Angping, he-he-he! Intriga yan ha? At nang magsalita nga si Atienza, binanggit pa niya na kasama niya si Ali, na dinedma naman ng mga naroroon. Pero habang nagsasalita pa si Atienza, marami na sa mga nagsimba ang dahan-dahan na umalis at hindi magandang pangitain yan para sa kampo niya kung election ang pag-uusapan. Ika nga kung gaganapin ang election sa ngayon, tiyak iiwan ni Jimenez nang milya-milya ang manok ni Atienza. Kung sabagay, hindi lang ang manok ni Atienza at si Jimenez ang maglalaban sa Maynila sa darating na elections dahil may mga balak ding tumakbo sina Sens. Alfredo Lim at Ping Lacson, Rep. Rodolfo Bacani, dating First Lady Imelda Marcos. at Vice Mayor Danny Lacuna. Kaya lang nakasentro ako sa ngayon kina Jimenez at manok ni Atienza dahil ang mga kampo nila ang may makinarya. Sa City Hall naman, may masamang senyales na rin na nangyayari na bumabagabag sa isipan ng buti-hing mayor ng Maynila. May ilan kasi sa mga kakampi ni Atienza na konsehal na nag-resign, hindi lang sa majority, kundi maging sa partido niyang Liberal Party. At saan sa ngayon ang mga nag-resign na kaalyado ni Atienza? he-he-he! Lumipat sila sa kampo ni Jimenez mga suki. May crack na ang liderato ni Atienza sa LP? He-he-he! May kasabihan kasi tayo mga suki na kung ano ang ginawa mo sa kapwa mo, yan din ang nangyayari sa yo. Di ba si Atienza ang namuno sa mga tumiwalag sa kampo ni dating LP President at Senate President Sen. Franklin Drilon? Abangan!</body>
<link>http://www.philstar.com/Article.aspx?articleId=362447&amp;publicationSubCategoryId=94</link>
</article>
<article>
<title>Huwag mag-utak talangka</title>
<author>AKSYON NGAYON Ni Al G. Pedroche</author>
<date>
<month>October</month>
<day>12</day>
<year>2006</year>
</date>
<body>MASAMA ang loob ni GM Al Cusi. Kasi inulan na naman ng batikos ang Ninoy Aquino International Airport (NAIA) management. Kung ang pag-uusapan ay ang dilapidated nang NAIA Terminal I, may basehan ang kritisismo. mantakin nyo namang 40-taon na ang istrukturang ito. Ang masaklap, pati ang mga pinsalang dulot ng nakaraang bagyong Milenyo sa paliparan ay isinisisi pa rin kay tokayong Al. Pero huwag na lang seryosohin ni Cusi ang mga batikos na iyan kung inaakala niyang ginagawa niya ang kanyang trabaho ng maayos. Go on with what you think is right and let the people judge, di ba? Sabi ng isang kaibigan ko diyan sa NAIA, anim na empleyado ang nasugatan ng mga lumilipad na debris, habang ang kabuuan ng Metro Manila at mga karatig na pook ay binaha at sinalanta rin. Ang mga billboard ay nagbagsakan habang nangabunot ang maraming puno. Kaya dapat bigyang kredito ang NAIA at mga tauhan nito na nagtrabaho kahit bagyo. Sa kabila ng perhuwisyo ni Milenyo, oras lang ang binilang at normal na naman ang operasyon ng pandaigdig na paliparan. Lifted agad ang suspension ng mga flights pati sa Manila Domestic Airport pagkaalis ng super-bagyo. Alas-10:15 ng umaga sinuspinde ni MIAA General Manager Al Cusi ang flights pero by 3 p.m. ay tuloy na uli ang operasyon. Kung nahirapan ang gobyerno sa pagsasa-ayos ng mga pinsala ng bagyo sa buong Pilipinas, pati na ang naputol na serbisyo ng kuryente, oras lang ang binilang eh parang walang nangyari sa NAIA. Katunayan, hanggang ngayon nga ay marami pang lugar sa Luzon ang hindi pa naibabalik ng Napocor at ng Meralco ang serbisyo ng kuryente, habang wala ring tubig sa marami pang baranggay. Eh bakit walang tumutuligsa sa Meralco at sa Manila Water at Maynilad? Ang pinagtuunan ng batikos ng mga kritiko ni Cusi ay ang pansamantalang pagkawala pansamantala ng air conditioning sa NAIA. Abay forced madjure situation nga naman iyan at walang puwedeng sisihin. Unfair rin para sa NAIA, ani Cusi ang batikos sa planong magpataw ng $3.50 security surcharge sa mga pasaherong daraan sa NAIA. Ginulo pa ng isang dating senador ang isyu dahil pahirap daw ang security fee para sa overseas Filipino workers (OFWs) gayung hindi naman kasali ang mga OFW sa mga sisingilin, hinaing ni tukayo!. Ani GM Cusi, gagamitin ang malilikom na pondo sa upgrading ng security system ng NAIA, sa pamimili ng makabagong X-ray machines at surveillance cameras. Aniya, &amp;quot;ano naman ang masama doon gayung ang perang galing sa mga pasahero ng eroplano ay pakikinabangan rin naman nila?&amp;quot; Oo nga naman. Ang totooy matagal nang sinisingil sa mara-ming airport sa ibang ban-sa ang security fees at ang ibay isinasama na sa halaga ng tiket sa ero-plano. Kaya ang advice ni tukayong Al: &amp;quot;Wag mag-utak talangka at hilahing pababa ang mga proyektong maganda sa layuning manira ng tao. Well said at gaya ng nasabi ko, mas mabuting huwag na lang pansinin ang mga iyan dahil ang mga taong makikinabang sa mga proyekto ng isang namumuno ang maghuhusga kung ang aksyon ay tama o palso, di ba? Email me at alpedroche@philstar.net.ph</body>
<link>http://www.philstar.com/Article.aspx?articleId=362605&amp;publicationSubCategoryId=94</link>
</article>
<article>
<title>Sari-saring isyu</title>
<author>PANAGINIP LANG Ni Nixon T. Kua</author>
<date>
<month>October</month>
<day>14</day>
<year>2006</year>
</date>
<body>IBAT IBANG isyu ang tinext at eni-mail sa akin nitong nakaraang ilang araw pero ikukuwento ko muna sa inyo na ang mga bataan ni Madam Senyora Donya Gloria ay tinatablan pala. Kahit sa paraang pakantyaw ay nasasaktan. Mukhang nagiging balat sibuyas ang ilan sa kanila at hindi pa pala kinakalyo, gawa siguro ng paggamit ng fertilizer ni dating Agriculture undersecretary Jocjoc Bolante o di kayay mga experts ni Presidential Phone Pal former Comelec Commissioner Virgilio &amp;quot;Garci&amp;quot; Garcillano. Ngitngit sila nitong mga nakaraang mga araw at kahit yung payo ko kay North Korean head Kim Jong-Il at dating Thai Prime Minister Thaksin Shinawatra ay minamasama nila. Mahirap talaga ang mga masyadong yumayaman, lalo na yung mga kumakain ng libre lagi at hindi pinagpapawisan ang kinikita nawawalan ng sense of humor. Para ho sa inyo na binobomba ako ng text at e-mail dahil sa galit, konting ingat ho at ang mga symptoms nang malalang sakit ay yung nawawalan ng sense of humor o madaling mapikon. Problema pa ninyo, wala hong lunas o gamot diyan sa sakit na yan. Pagdurusahan ho ninyo ng husto yan at nahahawa pa ng sakit na yan ang inyong mga pamilya at mga susunod pang henerasyon. Isa lang ho ang nabalitaan kong lunas diyan, isuka nyo lahat ng ninakaw ninyo at pagsisihan ang inyong mga kasalanan pero kailangang gawin nyo na yan bago mahuli ang lahat dahil mabilis kumalat at lumala ang sakit na yan. Cause nga pala ng sakit na yan ay galit sa sambayanan. Sinusumpa na ho kayo at pati ang pamilya nyo. Paalala ko nga ho pala, hindi nyo madadala sa hukay ang kayamanan nyo maliban sa personal kayong susunduin ni Taning. You need not worry nga pala, full escort kayo ng mga demonyo na ngayon pa lang umaaligid na sa inyo. Follow up sa pay okay Kim Jong Il, may nag-text sa akin na maganda ang suggestion. Bakit daw hindi natin payagang gamitin ang isang islang walang silbi rito sa atin upang gawing nuclear test site. Tiyakin lang daw natin na puno ito ng mga buwaya, hindi ho mga crocodile o alligator, kung hindi mga magnanakaw sa gobyerno at mga kriminal lalo na mga drug lord, smuggling lord at gambling lord. Magandang suggestion at puwede rin nating tanggapin ang mga corrupt na opisyal mula sa ibang bansa at patirahin nang libre sa naturang isla lalo na itong mga World Bank representative na akala natin mga doctor dahil pati bidding ng text book ginagamot. Sa mga taga MMDA naman, ano naman itong bagong pakulo nyo na aalisin ang mga waiting shed. In the first place, kayo ang naglagay niyang mga yan o di kayay mga kasamahan nyo sa gobyerno so bakit ninyo aalisin. Of course kung ang dahilan ninyo ay papalitan nung mga kulay pink na pinagawang special ni Bayani Fernando maiintindihan ko dahil kikita uli ang kanyang kompanya. Sa susunod, aminin nyo na lang at hindi kung anu-ano pa ang katwiran na binibigay nyo. Baka ho sa dami ng katuwiran at pa-ek-ek na ginagawa ninyo at ng administrasyon ni Madam Senyora Donya Gloria ay maging bilog na ang sambayanang Pilipino. Masyado nyo naman kaming binibilog. Mga pedestrian naman na mahilig makipagpatintero sa mga sasakyan hindi lang sa EDSA, Commonwealth at iba pang major roads, gamitin nyo na lang ang mga overpass, footbridges at mga pedestrian crossing kahit malayo ito. Exercise ho sa ating lahat ang paglalakad bukod sa makatitiyak na makauuwi ng matiwasay. Huwag na ho tayong pasaway at tandaan ho ninyo, kahit ho mamatay ay magastos dahil may komisyon ang mga pulis ni Gen. Oscar Calderon sa mga punerarya. Tumataas ho ang bilang ng krimen sa Metro Manila pero kung tatanungin ang mga opisyal ng PNP ay sasabihin nilang kulang kasi sila sa tauhan. Paanong hindi kukulangin e maraming escorts at bodyguards ng mga honorable officials ng kasalukuyang administrasyon. Kung bumiyahe pa ang mga ito ay parang kanila ang kalye at kung gumamit ng wangwang at manaboy ng ibang motorista ay hari talaga. Sana lang hindi dumating ang panahong makahanap kayo ng katapat na papatulan kayo. Masama raw maghangad ng masama sa kapwa kaya hindi ko na iisipin na sana bumangga kayo sa poste o di kayay bagsakan kayo ng live wire upang makuryente kayong lahat na nakasakay sa loob. Itatanong ko na lang kung buhay pa ba kayo o masakit ba o wasak ba ang sasakyan ninyo o nailibing na ba kayo? Yun namang mga nagtetext sa akin na nagsasabing sana lahat ng mga sundalo natin gaya ng mga sundalo ng Thailand, medyo malabo yata ang mga pangarap ninyo dahil sabi nga sa text na kumalat, ang mga heneral ng Thailand ay may ba___g, samantalang ang mga heneral natin ay may bayad. Obvious naman hindi ba. Hindi pa pala nareresolba ang problema sa AFP Medical Center na mas kilala bilang V. Luna. Kinasuhan ang isang opisyal nila sa provost marshall pero ang nag-imbestiga ay kapatid so ano ang aasahan natin. WALA! Bokya!!! Kung magwawala ang mga sundalo kakasuhan naman ng rebelyon o coup detat, saan pupunta ang mga idealistic soldiers natin? Yung iba pang mga reklamo at sumbong sa pamamagitan ng text at e-mail, pasensya na po, kulang na po ako sa espasyo. Pipilitin kong pagbigyan sa mga susunod na column. * * * Para sa anumang reaksyon o kumento, text lang o e mail sa nixonkua@yahoo.com o mag text sa 09272654341.</body>
<link>http://www.philstar.com/Article.aspx?articleId=362977&amp;publicationSubCategoryId=94</link>
</article>
<article>
<title>Giyerang lulusaw sa mundo</title>
<author>AKSYON NGAYON Ni Al G. Pedroche</author>
<date>
<month>October</month>
<day>16</day>
<year>2006</year>
</date>
<body>BOOOM! Tapos ang mundo. Ganyan katindi ang giye-rang nukleyar. At kung hindi man tuluyang magunaw ang mundo, itoy magiging planeta ng mga abnoy bunga ng radioactive fallout. Iyan ang nangyari sa Hiroshima at Nagasaki na pinasabugan ng bomba atomika ng Amerika noong World War II. Hangga ngayoy marami ang ipinapanganak na taong may kapansanan. Kulang ang paa at kamay, bulag o kayay mukhang alien from outer space. Sensitibong isyu ang nuclear test na isinasagawa ng North Korea sa kabila ng pagtutol ng nakararaming bansa sa daigdig. Kapag nagdeklara raw ng sanction ang United Nations laban sa North Korea upang pilitin itong itigil ang pagsasagawa ng nuke test, ituturing nila itong declaration of war. Isang South Korean ang nakatakdang pumalit sa puwesto ni UN Secretary General Koffi Anan. Sanay may magawa siya para huminahon ang North Korea at itigil na ang pangangalandakan sa kakayahang magpasabog ng mapamuksang sandata. Nagsisiga-sigaan ang NoKor at gigil na gigil naman si Uncle Sam. Sariwa pa sa gunita natin ang ginawa ng Amerika at mga kaalyadong puwersa sa Iraq. Sa hinala pa lang na nag-iingat ng weapons of mass destruction nilusob ito hanggang sa magkawarak-warak ang Iraq. Wala namang arsenal ng mga mapamuksang sandata na natuklasan. Eh itong NoKor ay may pruweba nang pinasabog. Napakatapang pa ng dyaske na i-anunsyo sa daigdig ang planong subukan ang kanilang sandata sa kabila ng pagtutol ng mga peace loving countries na nababahala sa perhuwisyong idudulot ng ganyang mga pagsubok. Puwedeng magpatupad ng mga economic sanctions ang UN. Pipigilin ang daloy ng kalakalan at ayudang pinansyal dito para mapuwersang ihinto ang ginagawang kabalbalan. At kung magmatigas pa, posibleng Iraq formula na ang gawin. Ibig sabihin, lulusubin ang gigiyerahin. Iyan ang scenario na nakatatakot dahil malamang maging mitsa ng isang digmaang tatapos sa daigdig. Sa isang digmaang nukleyar, lahat talo. Sanay na ang mundo sa mga digmaan. Hindi na mabilang ang mga giyerang nangyari sa daigdig sapul nang tumalino ang mga tao. Pero alls well that ends well ika nga. Wala pang mga sandata noon na puwedeng lumusaw sa mundo. Iba ngayon. Ang giyera ay mabilis at maaaring sa isang iglap ay tapos na. Pati tayo tapos din. Ano man ang pananampalataya natin, ipanalangin natin sa Diyos na huminahon ang NoKor na mapagtantong ang ginagawa nitong pagpapamalas ng lakas ay walang buting magagawa sa buong daigdig, pati na sa mga North Koreans. Email me at alpedroche@philstar.net.ph</body>
<link>http://www.philstar.com/Article.aspx?articleId=363320&amp;publicationSubCategoryId=94</link>
</article>
<article>
<title>Bangkay ng mga OFW maiuuwi na mula sa Jeddah</title>
<author>CALVENTO FILES Ni Tony Calvento</author>
<date>
<month>October</month>
<day>16</day>
<year>2006</year>
</date>
<body>GAYA NG AKING BINANGGIT SA AKING KOLUM at sa programa namin ni Secretary of Justice Raul Gonzalez &amp;quot;Hustisya Para sa Lahat na lumalawig na ang mga ahensya ng ating pamahalaan sa ngalan ng pagbibigay ng tulong sa ating mga kababayan na may problema sa ibang bansa, mga tinaguriang &amp;quot;Bagong Bayani&amp;quot; may agad tayong natulungan kasong inilapit sa atin na ang kanilang problema ay mula pa sa Gitnang Silangan. Makaraang kung ilathala ang pakikipagtulungan ng Department of Foreign Affairs sa aming tanggapan ay marami na ang nagpapatulong sa ating mga kababayan na nagkakaproblema sa ibang bansa. Isa na rito si Vangie de Guzman ng Pangasinan. Masugid na tagasubaybay ng aking column na CALVENTO FILES at tagapakinig ng aming programa ni Department of Justice Secretary Raul Gonzalez, ang HUSTISYA PARA SA LAHAT. Sa pamamagitan nito ay isinangguni nito ang problema ng kanyang kapatid na si Josefina Basina na ang asawa ay nasa bansang Khamis, Musyhat, Saudi Arabia. Lungkot, hirap at pagtitiis ang ginawa ni Carlo Basina upang mabigyan lamang ng magandang buhay ang kanyang pamilya. Labingpitong taong nagpabalik-balik ito sa Saudi Arabia subalit sa hindi inaasahang pagkakataon ay inatake ito sa puso na naging dahilan ng pagkamatay nito noong ika-17 ng Hulyo 2006. Ang bangkay ni Carlo ay hindi pa naiuuwi kaya ito ang dahilan nang pagsangguni ni Vangie ang problema ng kanyang kapatid. Tatlong buwan na ang nakakalipas at hanggang ngayon ay nasa Saudi Arabia pa rin ang bangkay na ito. Agad namang tinawagan ni Secretary Raul Gonzalez ang tanggapan ng Department of Foreign Affairs upang iparating ang suliranin ni Josefina. Nangako naman ito para sa agarang aksyon upang maiuwi na sa Pilipinas ang bangkay ni Carlo. Isa pang kaso ang natulungan at tinutukan ng aming programa. Ito ay ang kasong inilapit sa amin ni Dolores Brigino ng Cacarong, Pandi Bulacan. Nailathala at naisahimpapawid ang kasong Murder ng biktimang si Clemente. Ika-28 ng Disyembre 2005 nang maganap ang insidente. Pinagtulung-tulungan umanong paslangin ng mga suspek na sina Pedro de Castro, Florante de Castro, Angelito de Castro at Reynato Regaspi. Unang nagkaroon ng hindi pagkakaunawaan ang biktima at ang isa sa mga suspek, si Pedro dahil lamang sa lupa. Ayon kay Dolores, umaangkin ng lupa si Pedro kapag nakakakuha ito ng pagkakataon. Ito na rin ang dahilan ng hindi nila pagkakasundo hanggang sa masundan pa ito ng pagputol sa isang puno at nauwi sa isang trahedya. Nagkaroon ng preliminary investigation sa kasong ito. Si Pedro lamang ang nagbigay ng kanyang kontra-salaysay habang ang tatlo pang suspek ay nagtago na. Matapos ang imbestigasyon sa piskalya, lumabas ang resolution at dismayado ang pamilyang biktima nang ma-downgrade ang kaso sa Homicide. Nagfile ng Motion for Reconsideration si Dolores subalit na-denied ito. Dahil dito, nagfile naman ito ng Petition for Review sa Department of Justice. Makalipas ang ilang buwan ng paghihintay ni Dolores sa resolution ay lumabas na ito at pumabor naman ito sa kanya. Labis ang kagalakan na nararamdaman nito sapagkat hangad niyang mabigyan ng hustisya ang nangyari sa asawang nitong si Clemente. Para sa mga biktima ng karahasan, pang-aabuso o anumang krimen o legal problems maaari kayong tumawag sa 6387285 o di kayay sa 6373965-70. Maaari din kayong magtext sa 09213263166 o 09198972854. Ang aming tanggapan ay sa 5th Floor City State Center Bldg., Shaw Blvd., Pasig Nais kong kunin ang pagkakataong ito na batiin ang aking bunsong anak na si Sonny Calvento ng isang Maligayang Kaarawan, Si Sonny ay 18 years-old na. Nanay at tatay ako ni Sonny mula ng maliit pa siya and it gives me no greater joy na makita ko siyang of legal age na siya. Greetings comes from me and your brother JC. * * * E-mail address: tocal13@yahoo.com</body>
<link>http://www.philstar.com/Article.aspx?articleId=363333&amp;publicationSubCategoryId=94</link>
</article>
<article>
<title>Makabangon na sana ang Pinoy nurses</title>
<author>HALA BIRA Ni Danny Macabuhay</author>
<date>
<month>October</month>
<day>17</day>
<year>2006</year>
</date>
<body>NAGING katawa-tawa si President Arroyo sa pinagkasunduan kung ano ang magiging desisyon sa mga kumuha ng nursing board exams. Papalit-palit ng desisyon si Arroyo sa isyu. Ang problema marami nang nakialam kaya lalong nataranta. Kaya Korte rin ang nagdesisyon na payagang manumpa ang mga nakapasa maliban sa mga pinagsususpetsahang sangkot sa dayaan. Nagkaroon ng kaguluhan kasi kahit katiting na bagay na walang kinalaman sa nursing ay nakialam. Nakisali ang Commission ng Overseas Filipinos na pinamumunuan ni Dante Ang. Si Ang ang leader sa investigation at probe panel. May solid credibility ba siya sa ganitong linya? Ewan! Ang expertise ni Ang ay public relations at image-building. Malaki ang naitulong ni Ang kay Arroyo. Siya ang humawak ng mga propaganda at publicity requirements ni Arroyo mula pa noong ito ay senador, vice president hanggang sa maging presidente. Paborito sa buong mundo ang Pinoy nurses nuon. Sila ang hinihiling ng mga hospital at mga care centers sa US, Canada at ibang bansa sa Asia. Pero biglang lumamig ang pangangailangan sa mga Pinoy nurses dahil sa dayaan. Ngayong nagdesisyon na ang Korte sa nursing board exam sana naman makabangon na ang Pinoy nurses.</body>
<link>http://www.philstar.com/Article.aspx?articleId=363490&amp;publicationSubCategoryId=94</link>
</article>
<article>
<title>NAPOCOR mafia strikes again</title>
<author>AKSYON NGAYON Ni Al G. Pedroche</author>
<date>
<month>October</month>
<day>19</day>
<year>2006</year>
</date>
<body>NAMAMAYAGPAG na naman ang NAPOCOR &amp;quot;mafia&amp;quot;. Papalugi na nga ang korporasyon lalo pang &amp;quot;ginagahasa&amp;quot; imbes na pagmalasakitan at makatulong na mapababa ang presyo ng elektrisidad. Sa hearing ng Joint Congressional Power Commission (JCPC) sa pangunguna ni Senador Miriam Santiago. nabuking ang pagtatalaga ng Napocor ng siyam na trading agents sa bawat planta nito na siya namang magbebenta sa spot market. Bistado ang price manipulation nang malaman ng Market Surveillance Committee ng Wholesale Electricity Spot Market (WESM) ang biglang pagtaas ng power rate sa loob lamang ng tatlong buwan mula nang magsimula ng operasyon ang electricity spot market noong Hunyo. Sa umpisa pa lamang ng bilihan ay nakapagtatakang P2.72 per kilowatt hour (kwh) lamang ang presyo sa bilihan gayong ang rate na binabayaran ng consumers ay mahigit sa P5 /kwh. Sa kabila niyan, nalugi ang Napocor ng mahigit P1 bilyon sa unang buwan ng bilihan noong Hunyo 26-July 25. Ipinangalandakan ni Napocor president Cyrill del Callar na kaya niyang bawiin ang nalugi ng Napocor. Iyan ang rason sa &amp;quot;over-to-the-max&amp;quot; na presyo ng kuryente. Sa ganyang mga pangyayari, natatakot tuloy ang mga dayuhang mamumuhunan na kailangan ng bansa para paunlarin ang ekonomiya.. Nasa nagsisimula pa lamang ang WESM ngunit nangyayari na ang ganyang anomalya. Ang anumang price manipulation ay dagok sa kredibilidad nito. Ang sentro ng imbestigasyon ay ang sobrang baba ng halaga ng presyo ng kuryente sa pamilihan (spot market) na unang pumatak sa average na P2.72 per kilowatt hour (kwh) at ang biglaang pagtaas nito ng dalawang beses sa una at sa ikalawang buwan na umabot na sa halagang P4.853 per kwh. Dapat gisahin nang husto ni Miriam si del Callar. Dapat klarong ipaliwanag kung bakit at paano nagagawa ang mga panloloko sa bentahan ng kuryente. Kailangan ding alamin ni Miriam kung sinu-sino pang miyembro ng mafia ang sangkot at ang apat na trading firms na siyang nagbenta ng kuryente sa merkado.Madaling manipula-hin ang bentahan dahil ang Napocor pa rin ang dominanteng pinagkukunan ng kuryente na ibinebenta sa WESM. Ang pagmamay-ari nila ng 70 hanggang 80 porsiyento ng kabuuan suplay ng kuryente sa bansa ang malamang na umakit sa mafia na manipulahin ang presyo. Kung paano sila kumita ay malalaman natin sa mga trading firms na dapat pigain ng PEMC at JCPC. Ang kontrol sa suplay ng kuryente ang isa ring dahilan kung bakit hinahadlangan ng mafia ang privatization ng Napocor. Mantakin na lang na sa kabila ng mahigit na apat na taon mula ng ipasa ang Energy and Power Indus- try Reform Act (Epira) ay tatlong porsiyento pa lang ng asset ng Napocor ang naibebenta. Dahil dominant player ang Napocor at halos lahat ng suplay ng kuryente ay galing sa kanila, marahil ay nagkaroon ng ideya ang apat na trading firms ng Napocor na manipulahin ang presyo. Ang WESM ay binuo alinsunod sa Epira Law ngunit hindi pa dapat itong mag-operate dahil hindi pa nakukumpleto ang mga requirements katulad ng pagsasapribado ng Napocor assets. Ang WESM ay isang sistema para mapanatili ang pagiging competitive ng presyo ng kuryente sa pamilihan. Ang WESM ay gaya ng stock exchange ang operasyon. Ang mga buyers ng elektrisidad ay naghahanap ng pinakamababang presyo sa mga nagbebenta. Ang kaibahan lamang ng WESM sa Philippine Stock Exchange, ang una ay kontrolado ng Napocor. Kawawa naman ang bayan! Si Juan dela Cruz ay nagiging &amp;quot;Juan Pasan-Krus dahil sa kawalanghiyaan ng mga mapagsamantala. Dapat putulan na ng sungay ang mga ganyang klaseng tao. Email me at alpedroche@philstar.net.ph.</body>
<link>http://www.philstar.com/Article.aspx?articleId=363838&amp;publicationSubCategoryId=94</link>
</article>
<article>
<title>Ang pagbabalik ni Arthur Yap sa DA</title>
<author>ORA MISMO Ni Butch M. Quejada</author>
<date>
<month>October</month>
<day>19</day>
<year>2006</year>
</date>
<body>LAGOT ang mga sindikato ng bigas dahil balik Department of Agriculture (DA) si Arthur Yap malaya na naman itong makakapag-imbestiga tiyak may masasabit na todits. Matindi kasi ang naging operasyon ng sindikato sa NFA kayang-kaya nilang mag-divert ng bigas kaya naman ang mga ma-e-erap ang naapektuhan nang malaki sa mga gagong ito. Ang mga sindikato naman ay saksakan ng yayaman ngayon at kung anu-anong mga negosyo ang pinapasok tulad ng restaurant, fishpens, bakahan, manukan, palahian ng mga imported goats, condominium et cetera. Nasa Pasig City at Marikina City ang base ng mga criminal samantala nasa ibat ibang lugar sa province ang kanilang mga negosyo tulad ng Laguna, Bulacan at Batangas City. Nag-iiyakan nga ang iba sa kanila dahil nasalanta ng bagyong si Milenyo ang kanilang mga ekta-ektaryang illegal fishpens. Bhe, buti nga! Ninakaw lang naman nila ang pitsa nila sa gobyerno kaya siyempre may karma rin ang mga kamote. Balik sa isyu, nag-resign si Arthur noong kasagsagan ng imbestigasyon ng BIR regarding sa undervalue ng payment sa buwis ng kanilang nabiling lupain sa Pasig. For delicadeza, nagbitiw siya at hiningi ang basbas ng kanyang teacher na si Prez GMA kung tama ang kanyang decision making. Tiyak maraming sekreto ang matutuklasan ni Arthur pagbalik niya sa DA dahil mamomonitor nito ng todo ang anomalya doon kung nag-ooperate pa ang mga ogag. Mga farmers ba ang kakampi ni Arthur diyan sa DA? tanong ng kuwagong sepulturero. Sino ba ang official ng gobyerno ang sinasabing may malaking pitsa na idiniposito sa Carribean? Tanong ulit ng kuwagong maninisip ng tahong. Makalkal kaya ulit ni Arthur kung sino talaga ang utak sa pagpatay kay Marlene Esparat? tanong ng kuwagong SPO-10 sa Crame. Ito kamote ang abangan natin.</body>
<link>http://www.philstar.com/Article.aspx?articleId=363844&amp;publicationSubCategoryId=94</link>
</article>
<article>
<title>Movie ticket gamit sa pangongotong</title>
<author>BAHALA SI TULFO Ni Ben Tulfo</author>
<date>
<month>October</month>
<day>20</day>
<year>2006</year>
</date>
<body>MARAMI nang uri ng pangongotong ang nahulog sa patibong ng BITAG. Ibat iba ang estilo ng kanilang modus. Merong may uri at kulay ang uniporme na nasa likod ng pangongotong. Merong hayagan at garapal at meron din namang mga pasimpleng kotongero. Pero sa Novaliches, kakaibang uri ng pangongotong ang nadiskubre ng BITAG ang pangongotong na gamit ay movie ticket sa mga sinaunang sinehan. Ilang sumbong ang natanggap ng BITAG buhat sa mga driver ng pampasaherong jeepney na may rutang Novaliches-Blumentritt. Inirereklamo ng mga naturang driver ang ginaga- wang paniningil ng isang grupo ng mga kalalakihan na empleyado di umano ng isang terminal sa Novaliches Bayan. Ang nasabing terminal ay para lang sa mga jeepney na biyaheng Caloocan at Bulacan. Ipinatutupad ito ng traffic re-routing scheme sa Novaliches subalit nakita ito ng mga mapansamantalang kotongero. Bawat driver na dumadaan sa terminal na ito ay sinisingil ng limang piso kada daan kapalit ang isang movie ticket na akala moy manonood ka ng sine. Kapag hindi nagbayad ay siguradong huhulihin ang mga driver ng mga nakaabang na matatakaw na traffic enforcer ng Quezon City na kilala bilang mga yellow boys. Dahil sa perwisyong dulot nito sa mga jeepney driver pinag-aralan ng BITAG ang estilong kawatan ng mga kolokoy. Matapos ang matagumpay na surveillance ng BITAG sa lugar, agad isinagawa ng BITAG ang kumprontasyon sa mga kotongero ng Novaliches. Naabutan pa ng BITAG ang sinasabing kolektor ng terminal habang nakapulupot pa sa kanya ang rolyo ng mga movie ticket. Walang nagawa ang mga kolokoy nagturo na lamang ang mga ito, kasi nga naman ay kaharap na nila si Mr. BITAG kahit ano pa mang palusot nila ay hindi umubra. Nasa likod daw ng naturang movie ticket ay isang opisyal ng City Hall ng Quezon City, ito raw ang namamahala sa naturang terminal. Abangan ang buong detalye na mapapanod sa BITAG sa IBC 13 sa Sabado.</body>
<link>http://www.philstar.com/Article.aspx?articleId=364016&amp;publicationSubCategoryId=94</link>
</article>
<article>
<title>Huling kanta</title>
<author>CALVENTO FILES Ni Tony Calvento</author>
<date>
<month>October</month>
<day>20</day>
<year>2006</year>
</date>
<body>ANG BIKTIMA ay kakanta na sana subalit hindi na nagkaroon pa ng pagkakataon na kantahin ang kanyang paboritong awitin. Ganito ang nangyari sa biktima matapos harangin ng dalawang suspek ang pagkanta nito. Nagpunta sa aming tanggapan ang maybahay ni Severino, si Zeny upang humingi ng tulong hinggil sa sinapit ng kanyang asawa. Pulitika ang sinasabing dahilan ng pamilya sa kasong ito. Walang hinangad ang biktimang si Severino Marqueses ng Brgy. Ambulong, Tanauan City kundi ang maglingkod sa kanyang bayan. Likas na matulungin kaya naman marami sa kanyang mga kababayan ang kanyang natutulungan. Taong 1994 hanggang 2002 nang maging kapitan ng nabanggit na barangay ang biktima. Nakalaban nito ang isa sa dalawang suspek, si Jovito Holgado. Sa pagkakapanalo ni Severino hindi akalain ng pamilya nito na magtatanim ng galit si Jovito. Naging maayos naman ang panunungkulan ni Severino dahil likas na rito ang pagiging mabait sa kapwa at maasahan sa oras ng pangangailangan ng kanyang mga nasasakupan, ayon kay Zeny. Maging sa nakatunggali nitong si Jovito ay maayos naman ang kanilang pakisamahan. Walang nakita ang pamilya ni Severino ng bahid ng sama ng loob at inggit kay Jovito dahil madalas naman ay nagkakaharap ang dalawa. Nagkaroon muli ng barangay eleksyon noong 2002 subalit hindi na pinalad si Severino na manalo subalit naitalaga naman ito sa Civil Security Unit sa kanilang munisipyo habang si Jovito naman ay naging barangay treasurer. Ika-12 ng Pebrero 2006 sinabihan ni Severino ang kanyang asawa at anak na dumalo sa kasalan ng anak ni Roque Anciado, sina Rizza at Bonifacio sapagkat hindi siya makapupunta dito dahil aasikasuhin nito ang pagpuputol ng kawayan para sa gagawin nitong kubo. Lingid sa kaalaman nina Zeny na nagpunta rin si Severino sa kasalan. Samantala ang anak naman nitong si Zenaida ay kasalukuyang napadaan at nakita nito ang ama. Umuwi lamang daw ito ng bahay upang kuhanin ang naiwang pera. &amp;quot;Tinanong pa raw ni Severino sa aking anak na si Zenaida kung pupunta siya sa City Hall at nagsabi naman itong sabay na sila. Nakihalubilo na ito sa mga bisitang nagkakantahan. Nang malapit na raw itong kumanta ay binitbit pa nito ang silya malapit sa videoke,&amp;quot; salaysay ni Zeny. Nang makaupo na si Severino malapit sa videoke ay bigla na lamang lumapit si Jovito kasama nito ang isa pang suspek na si PO2 Rizaldo Anciado. Patraydor na binaril ng dalawa ang biktima. Kitang-kita naman ni Zenaida na pinagbabaril ng mga ito ang kanyang ama. Nagbigay rin ng salaysay ang testigong si Glaiza Carolina. Sinabi nitong nakita niya sina Jovito at Anciado ang bumaril sa biktima. Matapos ang insidente ay mabilis na tumakas ang mga suspek palayo sa pinangyarihan ng krimen. Samantala agad namang dinala sa ospital ang biktima subalit binawian na rin ito ng buhay. &amp;quot;Ibinalita sa amin ng hipag ko na nabaril ang asawa ko. Nagulat nga ako dahil ang alam ko ay hindi siya dadalo sa nasabing okasyon,&amp;quot; sabi ni Zeny. Nagsampa ng kaso ang pamilya laban sa mga suspek na si PO2 Anciado at Jovito. Nakulong naman si Anciado matapos na positibong kilalanin ng testigo na isa sa mga bumaril sa biktima. Subalit si Jovito naman ay nakakalaya pa rin. Mariin namang itinanggi ni PO2 Anciado ang akusasyon laban sa kanya. Sinasabi nito sa kanyang kontra-salaysay na wala siya sa pinangyarihan ng krimen dahil naka-assign ito sa Calatagan, Batangas. Subalit positibo ang mga nakakita na isa ito sa mga salarin. Marami ang nakasaksi sa pangyayari subalit takot ang mga ito na magbigay ng kanilang mga pahayag sa takot na baka sila naman ay balikan ng mga suspek, ayon sa pamilya ng biktima. Matapos ang preliminary investigation na isinagawa ni Prosecutor Marcelo Cuevas ifinorward naman ito sa Office of the Ombudsman dahil kapwa naglilingkod ang mga ito sa gobyerno. &amp;quot;Lumapit kami sa inyo upang mapabilis ang paglabas ng resolution. Nangangamba kami dahil baka balikan kami ng mga suspek lalo na si Jovito na kasalukuyang nagtatago. Pinagbabantaan na rin ang pamilya namin,&amp;quot; pahayag ni Zeny. Hangad ng pamilya ng biktima na mabibigyan ng hustisya ang pagkakapaslang kay Severino. Umaasa din sila na pagbabayaran ng mga suspek ang kanilang ginawang krimen. Para sa anumang impormasyon na makakapagbigay-alam sa kinaroroonan ng suspek, maaari kayong tumawag sa 6387285 o di kayay sa 6373965-70. Maaari din kayong mag-text sa 09213263166 o 09198972854. Ang aming tanggapan ay sa 5th Floor City State Center Bldg., Shaw Blvd., Pasig City. * * * E-mail address: tocal13@yahoo.com</body>
<link>http://www.philstar.com/Article.aspx?articleId=364034&amp;publicationSubCategoryId=94</link>
</article>
<article>
<title>Anti-Cha-cha sumakay sa Binay issue</title>
<author>AKSYON NGAYON Ni Al G. Pedroche</author>
<date>
<month>October</month>
<day>21</day>
<year>2006</year>
</date>
<body>MAKAHIHINGA na ng maluwag kahit pansamantala si Makati Mayor Jojo Binay ngayong may temporary restrainining order (TRO) na ang Court of Appeals na pumipigil sa 60-araw niyang suspension. Ang mga grupong kontra sa charter change ay sumakay sa isyu. Habang sinusulat ko ito, nakatakda silang mag-rali kahapon sa mga lansangan. Tatlong batalyon ng sundalo at pulis ang naka-alerto para pigilan ang ano mang kaguluhan sa lansangan. Kunway susuporta kay Binay ang mga ralista pero sa totoo lang, magpo-protesta laban sa Cha-cha. Sana huwag nang papag-initin ang sitwasyon. Iigting lang ang tensyong pampulitika na matindi ang epekto sa ekonomiya. Kinuwestyon ng grupo sa Mataas na Hukuman ang legalidad ng Peoples Initiative (PI) at hinihintay pa ang opinyon ng Korte. Alinsunod sa Konstitusyon, nakalap na ng grupong Sigaw ng Bayan ay ng Union of Local Authorities of the Philippines (ULAP) ang kinakailangang lagda para sa PI. Itoy kumakatawan sa 12 porsyento ng mga registered voters o 3 porsyento sa bawat dirstrito. Kahit tutol akong magalaw ang Konstitusyon, kung ang mayorya ng populasyon ang may gusto sino ako para humadlang? Vested interest ang posibleng dahilan sa desperadong paghadlang ng mga lider ng grupong ito. Takot siguro silang mabago ang Konstitusyon dahil mababawasan ang kanilang poder at impluwensya sa politika at negosyo. Kung tutuusin, ang marami sa mga anti-chacha ay kasangkot sa pagkakabuo ng Konstitusyong nagtataguyod sa people empowerment. Ang tinatawag na Peoples Initiative ay nakatadhana sa 1987 Constitution ni dating Presidente Aquino. Itoy karapatan at kapangyarihan ng tao para diretsong humiling ng reporma sa Saligang batas. Binabatikos nila ang pakikisangkot ng mga local officials sa pangangalap ng pirma. Walang masama riyan dahil sadyang tungkulin nila ang gumawa ng mga bagay sa kabutihan ng taumbayan. Hindi rin iyan labag sa batas kung ang pagbabatayan ay ang Konstitusyon. Kesyo marami raw iregularidad sa pangangalap ng pirma pero hindi naman mapatunayan. Binigyan na ng tsansa ng Korte Suprema ang grupong One-Voice na suriin ang mga lagda pero wala naman silang nakitang peke o iregular sa mga pirmang kinalap. Tama na sana iyang pulitika at bigyang pagkakataon ang tinig ng nakararaming Pinoy. Email me at alpedroche@philstar.net.ph.</body>
<link>http://www.philstar.com/Article.aspx?articleId=364175&amp;publicationSubCategoryId=94</link>
</article>
<article>
<title>Pabayang ama na miyembro ng PNP</title>
<author>DOKTORA NG MASA Ni Sen. Loi Ejercito Estrada</author>
<date>
<month>October</month>
<day>21</day>
<year>2006</year>
</date>
<body>BIBIGYANG puwang ko ang problema ni Edith, isang OFW sa Dubai. Ayon kay Edith, 1991 nang magpasya siyang mag-abroad para matulungan ang kanyang asawang si Florante, isang pulis na nakadestino sa Cabanatuan City. Masaklap ang nangyari sapagkat ilang buwan pa lamang umano siyang nakaaalis ay pinalitan na agad siya ni Florante. Nakisama ito sa ibang babae. Subalit ang mas masakit kay Edith ay ang ginawang pag-abandona ni Florante sa obligasyon nito sa kanilang anak na ngayon ay 20 years old na at nagbabalak kumuha ng medisina. Nailapit na rin daw nila sa atensyon ng pamunuan ng PNP (noon ay pinamumunuan pa ni DPWH secretary Hermogenes Ebdane) ang ginawang pag-abandona ni Florante sa kanilang anak subalit walang nangyari kaya ang tanong niya ay kung maaari pa bang obligahin ang kanyang asawa na ibigay ang suporta na dapat para sa kanilang anak? Ang ikalawa niyang problema ay kung may pag-asa pa daw bang mabawi nila ang kanyang pinaghirapang educational plan para naman magamit ng kanyang anak? Ang sangkot naman sa usaping ito ay walang iba kundi ang College Assurance Plan (CAP) na alam naman ng lahat ay bankarote na ngayon. Sa susunod na isyu ko na po sasagutin nang mas mahaba ang mga katanungan ni Edith, pero ngayon pa lamang, tinatawagan ko na ang atensyon ng PNP, sa pamamagitan ni Director General Oscar Calderon at Senior Supt. Samuel Pagdilao, spokesman, na makipag-ugnayan sa aking tanggapan at nang maibigay sa kanila ng aking staff ang mga detalyeng kailangan para sa mabilisan nilang aksyon sa problema ni Edith. Sa kabuuan, mataas ang aking paggalang sa ating kapulisan at naniniwala akong hindi naman nila papayagang masira ang kinabuka-san ng isang anak dahil lamang sa isang iresponsable nilang kabaro. Ang ganitong insidente ay batik sa PNP.&amp;nbsp; * * * Sa mahal na readers, maaari kayong mag-e-mail sa: doktora_ng_masa@yahoo.com.ph o magpadala ng liham sa aking tanggapan sa Room 209, GSIS Building, Senate of the Philippines, CCP Compound, Pasay City.</body>
<link>http://www.philstar.com/Article.aspx?articleId=364181&amp;publicationSubCategoryId=94</link>
</article>
<article>
<title>Ang buwan at ikaw</title>
<author>PILANTIK Ni Dadong Matinik</author>
<date>
<month>October</month>
<day>22</day>
<year>2006</year>
</date>
<body>Kagabi sa aking munting durungawan ay aking nakitang kay ganda ng buwan; Ang mukha ng buwan nang aking pagmasdan doon ang nakitay ang iyong larawan! Ang buwan at ikaw sa akiy iisa na tinatanaw ko sa pangungulila; Silahis ng buwan laganap na pala na sa aking pusoy nagdulot ng saya! Liwanag ng buwan sa buong paligid singganda ng mutyang laging panaginip; Kaya nang pagmasdan ang gabing tahimik nagising ang pusong sakmal ng pag-ibig Nagkubli ang buwan sa likod ng ulap kaya ang ganda mo ay naglahong ganap; Dahil sa karimlang biglang lumaganap ang buwan at ikaw ay hinanap-hanap! Dahik sa pag-asang lilitaw ang buwan ang munting bintanay hindi ko nilisan; Nahawi ang ulap at mulang namasdan ang buwang magandat ang iyong kariktan! Naglakbay sa langit ang buwang maganda at ang ganda nito ay nagluningning pa; Kung kaya sa aming maliit na dampa ang liwanag nitoy tanglaw na kaiba! Habang gumagabiy pumapaitaas kaya ang ganda mo ay lalong tumingkad Lumalayo ito pero ang liwanag hindi nagbabago sa buong magdamag! Kaya ang diwa ko at saka ang puso sa buwang maganda ay namimintuho; Sana gabi-gabi ay huwag naglaho ang iyong luningning na aliw ng puso!</body>
<link>http://www.philstar.com/Article.aspx?articleId=364388&amp;publicationSubCategoryId=94</link>
</article>
<article>
<title>Sobrang mahal na ng gamot</title>
<author>SAPOL Ni Jarius Bondoc</author>
<date>
<month>October</month>
<day>23</day>
<year>2006</year>
</date>
<body>KARANIWANG cool si Roberto &amp;quot;Ka Obet&amp;quot; Pagdanganan. Pero pag presyo ng gamot ang paksa, nag-iinit ang dating cabinet member at governor, na ngayoy chairman ng Philippine International Trading Corp. Isinisisi ni Ka Obet ang gusot sa umanoy cartel ng mga kompanya sa gamot. Halos 80% aniya ng manufacturing sa Pilipinas ay kontrolado ng iisang pabrika: Interphil. Ang sister company nitong Zuellig Corp. naman ang may kontrol ng 80% ng wholesaling. Ang mga giant pharmaceutical firms ng mundo ay sa Interphil-Zuellig nagpapahalo at nagpapa-promote ng pills, capsules, syrups, injections, atbp. At 70% ng retail ay kontrolado ng iisang drugstore lang din: Mercury. Naging ugali na ng mga may-ari ng patents, ng Interphil-Zuellig, at ng Mercury na panatilihing mataas ang presyo, ani Ka Obet. Hindi na sila makababa, kumbaga sa taong sumakay sa tigre. Abay nung 2005, tumaas nang 10% ang kita ng drug firms, pero bumaba nang 5% ang dami ng gamot na binenta. Nung 2000, 30% lang ng populasyon ang may kayang bumili ng gamot, at lumala nitong 2005 nang 20% na lang ang nakakabili. Ang masaklap pa, iling ni Ka Obet, sinisiraan ng multinational drug firms ang generic drugs. Sa mga ads, pinalalabas ng mga patent holders na kapag generic at mura ay nakamamatay at walang bisa. Tugon ng Pharmaceutical and Healthcare Association of the Phils., hindi sila mga buwitre. Kaya nag-iisa raw ang Interphil sa manufacturing at Zuellig sa distribution ay matagal na itong nagpalaki ng puhunan sa mga naturang linya. Pero may tatlong kakompetensiya na lumalaki na rin daw. Ang Mercury natural daw dalhin lang ang mga brands na mabenta, at ito ang mga may mahusay na promotions. At di raw nila sinisiraan ang generics, dahil may mga kasapi silang multinationals na nagge-generics din. Ang Bureau of Food and Drugs daw ang nagbigay ng impormasyon sa mga babala ng drug firms tungkol sa mga nakamamatay at walang bisang gamot. Sino ang paniniwalaan natin?</body>
<link>http://www.philstar.com/Article.aspx?articleId=364576&amp;publicationSubCategoryId=94</link>
</article>
<article>
<title>EDITORYAL - Maraming hindi nakapag-aaral</title>
<author></author>
<date>
<month>October</month>
<day>23</day>
<year>2006</year>
</date>
<body>MARAMI ang mahirap sa Pilipinas. At karaniwan nang kapag marami ang mahirap sa isang bansa, kakaunti lamang ang nakapag-aaral. O kung nakapag-aral man, iyon ay hanggang Grade 6 lamang. Isinasaisantabi na muna ang pag-aaral at ang inaatupag ay ang paghahanap ng ilalagay sa sikmura. Kailangang lunasan muna ang gutom at saka na ang edukasyon. Marami ang hindi nakapagpapatuloy sa pag-aaral at pinatotohanan mismo ito ng Department of Education (DepEd). Ayon sa DepEd, sa 100 bata na nag-enrol sa Grade 1, 66 lamang sa mga ito ang nakapagtatapos ng Grade 6. Sa 66 na nagtapos ng Grade 6, 58 lamang sa mga ito ang nakapagpapatuloy sa first year high school. Pagsapit ng fourth year high school, 43 na lamang ang mga ito at 23 ang magpi-first year college hanggang sa 14 na lamang ang makapagpapatuloy at makaga-graduate sa kolehiyo. Sinabi rin ng DepEd na 200,000 na mga 6-anyos na bata ang di nakapapasok sa formal school system. Nakagigimbal ang ipinahayag na ito ng DepEd at hindi na nakapagtataka kung sa mga darating na panahon ay lumaki pa ang bilang ng mga hindi nakapagpapatuloy sa pag-aaral. Kahit na libre na ang pag-aaral sa public school ay marami pa rin ang hindi makapagtapos. At walang ibang nakikitang dahilan sa problemang ito kundi ang grabeng kahirapan ng buhay. Maraming magulang ang walang trabaho at walang makain kaya paano pag-aaralin ang mga anak. Ang iba pang problema kaya maraming hindi nakapag-aaral ay dahil sa mga problemang kinakaharap ang DepEd. Una na rito ang kakulangan ng mga guro, classroom, silya at libro. Hindi kaya ng DepEd ang problemang ito at walang ibang apek-tado kundi ang mga bata. Noong nakaraang Hunyo na opening ng klase, may mga estudyanteng sa lobby nagkaklase. Mas okey naman kaysa lilim ng punongkahoy. Nakikita rin namang dahilan ang kahinaan ng mga estudyante lalo pa sa English, Science at Math. May mga estudyanteng graduate sa Grade 6 at high school na hindi marunong umintindi ng English. May mga Grade 6 na hindi maaring mag-first year high school at mayroong fourth year high school na di-maaaring mag-college. Kahirapan ang ugat ng lahat. Kung masosolusyunan ng gobyerno ang kahirapang nadarama ng mamamayan, malaki ang posibilidad na maraming mag-aaral. Maraming maghahanap ng karunungan.</body>
<link>http://www.philstar.com/Article.aspx?articleId=364729&amp;publicationSubCategoryId=94</link>
</article>
<article>
<title>Fall guy ng isang kompanya</title>
<author>BAHALA SI TULFO Ni Ben Tulfo</author>
<date>
<month>October</month>
<day>23</day>
<year>2006</year>
</date>
<body>Pagdating sa business ethics masasabing isa sa pinakakulelat ang bansang Pilipinas hindi lang dahil sa mga nagmamay-ari ng mga establisementong pangnegosyo na lumalabag sa tamang batas dahil na rin sa mga opisyal ng gobyerno na nasisilaw sa kulay ng salapi. Kaya naman patuloy ang paglaganap ng kurapsyon sa bansa, yung mga taong dapat nagpapatupad, sumisingil, sumusuri at humuhuli sa mga lumalabag sa batas ng pagnenegosyo ay pera-pera lang ang katapat. Katulad na lamang ng isang kompanya ng isang kilalang Chinese noodle house na inerereklamo ng kanyang dating emplayadong executive assistant matapos itong tanggalin sa kanyang trabaho. Hindi lang pala executive assistance ang trabaho ng empleyadong ito dahil isa pala siyang walking cash register sa mga bawat opisina ng gobyernong kanyang papasukan. Pagdating sa mga dirty jobs sa kompanya siya ang gumagawa ng paraan para pagtakpan ang pagkukulang ng naturang Chinese noodle house. Kulay lang ng pera ang katapat ng bawat taong kanyang lalapitan para hindi na sila silipin ang mga pagkukulang ng kompanya. Dahil sa laki ng gastos at hindi nya naayos ang bagong branch sa may Horseshoe, Cubao ay ginawan siya ng kasong grave theft dahilan para tanggalin ng kompanya. Ang nakapagtataka dito, batay sa memorandum na ipinakita sa BITAG ng dating empleyado ay nakalagay na mula 2001 hanggang 2006 ay ginagawa na nito ang bintang napagnanakaw kuno sa kompanya. Eh kung noon pa, bakit ngayon lang siya tinanggal? Isa ring malaking katanungan sa BITAG kung bakit ganun ang nangyari. Parang na amoy tuloy ng BITAG na may itinatagong bantot ang kompanya na alam ng dating empleyadong ito kayat ginawan ng kaso para matanggal. Matapos gamitin ay itinapon sa kangkungan, kawawang pobreng empleyado naging fall guy ng isang kompanya. Hindi estilo ng BITAG na siraan ang anumang uri ng negosyo, walang mali sa produkto ng Chinese noodle house na ito pero may mali sa sistema ng pagpapala- kad ng kompanya at lumalabag sa batas. Layunin lamang ng BITAG na ilantad ang tunay at hubot-hubad na katotohanan para sa kapakanan ng nagre- reklamo at ng nakakarami. * * * Inyong napanood ang unang bahagi ng imbestigasyon ng BITAG sa fall guy na ito, kayat abangan sa susunod na Sabado sa BITAG sa IBC 13 ang ikalawang bahagi.</body>
<link>http://www.philstar.com/Article.aspx?articleId=364741&amp;publicationSubCategoryId=94</link>
</article>
<article>
<title>EDITORYAL  Green o Black Philippines?</title>
<author></author>
<date>
<month>October</month>
<day>25</day>
<year>2006</year>
</date>
<body>OBSERBAHAN nyo tuwing 6:00 ng umaga ang kalawakan ng Metro Manila. Punumpuno ng usok ang kapaligiran. Hindi na halos makalusot ang sinag ng araw sa ganitong oras. Ang usok na iyon (tinatawag na smog) ang nakakalasong usok na nalalanghap ng mamamayan. Ibinuga ng mga sasakyan, factory, lumang motor at mga pagsisiga o pagsusunog na ginagawa sa kapaligiran. Kung nais makakita ng smog subukang pumuwesto sa mataas na lugar. Makikita ninyo ang kalawakan ng Metro Manila na natatakpan ng usok. Pero nakapagtatakang ngayon lamang nakita ni President Arroyo ang nakalalasong usok. At may pagtataka pa siya sapagkat ang akala niya ay wala na ang usok na ito. Siguro masyadong maraming gawain si Mrs. Arroyo at maski ang kalawakan ay hindi na niya gaanong natatapunan ng tingin. Ganito ang sinabi ni Mrs. Arroyo nang makita ang makapal na usok isang araw na naglalaro siya ng golf, &amp;quot;Diyos ko, akala koy wala nang smog bakit meron pa rin...&amp;quot; Salamat at nakita mismo ng Presidente ang makapal na usok. Ipinag-utos niya ang agarang paglilinis at pagpapaganda ng bansa. Gusto niya ay maging berde ang kapaligiran. Ayaw na niyang makita ang factory na nagbubuga ng usok. Ayon pa sa Presidente, minsan daw ay nasilip niya habang naglalaro ng golf sa siwang ng bakod ang isang pabrikang nagbubuga nang makapal na usok. Hindi siya makapaniwala. Sa pagsasalita sa harap ng mga environmentalists sa ginanap na Eco-Labelling Workshop sa Dusit Hotel at dinaluhan ni dating First Lady Amelita Ramos, chairwoman ng Clean and Green Foundation, napag-isip-isip daw niya na kailangang puwersahan na ang pagpapatupad sa enviromental laws. Dapat nang ipatupad ang batas na may kaugnayan sa pangangalaga sa kapaligiran. Green Philippines at hindi Black Philippines ang pangarap ni Mrs. Arroyo. Kung ganoon, atasan niya ang Department of Environment and Natural Resources, Metro Manila Development Authority, Department of Transportation and Communications na ipatupad ang Clean Air Act. Lagyan ng ngipin ang batas na ito para makamit ang sinasabing Green Philippines. Kung hindi masusugpo ang mga lumalason sa kapaligiran, Black Philippines ang pupuntahan.</body>
<link>http://www.philstar.com/Article.aspx?articleId=365061&amp;publicationSubCategoryId=94</link>
</article>
<article>
<title>Walking cash register</title>
<author>BAHALA SI TULFO Ni Ben Tulfo</author>
<date>
<month>October</month>
<day>25</day>
<year>2006</year>
</date>
<body>SA unang bahagi ng pag-iimbestiga ng BITAG sa fall guy na si Precy naging tapat at masunurin sIya sa kanyang amo pero dahil lamang sa isang bulilyaso tinanggal siya at kinasuhan pa ng pagnanakaw. Pinatunayan ni Precy sa BITAG ang lahat ng kanyang nalalaman. Siya mismo ang gumanap na undercover ng BITAG sa pagtunton sa mga koneksyon nila sa mga ahensya ng gobyerno. Hindi rin pinaligtas ni Precy ang mga tanggapan ng BIR sa Quezon City at Makati City. Kung maliitan ang lagayan sa BIR-Quezon City nakakalula naman ang sa BIR-Makati. Dito napatunayan ng BITAG na talagang kilala pala si Precy sa bawat tanggapan ng gobyernong kanyang pinapasukan. Kaya binansagan ng BITAG si Precy na &amp;quot;walking cash register&amp;quot;. Malinaw ang sinasabi ng Labor Standard Enforcement ng DOLE na lumabag sa batas ng North park noodle house sa pagtanggal kay Precy. Tinawagan ng BITAG ang opisina ng North park para malaman ang dahilan ng pagtanggal kay Precy, mismong ang human resource department ng noodle house ang nagsabing tinanggal si Precy dahil sa pagnanakaw. Lingid sa kanilang kaalaman nahuhulog na sila sa patibong ng BITAG. Kaya nang si Mr. BITAG na ang kanilang kausap, hindi na nila nagawang magsalita. Nabahag ang buntot ng mga empleyado ng noodle house. Sa ngalan ng patas na pamamahayag minabuti ng BITAG na humingi ng pormal na on cam interview sa pamunuan ng North park subalit tumanggi sila. Wala sa bukabolaryo ng BITAG na palampasin ang mga baluktot na katwiran ng mga abusado. Layunin ng BITAG na ilantad ang katotohanan nasa publiko na ang paghuhusga sa mga di kanais-nais na gawain ng ninuman sa lipunan.</body>
<link>http://www.philstar.com/Article.aspx?articleId=365063&amp;publicationSubCategoryId=94</link>
</article>
<article>
<title>I think that I shall never see . . . a Tree</title>
<author>REPORT CARD Ni Atty. Ernest Maceda</author>
<date>
<month>October</month>
<day>25</day>
<year>2006</year>
</date>
<body>BILLBOARDS. Status symbol at pinagkakakitaan ng artis-ta (P10 million kada kontrata), maraming napinsala nang pinabagsak ni MILENYO ang mga ito. Natrapik ka rin ba sa EDSA nung binaklas ang mga higanteng karatulang nagnakaw sa ating tanawin? Sumabog ang timping galit ng bayan: Billboard Hell ani Sen. Miriam. At ngayoy electronic billboard ang target ni Mang Bayani. Para sa REPORT CARD ang laman ng billboard (bisyo at kalaswaan) ang dapat limitahan. Subalit ito raw ay lehitimong hanapbuhay bunga ng karapatang gamitin ng malaya ang pribadong pag-aari. At palamuti sa depressed area ng lungsod. Sa kasong Churchill v Rafferty noong 1915, natesting na ng Mataas na Hukuman ang isang batas na nagpatanggal sa billboard na nakaharang sa tanawin (kagulat-gulat pero noon pay isyu na ang billboard). Kalayaang gamitin ang pribadong pag-aari laban sa katungkulan ng gobyernong pangalagaan ang kaligtasan at kalusugan (&amp;quot;sense of sight&amp;quot;) ng sambayanan. Ang hatol? Mas matimbang ang karapatan ng sambayanan na lasapin ang magandang tanawin! Sa totoo lang, ayon sa Korte, ang tunay na halaga ng billboard ay ang lapit niya sa pampublikong lansangan  na makita ng mga taong dumadaan. Anong pakinabang na maitayo ito sa pribadong bakuran kung italikod naman sa kalye ang billboard? Makikitang ang regulasyon ay hindi limitasyon sa paggamit ng pribadong pag-aari. Itoy regulasyon sa paggamit ng pampublikong kalsada na isang lehitimong katungkulan ng pamahalaan. * * * Special Grade. Kamakailan lang ay tinanggap sa trabaho ng Ambergris Solutions call center si Mang Constante de Leon, edad 61. Si Mang Constante ay nagsikap makatapos ng kurso sa call center training sa Pamantasan ng Makati. Pinatotohanan ng Ambergris ang (1) kahalagahan ng pagpupunyagi, at (2) patuloy na kabuluhan ng sektor ng nakatatanda sa pag-angat ng ekonomiya. Bata man o senior citizen, kung magpunyagi ay may mararatnan. Mabuhay Ambergris! Congrats kay Mang Constante De Leon! Grade: 98</body>
<link>http://www.philstar.com/Article.aspx?articleId=365071&amp;publicationSubCategoryId=94</link>
</article>
<article>
<title>EDITORYAL - Ilibing na sa limot ang Cha-cha</title>
<author></author>
<date>
<month>October</month>
<day>27</day>
<year>2006</year>
</date>
<body>NGAYONG ibinasura na ng Supreme Court ang petisyon ng peoples initiative na mag-aamend sa Konstitusyon, dapat nang tumahimik ang mga nagsusulong nito. Ilibing na sa limot ang Charter change at pagtuunan na lamang ng pansin ang mga bagay na makatutulong para sumulong ang bansa. Nagsalita na ang Supreme Court at dapat itong irespeto ng Union of Local Authorities of the Philippines (ULAP) at Sigaw ng Bayan. Ang dalawang grupong ito ang nangalap ng pirma para maisulong ang pag-aammend sa Konstitusyon. Hindi na sila nararapat pang maghatid ng kalituhan o kaguluhan lalo pa at ilang buwan na lamang ay election na. Nagbanta ang ULAP at Sigaw na maghahain sila ng motion for reconsideration. Mariing sinabi ng SC na ang initiative na ginawa ng ULAP at Sigaw ay &amp;quot;constitutionally infirm (and) propelled by deceptively gathered signatures.&amp;quot; Tangka lamang daw ng initiative na ma-aammend ang Constitution at hindi para ma-revised. Mariin ding sinabi ng SC na ang initiative ay kinakailangang direktang ipinroposed ng mga tao sa pamamagitan ng petisyon sa ilalim ng Article XVII, Section 2 ng Constitution. Tapos na ang isyung ito kaya nararapat nang manahimik ang mga nagsusulong para maammend ang Konstitusyon. Hindi kailanman maaaring makapangyari ang kagustuhan ng ilan lamang. Marahil ay narinig ng walong mararangal na Supreme Court justices ang sigaw ng taumbayan kaya ibinasura ang petisyon. Hindi hinayaan na makapangyari ang isang bagay na ang taumbayan ay hindi alam kung ano ang Cha-cha. Ano ba ang mapapala ng taumbayan dito? Kakatwa ang sinasabi ng mga grupo at kapanalig ng administrayon ng nagsusulong sa Cha-cha. Uunlad daw ang Pilipinas kapag nagbago ang sistema ng pulitika  mula sa presidential ay magiging parliamentary. Ang mga bansa raw na nagbago ng sistema ay umunlad. Mapapabilis daw ang pagbibigay ng serbisyo sa taumbayan. Mababawasan na raw ang corruption. Mawawala na raw ang kahirapan sapagkat magkakaroon ng pagbabago sa gobyerno. Marami pang sinasabi ang mga nagsusulong ng Cha-cha. Ang tanong ay totoo kaya? Kung totoo, bakit hindi nila napaniwala ang Supreme Court. Tama lang na ilibing sa limot ang Cha-cha.</body>
<link>http://www.philstar.com/Article.aspx?articleId=365424&amp;publicationSubCategoryId=94</link>
</article>
<article>
<title>EDITORYAL  Linisin ang Bureau of Immigration</title>
<author></author>
<date>
<month>October</month>
<day>28</day>
<year>2006</year>
</date>
<body>MABIBILANG na ang mga tanggapan ng pamahalaan ngayon na walang bahid ng corruption. Kakahiya! Patuloy pa sa pagdami ang mga corrupt. Sa mga tanggapan ng pamahalaan ngayon na grabe ang katiwalian ay kabilang ang Bureau of Immigration. Kamakailan, dalawang Immigration agents ang sinampahan ng kaso ng isang Indian national dahil sa panghihingi ng pera. Hinuhuthutan ng dalawang BI agents ang Indian at tinakot na kakasuhan kapag hindi naglagay nang malaking halaga ng pera. Marami na raw nahuthot ang dalawang corrupt na BI agents sa Indian pero ayaw pang tumigil. Parang mga linta na inuubos ang dugo. Hindi lamang ngayon napabalita ang mga corrupt sa Immigration. Maski noon pa ay marami nang corrupt sa nabanggit na tanggapan ng pamahalaan. At maski ang Immigration commissioner ay sangkot sa katiwalian. Ang isang magandang malaman, hinatulan na ng Sandiganbayan ang dating Immigration official. Napatunayan na mayroon siyang pagkakasala. Ang hatol sa dating Immigration official ay 12 taong pagkabilanggo. Iyan ay dahil sa graft and corruption at pagpalsipika ng public documents. Ang Immigration official na hinatulan ay si Zafiro Respicio. Nag-ugat ang pagkaka-convict kay Respicio nang payagan niyang makaalis ng bansa ang 11 Indians sa halip na pigilan ang mga ito. Ang 11 Indians ay nahuli ng National Bureau of Investigation habang nasa isang drug laboratory sa Para&amp;ntilde;aque City noong July 4, 1994. Kinasuhan ang mga Indians ng violation sa Dangerous Drugs Act of 1972. Sa ilalim ng batas, ang pagma-manufacture ng droga ay nonbailable crime at may parusang kamatayan. Nagfile ng requests for deportation ang mga Indians sa Bureau of Immigration. Mabilis na inaprubahan ni Respicio at kanyang mga associate commissioners ang deportation ng mga Indians sa kabila na isinasagawa ang preliminary investigations sa mga ito. Nakaalis ang mga gumagawa ng droga at marahil ay naghahalakhakan sapagkat natakasan ang parusang kamatayan sa Pilipinas. Iyan ay dahil sa corrupt na Immigration officials. Linisin ang Immigration sa mga corrupt. Lambatin pa ang mga masisiba. Kung hindi sila malalambat hindi na makakaahon sa masama nilang reputasyon ang Immigration. Kakahiya!</body>
<link>http://www.philstar.com/Article.aspx?articleId=365625&amp;publicationSubCategoryId=94</link>
</article>
<article>
<title>Palsipikasyon sa Roll of Attorneys</title>
<author>IKAW AT ANG BATAS Ni Atty. Jose C. Sison</author>
<date>
<month>October</month>
<day>28</day>
<year>2006</year>
</date>
<body>SINA Romy, Jake at Jimmy ay mga law student. Hindi seryoso ang kanilang pag-aaral. Katunayan, tatlong beses isang linggo kung uminom sila ng alak sa paboritong tambayan. Ganoon man, nakapagtapos sila ng law. Subalit hindi sila nakapasa sa bar exams. Dahil sa nangyari, naisipan nina Romy, Jake at Jimmy na kausapin si Bonny, isang empleyado ng Korte na nangako sa kanilang gagawa ng rebisyon ng kanilang grado sa kaukulang bayad. Ilang miting kasama si Bonny ang naisagawa hanggang mapagkasunduang hikayatin ang isang janitor na kunin sa Korte Suprema ang Roll of Attorneys (talaan na naglalaman ng mga pangalan ng nakapasa sa bar). Dadalhin ng janitor ang talaang ito kina Romy, Jake at Jimmy upang palitan ng kanilang pangalan ang tatlong pangalang nakatala rito. Naisakatuparan ang plano. Nabura ang tatlong pangalan at napalitan ng kanilang mga pangalan kalakip ang kanilang pirma. Subalit dahil marumi ang pagkakapalit ng pangalan, madali itong nahalata. Kaya, nakasuhan sina Romy, Jake at Jimmy. Bilang ganti ay isinangkot ni Romy si Bonny, ang kanilang kausap sa Korte, na kinumpirma ng nasabing janitor. Sa paglilitis, itinanggi ni Bonny ang kanyang partisipasyon sa krimen. Inamin man niyang ang P900 ay mula kay Romy subalit iginiit niyang ito ay natanggap niya mula sa kapwa empleyado at siya ay ignorante sa kri-minal na layunin ng perang natanggap. May pananagutan ba sa batas si Bonny? MERON. Walang dudang may partisipasyon si Bonny sa krimen. Pinagtibay pa ito ng mga testimonya nina Romy at ng janitor na siya ay sangkot sa palsipikasyon lalo na at ginamit niya ang kanyang posisyon bilang empleyado ng Korte upang isakatuparan ang krimen. Ang kasong ito ay katulad sa naging desisyon sa mga kaso ng Pp. vs. Ponferada, 54 Phil. 68 (1929); Pp. vs. Segovia, 54 Phil. 75 (1929).</body>
<link>http://www.philstar.com/Article.aspx?articleId=365641&amp;publicationSubCategoryId=94</link>
</article>
<article>
<title>Ilang kaalaman sa stroke</title>
<author>WHATS UP DOC? Ni Dr Tranquilino Elica&amp;ntilde;o Jr</author>
<date>
<month>October</month>
<day>29</day>
<year>2006</year>
</date>
<body>KARANIWANG itinatanong sa akin ng readers ay may kinalaman sa stroke. May posibilidad daw ba na ang isang na-stroke na ay magka-stroke muli. Ano raw ba ang mga gamot na dapat para sa stroke. Ang stroke ay ang pagkamatay ng brain tissues. Nangyayari ito kapag mahina ang daloy ng dugo at kakaunti ang supply ng oxygen sa utak. Ang stroke ay tinatawag ding cerebrovascular accident samantalang ang brain death ay tinatawag namang cerebral infarction. Maaaring ang isang taong na-stroke na ay ma-stroke muli. At maaari itong mangyari kahit kai-stroke pa lamang niya. Ang stroke ay isa sa mga pangunahing dahilan ng kamatayan hindi lamang sa Pilipinas kundi pati na rin sa maraming bansa. Ginamit ang aspirin para mapigilan ang muling pagsalakay ng stroke hanggang sa may mga matuklasan pang mga gamot pero sobra naman ang mahal ng mga ito. May mga gamot na natuklasan para pampababa ng cholesterol at ito rin ay mabisa para mabawasan ang muling pag-atake ng stroke at ganoon din ang atake sa puso. Isang gamot para sa high blood pressure ang napatunayang mahusay din para sa mga stroke victims. Ang Perindophil (generic name) na pinresenta ng European Society of Hypertension ay ginamit sa 600 stroke victims at napatunayang beneficial. Anim na taon itong pinag-aralan at napatunayang mabisa. Nabawasan ng 25 hanggang 50% ang atake ng strokes at atake sa puso dahil sa pagtake ng Perindophil. Napatunayan din na ang mga complications gaya ng dementia (paghina ng memory o mental ability) ay nababawasan. Ang Perindophil ay available na sa Pilipinas. Pinapayuhan ko na magtanong sila o humingi ng payo sa kanilang mga doktor para malaman ang ibang impormasyon ukol dito. Magtanong din sa mga pharmacist. Ibig kong ipaalam sa lahat na bukod sa treatment, ang rehabilitation ay mahalaga rin ang papel para mapabilis ang paggaling ng stroke victims.</body>
<link>http://www.philstar.com/Article.aspx?articleId=365795&amp;publicationSubCategoryId=94</link>
</article>
<article>
<title>Ordinaryo ginawang espesyal</title>
<author>AMBAS BRIEFS Ni Roy &amp;quot;Amba&amp;quot; Se&amp;ntilde;eres</author>
<date>
<month>October</month>
<day>29</day>
<year>2006</year>
</date>
<body>PINARANGALAN ni Mrs. Gloria Arroyo kailan lang ang 10 local government units (LGUs) na tumupad sa mga layunin ng Millennium Development Goals (MDGs) ng United Nations (UN). Bagamat pinalabas ng gobyerno na parang espesyal na accomplishment ang ginawa ng mga LGU na ito, malinaw na ang pagtupad sa mga MDGs ay ordinaryong obligation lamang ng mga local governments at dapat pa ngang sitahin ang walang ginawa upang ipatupad ang mga layuning ito. Ano nga ba ang ibig sabihin ng mga MDG at ano ang kahulugan nito sa ating lahat? Ang mga MDG ay mga sukatan na napagkasunduan ng mga miyembro ng UN. Ginagamit ito upang sukatin ang tagumpay ng mga miyembro na mag-deliver ng mga basic needs ng mga mamamayan katulad ng tubig, kuryente, telepono, kabuhayan at kalusugan. Ang ibig sabihin nito, kung hindi tumutupad ang mga local na pamahalaan sa MDG, maaring hindi rin tumutupad ang national government sa mga commitments nito sa UN. Ganito na nga ba kababaw ang kalidad ng ating gobyerno na kung saan ang mga ordinaryong gawain ay pinalalabas na parang espesyal? Hindi kaya isang malinaw na indikasyon ito na maraming dapat gawin ang ating gobyerno na hindi nito ginagawa at dinadaan na lamang sa pagdedma at pagtatakip sa katotohanan? Sa gitna ng usapang Cha-cha, sinasabi ng gobyerno na kailangang palitan ang ating sistema upang makamtan natin ang kaunlaran. Totoo nga kaya ito? Sa totoo lang, nakikita naman ng karamihan na kung may kakayahan talaga ang gobyerno na magpatupad ng kaunlaran, maaring matupad ito kahit ano pa ang sistema na umiiral. Sa tingin ko, ang usapang ito ay dapat mauwi sa tanong kung talagang tapat ang gobyerno sa paglingkod sa taumbayan. Kahit magbago man ng sistema ng gobyerno, mukhang malabong magkaroon ng kaunlaran kung walang katapatan. Hindi kaya ang mga opisyal ng gobyerno ang dapat na magbago muna? * * * Tune in to &amp;quot;USAPANG OFW&amp;quot; on DZRH AM radio every Sunday from 10 to 11 AM. Email royseneres@yahoo.com, text 09187903513, visit my website www.royseneres.com, call 5267522 or 5267515 or visit Our Fathers Coffee.</body>
<link>http://www.philstar.com/Article.aspx?articleId=365812&amp;publicationSubCategoryId=94</link>
</article>
<article>
<title>Mag-martial law na lang kaya?</title>
<author>AKSYON NGAYON Ni Al G. Pedroche</author>
<date>
<month>October</month>
<day>30</day>
<year>2006</year>
</date>
<body>ASK ko lang, ang Supreme Court (SC) ba ay isang instrumento ng administrasyon na maaaring &amp;quot;itsubibo&amp;quot; o paikuting parang trumpo para ang mga rulings nitoy laging panig sa nagpapatakbo ng gobyerno? Of course hinde ano! And Im happy about our SCs independent mindedness. Ang ano mang pasya ng SC sa mga sensitibong isyu, pabor man o hindi sa pamahalaan ay dapat irespeto. Kaya nga Supreme Court ang tawag eh. Pero si House Speaker Jose de Venecia ay kaiba yata ang konsepto. Tila ang ibig niyang mangyariy pabor sa administrasyon ang lahat ng desisyon ng Korte. Tinawag ni de Venecia na &amp;quot;most unfair&amp;quot; ang Korte Suprema dahil ibinasura nito ang peoples initiative na inihihirit ng Sigaw ng Bayan at Union of Local Authorities of the Philippines (ULAP). Hindi raw maikubli ni JDV ang kanyang galit sa SC sa panayam kamakailan ng Manila Overseas Press Club. Tsk, tsk...ano ba iyan!! Kung ang SC ay laging nakakiling sa administrasyon bakit hindi na lang buwagin ito at magpairal ng isang diktaduryang gobyerno? Yun bang gobyerno natin once upon a time where every other branch of government is a rubber stamp at ang tanging gawain ay tumango at umoo sa desisyon ng Presidente. Mula Kongreso hanggang sa hudikatura. May panahon sa kasaysayan na ang Supreme Court Chief Justice ay pinapayungan pa ang maybahay ng Presidente ng bansa at itoy kitang-kita sa telebisyon at pahayagan. Iba ang sistema ngayon. We are supposedly democratic at ang bawat sangay ng gobyerno such as the executive, legislative and the judiciary are independent from one another para magkaroon ng check and balance na susugpo sa pang-aabuso ng mga matataas na leader. Ang SC ay dapat manatiling may malayang kaisipan at hindi napatatangay sa pressure ng administrasyon o ng oposisyon. Okay naman yung sinabi ni JDV na hindi pa tapos ang laban na parang isang boxing. Natalo sa first round pero may susunod pang rounds. May iba namang legal options para maisulong ang charter change. Pero ang magpahayag ng galit sa SC ay baluk-tot saan mang anggulo silipin. Email me at alpedroche@philstar.net.ph.</body>
<link>http://www.philstar.com/Article.aspx?articleId=366170&amp;publicationSubCategoryId=94</link>
</article>
</data>