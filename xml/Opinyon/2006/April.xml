<?xml version="1.0" encoding="ISO-8859-1" ?>
<data>
<article>
<title>EDITORYAL - Ekonomiyay sumusulong pero marami ang nagugutom</title>
<author></author>
<date>
<month>April</month>
<day>01</day>
<year>2006</year>
</date>
<body>NAKATUTUWA at nakatatawa ang nakikita ng World Bank sa Pilipinas. Ayon sa WB, nakikita nila ang pag-unlad ng ekonomiya ng bansa sa hinaharap. Magkakaroon umano ng improvement ang pananalapi ng bansa. Hula ng WB, ngayong 2006 ay lalago ang ekonomiya ng 5.3 percent at sa 2007 ay lalago ng 5.6 percent. Malaki raw ang pag-angat kumpara sa 5.1 percent na inilago ng ekonomiya noong nakaraang taon. Target naman ng gobyerno na mapataas ang ekonomiya ngayong taong ito ng 5.5 hanggang 6.2 percent. Sino ba naman ang hindi matutuwa sa nakikitang paglago ng ekonomiya? Bawat Pinoy ay nangangarap na umunlad na ang bansa at nang maranasan din naman ang sarap nang mabuhay na hindi kumakapit sa patalim. Marami ang sagad na sa kahirapan ng buhay at nakararanas ng gutom. May pagkakataong dahil sa nararanasang gutom, pati mga itinapong pagkain sa basurahan ay pinupulot. Ginawa na yan ng isang ama na ang ikinabubuhay ay ang pamumulot ng basura. Nakapulot siya ng litsong manok sa basurahang malapit sa isang mall. Iniuwi niya at iniluto at saka pinagsaluhan. Naubos ang manok. Kinabukasan, namatay ang isang anak. Nalason dahil sa panis na karne ng manok. Nangyari iyan noon pang 2004. Maaaring hanggang ngayon ay marami pa ring namumulot ng sirang pagkain sa basurahan. Marami pa rin ang kumakalam ng sikmura dahil sa hindi malunasang kahirapan ng buhay. At ang kagutumang nararanasang ito ng mga Pinoy ay hindi rin naman nalingid sa WB. Sa kabila na umaangat ang ekonomiya, patuloy din naman ang nararanasang pagkagutom na umabot na 17 percent ngayong taong ito. Malaki ang itinaas ng mga nagugutom ngayong 2006 kaysa noong nakaraang taon na 12 percent lamang. Nakatutuwa at nakatatawa. Habang ipinagmamalaki ng gobyerno na lumalago ang ekonomiya, marami naman ang kumakalam ang sikmura dahil sa gutom. Parang mahirap paniwalaan na sa kabila ng progreso ay may mga nagugutom. Paano nangyari iyon? Kung talagang umuulad, bakit hindi maramdaman. Bakit sa tuwing tataas ang presyo ng gasoline, diesel at LPG ay natutuliro ang mamamayan? Kung may pag-unlad sa bansang ito, hindi dapat natutuliro ang mamamayan. Kung may paglago ng ekonomiya, wala sanang nagkakalkal ng panis na pagkain sa basurahan.</body>
<link>http://www.philstar.com/Article.aspx?articleId=329273&amp;publicationSubCategoryId=94</link>
</article>
<article>
<title>EDITORYAL - alpak na ballot counting machines nasaan na?</title>
<author></author>
<date>
<month>April</month>
<day>02</day>
<year>2006</year>
</date>
<body>UNG natuloy ang computerization ng election noong 2004, meron din kayang &amp;quot;Hello Garci&amp;quot; controversy. Maaaring &amp;quot;oo&amp;quot; ang sagot. Paanoy mga palpak ang mga counting machines na binili ng Commission on Elections. Kung sa kasagsagan ng pagbibilang at saka pumalpak ang bilyones na mga computers, lalo nang malaking isyu. Mabuti nga at habang maaga ay nadiskubre ang kapalpakan ng mga machines na iyon na nagkakahalaga ng P1.2 bilyon. Iyon nga lang, sa hindi pagkatuloy ng computerization, lumutang ang mga kontrobersiya at isa riyan ang &amp;quot;Hello Garci&amp;quot; kung saan kausap umano ni President Arroyo ang isang Comelec official. Itinanggi ni Mrs. Arroyo na minanipula niya ang resulta ng election pero nag-sorry din siya sa aniyay &amp;quot;lapse in judgement&amp;quot;. Labintatlong buwan na lamang at 2007 election na. Malabo nang magkaroon ng computerization. Ang pangarap ng marami na makatikim ng mabilis, malinis at maayos na election ay hindi na naman matutupad. Ang pagkauhaw sa computerized elections ay noon pang 2003 minimithi at muli na namang madidiskaril sa 2007. Maikli na lamang ang 13 buwan. Sabi noon ng Comelec, pinag-iisipan nilang bumiling muli ng mga computers para matuloy na ang pagsasamoderno ng eletions. Marami ang pumalag sa balak. Isang pagsasayang na naman umano ng pera ang gagawin ng Comelec. Hindi pa nareresolba ang problema sa Mega- Pacific na nagbigay ng mga palpak na computers ay eto na naman at gagawa na naman ng bagong pag-aaksaya ang Comelec. Ano ba yan? Mabuti sana kung pera ng mga Comelec officials ang ginagastos, e hindi naman kundi pera ng taumbayan. Ano na rin ang nangyari sa kasong kinakaharap ng mga Comelec officials na pinagharap ng kaso dahil sa pag-apruba sa maanomalyang kontrata sa Mega-Pacific? Apat na sa mga Comelec officials ang nagretire. Ano ang ginagawa ng Ombudsman sa kaso? Malaking pera ang ginastos sa mga ballot counting machines at wala nang balita kung nasaan na ang mga ito. Umanoy 200 units ang mga computers. Bakit hindi na lamang pagsikapang bawiin ang malaking perang ibinayad sa Mega-Pacific at gamitin ang pera sa mga kapaki-pakinabang na pagkakagastusan. Ipamudmod sa mga teachers na kung panahon ng election ay itinataya ang buhay para lamang maprotektahan ang balota. Bilyon ang halaga ng mga palpak na machines na dapat sanay nagbigay daan na para magkaroon ng mabilis at malinis na eleksiyon.</body>
<link>http://www.philstar.com/Article.aspx?articleId=329439&amp;publicationSubCategoryId=94</link>
</article>
<article>
<title>Kung bagyo si PO2 Neri kay Sec. Ermita baka di-makakilos si Gen. Versoza</title>
<author>BANAT NI BATUIGAS Ni Bening Batuigas</author>
<date>
<month>April</month>
<day>02</day>
<year>2006</year>
</date>
<body>IPINAGYAYABANG ni PO2 Bayani Neri na malakas siya kay Executive Sec. Eduardo Ermita. Ito palang si Neri na kaibigan kong kolektor ng lingguhang intelihensiya ni CIDG director Chief Supt. Jesus Versoza ay nakasandal sa pader kayat hindi niya iniintindi ang mga pakiusap kahit ng superiors niya. Nagtataka ako kung paano nakakabit si Neri kay Ermita eh hindi naman siya tubong Batangas. Naninirahan siya sa Tondo kung saan galit sa kanya o marami siyang nakaaway na kapitbahay, karamihan dito mga pulis din. Kaya lang, hindi ang pangalan ni Ermita ang nagigisa kapag nanghaharabas si Neri, sa Kamaynilaan at maging sa iba pang lugar kundi ang pangalan nga ni Versoza. Get mo, Gen. Versoza Sir? Kaya kung ano ang kagustuhan ni Neri, lalo na sa aspeto ng intelihensiya, ay nasusunod dahil hindi ka niya tatantanan hanggang makamtan niya ang pitsang iaabot niya sa amo niya. Alam kaya yan ng hepe ng CIDG NCR na si Sr. Supt. Asher Dolina? Pero hindi lang si Dolina ang may gamit kay Neri, Gen. Versoza Sir, dahil marami pang unit siyang binabanggit sa pag-ikot niya sa mga gambling lords sa Kamaynilaan. Sa ngayon, sikat na si Neri. Bukambibig siya ng mga tropa ni alyas Pinggoy, ang operator ng sakla sa Malabon City. Ito palang si Pinggoy ay may balak maglatag ng sakla sa kaharian ni Manila Mayor Lito Atienza subalit naunsiyami dahil kay Neri. Aba, bow ako kay Neri dahil napigilan niya ang pagyurak ng kaharian ni Atienza. Ika nga, may pakinabang na rin ang kasupladuhan niya. Kaya lang, kumalat ang balita na kaya ayaw ng kaibigan kong si Neri na pumasok si Pinggoy sa Maynila dahil may ibang financier siyang ipinipilit? Aba, hindi tama yan, di ba ka Rudy? Kaya sa pag-atras ni Pinggoy, babantayan ko kung sino ang financier ng sakla na bata ni Neri. Baka naman hindi lang nagkasundo sa intelihensiya si Neri at ang kampo ni Pinggoy? Ang balita pa, nakarating na kay Versoza ang panghaharabas o pamamayagpag ni Neri sa Kamaynilaan. Ang tiyak ko lang, mahihirapan si Versoza na arukin kung saan talaga na- ka-assign si Neri dahil nakatago siya. Ang ibig kung sabihin, hindi alam ng mga kapwa niya pulis kung saan naka-assign si Neri. Kumakalat kasi ang balita na naka-destino siya sa opisina ni Dolina sa Camp Crame. Mayroon ding CIDG-Manila siya o sa CIDG sa Region 4. Ayon sa kausap ko sa Manila Po-lice District (MPD), pinaimbestigahan na ni Verso-za si Neri at gagawaran ng kaukulang action bunga sa paggisa nito sa CIDG nga. He-he-he! Bilang na kaya ang mga araw ni Neri sa CIDG? Wala ring humpay ang mga tawag na tinanggap ko para lubayan na si Neri. Pero mga suki, halos tatlong doble naman ang nagtutulak sa akin para huwag tantanan si Neri hanggang masupla siya ni Gen. Versoza. Anila, kung si Neri ay ayaw mapakiusapan, bakit nakikiusap din siya? Hmmm! May punto ang taga-MPD dito di ba mga suki? Gusto pala ni Neri ay panay take lang o papunta sa bulsa niya lang ang kilos ng kamay niya. Kaya doon tayo sa marami, di ba mga suki? Abangan! Pero kung totoong bagyo si Neri kay Ermita, aba baka hindi makakilos si Gen. Versoza laban sa kanya? Sa susunod na mga araw ang kasagutan. Abangan!</body>
<link>http://www.philstar.com/Article.aspx?articleId=329447&amp;publicationSubCategoryId=94</link>
</article>
<article>
<title>Police Major Luis Francisco, traydor ang mga bata mo!</title>
<author>BAHALA SI TULFO Ni Ben Tulfo</author>
<date>
<month>April</month>
<day>03</day>
<year>2006</year>
</date>
<body>AHAS at traydor, ganito ang mga pulis-Maynila na nakatalaga sa Community Block Precinct 3 sa Blumentritt, Manila. Nitong nakaraang linggo ay tinrabaho ng BITAG ang ilegal na terminal diyan sa may Blumentritt na pinamumunuan mismo ng mga opisyales ng barangay. Tatlong araw naming sinurveillance ito at hulog sa BITAG ng aming concealed camera ang mga ilegal na transaksiyon sa nasabing lugar. Dito rin lumabas ang mukha ng mga Barangay kagawad at BSDO na relax sa pagbabantay sa ilegal na terminal. Ang siste, nang itakda na ang araw ng operasyon, SINUNOG ang aming trabaho. At ang mga bata mo, P/Maj. Luis Francisco ng Community Block Precinct 3 diyan sa Blumentritt ang salarin. Sa mga bata mo lang major nailahad ang buong problema at sitwasyon ng aming operation ng araw na yun. Kayat wala nang ibang pwedeng panggalingan ng TIMBREHAN kundi sa inyong tanggapan lamang. Kung tutuusin, ayaw naming lapitan ang inyong tanggapan dahil hindi kabatak ng BITAG ang inyong grupo, pero dahil marunong kaming sumunod sa batas kaya kinakailangan namin ang police assistance. Dahil diyan naman sa Police Precinct 3 sa Central Market, Col. Romulo Sapitula, pilit kaming inirefer ng iyong bataan sa Presinto ng Blumentritt dahil hindi nyo raw sakop ang aming target. At dahil tiwala naman ang BITAG sa Police Station 3 at minsan na naming napagkatiwalaan ang serbisyo ni Col. Sapitula, sinunod ng BITAG ang tinatawag ninyong Standard Operating Procedure. Paladuda ang BITAG, pagtuntong pa lang namin sa bungad ng presinto sa Blumentritt, alam naming pinamumugaran ito ng mga AHAS dahil sa malansang amoy sa presinto. Kayong mga pulis diyan sa Community Block Precinct sa Blumentritt, isang malaking kamalian ang panunuklaw na ginawa ninyo sa BITAG. Dahil sa pangyayaring SUNUGAN sa ilegal na terminal, lumalabas na isa kayo sa protektor nito. Hindi estilo ng BITAG na makipag-away sa mga alagad ng batas dahil ang mga operatiba rin ang kasama namin sa pagliligpit ng mga tiwali. Pero sa ginawa ng mga bata mo P/Maj. Luis Francisco, itaga mo sa bato, hinding-hindi na pagtitiwalaan ng BITAG ang inyong presinto. Eto lang ang sinisiguro ng BITAG sa mga traydor na katulad ng mga pulis diyan sa Blumentritt, may kalalagyan kayo! At BITAG ang patibong nyo!</body>
<link>http://www.philstar.com/Article.aspx?articleId=329636&amp;publicationSubCategoryId=94</link>
</article>
<article>
<title>3 paraang reporma</title>
<author>SAPOL Ni Jarius Bondoc</author>
<date>
<month>April</month>
<day>03</day>
<year>2006</year>
</date>
<body>BULOK ang sistemang ekonomiya. Ang mga mahirap, lalong humihirap; ang mga mayaman, lalong yumayaman. Naiiwanan ang Pilipinas ng mga kapit-bansa. Iniaasa sa gobyerno ang pagbigay ng trabaho, bagamat sa private sector dapat ito manggaling. Bulok din ang sistemang pulitika na pumoprotekta sa bulok na ekonomiya. Gumagasta ng P2 bilyon para mahalal ang isang Presidente at Bise; P500 milyon ang isang senador; P250 milyon ang isang kongresista, gobernador, city mayor; at ilang milyon pa ang isang municipal mayor, bise, provincial board member o konsehal. Pero ang suweldo nila, nasa P20,000-P35,000 lang kada buwan. Hindi mababawi ang gastos sa sahod lang. Dadaanin sa kurakot at pagtanggap ng suhol mula sa oligarkiyang naghahari sa bulok na ekonomiya. Dapat baguhin ang ekonomiya at ang pumoprotektang pulitika sa pamamagitan ng Charter Change. Dapat sabay silang repormahin. Tatlo ang paraang pangreporma: Constituent Assembly: Magsasama ang Senado at Kamara sa usapan, at pagbotohan ng three-fourths ang pagbabago sa Konstitusyon; Peoples Initiative: Taumbayan mismo ang maglalahad ng amyenda sa pirma ng 12% ng mga botante, pero 3% kada distrito; at Constitutional Convention: Ihahalal ang mga delegado mula sa mga distrito, at sila ang susulat ng bagong Konstitusyon. Pinaka-mabilis sana ang Constituent Assembly. Nariyan na ang mga senador at kongresista. Isisingit na lang sa trabaho nila ang pag-emyenda sa Konstitusyon. Mapapakinabangan sila nang husto ng mga botante. May konting gastos ang Peoples Initiative sa pagpapa-imprenta ng signature sheets at pagpapaikot nito sa mga barangay, Pero itoy tunay na demokrasya kung saan taumbayan mismo ang susulat ng amyenda. Magastos at mabagal ang Constitutional Convention. Gagastos ang Comelec ng P5 bilyon para sa halalan; gagasta rin ang mga kandidato nang tig-P20 milyon para sa kampanya. Pero walang katiyakan kung gaano katagal nila susulatin ang amyenda. Basta kailangan pondohan sila ng Kongreso nang P2 bilyon kada taon hanggang matapos ang pagsusulat.</body>
<link>http://www.philstar.com/Article.aspx?articleId=329644&amp;publicationSubCategoryId=94</link>
</article>
<article>
<title>Pidalistan</title>
<author>PANAGINIP LANG Ni Nixon T. Kua</author>
<date>
<month>April</month>
<day>04</day>
<year>2006</year>
</date>
<body>GRABE ang gulong nangyayari sa kaharian ng Monkey Queen at lahat na nang nais niyang gawin ay napipilitan siya at ng kanyang mga alipores. Wala nang magawa ang mga taong nasasakupan niya dahil nabili niya na lahat pati ang kanyang mga heneral. Kung noong umpisa ay umaasa ang mga tao na mauuntog at magigising itong sila Gen. Singa at Gen. Spear-On at ipagtatanggol ang kanilang mga kababayan, ngayon ay suko na sila dahil nasilaw na husto ng mga ginto at salapi ang dalawa. Mas matindi naman ang mga pulitikong kaalyado ni Monkey Queen dahil give na give na sila kapalit ng pork barrel at iba pang proyekto kuno samantalang ang mga kalaban naman nila ay patuloy naman ang bangayan at hindi pagkakasundo kaya naman patuloy ang pagreReyna ng Monkey Queen. Ganunpaman marami pa rin ang lumalaban sa kanya, mga taga-media na hindi niya kayang bilhin, mga batang opisyal na puno pa rin ng idealismo, mga cause oriented group at ang iilang leader ng mga simbahan na patuloy na tumututol sa pagtanggap ng donation mula sa jueteng at sa mga pasugalang bangka pa ang administrasyon ng Monkey Queen. Pero komo sigurista ang Monkey Queen ay ninais niyang makatiyak kaya lahat pa rin ng paraan ay ginagawa niya upang mabola, este mabili ang karamihan sa mga taong nasasakupan niya. Hindi kasi kaila sa kanya na sa bawat 10 taong nasasakupan niya, walo ang nais na mawala na siya pero wala na lang magawa kaya sila na ang umaalis upang lisanin ang bayang minahal nila. Tahimik kasing tao ang mga nasasakupan niya kaya walang mga suicide bombers o assassin. Iyan din ang tanging dahilan bakit yang bayang yan ang napili niyang sakupin at gawing kaharian. Problema lang nito, hindi lahat ay makaalis samantalang ang mga nakakalayas naman ay naiiwan ang mga pamilya na siya namang nagdudulot ng sobrang sakit at sama ng loob sa bawat isa. Baon ang nasabing kaalaman, pinagpipilitan ng mga matsing, este mga utak ni Monkey Queen gaya ni little Miko chimpanzee at Punong gorilya na alisin ang anumang balakid sa kanilang patuloy na paghawak sa kapangyarihan. Kabado sila na magkaisa ang kanilang mga kalaban at sabayan ng nag-uumapaw ng galit ng mga taong animo daga na ang pamumuhay kaya lahat ng paraan ay naiisip nila upang muling lokohin at bolahin este kumbinsihin ang mga taong nasasakupan na may kaligayahan sa pamumuno ng Monkey Queen basta baguhin lang ang pangalan at sistema ng gobyerno ng kanilang kaharian. Sumumpa ang Monkey Queen kasama ang Taong Pusa sa kanilang mga anitong Diyos na giginhawa ang buhay ng mga tao kung gagawing Pidalismo ang sistema ng gobyerno at babaguhin naman ang Pangalan ng kanilang kaReynahan at gagawing Pidalistan. Ang umpisa raw ng ginhawa nilang ito ay ang pumirma kapalit ng mga ilang pirasong saging na siyang magtatawid raw sa gutom nila. Tandaan raw natin na paborito itong prutas ng Monkey Queen na malamang raw ay lalong nagpatuso este talino sa kanya. May premyo ring maliit na papel sa iilang mga saging at ang makakakuha nito ay bibigyan ng libreng taya sa small monkey jueteng o SMJ na &amp;quot;magandang&amp;quot; project din ni Monkey Queen. Doon naman sa ayaw talaga ng saging, may baryang pinamimigay si Punong gorilya na nanloko, oops mali na naman, nangakong umpisa lang yan at pag sinunod ang Pidalismo at Pidalistan ay lalaki ang tatanggapin. &amp;quot;Pero bakit Pidalistan at Pidalismo?&amp;quot; Tanong na pilit ng isang matanda sa isang lider ng barangay na si Chairman Bukol-Kita-Kabig y Linta. &amp;quot;Pidalistan dahil hango yun sa salitang PIDAL na nangangahulugan na lahat kayo ay kamag-anak at kapuso ni Monkey Queen dahil ang mahal na mahal esposo niya na si Big Gorilla ay galing sa isang PIDAL, since siya ang tinatawag nating INA o ATE ng bayan, di ngayon tunay na kayong magiging kalahi ng mga PIDAL,&amp;quot; paliwanag ni Chairman Linta. &amp;quot;Eh paano naman ang sistema ng PIDALISMO?&amp;quot; kulit pa ring pagtatanong ng matanda. &amp;quot;Yan ang pinakamagandang sistema, komo galing sa PIDAL ay gaganda ang bansa natin dahil kakalat ang lahat ng uri ng sugal. Aagawin natin sa Las Vegas ang gambling capital ng mundo, take note hindi sa Macau dahil Asia lang sila, nais natin number one sa buong mundo, lalaki ang kita ng ating gobyerno at lalaki ang sharing ng mga kamag-anak at kapuso,&amp;quot; paliwanag ni Chairman Linta. &amp;quot;Komo kamag-anak at kaPuso na kayo dahil Pidal na nga kayo, kasali na kayo sa sharing, o di ba gaganda dahil makakaparte na kayo,&amp;quot; dagdag ni Chairman Linta. &amp;quot;Pero matindi niyan, kung kamag-anak ka na nga o kaPuso, hindi ka puwedeng imbestigahan ng kahit sino, hindi ka puwedeng tawaging magnanakaw o mandurugas o sinungaling o mandaraya dahil kasabwat ka este ka-share ka, tingnan mo si BOLAntro at si KArSINUNGAlingan labas pasok sa bayan at hinahatid at sinusunod pa ng taga immigrations, ayaw mo ba niyan, kaya PIRMA na at maging isang PIDAL. Mabuhay ang mga PIDAL,&amp;quot; pahabol ni Chairman Linta. * * * Special thanks nga pala kay ka Lito Banayo sa magandang ideyang naibigay niya sa atin. Sa ating mga pakikipag-usap ay nakakakuha ako ng mga bagong ideya na naibabahagi ko sa mga kaibigan. Muli ka Lito, TY nang marami. * * * Para sa anumang reaksyon o kumento, text lang o e-mail sa nixonkua@yahoo.com o nixtkua@gmail.com o mag-text sa 09272654341.</body>
<link>http://www.philstar.com/Article.aspx?articleId=329819&amp;publicationSubCategoryId=94</link>
</article>
<article>
<title>Sino ang dapat ikulong?</title>
<author>PANAGINIP LANG Ni Nixon T. Kua</author>
<date>
<month>April</month>
<day>06</day>
<year>2006</year>
</date>
<body>SI Juan dela Cruz (hindi tunay na pangalan) ay isang junior officer ng Sandatahang Lakas ng Pilipinas. Graduate siya ng Philippine Military Academy (PMA) at punumpuno siya ng idealismo nang ma-commission sa AFP. Isa siya sa tinitingala ng kanyang mga ka-mistah sa PMA at maging ng mga mas bata sa kanyang sundalo dahil magandang halimbawa ang kanyang pamumuhay at career sa AFP. Ultimo ang mga nakakataas sa kanya ay bilib sa kanya at isa siya sa tinatawag na rising star. Hindi raw sila magtataka kung mauuna siyang magkaroon ng estrelya sa kanyang balikat sa batch nila sa PMA. Bukod kasi sa ipinapakita niyang talino ay simple rin ang pamumuhay ni Juan na nakapag-asawa ng napakaganda, napakabait at napakatalinong kababata na nagbigay naman sa kanila ng apat na anak na magagaling din sa eskwela. Komo may sarili naman silang pamamahay sa loob ng kampo at dahil simple lang naman ang kanilang pamumuhay, napag-aaral nila ang kanilang mga anak sa maaayos na eskuwelahan. Sa bawat suweldo ni Juan, kasama na ang mga natatanggap niyang allowances pag may biyahe at sa konting naiipon niya dahil sa part time job niya mula sa high school at baon na naitatabi niya mula pa sa pag-aaral ay pinag-ipunan niya ang educational plan ng kanyang mga anak. Buwan-buwan ay nagbabayad siya sa Pacific Educational Plan upang tiyakin ang kinabukasan ng mga anak. Ang iba namang maliit na sumosobra ay iniipon nila dahil alam nilang kailangan nila yun kung sakaling dumating ang tag-ulan o di kayay ang kanilang pagtanda. Gaya ng ibang mga opisyal ambisyon niya ang maging heneral, commanding general at baka pa nga chief of staff kaya pinagsisikapan niya ang lahat at pinananatili niyang malinis ang kanyang record. Tinitiyak niyang hindi siya ma-involve sa anumang anomalya at iniiwasan niya ang mga tuksong hinaharap niya araw araw. Mga tukso gaya ng babae, sugal, alak at bawal na droga hanggang sa tukso naman ng corruption na patindi rin nang patindi habang umaangat siya sa puwesto. Nagsisilbi silang magandang halimbawa sa kanilang mga anak at isa sila sa maituturing na ideal family sa AFP. Masaya sila lagi at magkakasama sa pagsisimba, paglalakad-lakad sa Kampo at pati papasyal-pasyal sa mall paminsan-minsan hanggang nitong nakaraang Enero. Pataas nang pataas ang mga bilihin at pati na tuition fee ng mga bata at bigla pang ayaw magsipagbayad ng mga educational plan companies na naging dahilan upang galawin na nila ang kanilang munting ipon. &amp;quot;Paubos nang paubos ang naiipon namin at baka hindi na namin mapag-aral ang aming mga anak sa maayos na paaralan, kesa mangyari yon, nag-usap kami ni Misis at nagkasundo na aalis na lang siya at magtatrabaho sa US,&amp;quot; malungkot na kuwento ni Juan. Ayaw ng mga bata, ayaw ni Juan pero ano ang magagawa. Gaya ng iba nating mga kababayan, napipilitang maghiwa-hiwalay ang mga pamilya. Pero hindi agad makahanap ng trabaho si Misis, mahigpit ngayon sa US, baka mahuli bilang illegal alien kaya patuloy na nauubos ang ipon nang magbayaran sa eskwela bago makapag-finals at mag-graduate ang isa sa anak. Desperado na sila kaya heto ang naging solusyon, si Misis ay patuloy na maghahanap ng trabaho sa US pero si Juan na isang rising star sa AFP ay aalis na at pupunta sa ibang bansa kung saan kakalimutan niya ang kanyang ambisyon upang maging overseas Filipino worker at maitaguyod ang kanyang mga anak. &amp;quot;Wala akong magagawa, kailangan ng mga bata ang magandang kinabukasan, ultimo pang-tuition uutangin ko na sa tatay ko, pareho na lang kami magtatrabaho at iiwan muna ang mga bata sa magulang ko, kung hindi ako aalis, baka ano pa ang gawin ko, baka maging terorista ako o assassin o coup plotter,&amp;quot; puno ng dalamhating salaysay ni Juan. Ang paglisan ni Juan na i-schedule sa loob ng ilang buwan ay magsisilbing paglisan na naman ng isang future leader ng AFP at ng Pilipinas. Pag-alis ng isa pang opisyal na inisip ang maglingkod ng maayos at marangal samantalang ang mga nakakataas na opisyal ay patuloy ang pagnanakaw at pagbubuhay-hari. Nakalulungkot, ang magagaling nag-aalisan, ang mga matatalino naglalayasan at malilinis nagliliparan, pero ang kinabukasan natin dumidilim dahil sa mga opisyal na walang habas na nagnanakaw. Ngayon nakakulong pa ang mga idealistic officers? Tsk! Tsk! Tsk! Sino ang tunay na may sala at karapat-dapat ikulong, ang mga corrupt o ang mga naghahangad ng pagbabago hindi lang para sa kanilang mga anak kung hindi para sa kinabukasan ng Pilipinas? * * * Para sa anumang reaksyon o kumento, text lang o e-mail sa nixonkua@yahoo.com o nixtkua@gmail.com o mag-text sa 09272654341.</body>
<link>http://www.philstar.com/Article.aspx?articleId=330158&amp;publicationSubCategoryId=94</link>
</article>
<article>
<title>Maraming inaatake sa puso kung Lunes?</title>
<author>BANTAY KAPWA Ni Cielito Mahal Del Mundo</author>
<date>
<month>April</month>
<day>07</day>
<year>2006</year>
</date>
<body>ALAM ba ninyo na marami ang inaatake sa puso kung Lunes? Ayon sa mga health experts sa Amerika, ang pagkakaroon ng atake kung Lunes ay bunga ng mga hindi magandang ginawa ng may sakit sa puso sa nakaraang weekend. Maaaring sobra ang pag-inom ng alak at paninigarilyo. * * * Ang pagwo-worry ay isang dahilan kung bakit madaling tumanda ang tao. Ugaliing maging masaya at huwag mamroblema. Kaugnay nito ay gusto kong ibahagi ang word of wisdom na ito  A Happy heart is a good medicine and a positive mind works healing. In your busy schedule, dont forget to smile and have a good laugh because it adds color to life. * * * Nakararamdam ba kayo ng pananakit ng inyong Achilles tendon? Ang Achilles tendon ay ang nasa pagitan ng sakong at binti. Kapag sumakit ito, nangangahulugan na may problema kayo sa inyong cholesterol. Ipinapayo na iwasan ang mga fatty food at kumain ng mga sariwang prutas at gulay lalo na ang mayaman sa fiber. Dapat magkaroon ng healthy lifestyle. * * * Kung magsa-sunbathing ngayong summer gawin ito mula ala-sais hanggang alas-nuwebe ng umaga at sa hapon naman ay mula alas-tres hanggang alas-singko. Huwag masyadong magbabad sa dagat dahil ang maalat na tubig ay masama rin sa balat.</body>
<link>http://www.philstar.com/Article.aspx?articleId=330329&amp;publicationSubCategoryId=94</link>
</article>
<article>
<title>Semana Santa</title>
<author>ALAY-DANGAL Ni Fr. Jose C. Blanco,S.J.</author>
<date>
<month>April</month>
<day>09</day>
<year>2006</year>
</date>
<body>NGAYON ang simula ng isang linggong malalim na pinapahalagahan ng mga Katolikot Kristiyano sa buong mundo. Ito rin ay tinatawag na Linggo ng Palaspas, ang paggunita sa matagumpay na pagpasok ni Jesus sa Jerusalem. Ngunit hindi natin dapat kalimutan kung bakit nagtungo si Jesus sa Jerusalem. Sa Jerusalem magkakaroon ng katuparan ang kalooban ng Ama  ang pagpapakasakit ni Jesus at kanyang pagkamatay sa krus upang tubusin ang sanlibutan sa kasalanan at sa kamatayan. Ipinaalaala sa atin ni San Pablo sa kanyang sulat sa mga taga-Filipos (na Ikalawang Pagbasa sa liturhiya ngayon) kung ano ang papel na ginampanan ni Jesus (Fil. 2:6-11). Na bagamat siyay Diyos, hindi nagpilit na manatiling kapantay ng Diyos, bagkus hinubad niya ang lahat ng katangian ng pagka-Diyos, nagkatawang-tao at namuhay na isang alipin. Nang maging tao, siyay nagpakababa at naging masunurin hanggang kamatayan, oo, hanggang kamatayan sa krus. Kaya naman, siyay itinampok ng Diyos at binigyan ng pangalang higit sa lahat ng pangalan. Anupat ang lahat ng nilalang na nasa langit, nasa lupa, at nasa ilalim ng lupa ay maninikluhod at sasamba sa kanya at ipapahayag ng lahat na si Jesu-Cristo ang Panginoon, sa ikararangal ng Diyos Ama. Ang buong linggong ito ay magtatapos sa tinatawag na &amp;quot;Sabado de Gloria&amp;quot;  ang matamang pag-aabang sa pagkabuhay na muli ni Jesus. Sanay sa buong linggong ito, tunay na madama natin ang mga biyayat pagpapala ng Panginoon, ang dakilang pagmamahal ng Ama para sa ating lahat, ang walang-hanggang pagmamahal ni Jesus sa Ama at sa ating lahat sa pamamagitan ng pag-aalay niya ng kanyang sarili sa krus.</body>
<link>http://www.philstar.com/Article.aspx?articleId=330694&amp;publicationSubCategoryId=94</link>
</article>
<article>
<title>Araw ng Kagitingan</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>April</month>
<day>09</day>
<year>2006</year>
</date>
<body>GINUGUNITA ngayon ang kabayanihan ng mga Pilipinong nagbuwis ng buhay alang-alang sa kalayaan. Nakasulat na sa kasaysayan ang mga kagitingan nina Dr. Jose Rizal, Andres Bonifacio at iba pang bayani na naghimagsik laban sa mga kastila. Noong World War 2 ay maraming Pilipino ang nagpamalas ng kabayanihan sa pakikidigma sa mga Hapones. Sa panahon ng diktaduryang Marcos ay maraming buhay ang nalagas at lumutang ang isang bayani sa katauhan ni Benigno Ninoy Aquino Jr. na ang kamatayan ay nagsilbing mitsa para lalong mag-alab ang damdamin ng mga Pilipino at isinilang ang makasaysayang EDSA revolution na nagpabantog sa buong mundo ng tibay, tapang at pagkakaisa ng mga Pilipino para matamo ang demokrasya. Sa kasalukuyan naghahari ang pangamba na ang kalayaang nabawi sa mapaniil na rehimeng Marcos ay muling mabuwag dahil sa hindi matapos na krisis pulitika sa bansa. Ayon sa administrasyon marami pa ring elemento ang gustong gibain ang kasalukuyang pamunuan. Marami ang umanoy mga destabilizer at buwelta naman ng mga nasa oposisyon na mistulang anino na batas-militar ang nagaganap sa kasalukuyan. Hindi mapigilan ang mga nagkikilos protesta laban sa administrasyon ni Pangulong Gloria Macapagal-Arroyo. Walang patumanggang batikusan, sisihan at parang hindi na matatagpuan ang kalutasan sa kasalukuyang kaganapan. Kung nabubuhay sina Rizal, Bonifacio at Ninoy Aquino ano kaya ang sasabihin nila sa kalagayan ng sambayanan ngayon?</body>
<link>http://www.philstar.com/Article.aspx?articleId=330699&amp;publicationSubCategoryId=94</link>
</article>
<article>
<title>EDITORYAL  Malambot ang batas sa mga kampon ni Barabas</title>
<author></author>
<date>
<month>April</month>
<day>11</day>
<year>2006</year>
</date>
<body>MALAMBOT ang batas sa bansang ito. At ang kalambutang ito ang dahilan kaya hindi malipol ang mga magnanakaw sa mga ahensiya at departamento ng gobyerno. Kung marahas ang batas sa mga magnanakaw o mga corrupt, hindi marahil kakapal ang mga ito sapagkat matatakot. Saan ba naman nakakita ng parusang suspensiyon lamang sa mga magnanakaw? Sandamukal na ang ninakaw ng opisyal o kawani ng gobyerno ay papatawan lamang siya ng anim na buwang suspensiyon. Tiyak na humahagalpak sa tawa ang sinuspindeng opisyal sapagkat parang pinagbakasyon lamang siya. Ganyan ang karaniwang ipinapataw na parusa sa mga opisyal at kawani ng Bureau of Customs na bumagsak sa &amp;quot;lifestyle check&amp;quot;. Ang lifestyle check ay konsepto ni President Arroyo. Sisiyasatin ang pamumuhay ng mga taong gobyerno. At kapag bumagsak dito, saka isususpinde. Maraming butas ang &amp;quot;lifestyle check&amp;quot; na ito. Nakasusuka. Hindi katanggap-tanggap. Pinaganda lang ang pangalan gayong kung tuwirang bubulatlatin ang siniyasat na opisyal, hindi lang siya dapat bagsak kundi sibak. Pero suspensiyon nga lang ang ipapataw sa bumagsak kahit na nagnakaw na nang limpak-limpak. Marami nang nasuspinde sa Customs  ang maituturing na lungga ng mga makabagong Barabas. May Custom official na sinuspinde ng 90 araw noong nakaraang taon dahil bumagsak daw sa lifestyle check. Sandamukal ang mga ari-arian ng Custom official. Marami siyang bahay at mamahaling sasakyan. Pagkatapos ng 90 araw balik uli ang opisyal sa puwesto. Pagkaraang masuspinde ang opisyal, dalawang magkapatid pang empleado sa Customs ang sinampahan ng kaso. Marami ring ari-arian kahit na wala pang P20,000 ang suweldo. Kasunod na siniyasat ang mensahero na umanoy P6,000 lamang ang suweldo pero may milyones na bahay at magarang sasakyan. Kamakailan, isang sekyu sa Customs house sa Pasay ang sinampahan ng kaso. Sandamukal ang ari-arian gayong wala pang P10,000 ang suweldo. May apat na bahay sa class na subdibisiyon at may 10 sasakyan. Noong nakaraang linggo, isang opisyal na naman ng Customs ang bumagsak sa lifestyle check at sinuspende ng Ombudsman ng anim na buwan. Sumusuweldo lamang ng P25,000 ang opisyal pero gumastos siya ng P2.1 milyon sa pagbibiyahe pa lamang sa ibat ibang bansa. Ang kanyang mga anak ay may condo unit at mamahaling sasakyan. Kailan mauubos ang mga Barabas sa Customs?</body>
<link>http://www.philstar.com/Article.aspx?articleId=331182&amp;publicationSubCategoryId=94</link>
</article>
<article>
<title>Mahal na Araw, magsisi ang mga corrupt!</title>
<author>HALA BIRA! Ni Danny Macabuhay</author>
<date>
<month>April</month>
<day>11</day>
<year>2006</year>
</date>
<body>DAGSA na ang mga nagsisiuwi sa mga probinsiya para doon idaos ang Holy Week. Ang mga mayayaman ay sa ibang bansa magbabakasyon. May balita ako na maraming kongresista, Cabinet members at iba pang opisyal ng gobyerno ang nagtutungo ng Amerika at Europe upang doon lustayin ang kanilang mga kinita. May nagbulong sa akin na marami sa mga opisyal at iba pang mga pulitiko ang naambunan nang malaking pera kaya hindi problema ang kanilang gastusin. May nagsabi pa sa akin na may mga matataas na opisyal na sangkot sa graft and corruption pati ang mga yumaman sa illegal drugs at illegal gambling ang punumpuno ang bulsa ngayon. Kahit na yata anong gawing kampanya ng ating mga maykapangyarihan, tuluy-tuloy pa rin ang pamamayagpag ng mga Hudas. Hindi natitigil ang kanilang operations sa illegal drugs at pasugalan. May nagbalita pa sa akin na wala na raw takot ang mga drug lords at gambling lords sa buong bansa. Ngayon ay Mahal na Araw na. Mangilin naman sana ang mga Hudas na ito. Magsisi na at itigil na ang mga ilegal na gawain. Malaking kasalanan ang inyong ginagawa Ang panawagang ito ay hindi lamang sa mga drug lords at gambling lords kundi pati sa mga mga opisyal at mga kawani ng gobyerno na grabe na ang katiwaliang ginagawa. Baka sa impiyerno kayo dumiretso at masunog. Masuwerte naman ang mga opisyal at kawani ng pamahalaan na gumagawa ng mabuti. Mabuhay kayo. Sa mga corrupt, gawing makabuluhan sana ang Mahal na Araw na ito. Magandang pagkakataon ito upang pagsisihan ang inyong mga kasalanan.</body>
<link>http://www.philstar.com/Article.aspx?articleId=331211&amp;publicationSubCategoryId=94</link>
</article>
<article>
<title>Maraming umaasa na tatablan ng hiya ang mga corrupt ngayong Semana Santa</title>
<author>PANAGINIP LANG Ni Nixon T. Kua</author>
<date>
<month>April</month>
<day>11</day>
<year>2006</year>
</date>
<body>NAPAKARAMI nang sumagot sa tanong ko noong nakaraang column kung sino ang disente at kahanga-hanga o ubod ng kapal at walanghiya? Si dating Thai Prime Minister Thaksin Shinawatra ba na nagbitiw sa tungkulin kahit na malinaw na nanalo sa kanilang snap election o si Madam Senyora Donya Gloria na hindi raw option ang magbitiw o magpatawag ng snap election kahit na inaayawan na ng mayorya ng Pinoy at malinaw na nandaya noong nakaraang eleksyon? Bukod sa iilan na lagi namang nagte-text sa atin at nananakot at nagmumura, ang karamihan ay sinasabing disente at kagalang galang ang ginawa ni Thaksin. Sa mga patuloy ang pananakot at paghahamon sa inyong lingkod, uulitin ko muli, kahit anong gawin nyong pananakot ay hindi epektibo yan dahil pinakabulok na paraan iyan ng pagtatakip ng katotohanan. Sa mga naghahamon naman, mapayapang paraan ang aking ginagawa dahil hindi ako naniniwalang dahas ang paraan. Pero kung patuloy ang walang habas na pang-aapi, pang-aabuso at pagpapahirap ninyo sa sambayanan, baka dumating sa sukdulan ang lahat, kasama ng mga junior officers at matikman ninyo ang hinasik na kalupitan. Sana lang hindi dumating ang panahon na yan dahil hindi magandang magkaroon ng madugong yugto ang ating kasaysayan lalo na at kilala tayo bilang isang lahing tahimik at mapayapa. Sana pagbayaran na lang nila sa pamamagitan ng bad karma ang kawalanghiyaan nila, gaya ng sakit na hindi gumagaling at magastos na karamdamang uubos sa salaping kanilang ninakaw. Maraming-marami ang text na natanggap ko pero hindi lang mailalathala dahil nananalamin ito ng matinding poot ng masang Pilipino na gumgamit na ng mga salitang p......., h........ at iba pang mga hindi maaaring ilathalang salita. Binabasa ko ho lahat pero talagang hindi maaaring ilathala at alam kong naiintindihan nyo. Bawal ho ito sa responsableng pamamahayag bagamat alam ko ho ang galit na nararamdaman nyo. Ganun din ho ang niloloob ng inyong lingkod bagamat pilit akong nagpipigil dahil hindi tayo dapat bumaba sa level nila. Alalahanin lang ho natin na sa bandang huli ay makakarma sila dahil sa kanilang kasamaan. Laging mananaig ang kabutihan sa kasamaan. Ang ilan naman ay nag e-mail at patuloy na nagpapaalala kay Madam Senyora Donya Gloria at sa kanyang mga kapamilya, kapuso, kamag-anak, kakampi, kaalyado, kampon, kapartido, kasabwat, kasamahan, bataan, sumisipsip at kaugali na hindi madadala sa hukay ang salapi. Nagpapaalala rin ang iba nating mga kababayan na patuloy pa ring umaasa na tatablan ng hiya ang mga corrupt na manalangin at mangiling sila ngayong Semana Santa at baka naman daw magising sa katotohanan at talikuran ng tuluyan ang mga masasamang gawin. Ang ilan naman na nagpupuyos na sa galit ay nagsasabing sana raw kunin na ni Lord ang mga patuloy nagpapahirap sa bayan. Sa mga kababayan nating nagsasabi niyan, hindi siguro sila kukunin ni Lord kasi bawal sila sa langit, baka ibang lord, yung lord taning nila na bibigyan sila ng espesyal na silid kung saan may kakaibang parusa at kabayaran sa mga kalupitan at kasamaan nila. Sa mga kampon ng kasamaan, sanay gamitin nyo ang panahon na ito upang taimtim na manalangin. Mag-isip isip sana kayo at alalahanin nyong kung ano ang inyong tinanim, yan ay inyong aanihin. Hindi pa ho huli ang lahat at sana hindi mga anak at apo nyo ang singilin sa mga kasamaang nagawa nyo. Para sa mga mabubuksan ang kaisipan, umpisahan nyo ang pagbabago sa sarili nyo. Sana hindi lang kayo tumigil sa pagnanakaw, pandaraya at panloloko, tulungan nyo rin ang kinabukasan ng anak nyo, apo nyo at kinabukasan ng bansang Pilipinas sa pamamagitan ng pagbubulgar at pagsisiwalat ng kasamaan upang mapatalsik at matigil ang patuloy na pagpapahirap sa bayan. Sa mga gumigitna o walang pakialam at namamangka sa dalawang ilog, alalahanin nyo sana na ang pagsasawalang kibo ay pakikipag-sabwatan. Huwag nating kunsintihin ang kasamaan dahil darating ang araw na hindi na tayo maaaring umiwas at deretso na tayong tatamaan. Laging nasa huli ang pagsisisi. Sa karamihan naman, gamitin natin ang panahon na ito upang manalangin ng taimtim upang magabayan tayo sa ating gawain at nais pang gawin. Tandaan natin, may dahilan si LORD sa lahat ng nangyayari at hindi tayo dapat mawalan ng pag-asa. Magtiwala tayo sa KANYA lagi. * * * Sabi ni Presidential Spokesperson Ignacio &amp;quot;Toting&amp;quot; Bunye na hindi raw sagot sa kahirapan ang panawagan ng oposisyon na magkaroon ng snap elections. Bakit Sec. Bunye ang pagpapalit ba ng sistema ng gobyerno ay mag-aalis sa corruption na siyang dahilan ng paghihirap ng sambayanan? Giginhawa ba ang buhay ng tao pag pinalitan ang sistema ng gobyerno? Sabi naman ni (in)Justice Secretary Raul Gonzalez kakaiba raw si Madam Senyora Donya Gloria kay dating Thai Prime Minister Thaksin Shinawatra at mas matigas daw ang paninindigan ng amo niya. Talaga? Matigas ang ano? Baka naman matigas na makapal pa? * * * Para sa anumang reaksyon o kumento, text lang o e-mail sa nixonkua@yahoo.com o nixtkua@gmail.com o mag-text sa 09272654341.</body>
<link>http://www.philstar.com/Article.aspx?articleId=331394&amp;publicationSubCategoryId=94</link>
</article>
<article>
<title>Ang kalbaryo ni Jesus</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>April</month>
<day>12</day>
<year>2006</year>
</date>
<body>SA Huling Hapunan ni Jesus inihayag Niya sa 12 alagad na ang tinapay ay ang Kanyang laman at ang alak ang Kanyang dugo. Benendisyunan ang mga ito at sinabi, Gawin nyo ito bilang pag-alaala sa akin. Ibinahagi ang mga ito sa kanyang mga alagad. Isa pang mapagpakumbabang ginawa ni Jesus ay ang hugasan at hagkan ang mga paa ng 12 alagad. Sa mga sandaling iyon ay pinasok ni Satanas ang katawan ni Judas na nagkanulo kay Jesus. Tinanggap ni Judas sa mga punong Saserdote ang 30 pirasong pilak kapalit ng kanyang pagtatraydor. Dinakip si Jesus. Hinubaran, inalimura, hinampas, pinatungan ng koronang tinik at iniharap kay Poncio Pilato. Dahil walang makitang kasalan naghugas ng kamay si Pilato tapos ay pinapili ang mga Hudyo kung sino kina Jesus at Barabas, isang magnanakaw at mamamatay-tao ang dapat na palayain. Malakas ang sigaw ng mga Hudyo na si Barabas ang palayain at ipako sa krus si Jesus. Dahil sa kasalanan ng tao kaya tiniis ni Jesus ang kalbaryo. Magsisi tayo sa mga nagawang kasalanan.</body>
<link>http://www.philstar.com/Article.aspx?articleId=331570&amp;publicationSubCategoryId=94</link>
</article>
<article>
<title>Sakripisyo</title>
<author>AKSYON NGAYON Ni Al G. Pedroche</author>
<date>
<month>April</month>
<day>13</day>
<year>2006</year>
</date>
<body>ANG sakripisyo ay pagpaparaya sa sarili para sa ikabu-buti ng nakararami. Iyan ang diwa ng Semana Santa. Ipinagkaloob ng Diyos ang buhay ng bugtong na anak na si Jesu-Cristo alang-alang sa ikaliligtas ng sangkatauhan sa gapos ng kasalanan. Iyan din ang dapat gawin ng mga taong bumubuo sa Commission on Elections (COMELEC) na ngayoy lugmok ang kredibilidad at di na pinagtitiwalaan ng taumbayan. Hindi naman sila kailangang maipako at mamatay sa krus pero dapat silang magbitiw para manumbalik ang nawalang tiwala ng mamamayan sa institusyong ito. May rekomendasyon kay Presidente Arroyo si dating Chief Justice Hilario Davide. Ito ang malawakang pagbalasa sa Commission on Elections (COMELEC). Si Davide ang opisyal na tagapayo ng Pangulo sa repormang elektoral. Masusi raw kinukonsidera ng Pangulo ang rekomendasyong ito. Inutil na ang COMELEC dahil sa mga sumingaw na anomalya ng pandaraya noong nakaraang eleksyon. Mahalaga ang public perception. Totoo man o hindi ang alegasyon, masamang indikasyon kapag namatay ang tiwala ng taumbayan dito. With all due respect to COMELEC Chairman Ben Abalos and the other members of the commission, sa palagay koy sila na ang dapat kusang magbitiw. Sumingaw ang mga iregularidad tungkol sa COMELEC sa panahon ng kanilang panunungkulan. By virtue of command responsibility, gustuhin man niya o hindi, damay si Abalos sa mga inaakusang &amp;quot;kabulukan&amp;quot; laban sa institusyong dapat sanay igalang at pagkatiwalaan ng mamamayan. Damay pati lahat ng komisyonado. Ang sakit ng kalingkingan ay sakit ng buong katawan, sabi ng matandang kawikaan. Mayroon man o walang rekomendasyon para sa malawakang pagbalasa si Davide, dapat noon pang unang lumutang ang &amp;quot;Hello Garci&amp;quot; issue, nagsipagbitiw na lahat ang mga miyembro ng komisyon para manatili ang tiwala ng mamamayan dito. Ngunit nakita ng buong sambayanan kung paano idinepensa ni Abalos si dating komisyunado Virgilio Garcillano. Kesyo &amp;quot;unfair&amp;quot; daw na paratangan si Garcillano ng ganoong katiwalian sa panahong naghihintay pa ito ng kumpirmasyon ng commission on appointments ng Kongreso. Kung noon pa ginawa ng namumuno at mga miyembro ng COMELEC ang pagbibitiw, baka sakaling maglaho ang masamang hinala sa kanila ng taumbayan.</body>
<link>http://www.philstar.com/Article.aspx?articleId=331712&amp;publicationSubCategoryId=94</link>
</article>
<article>
<title>Bitay binitay na!</title>
<author>AKSYON NGAYON Ni Al G. Pedroche</author>
<date>
<month>April</month>
<day>17</day>
<year>2006</year>
</date>
<body>BILANG Easter gift ni Presidente Arroyo sa lahat ng mga bilanggo sa national penitentiary na nasa death row, iniutos niya na ibaba ang kanilang sentensyang bitay sa life imprisonment. Imbes na patayin, maghihintay na lang ang mga presong ito ng kanilang natural na kamatayan sa loob ng bilangguan. Makahihinga na nang maluwag ang mga datingdeath convicts. Noong araw, matinding torture ang dinanas nila. Tuwing nalalapit na ang oras ng kanilang kamatayan, biglang isususpinde ng Pangulo ang pagbitay. Pagkatapos nito, kakaba-kaba at kakabog-kabog na naman ang kanilang dibdib sa pagbilang ng mga araw bago sila isalang sa kutson ng turoktepok. Mas masakit na parusa ang dinanas nila. Palagay ko, marami sa mga death convicts na nakaranas ng urong-sulong na sentensyang kamatayan ang may matinding karamdaman na sa puso. Buti pa nga siguro na turukan ka na ng lason nang minsanan, wala ka nang pangamba pa. Pabor ako sa parusang bitay. Pero imbes na maging urong-sulong ang implementasyon nito na nagdudulot ng tensyon at matinding pagkabagabag sa mga bibitaying bilanggo, mabuti pang alisin na ang parusa. Mabuti pay bumalangkas na ng batas na magtatanggal sa parusang ito ang Ehekutibo at iharap sa Kongreso para mapagtibay. Nagiging katatawanan kasi ang parusang bitay sa mata ng mga pusakal na kriminal. Bumuo ng ganyang batas para takutin ang mga gumagawa ng buktot na krimen. Umaasa tayong itoy magiging deterent para matakot ang mga kriminal sa paggawa ng mga karumal-dumal na pagkakasala sa batas tulad ng rape, brutal na pagpatay, kidnapping, pangangalakal ng droga at iba pang sakop ng capital punishment na kamatayan. Ngunit nakalulungkot na itoy nagiging instrumento ng pulitika. Tingin ko, sa tingin ko lang, natatakot ang Pangulo na ipatupad ito dahil baka lalong lumagabog ang kanyang bagsak nang acceptance rating. Dahil sa kawalan ng implementasyon ng batas na ito, ang mga nagbubunyi ay mga kriminal.</body>
<link>http://www.philstar.com/Article.aspx?articleId=331901&amp;publicationSubCategoryId=94</link>
</article>
<article>
<title>Palaisipan tungkol sa kontra-Cha-Cha</title>
<author>SAPOL Ni Jarius Bondoc</author>
<date>
<month>April</month>
<day>17</day>
<year>2006</year>
</date>
<body>REPORMA sa ekonomiya ang unang pakay ng Charter Change Advocacy Commission. Nais ng AdCom wakasan ang karalitaan. Kasi 1 sa bawat 3 Pilipino ay dukha. Nakakaiyak na 2.54 milyon ng kalahatang 16 milyon pamilya ay nagkakasya sa P50-kita kada araw. Kapos ito para sa wastong pagkain, damit at tirahan  lalo na panggamot at pang-edukasyon. Sanhi ang kahirapan ng kakulangan ng trabaho. Nitong nakaraang dekada, 4 milyon sa kalahatang 40 workforce ang walang hanapbuhay; 10 milyon ang seasonal work lang bilang helper sa construction, delivery at bahay, tricycle driver, o scavenger sa tambakan ng basura. Kailangan papasukin ang dayuhan para magtayo ng mga pabrika o kalakal, at gumawa ng mga kalsada at power plants na mag-e-empleyo sa mga Pilipino. Magagawa ito kung bubuksan sa kanila ang Konstitusyon. Termino pa ni Joseph Estrada, batid na ito ng mga nasa pamunuan. Naroon si nooy-Trade and Industry Sec. Mar Roxas, na nagsabi sa Asia Society nung 2000 na, bukod sa repormang pangkabuhayan, kailangan rin ng reporma sa pulitika at hudikatura. Naroon din si Sen. Nene Pimentel na nagsabi sa isang international conference na sobrang sentralisado ang kapangyarihan sa Maynila, kaya hindi umuunlad ang malalayong rehiyon. Isinulong noon ni Erap ang reporma sa ekonomiya sa ilalim ng Concord (Constitutional Correction for Reform and Development). Bumuo siya ng Preparatory Commission for Charter Review sa pamumuno ni retired Chief Justice Andres Narvasa. Tinukoy ni Erap si Rep. Ronaldo Zamora, na nooy executive secretary niya, na pamunuan ang Malaca&amp;ntilde;ang Concord Task Force. Sa Kongreso, tinukoy ni Erap si Rep. Francis Escudero bilang hepe ng &amp;quot;House bright boys&amp;quot; na magsusulong ng Concord. Kasama niya doon sina Reps. Alan Peter Cayetano, Rodolfo Albano III, at Edmund Reyes Jr. Heto ang tanong. Bakit okey sa Cha-Cha noon sina Roxas, Pimentel, Zamora, Escudero, Cayetano, Albano at Reyes, pero kontra na ngayon? Isa itong palaisipan.</body>
<link>http://www.philstar.com/Article.aspx?articleId=331906&amp;publicationSubCategoryId=94</link>
</article>
<article>
<title>Retreat nina GMA at Cabinet members</title>
<author>HALA BIRA! Ni Danny Macabuhay</author>
<date>
<month>April</month>
<day>18</day>
<year>2006</year>
</date>
<body>NAG-RETREAT si President Gloria Macapagal-Arroyo at mga Cabinet members sa Baguio City noong nakaraang Mahal na Araw. Ang pagre-retreat ni GMA at kanyang mga tauhan ay maaaring maghatid ng mensahe sa mamamayan na hindi naman pala kasamaang tao ang mga nasa administrasyon. Marunong din namang humingi ng kapatawaran at handang magpasakop sa kapangyarihan ng Diyos. Baka ganito ang maging tingin ng mamamayan bilang epekto ng retreat. Sabi nila, masyado raw mataray at walang pakialam sa mga mahihirap ni PGMA, maka-Diyos naman pala talaga siya. Si Executive Secretary Eduardo Ermita ay lumuluhod pala sa harap ng Diyos. Ang matigas na Sectretary of Justice Raul Gonzales ay taob din pala kay Jesus. Ang matinik na Presidential Chief of Staff Mike Defensor ay mistulang tupa sa harap ng Diyos. Akoy naniniwala na malaki ang magiging kapakinabangan ng retreat na dinaluhan nina PGMA at mga opisyal ng gobyerno hindi lamang sa pansarili kundi para na rin sa bansa. Mas tapat na maglingkod sa bansa ang taong masunurin sa Diyos. Naway magkaroon ng mabuting epekto ang dinaluhang Holy Week retreat ni PGMA at mga opisyal niya.</body>
<link>http://www.philstar.com/Article.aspx?articleId=332069&amp;publicationSubCategoryId=94</link>
</article>
<article>
<title>Bird of the same feathers flock together</title>
<author>PANAGINIP LANG Ni Nixon T. Kua</author>
<date>
<month>April</month>
<day>18</day>
<year>2006</year>
</date>
<body>BUONG yabang na inaanunsyo ni Madam Senyora Donya Gloria na hindi na ipatutupad ang parusang kamatayan sa mga terorista, mamamatay tao, drug lord, rapists, kidnappers at iba pang mga responsable sa karumal-dumal na krimen. Pinagsisigawan ng Malaca&amp;ntilde;ang na ginawa raw ito ni Madam Senyora Donya Gloria dahil sa kanyang patuloy na paniniwala ng kahalagahan ng buhay. Dahil sa ginawang iyan ni Madam Senyora Donya Gloria, nagBUNYE ang may 1,200 kriminal na nahatulan ng kamatayan sa pamamagitan ng lethal injection. Sigaw din ng kagalakan ang maririnig galing sa maraming marami pang mga involve sa karumal-dumal na krimen na dapat sana ay mahahatulan ng parusang kamatayan. Lubos lang akong nagtataka sa kabaitang ito ni Madam Senyora Donya Gloria. Masyado pala siyang mapagmahal at sinsero pala ang kanyang puso pagdating sa isyu ng kahalagahan ng buhay. Hindi niya kayang tiisin ang mga taong ito at tipong awang-awa siya sa kanila. Tanong lang ng karamihan, paano naman ang mga biktimang kinidnap ng mga taong ito? Paano ang mga pinatay nila? Ang kanilang mga pamilyang naiwan? Ang mga binentahan nila ng ilegal na droga at sinira hindi lang ang individual na buhay kung hindi ang buong pamilya? Eh ang mga batang babaing ni-rape? Mga pinatay dahil lang sa ayaw ibigay ang cell phone na pinadala ni Ate o Kuya? Ang taxi o jeepney driver na lumaban at ayaw ibigay ang kita dahil para iyon sa pagkain ng pamilya? Madam Senyora Donya Gloria, paano ang mga taong ito? Paano ang mga biktima na nais lang ay mamuhay ng tahimik pero ginulo ng mga walang kaluluwang mga ito? Huwag na ho natin isali ang mga magnanakaw sa gobyerno dahil protektado naman ang mga iyan at alam nyo na kung sino. Wala bang kahalagahan ang buhay nila? Obvious para sa Malaca&amp;ntilde;ang wala, walang silbi ang mga namatayan, nasira ang pamilya, nawalan ng kinabukasan, nawasak ang kinabukasan. Biktima na biniktima pa uli ni Madam Senyora Donya Gloria. Ina ng Bayan, Ate Glo ng bayan ha-ha-ha!!! Sabagay sabi nga sa wikang English &amp;quot;Birds of the same feathers flock together.&amp;quot; * * * Noong nakaraang linggo hindi ako nagtungo sa probinsiya at nanatili lang dito sa kamaynilaan na masarap naman dahil walang traffic at talagang nakapag-ikot ako nang husto. Namasyal ako sa ibat ibang sulok ng Metro Manila pero siyempre dumaan ako sa mga simbahan upang magbigay galang kay LORD, humingi ng kapatawaran sa KANYA, purihin SIYA at pasalamatan ang DIYOS. Sa aking pag-iikot, marami akong naobserbahan pero isang malungkot na bagay na aking napuna diyan sa Kalookan kung saan pinagmamalaki pa nila na Bayan sila ng mga Bayani. Sa kahabaan ng EDSA, Caloocan side ay maraming maraming nakasabit na bandera ng Pilipinas pero Mayor Echiverri, gula-gulanit na ho ang mga ito. Parang mga basahan. Kung ubra lang bumangon mula sa kanilang libingan si Gat Andres Bonifacio, malamang kayo ang susugurin dahil sa kakulangan nyo ng respeto sa bandila natin. Ganoon din ang BPI sa Binondo na may nakawagayway nga na bandila ng Repubika pero punit-punit at animo nga basahan. Kilalang banko pa naman kayo at pangalan pa ang Bank of the Philippine Island. Kung hindi nyo lang maasikaso dahil sa dami ng trabaho ninyo o di kayay nagtitipid kayo, alisin nyo na lang dahil pinakikita nyo kung ano ang turing nyo sa bandila natin. * * * Bukas ho ay kaarawan ni dating President Joseph Estrada na kahit ilang taon nang nakakulong ay higit na mas mahal pa rin ng karamihan kesa kay Madam Senyora Donya Gloria. Ang dahilan nito ay simple lang, si Erap ho bagamat hindi perpekto at hindi nakapag-aral sa ibang bansa at hindi nagtapos ay may PUSO. Kay dating Pangulong Erap, MALIGAYANG KAARAWAN at SANAY DUMAMI PA ANG IYONG BIRTHDAY!!! * * * Batiin ko rin ang ilan sa mga tumatangkilik sa aking column na sina Jay Ustaris, Jhun Dimaano at Engel Pena at mga kasamahan nila diyan sa Ayala Greenfields. Sa inyong lahat, tuloy natin ang laban para sa katotohanan. * * * Para sa anumang reaksyon o kumento, mag-e- mail sa nixonkua@yahoo.com o nixtkua@gmail.com o mag-text sa 09272654341.</body>
<link>http://www.philstar.com/Article.aspx?articleId=332076&amp;publicationSubCategoryId=94</link>
</article>
<article>
<title>EDITORYAL  Paghandaan na ang La Ni&amp;ntilde;a</title>
<author></author>
<date>
<month>April</month>
<day>19</day>
<year>2006</year>
</date>
<body>MATINDI ang sikat ng araw at maalinsangan ang panahon. Para bang walang katapusan ang tag-init. Ayon sa PAGASA, isang buwan pang mararanasan ang mainit na panahon. At pagkatapos ng tag-init, unti-unti nang mararamdaman ang pagbabago ng panahon. Magsisimula na ang pag-ulan na magdudulot ng pagbaha. Ayon sa mga weather experts, mas magiging malubha ang mga mararanasang pag-ulan ngayon dahil sa &amp;quot;La Ni&amp;ntilde;a&amp;quot;. Ang &amp;quot;La Ni&amp;ntilde;a&amp;quot; ay isang weather phenomenon kung saan ang sea-surface temperature ay mas mataas at magdudulot ng grabeng mga pag-ulan. Hindi lamang ang Pilipinas ang makararanas ng grabeng pag-ulan kundi pati na rin ang Australia, Indonesia at Malaysia. Kung ang &amp;quot;El Ni&amp;ntilde;o&amp;quot; ay grabeng tagtuyot ang dulot, pag-ulan naman at grabeng pagbaha ang dulot ng &amp;quot;La Ni&amp;ntilde;a&amp;quot;. At kapag pag-ulan na at pagbaha ang pag-uusapan, hindi maiiwasang maalala ang mga grabeng pagbaha sa maraming bahagi ng bansa na nagdulot sa pagkamatay ng mga tao at pagkawasak ng ari-arian. Hindi lamang dito sa Metro Manila nananalasa ang baha kundi maging sa mga probinsiya. At mas matindi pa ang nangyayari sapagkat nagkakaroon ng mga pagguho ng lupa. Pati bundok ay nabibiyak dahil sa pag-ulan. Isang halimbawa ay ang pagkabiyak ng bundok sa Bgy. Guinsaugon, St. Bernard, Southern Leyte, noong Pebrero kung saan marami ang namatay. Nabura sa mapa ang Bgy. Guinsaugon nang matabunan ng lupang galing sa bundok. Marami ang nalibing nang buhay. Isang elementary school ang natabunan at walang nailigtas sa mga estudyante at gurong nasa loob niyon. Naganap ang pagguho dakong alas-nuwebe ng umaga kung saan ang mga residente ay abala sa kanilang mga gawain. Wala silang kamalay-malay na isang malagim na trahedya ang magaganap. Noong nakaraang taon, isang trahedya rin ang naganap sa tatlong bayan sa Quezon at sa Aurora. Nagkaroon ng landslide at flashfloods. Rumagasa mula sa bundok ang mga troso at bumangga sa mga bahay na naging dahilan para mawasak. Ang grabeng pagtotroso sa Quezon at Aurora ang itinuturong dahilan kaya nagkaroon ng flashfloods. Hanggang ngayon patuloy pa rin ang illegal logging. Nakaamba ang &amp;quot;La Ni&amp;ntilde;a&amp;quot; kaya nararapat na maghanda na ang gobyerno sa mga gagawing paraan para maiwasan ang trahedya. Paghandaan na ang &amp;quot;La Ni&amp;ntilde;a&amp;quot; para walang malagas na buhay.</body>
<link>http://www.philstar.com/Article.aspx?articleId=332197&amp;publicationSubCategoryId=94</link>
</article>
<article>
<title>Ilang MMDA traffic enforcer nagpapanggap na mga pulis para makapangotong!</title>
<author>BAHALA SI TULFO Ni Ben Tulfo</author>
<date>
<month>April</month>
<day>19</day>
<year>2006</year>
</date>
<body>ISANG reklamo ang natanggap ng BITAG hinggil sa isang estilo ng ilang MMDA traffic enforcer na kung saan ay nagpapanggap na mga pulis. Ayon sa isang pulis na nakausap ng BITAG, ang modus ng ilang MMDA traffic enforcer na ito ay nagsusuot ng mga uniporme ng pulis na kung saan ay pumupuwesto sa kahabaan ng EDSA malapit sa Balintawak Market, Quezon City. Ilang beses na niyang nakita ang grupo ng mga kalalakihang ito na kung saan ay madaling-araw kung pumuwesto sa lugar, ang pangunahing modus ay manghuli kuno ng mga motoristang dumaraan palabas ng Maynila. Subalit ang panghuhuli ay may motibong pansarili, dahil kanilang kinokotongan ang mga motoristang kanilang hinaharang. Makikitang sa estilo pa lamang at oras ng kanilang operasyon ay kahina-hinala na dahil dis-oras na ng madaling-araw na kung saan ay kalimitang walang mga traffic enforcer kaya naman para hindi paghinalaan ay kailangan pang mag-disguise ng mga kumag na MMDA na ito. Siyempre, kasi nga naman uniporme ng MMDA ang suot nila ay mas lalo silang pagdududahan kasi di pa nga lumulubog ang araw eh wala na sila sa mga lugar na kung saan ay doon sila nakadestino. Kayat sa mga MMDA na enforcer na ito na gumagawa ng sariling diskarte para kumita may panahon pa kayo para magbago hindi pa huli ang lahat. Huwag nyo ng antayin pang makuhanan kayo ng aming surveillance camera at ipakita ang inyong mga makakapal na pagmumukha sa telebisyon. Kapag nangyari ito, isang malaking kahihi-yan di lamang sa in- yong departamento kundi maging sa inyong pamilya dahil ang inyong pinakakain sa kanila ay galing pala sa masamang paraan. Sa mga pulis, alam namin na maraming katulad nyo ang gumagawa ng tama at tapat sa kanilang tungkulin huwag nyo namang hayaang gamitin ang inyong mga uniporme at gawing idolo sa pangongotong ng mga traffic enforcer na ito. Alam namin na hindi lingid sa inyong kaalaman ang bagay na ito. Kaya mga Sir ibinibigay na namin sa inyo ang pagkakataon upang kayo na ang tumuldok sa kagaguhang ito. Dahil paghinintay nyo pa ang BITAG, siguradong pati kayo ay aming sasaltikin, itaga nyo yan sa bato! Dahil hindi namin estilo ang magbiro.</body>
<link>http://www.philstar.com/Article.aspx?articleId=332206&amp;publicationSubCategoryId=94</link>
</article>
<article>
<title>EDITORYAL - Huwag sirain ang Inang Kalikasan</title>
<author></author>
<date>
<month>April</month>
<day>22</day>
<year>2006</year>
</date>
<body>NGAYON ay Araw ng Daigdig (Earth Day). Ang iba marahil ay magtataka sapagkat mayroon palang Araw ng Daigdig. Ginugunita rin pala ito. At nakapagtataka namang kapag sumasapit ang ganitong araw saka lamang napagtutuunan ng pansin ang pagmamahal sa daigdig at sa likas na kayamanan nito. Ngayon lamang nakikita ang kalagayan ng Inang Kalikasan na sinisira mismo ng mga taong nakatira rito. Nagbabago na ang klima ng mundo at ang sabi ng mga eksperto ito ay dahil sa pagsira ng tao sa kalikasan. Nakapagtatakang kahit sa panahon ng tag-init ay may mga pagbahang nagaganap at pagguho ng lupa. May mga bagyong nagaganap na sumisira ng mga ari-arian at pumapatay sa maraming tao. Kamakailan ay naguho ang lupa sa Bgy. Guinsaugon, St. Bernard, Southern Leyte. Ang walang tigil na pag-ulan ang itinuturong dahilan kaya nabiyak ang bundok. Pero mas marami ang nagsabi at kami man ay naniniwalang ang talamak na pagsira sa kabundukan doon ang dahilan. Walang tigil ang pagputol ng mga kahoy at dahil wala nang mga kahoy, humina ang lupa na naging dahilan para gumuho. Hindi lamang sa Bgy. Guinsaugon nangyari ang landslide kundi pati sa Quezon at Aurora na ang tinuturong dahilan ng trahedya ay illegal logging operations. Hindi lamang illegal logging ang sumisira sa Inang Kalikasan kundi pati na rin ang grabeng air pollution. Ang Metro Manila ay itinuturing na pinaka-polluted na lugar sa Asia. Sa kabila na may batas  ang Clean Air Act of 1999, hindi pa rin malutas ang problema sapagkat walang ngipin ang batas na ito. Hindi maipatupad ng gobyerno ang batas na matagal ding pinagdebatehan at pinagkagastusan. Mahigpit na ipinagbabawal sa Clean Air Act ang paggamit ng incinerators, mga lumang motor ng sasakyan, pagsusunog ng basura at paggamit ng leaded gas. Sa mga ito, ang paggamit ng leaded gas lamang ang naipahinto. Patuloy ang paggamit ng incinerators, pagsusunog ng basura at ang pagyaot ng mga sasakyang nagbubunga ng nakalalasong usok. Nasisira ang kalikasan dahil sa kasakiman mismo ng tao. Dito sa Pilipinas, may batas pero hindi maipatupad. Hindi nakapagtataka na masira ang likas na yaman ng bansa dahil sa walang kakayahang pagpapatupad ng batas. Kawawa naman ang mga susunod na lahi na maaaring wala nang mundong titirahan.</body>
<link>http://www.philstar.com/Article.aspx?articleId=332696&amp;publicationSubCategoryId=94</link>
</article>
<article>
<title>Importante buhay ng tao!</title>
<author>ORA MISMO Ni Butch M. Quejada</author>
<date>
<month>April</month>
<day>22</day>
<year>2006</year>
</date>
<body>KRIMINAL man may karapatang magbagong buhay! Ito ang palagay ng mga kuwago ng ORA MISMO, sa ginawang bawi  bitay ni Prez Gloria Macapagal-Arroyo sa may 1,200 death convicts nakakulong up to now sa New Bilibid Prison at iba pang penal colony sa Pinas. Ika nga, life sentence na lamang ang ipalit. Kung ang timing ng announcement ni Prez GMA ay mali tulad ng sinasabi ng ilang kritiko sa government regarding sa bawi  bitay, ang madlang people na siguro ang dapat humusga. Mabigat ang naging desisyon ni Prez GMA sa kanyang bawi  bitay pero hindi na bago ang isyung ito sa mga kuwago ng ORA MISMO, dahil noon pa man kontra na ang panggulo este mali Pangulo pala sa death penalty. Kung bakit? Si Prez GMA lang ang makakasagot nito. Hindi ko kinakampihan si Prez Gloria sa naging plano niya kung tama o mali ang ginawa niya sa isyu ng laban o bawi este mali bawi  bitay pero sa opinion ng mga kuwago ng ORA MISMO, may karapatan ang isang kriminal na magbagong-buhay. Tama ba, Lord! People of the Philippines kayo ang maghugas este mali humusga pala. Sabi nga, importante ang buhay ng tao kahit na kriminal ito. Totoo kaya? Ang opinion ng mga kuwago ng ORA MISMO, maka-Lord ang move ni Prez GMA kaya lang ayaw kagatin ng ilang Noypi ang anunsiyo kasi lagapak ang rating niya. Sabi nga, paninipsip lang sa Simbahang Katoliko ang move. Kaya naman sangkatutak ang nagtaasan ng kilay sa ginawang announcement ni Her Excellency sa bawi  bitay issue. Pero ang kaparisan este mali kaparian pala ay masaya sa decision regarding sa bawi  bitay ni Prez Gloria. Malupit na parusa ang death penalty pero sa mga pamilya ng naging biktima nila dapat lamang ito. Sabi nga, ganti  ganti lang sa mamamatay. Ika nga, bahay este mali buhay ang inutang, buhay din ang kabayaran. Kaya naman sangkaterba ang pumapalag sa bawi  bitay ni Prez GMA. Malagapot kaya ang death penalty? tanong ng kuwagong na jaywalking. Marami ang magwawala kapag nawala ito lalo na ang mga pamilya ng biktimang nakamote, sagot ng kuwagong SPO-10 sa Crame. &amp;quot;Paano ang mga turista este mali terorista pala, mga rapist, drug lords ligtas ba sila sa kamatayan? Iyan kamote, vigilante na ang bahala sa kanila, he-he-he!</body>
<link>http://www.philstar.com/Article.aspx?articleId=332712&amp;publicationSubCategoryId=94</link>
</article>
<article>
<title>Bagong pag-asa ng demokrasya?</title>
<author>AMBAS BRIEFS Ni Roy &amp;quot;Amba&amp;quot; Se&amp;ntilde;eres</author>
<date>
<month>April</month>
<day>23</day>
<year>2006</year>
</date>
<body>TUNAY nga ba na maganda para sa demokrasya ang balita na binasura na ng Supreme Court ang Executive Order 464? Marami ang natuwa sa balitang ito, dahil lumalabas na naging independent ang decision ng Korte, kahit karamihan ng mga nakaupong justices ay mga appointees ni Mrs. Gloria Macapagal Arroyo. Kapansin-pansin na tatlong issue na may kinalaman sa demokrasya ang halos sabay-sabay tinalakay ng Korte, at ang tatlong ito ay mukhang may kinalaman sa isat isa. Bago lumabas ang decision sa EO 464, lumabas muna ang decision ng Korte na legal ang panukalang maglabas ng isang &amp;quot;unified&amp;quot; national identification card (ID) ang mga government agencies. Hindi kaya mas mahalaga ngayon sa Palasyo ang national ID, kaya pinagpalit na lamang nila ang EO 464 sa ID? Kapansin-pansin din na ang Proclamation 1017 ay tinatalakay pa ng Korte, habang inilabas na nila ang decision sa EO 464. Hindi kaya nagkataon lang na mas mahalaga para sa Palasyo ang 1017 kaya parang pinag-palit na lamang ang EO upang mangibabaw ang bisa ng proclamation? Hangang ngayon, natatawa pa rin ako magmula nang nabasa ko sa complaint affidavit ng CIDG na kaya raw kailangan nang magdeklara ng Proclamation 1017 ay dahil umalsa ang damdamin ng taumbayan, sanhi ng isinulat ng aking bunsong kapatid na si Ike. Possible nga kayang mangyari ito? Na ang isang manunulat na katulad ni Ike ay magpaalsa ng damdamin ng bayan kaya kailangan nang mag-deklara ng &amp;quot;State of Emergency&amp;quot;? Lalo pa akong natawa nang malaman ko na ang pag-monitor pala sa mga sinulat ni Ike ay naka-assign sa isang &amp;quot;anti-terrorist&amp;quot; group sa CIDG. Bakit kaya ganoon ang nangyari? Nasa isip nga ba ang CIDG na ang isang columnist ngayon ay maaari nang maituring na isang &amp;quot;terrorist&amp;quot;? Totoo ang kasabihan na &amp;quot;The pen is mightier than the sword&amp;quot;, ngunit hindi ko alam na ang &amp;quot;criticism&amp;quot; ngayon ay para na ring &amp;quot;terrorism&amp;quot;. * * * Tune in to &amp;quot;USAPANG OFW&amp;quot; on DZRH AM radio every Sunday from 10 to 11 AM. E-mail royseneres@yahoo.com, text 09187903513, visit my website www.royseneres.com, call 5267522 or 5267515 or visit Our Fathers Coffee.</body>
<link>http://www.philstar.com/Article.aspx?articleId=332918&amp;publicationSubCategoryId=94</link>
</article>
<article>
<title>EDITORYAL  Kailan makakamtan ang hustisyang inaasam?</title>
<author></author>
<date>
<month>April</month>
<day>24</day>
<year>2006</year>
</date>
<body>MARAMING biktima ng karahasan ang naghihintay ng hustisya. Ang iba sa tagal ng paghihintay ay nakamatayan na. At ngayong nasa balag na ng alanganin ang parusang bitay, malabo nang makamtan ang totoong parusa na dapat ay ipagkaloob sa nagkasala. Habambuhay na lang ang parusa sa karumal-dumal na kasalanan. Hindi sapat. Hindi makatarungan. Kabilang sa mga umaasam na makakamtan pa ang hustisya ay ang mga anak ng PR man na si Salvador &amp;quot;Bubby&amp;quot; Dacer. Si Dacer at ang kanyang driver na si Emmanuel Corbito ay dinukot ng mga kalalakihan habang papasok sa kanyang opisina sa Maynila noong 2000. Uhaw na sa hustisya ang mga anak ni Dacer at ganoon din naman ang asawa at anak ni Corbito. Hanggang ngayon ang &amp;quot;utak&amp;quot; sa pagpatay sa dalawa ay hindi pa nahuhuli. Sariwang-sariwa pa ang sugat ng pangyayari at hindi na malimutan sapagkat wala pang nakakamit na hustisya. Noong nakaraang linggo, napabalitang inaresto ng US authorities ang dating opisyal ng Philippine National Police na si Senior Supt. Cesar Mancao. Ayon sa report, inaresto si Mancao sa Florida dahil sa kaugnayan nito sa spying scandal sa White House. Sangkot sa spying ang kaibigan at kasamahang opisyal sa PNP ni Mancao na si dating Senior Supt. Michael Ray Aquino. Ang dalawa ay dating mga miyembro ng Presidential Anti-Organized Crime Task Force (PAOCTF) kung saan ang hepe ay si dating PNP chief at ngayon ay senador Panfilo Lacson. Sangkot din naman sa spying ang Filipino-American na si Leandro Aragoncillo, isang FBI analyst. Noong Huwebes ay pinalaya na rin umano si Mancao makaraang magpiyansa. Malaki ang kaugnayan nina Mancao at Aquino sa Dacer-Corbito murder case. Kapag nabanggit ang kanilang pangalan hindi maiwasang madikit sa pagpatay sa PR man at drayber nito. Ang dalawa umano ang nasa likod ng double murder. Papasok sa trabaho si Dacer sa kanyang office sa Manila Hotel ng umagang iyon at nakasakay sa kanyang kotse na minamaneho ni Corbito nang harangin sila sa San Andres, Maynila. Ayon sa mga saksi, dinala umano ang dalawa sa Cavite at doon pinatay. Sinunog ang kanilang mga bangkay. May mga inaresto at ikinulong subalit misteryo ang kaso. Matagal nang umaasam ng hustisya ang mga mahal sa buhay nina Dacer at Corbito. Hindi nila alam kung kailan maghihintay. At lalo pa ngang lumabo ang kanilang inaasam nang ang parusang bitay ay alisin na ni Mrs. Arroyo. Mahuli man ang mga &amp;quot;utak&amp;quot; sa Dacer-Corbito murder, ikukulong lang sila. Sa bilangguan lang ang hantong at hindi ang katapat na kaparusahang naaayon sa batas. Kawawa ang mga nabiktima sa ganitong desisyon ni Mrs. Arroyo na naghintay nang matagal para makamit ang katarungan.</body>
<link>http://www.philstar.com/Article.aspx?articleId=333067&amp;publicationSubCategoryId=94</link>
</article>
<article>
<title>Chop-chop victim...</title>
<author>CALVENTO FILES Ni Tony Calvento</author>
<date>
<month>April</month>
<day>24</day>
<year>2006</year>
</date>
<body>KARUMAL-DUMAL ANG SINAPIT ng biktima matapos ichop-chop ang katawan nito at itapon sa ibat ibang lugar ang istoryang ilahahad sa inyo. Nagsadya sa aming tanggapan si Carmelita Mendoza, 42 taong gulang ng Meycauayan, Bulacan upang humingi ng tulong hinggil sa brutal na pagkamatay ng kanyang anak. Si Michael Mendoza, 19 taong gulang ng Mu&amp;ntilde;oz Market, Quezon City ay walang awang pinagpuputol ang katawan nito at magkakahiwalay na tinapon sa ibat ibang lugar. Ika-25 ng Setyembre 2005 nang magdiwang si Michael ng kanyang kaarawan kasama ang kanyang mga kaibigan. Nagkaroon ng kaguluhan nang may ginulpi si Chito Tenorio na umanoy isang dating sundalo. Isang Ferdinand Lacsamana ang nabanggit na ginulpi nitong si Chito. &amp;quot;Si Ferdinand ay matalik na kaibigan ng anak ko. Nagbanta pa raw umano si Chito na uubusin nito ang lahi ng Lacsamana. Maraming nakakita nang gulpihin niya ito kaya naman kinausap ni Lita, ina ni Ferdinand kung ano ang naging kasalanan ng anak niya dito,&amp;quot; salaysay ni Carmelita. Samantala matapos ang insidenteng iyon binalewala na lamang ni Lita ang nangyari dahil alam umano nitong malakas sa ilang opisyal si Chito. Ika-19 ng Oktubre 2005 sa pagitan ng alas-5 hanggang alas-6 ng umaga nang bigla na lamang dinampot ng apat na pulis ang biktimang si Michael sa paradahan ng tricycle sa may Mu&amp;ntilde;oz Market. Sina Nono Lopez, alyas Noli at alyas Jude ang nakakita nang damputin si Michael. &amp;quot;Nakasakay siya sa likod ng tricycle ni Nono nang lapitan daw ito ni SPO4 Mario Peralta ang mga kasama nito. Sinabihan daw nito si Nono na huwag makielam dahil mga pulis nga sila,&amp;quot; kuwento ni Carmelita. Pagkatapos ay pinosasan na si Michael ng mga ito at inilagay sa gilid ng bahay nina Chito. Sa pagitan naman ng alas-7 hanggang alas-8 nang ipasok na sa loob ng bahay ni Chito ang biktima. Ayon pa sa ina ni Michael, pinahirapan ng husto ang kanyang anak. &amp;quot;Pinagsamantalahan pa nga raw ng isang baklang nakatira sa bahay nina Chito si Michael. Pagkalipas ng tatlong araw, ika-21 ng Oktubre nang ilabas ang anak ko sa bahay. May nakakita matanda na inilalabas si Michael. Sinabi rin ng mga kaibigan ng anak ko na tumagal ng tatlong araw ito at hindi sila tumitigil sa pagmamatyag dito,&amp;quot; sabi ni Carmelita. Ika-22 ng Oktubre, bandang alas-3 ng madaling araw isang basurero ang nakaita ng isang pugot na ulo sa Pi&amp;ntilde;ahan Road. Nakalagay ito sa isang plastic. Nagulat umano ang basurero matapos itong makita. Dakong alas-4 ng madaling araw naman nang matagpuan ang katawan sa may Kaingin, Balintawak. &amp;quot;Alas-6 naman ng umaga, isang hita ang natagpuan sa likod ng Mu&amp;ntilde;oz Market sa Proj. 7. Isang babae ang nakakitang may nagbaba mula sa owner ng isang plastic garbage black bag at alas-9 ng umaga ay kaliwang binti naman ang natagpuan,&amp;quot; sabi ni Carmelita. Isang tawag sa telepono ang natanggap ni Mary Jane, kapatid ni Michael ang nagsabi dito na may pinagkakaguluhang pugot na ulo. Dahil nawawala ang kapatid, ninais nitong makita ang pugot na ulo kaya naman agad niyang pinuntahan ito. &amp;quot;Sinabi naman sa kanya na nasa Prudential Funenaria sa Maceda, Espa&amp;ntilde;a at doon nalaman ni Mary Jane na ulo ito ni Michael. Ika-25 ng Oktubre nang matagpuan naman ang kanang kamay ng anak ko sa East Riverside sa Frisco subalit ang kaliwang kamay nito ay hindi pa rin natatagpuan,&amp;quot; salaysay ni Carmelita. Samantala isang nagngangalang Noel ang umanoy asset ng mga pulis at kasama sa pagtapon ng katawan ng biktima ang nakapagsabi patungkol sa pagkakachop-chop kay Michael. Naikuwento nito sa isang kaibigan hanggang sa ikuwento ito sa kaibigan ni Michael na si Nono. Sinasabi ring sa basement ng Baler Police Station naganap ang pagchacho-chop sa katawan ng biktima. &amp;quot;Isang Abdul ang umanoy inutusan ng mga pulis para katayin na parang baboy ang katawan ni Michael. Ito rin daw ang taga-welcome sa mga unang pasok sa bilangguan at nakulong dahil sa drugs,&amp;quot; pahayag ni Carmelita. Ika-2 ng Nobyembre nang magpunta si Carmelita sa Baler Police Station para mag-ocular inspection. Isang maong short na may tatak na Dickies at isang kitchen knife na nakabalot sa damit ang natagpuan sa ilalim ng nasabing police station. &amp;quot;Nag-iiyak ako nang makita ko ang shorts ng anak ko at may bahid pa nga ito ng dugo. Sigurado akong pag-aari niya yon dahil ako ang bumili noon para sa kanya. Inaagaw sa akin ng isang pulis Baler ang shorts pero talagang hindi ko binitawan,&amp;quot; kuwento ni Carmelita. Hangad ni Carmelita na mabigyan ng hustisya ang nangyari sa anak. Umaasa siyang pagbabayaran ng suspek ang ginawa nito sa kanyang anak. Para sa lahat ng biktima ng karahasan, krimen at mga legal problems, maaari kayong tumawag sa 6387285 o di kayay sa 6373965-70. Maaari din kayong magtext sa 09213263166 o 09198972854. Ang aming tanggapan ay sa 5th Floor City State Center Bldg., Shaw Blvd., Pasig City. * * * E-mail address: tocal13@yahoo.com</body>
<link>http://www.philstar.com/Article.aspx?articleId=333093&amp;publicationSubCategoryId=94</link>
</article>
<article>
<title>Carless day nakakataas kilay!</title>
<author>ORA MISMO Ni Butch M. Quejada</author>
<date>
<month>April</month>
<day>27</day>
<year>2006</year>
</date>
<body>CONGRATS sa Alyansa ng Filipinong Mamahayag (AFIMA) sa kanilang induction sa Sheraton Hotel last night. Punung-puno ito at halos nakatayo na ang ibang mga malalapit na kaibigan, mga miyembro ng ibat ibang Press Corps sa Metro Manila, mga pulitiko tulad nina Congressman Chez Escudero, Secretary Mike Defensor at ang inducting officer nilang si DOJ Secretary to be Chief State Prosecutor pala Jovencito Zu&amp;ntilde;o. Si Benny Antiporda, ang Prez ng AFIMA, from Remate, Pabs Hernandez, ng Bulgar, Vice-Prez, Jerry Yap, ng Hataw, Treasurer, Fred Cabalbag, ng Remate, Secretary, Lydia Bueno, ng Remate, Auditor. Butch M. Quejada, ng Pilipino Star NGAYON at PM, Chairman of the Board. Ang mga blackboard este Board of Directors pala ay sina Joey Venancio, ng Police Files, Joel Egco, ng Manila Standard, Bogs Guerrero, ng Abante Tonight, Nats Taboy, ng Police Files, Almar Danguilan ng Hataw, Jenny Lacorte, ng Abante Tonight, Johnny Magalona, ng Remate. Marlon Purificacion, ng Taliba, Manager, Allan Encarnacion, ng Hataw, PRO at Dante Vino, Police Files Tonite, PRO. Ang isyu, magandang pakinggan ang tipid to the bone sa gasoline dahil anumang oras mula ngayon ay parang jet ang price nito kapag bumulusok ng pataas. Sabi nga, dehins na kayang awatin dahil magmamahal ito sa World market. Ang panukala ni Compostela Valley Rep. Manuel Zamora ay palawigin ang carless day sa Metro Manila para makatipid daw tayo sa gasoline. Hindi nga lang sabay-sabay kapag ipinatupad ang panukala ni Zamora. Ang ibig sabihin walang tatakbong sasakyan sa San Juan, Makati, Marikina, Manila, Pasig, QC may araw daw dapat ang pagbiyahe nila. Bumbero lang, police cars, ambulansiya at mga sasakyan magdadala ng mga pasyente sa ospital ang puwedeng lumabas ng kanilang garahe lalot emergency. Sa puntong ito hindi yata maganda ang gusto ni Zamora dahil sangkatutak ang aangal todits na riding public. Paano papasok sa office ang mga emplo-yees at sa eskuwelahan ang mga students maglalakad ba? Maraming batas ang magagawa kung pag-iisipan lang ito ng husto anang kuwagong lasing sa soft drink. Baka maraming nainom na soft drink si Congressman kaya nagbigay ng ganitong panukala sabi ng kuwagong SPO-10 sa Crame. Kuwentuhan pa lamang itong panukala ni Congressman Zamora marami na ang nagtaasan ng kilay anang kuwagong Kotop cop. Ano ang maganda kamote kay Congressman? Sana mag-isip muna siya ng mabuti&amp;quot; he-he-he!</body>
<link>http://www.philstar.com/Article.aspx?articleId=333739&amp;publicationSubCategoryId=94</link>
</article>
<article>
<title>Bugso ng damdamin</title>
<author>IKAW AT ANG BATAS Ni Atty. Jose C. Sison</author>
<date>
<month>April</month>
<day>29</day>
<year>2006</year>
</date>
<body>SAMPUNG taon bago mangyari ang insidente, si Ryan ay naospital ng apat na buwan sa National Mental. Nakitaan kasi siya ng kakaibang kilos tulad ng blankong pagtingin sa malayo, pag-untog ng ulo ng asawa sa pader nang walang dahilan at di makatulog sa gabi. Napag-alaman na siya ay may schizophrenic form of disorder. Nang makalabas siya, kasama niyang nanirahan sa ina ang dalawang anak. Subalit hindi gumaling si Ryan dahil bumalik ang dati niyang ikinikilos. Kaya, napilitan ang ate niyang si Lucille na ipasuri siya sa isang kaibigang psychologist. Ayon sa pagsusuri, may mild depression lamang si Ryan sanhi ng mga problema nito sa buhay at sa mga bagay na nakapaligid dito. Apat na buwan matapos ng pagsusuri nangyari ang insidente. Nagpunta si Ryan sa bahay ni Lucille upang manood ng TV. Doon ay inabutan niya ang isang victory party ng basketball ng anak ni Lucille na si Timmy. Habang nag-iinuman sina Timmy, Mike, Denver at tatlo pa nitong kasamahan, nagbiruang sumayaw ng cha-cha sina Mike at Ryan. Pagkatapos nito ay umalis si Ryan. Sumunod naman sina Mike at Bobby. Habang naglalakad ang dalawa, nakita ni Bobby na naghihintay si Ryan sa puno ng chico nang bigla itong lumabas at saksakin si Mike sa pamamagitan ng balisong. Nagbuno pa sina Mike at Ryan subalit nakatakbong papalayo si Mike. Naabutan ni Ryan si Mike at sinaksak pa ng walong beses bago tumakas. Maliban kay Bobby, nasaksihan din ni Denver ang insidente. Ayon kay Denver, habang siya ay umiihi, narinig niyang sumisigaw si Lucille kay Ryan ng &amp;quot;pihadong makukulong ka, sinaksak mo si Mike. At nang lumingon daw siya ay nakita niyang papalapit sa kanya si Mike habang hinahabol ito ni Ryan. Sinubukan daw niyang yakapin si Mike subalit bigla na lamang bumagsak ang sugatan nitong katawan. Pagkatapos ay nakita raw niya si Ryan na tumakbong papalayo. Kinasuhan si Ryan ng murder subalit naging depensa nito ang pagka-baliw. Iginiit ni Ryan na dapat siyang malibre sa pananagutan dahil bukod sa namalagi na siya sa National Mental Hospital, isang psychological test na ang isinagawa sa kanya, apat na buwan na ang nakalipas. Tama ba si Ryan? MALI. Ang resulta ng pagsusuri ng isang psychologist ay hindi nagpatunay ng pagkabaliw ni Ryan. Hindi rin nito sinuportahan ang depensa na walang kakayahan si Ryan na malaman ang pagkakaiba ng tama sa mali. Ayon sa Article 12 (1) ng Revised Penal Code, upang malibre sa pananagutan ang isang akusado, kinakailangan ay lubos ang kawalan niya ng pangangatwiran sa paggawa ng isang bagay o hindi niya alam ang kahihinatnan ng kanyang ginawa o kaya ay wala siyang kakayahang maunawaan ang pagkakaiba ng tama sa mali. May pagkakaiba sa kawalan ng pangangatwiran o pagkabaliw sa kaso ng hindi paggamit ng tamang pagpapasya sanhi ng matinding galit o bugso ng damdamin. Sa kasong ito, napatunayang baluktot lamang ang pag-iisip ni Ryan sanhi na rin ng kanyang mga problema sa buhay kaya mababa ang sigla nito. Maituturing pa rin na nasa normal na antas ang kanyang pag-iisip kaya hindi siya masasabing baliw upang malibre sa pananagutan sa pagkamatay ni Mike. Kaya, si Ryan ay nahatulan ng pagkabilanggo ng sampung taon at isang araw hanggang labimpitong taon, apat na buwan at isang araw (Pp. vs. Alberto Medina, G.R. 113691, Feb. 6, 1998).</body>
<link>http://www.philstar.com/Article.aspx?articleId=334106&amp;publicationSubCategoryId=94</link>
</article>
<article>
<title>Pasaway na gobyerno</title>
<author>AMBAS BRIEFS Ni Roy &amp;quot;Amba&amp;quot; Se&amp;ntilde;eres</author>
<date>
<month>April</month>
<day>30</day>
<year>2006</year>
</date>
<body>MARAMI ang natuwa sa pinakabagong decision ng Supreme Court na ang Calibrated Preventive Response (CPR) ay illegal. Isang malaking sorpresa ito, dahil kailan lang ay may decision din ang Korte na ang Executive Order 464 ay unconstitutional. Bagamat marami ang natuwa, hindi pa rin nawawala ang hinala ng iba na baka nagpa-papogi lang ang Korte at higit pa diyan, baka pina-padama lang nila ang mga tao dahil may ilalabas pa silang isa pang decision na mas mabigat, at marahil daw ito ang ruling nila sa Proclamation 1017 na kung saan maaaring paboran na nila ito. Dagdag pa diyan, may nagsasabi din na may possibility din na papaboran ng Korte ang ruling sa legality ng &amp;quot;Peoples Initiative&amp;quot;. Dahil sa pangalawang ruling na ito ng Korte, naisip ko na mas mabuti pa na bigyan na lamang natin sila ng &amp;quot;benefit of the doubt&amp;quot;, magpasalamat tayo sa kabutihan ng kanilang dalawang decision so far, at umasa na lamang tayo sa ngayon na ang kanilang magiging decision sa Proclamation 1017 at sa &amp;quot;Peoples Initiative&amp;quot; ay magiging makatuwiran din, kung saka-sakaling maisampa man ito. Marami ang nagtataka kung bakit kumikilos na ang COMELEC upang ma-verify na ang mga pirma na sinumite ng &amp;quot;Sigaw ng Bayan&amp;quot;, kahit may decision ang Korte na wala pang enabling law ang &amp;quot;Peoples Initiative&amp;quot;. Talaga bang pasaway na ang gobyerno na ito? Naitanong ko ito, dahil nagsalita na ang Palasyo na hindi pa final ang decision ng Korte sa EO 464, dahil mag-susumite pa raw sila ng appeal. Kung hindi man sila pasaway, medyo nakakatawa na sila, dahil parang napakahirap isipin na babaligtarin pa ng Korte ang kanilang decision na 14-0. By the way, 13-0 pala ang decision sa CPR, at kaya ganoon dahil nagbakasyon ang isang justice. Kung hindi nga ba pasaway ang gobyerno na ito, bakit gumagastos na ang Philippine Information Agency (PIA) ng milyun-milyon upang imungkahi ang &amp;quot;Peoples Initiative&amp;quot; samantalang nakabitin pa kung ano nga ang magiging decision ng Korte rito? * * * Tune in to &amp;quot;USAPANG OFW&amp;quot; on DZRH AM radio every Sunday from 10 to 11 AM. E-mail royseneres@yahoo.com, text 09187903513, visit my website http://www.royseneres.com, call 5267522 or 5267515 or visit Our Fathers Coffee.</body>
<link>http://www.philstar.com/Article.aspx?articleId=334292&amp;publicationSubCategoryId=94</link>
</article>
</data>