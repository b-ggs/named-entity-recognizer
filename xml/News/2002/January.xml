<?xml version="1.0" encoding="ISO-8859-1" ?>
<data>
<article>
<title>Kriminalidad pabababain sa taong 2002</title>
<author>Joy Cantos</author>
<date>
<month>January</month>
<day>01</day>
<year>2002</year>
</date>
<body>Sisikapin ng pamunuan ng Philippine National Police (PNP) na maibaba ang antas ng kriminalidad sa bansa ngayong taong 2002. Ito ang ipinangako kahapon ni PNP Chief Director General Leandro Mendoza bilang tugon na rin sa pahayag ni Pangulong Arroyo na prayoridad ng kanyang administrasyon ang peace and order situation upang maibangon ang ekonomiya na labis na naapektuhan ng hostage crisis sa Mindanao gayundin ang insureksiyong kagagawan ng komunistang mga rebelde. Sinabi ni Mendoza na pangunahing tututukan sa taong 2002 ang pagresolba sa kidnap-for-ransom cases at pagsupil sa terorismo sa bansa. Patuloy silang nakikipag-ugnayan sa Filipino-Chinese community sa Metro Manila upang madetermina ang seguridad ng mga ito at mahikayat ang mga ito na makipagtulungan sa pulisya kung may bago mang biktima ng kinapping syndicate. Batay sa rekord ng PNP, mas minamabuti ng sinumang kamag-anak ng kidnap victim na magbayad na lamang ng ransom money sa sindikato kaysa ireport ang kaso sa pulisya. Bukod sa kidnapping, prayoridad pa rin ang suliranin sa terorismo. Mananatili rin ang mahigpit na pagbabantay ng pulisya sa mga pangunahing instalasyon sa bansa, pribado man o pag-aari ng gobyerno, gayundin ang pagpapakalat ng mga pulis para magbantay sa mga pampublikong lugar tulad ng shopping malls sa Metro Manila kasama rin ang lahat ng istasyon ng LRT at MRT. (Ulat ni Joy Cantos)</body>
<link>http://www.philstar.com/Article.aspx?articleId=145621&amp;publicationSubCategoryId=92</link>
</article>
<article>
<title>Pagbabawas ng mga empleyado sa gobyerno tututukan ng Kongreso</title>
<author>Malou R. Escudero</author>
<date>
<month>January</month>
<day>01</day>
<year>2002</year>
</date>
<body>Tututukan ng Mababang Kapulungan ng Kongreso ang pagbabawas ng tao sa gobyerno sa pamamagitan ng pagpasa ng panukalang batas na bubuhay sa Attrition Law. Ayon kay Bohol Rep. Eladio Jala, masyado nang lumalaki ang bilang ng mga government employees na wala nang ginagawa kaya dapat lamang na muling ipatupad ang Republic Act No. 7430 o kilala bilang Attrition Law. Ang nasabing batas ay unang ipinatupad noong 1992 at naging epektibo hanggang 1997. Sa pagitan ng 1992-1997, mahigpit na ipinagbawal ang paglalagay ng kapalit sa mga naiwang posisyon ng isang kawani ng pamahalaan na namatay, nag-resign, nag-retiro, inilipat o na-dismiss sa serbisyo. Base sa terminal report ng Civil Service Commission, nakatipid ang pamahalaan nang nasa P9.3 bilyon sa limang taong pagpapatupad nito. Itutuloy ang plenary debate hinggil sa muling pagbuhay ng nabanggit na batas sa muling pagbubukas ng sesyon ng Kongreso. (Ulat ni Malou R. Escudero)</body>
<link>http://www.philstar.com/Article.aspx?articleId=145631&amp;publicationSubCategoryId=92</link>
</article>
<article>
<title>Hidwaan sa YOU, Captain itinumba</title>
<author>Joy Cantos,Lilia Tolentino at Lordeth Bonilla</author>
<date>
<month>January</month>
<day>02</day>
<year>2002</year>
</date>
<body>Panloob na suliranin o matinding hidwaan sa pagitan ng mga opisyal at miyembro ng Young Officers Union (YOU) ang isa sa mga anggulong tinitingnan ng Philippine National Police sa pagkamatay ni Capt.Baron Cervantes matapos na ito ay barilin ng nag-iisang salarin ilang oras bago sumapit ang Bagong Taon. Ito ang inihayag kahapon ni PNP Directorate for Police Community Relations,P/Director Thompson Lantion ukol sa kaso ng pagpaslang kay Cervantes. &amp;quot;Were investigating all angles, including internal conflict among YOU officers and members in the death of Cervantes&amp;quot;, ani Lantion. Si Cervantes, 35 anyos, spokesman ng isang paksiyon ng YOU, residente ng 25 Evangeline St., BF Resort Village, Las Pi&amp;ntilde;as City ay binaril ng nag-iisang suspek dakong alas- 6 ng gabi sa harapan ng Jubileaum Drug Store sa Zapote-Alabang Road ng nasabing lungsod. Lumabas sa imbestigasyon na nakaupo ang biktima sa harapan ng nasabing botika at umano ay may hinihintay nang lapitan at barilin ng suspek ang ulo ni Cervantes na nagwika pa ng &amp;quot;Sir, pasensiya na po at naniningil lang kami ng pautang&amp;quot;. Pagkatapos ay mabilis tumakas lulan ng isang kulay puting Honda Civic patungo sa direksiyon ng Alabang. Narekober sa pinangyarihan ng krimen ang isang basyo ng bala ng 9MM caliber na siyang ginamit sa pamamaslang. Hindi na nagawang maisalba ng mga doktor sa Perpetual Medical Center ang buhay ni Cervantes nang bawian ito ng buhay dakong alas-8:16 ng gabi. Samantala, sinabi naman ni Pangulong Gloria Macapagal- Arroyo na may hinala siyang may motibong pulitika ang pagkapaslang kay Cervantes. Gayunman tumanggi ang Pangulo na magbigay ng anumang detalye sa isyu ng pagkakapaslang kay Cervantes na siyang nagbunyag ukol sa umanoy sekretong pagpupulong ng RAM at YOU sa isang beach resort sa Cavite noong Disyembre 15 para umano iplano ang isang kudeta laban sa pamahalaang Arroyo. (Ulat nina Joy Cantos,Lilia Tolentino at Lordeth Bonilla)</body>
<link>http://www.philstar.com/Article.aspx?articleId=145703&amp;publicationSubCategoryId=92</link>
</article>
<article>
<title>593 sugatan sa Bagong Taon</title>
<author>Joy Cantos</author>
<date>
<month>January</month>
<day>02</day>
<year>2002</year>
</date>
<body>Limandaan at siyamnaput tatlo ang mga naging biktima ng paputok at indiscriminate firing sa buong bansa na bumaba ng halos mahigit sa kalahati kumpara noong 2001 sa nakalipas na pagsalubong sa Bagong Taon. Ito ang ipinalabas na assessment kahapon ng tanggapan ng Philippine National Police (PNP) kasabay ng pagsasabing nairaos ng maayos ang pagsalubong sa taong 2002. Batay sa report na nakalap sa tanggapan ni PNP Chief, Director General Leandro Mendoza, bukod sa nasabing bilang ng mga casualties ay naitala rin ang 18 insidenteng sunog sa buong Metro Manila. Ayon sa report ni Police Director Ricardo De Leon, PNP Director for Operations kay General Mendoza, nabatid na 453 ang kabuuang bilang ng nasugatang biktima dahil sa paggamit ng firecracker, 22 naman ang nabiktima ng ligaw na bala at 11 sa indiscriminate firing. Sa kabuuang 486 katao na nasugatan sa nangyaring pagsalubong sa Bagong Taon ay idinagdag dito ang 107 bilang ng indibidwal na nasugatan naman dahil din sa paputok at ligaw na bala nitong nakaraang Bagong Taon kung kaya umakyat ang bilang sa kabuuang 593. Ang nasabing bilang ay sumasakop simula noong bisperas ng Bagong Taon hanggang alas-7 ng umaga kahapon. Ang mga biktima ay nilalapatan ng lunas sa ibat ibang pagamutan sa ibat ibang bahagi ng bansa. Ipinagmalaki ni Mendoza na mas mababa umano ang bilang ng mga casualties ngayong taon kumpara noong nakaraang taon kung saan 1,500 katao ang napuruhan sa paggamit ng paputok at baril. (Ulat ni Joy Cantos)</body>
<link>http://www.philstar.com/Article.aspx?articleId=145715&amp;publicationSubCategoryId=92</link>
</article>
<article>
<title>SK elections balak tipirin</title>
<author>Malou Rongalerios-Escudero</author>
<date>
<month>January</month>
<day>02</day>
<year>2002</year>
</date>
<body>Dapat sikapin ng Mababang Kapulungan ng Kongreso na makaisip ng paraan kung paano makatitipid ang gobyerno sa pagdaraos ng Sangguniang Kabataan elections sa darating na Mayo. Ito ang nagkakaisang pananaw nina Reps. Imee Marcos, at Douglas Cagas kaugnay sa nalalapit ng eleksiyon ng Sangguniang Kabataan ngayong taong ito. Sinabi ni Cagas na nagiging corrupt na rin ang ilang kabataan dahil ang ilan sa mga ito ay humihingi ng financial support mula sa mga pulitiko upang maluklok lang sila sa puwesto. Kung gagawin umanong mas matipid ang SK elections ay hindi na kinakailangang humingi ng financial support ang mga SK candidates mula sa mga pulitiko. Sinabi naman ni Marcos na dapat ay maging awtomatiko ang pagre-resign ng isang kasapi o opisyal ng SK sa sandaling umabot na sa 22 ang edad nito. Ito umano ang dahilan kung bakit hindi na aktibo ang mga ito sa mga gawain na para sa kabataan dahil mas pinagtutuunan ng mga ito ng pansin ang kanilang pamilya o trabaho. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=145720&amp;publicationSubCategoryId=92</link>
</article>
<article>
<title>LTO ang may 'K' magbakbak ng plaka</title>
<author>Angie dela Cruz</author>
<date>
<month>January</month>
<day>02</day>
<year>2002</year>
</date>
<body>Walang kapangyarihan at karapatan ang MMDA at iba pang deputized traffic enforcers na magtanggal nang plaka ng mga sasakyan dahil tanging Land Transportation Office (LTO) ang may hurisdiksyon dito. Ito ang sinabi ni Atty. Percival Cendana, chief legal department ng LTO, na ang kanilang ahensiya lamang ang may karapatan na mag-alis ng plaka ng anumang behikulo sa buong bansa na nasasangkot sa anumang paglabag sa batas trapiko. Nakikiusap ang pamunuan ng LTO sa MMDA at iba pang local deputized traffic enforcers na itigil na ang kanilang matagal nang kinagawian at kung sila ay nakapagtanggal ng plaka ito ay isumite sa nasabing ahensiya ng pamahalaan. (Ulat ni Angie dela Cruz)</body>
<link>http://www.philstar.com/Article.aspx?articleId=145728&amp;publicationSubCategoryId=92</link>
</article>
<article>
<title>Gobyerno 'maghihigpit ng sinturon' ngayong taon</title>
<author>Lilia A. Tolentino</author>
<date>
<month>January</month>
<day>02</day>
<year>2002</year>
</date>
<body>Puspusang paghihigpit ng sinturon sa gobyerno ang inaasinta ng Pangulong Gloria Macapagal-Arroyo sa taong 2002 para mapanatili ang target deficit na P130 milyon. Ayon sa Pangulo ang pagtitipid na ito ay ipatutupad niya kasabay ng pagpapahusay ng koleksiyong buwis. Sinabi ng Pangulo na kung sa taong ito ay malalampasan ng malaki ng Bureau of Internal Revenue ang target collection, maaaring makapagpatupad ng mga proyekto sa mga naka-programa sa pambansang badyet. Inihayag ng Pangulo na ipauubaya na lang niya kay BIR Commissioner Rene Eba&amp;ntilde;ez ang pagtugis sa mga taxpayers na hindi nagbabayad ng tamang buwis. Bagaman magpapatupad ng pagtitipid sa gastos sa gobyerno, ang pagtutuunang pansin ng Pangulo ay ang modernisasyon ng agrikultura na siyang inaasahang mapagkukunan ng 1 milyong trabaho. Kahit aniya mas malaki ang pondong gagastusin sa taong ito ng Department of Public Works and Highways (DPWH) kaysa Department of Agriculture (DA), ang malaking alokasyon naman ng DPWH ay laan para sa mga proyektong infrastructure na susuporta sa agrikultura tulad ng farm-to-market roads. (Ulat ni Lilia A. Tolentino)</body>
<link>http://www.philstar.com/Article.aspx?articleId=145732&amp;publicationSubCategoryId=92</link>
</article>
<article>
<title>Walang Pinoy casualties sa Peru incidents</title>
<author>Rose Tamayo</author>
<date>
<month>January</month>
<day>02</day>
<year>2002</year>
</date>
<body>Sinabi kahapon ni Department of Foreign Affairs (DFA) Spokesman Victoriano Lecaros na hindi dapat mangamba ang ating mga kababayan sa naganap na trahedya sa bansang Lima, Peru dahil walang naiulat na Pinoy casualties. Ayon sa ulat,umabot sa 264 katao ang nasawi at 80 naman ang nasugatan matapos masunog ang isang mall nang sumabog ang mga nakadisplay na paputok noong Sabado dahil sa isang mamimili na nagtapon ng paputok. Lumikha ng malaking sunog ang nasabing pagsabog na mabilis kumalat sa tatlong kalapit na gusali. Karamihan sa mga nasawi ay mga nakulong na mamimili para sa &amp;quot;New Years Festivity&amp;quot;. (Ulat ni Rose Tamayo)</body>
<link>http://www.philstar.com/Article.aspx?articleId=145735&amp;publicationSubCategoryId=92</link>
</article>
<article>
<title>Pag-amiyenda sa money-laundering law tutukan ng Kongreso</title>
<author>Malou Rongalerios-Escudero</author>
<date>
<month>January</month>
<day>02</day>
<year>2002</year>
</date>
<body>Tatlong buwan pa lamang na naipasa ang Republic Act 9160 o Anti-Money Laundering Law na nilagdaan ni Pangulong Gloria Macapagal-Arroyo noong Setyembre 29, 2001, kinakailangan na kaagad itong amiyendahan ng Kongreso sa lalong madaling panahon. Inamin ng mga lider sa Mababang Kapulungan na sumablay ang bersyon ng Anti-Money Laundering Law kaya kailangan nila itong amiyendahan. Subalit inamin ni Asst. Majority Leader Allan Peter Cayetano na ang pag-amiyenda rito ay hindi magiging kasimbilis ng pagkakapasa nito noong Setyembre. &amp;quot;Debatable na naman yan dahil sasabihin na nagpapadikta na naman tayo. Kasi, during the time na pinag-uusapan yan, naging isyu ang mabilis na pag-apruba namin dahil sa dikta ng Financial Action Task Force,&amp;quot; pahayag ni Cayetano. Sa inaprubahang batas, kailangang P4 milyon ang deposito ng isang taong pinaghihinalaang sangkot sa money laundering bago ito imbestigahan, subalit nais ng FATF na sundin ng Pilipinas ang &amp;quot;international standard&amp;quot; na $10,000 (o P500,000 sa palitang P50 bawat dolyar). Matatandaan na minadali ng Kongreso ang pag-apruba sa laundering bill sa takot na maapektuhan ang ekonomiya ng bansa kapag hindi naabot ang deadline na ipinataw ng FATF noong Setyembre. Inaasahan na uunahin ng Kongreso ang pag-amiyenda sa nasabing batas ngayong buwan ng Enero. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=145738&amp;publicationSubCategoryId=92</link>
</article>
<article>
<title>Oil derugaltion law pinabubuwag</title>
<author></author>
<date>
<month>January</month>
<day>02</day>
<year>2002</year>
</date>
<body>Sa kabila na marami na ang mga kumpanya at pabrika na nagsasara dulot ng bumagsak na ekonomiya ng bansa, ginigiit pa rin ng militanteng grupong Bayan ang pagpapatupad ng pamahalaan na itaas ang sahod ng mga manggagawa at pagbuwag sa oil deregulation law sa itong taong 2002. Binigyang-diin ni Teddy Casino, secretary-general ng Bayan, bagamat marami ang tinamaan ng hindi gumandang ekonomiya ng bansa noong 2001, maaari namang mapagbigyan ng pamahalaan ang kanilang kahilingan ngayong 2002. Ito ay dahilan na rin umano sa mga ipinahayag ni Pangulong Gloria Macapagal-Arroyo na maraming bansa na ang nagnanais na magdagdag ng negosyo sa Pilipinas kayat sa pamamagitan nito ay maaari nang maipatupad ang kanilang demands ngayong Bagong Taon. Umaasa ang naturang grupo na gagawa ng mga kaukulang hakbang ang pamahalaang Arroyo ng mga paraan upang muling sumigla ang kabuhayan ng milyong mamamayan na nawalan ng hanapbuhay ng nagdaang taon. Kaugnay nito, hiniling din ng Bayan kay Arroyo na ibasura na lamang ang implementasyon ng oil deregulation law dahil pawang kahirapan lamang sa panig ng mamamayan ang epekto nito. Ang naturang batas anya ay nagpapalala ng kondisyon ng pamumuhay ng milyong mamamayan dahil nagdudulot ang naturang batas ng pagtaas ng bilihin dahil hindi nakokontrol ng pamahalaan ang presyo ng mga produktong petrolyo. Binigyang-diin ni Casino na bagamat nagkaroon ng rollback sa presyo ng gasolina noong nakaraang taon, hindi naman bumababa ang halaga ng bilihin na epekto ng oil deregulation law. Kung wala anya ang naturang batas, maaaring maibsan ang problema at kahirapan. (Angie dela Cruz)</body>
<link>http://www.philstar.com/Article.aspx?articleId=145740&amp;publicationSubCategoryId=92</link>
</article>
<article>
<title>Skyway bantang pasabugin</title>
<author>Lordeth Bonilla,Danilo Garcia at Rudy Andal</author>
<date>
<month>January</month>
<day>03</day>
<year>2002</year>
</date>
<body>Matapos umanong pasalubungan sa bagong taon ng Philippine National Construction Corporation (PNCC) ang mga motorista na dumaraan sa North, South Luzon Expressway at Skyway nang pagtataas sa toll fee, nagbanta ang hindi pa matukoy na grupo na pasasabugin ang kahabaan ng Skyway bilang pagpapakita ng kanilang mariing pagtutol. Ayon kay PNCC chairman Atty. Luis Sison, mahigpit na seguridad ang ipinatutupad ngayon sa South expressway upang hadlangan ang anumang tangkang karahasan na posibleng ihasik ng di pa matukoy na grupo makaraang makatanggap sila ng hindi pa kumpirmadong mga report na may nagbabalak na magsagawa ng pambobomba sa Skyway bunsod na rin ng naganap na toll fee hike. Takda ring maglunsad ng isang malaking picket rally ang malaking grupo ng Pinag-Isang Samahan ng mga Tsuper at Operators Nationwide (PISTON) sa toll booths ng SLEX. Ayon kay PISTON president Medardo Roda, nabigla umano ang mga motorista sa naturang desisyon ng PNCC at hindi makatarungan dahil sa wala man lamang ginawang konsultasyon bago ito ipinatupad. Masyadong malaki ang epekto nito sa lahat ng motorista na dumaraan sa SLEX partikular na sa mga tsuper ng jeep na makakaltasan ng malaki sa kakarampot nilang kinikita. Naghugas-kamay naman si Sison sa naturang pagtataas at sinabing ipinalabas naman umano nila sa pahayagan ang balaking pagtataas at nagpaskil pa sa kanilang mga toll gate. Wala rin umano silang kapangyarihan na pigilan ito dahil sumusunod lamang sila sa kautusan ng Toll Fee Regulatory Board na siyang may kapangyarihan sa pagre-regulate ng toll fees. Dahil dito ay umapela si Sison na huwag gumawa ng anumang uri ng karahasan dahil maraming inosenteng motorista at commuters ang madadamay at higit anyang maaapektuhan ay ang ekonomiya na magbibigay ng malaking takot sa mga investor na nais maglagak ng negosyo sa bansa. &amp;quot;I would like to appeal to whoever is thinking of doing something like this to refrain from performing acts of violence. Hindi maganda yan, hindi lang sa ating mga mamamayang masasaktan kundi pati sa mga investors natin who are thinking of investing in the country. They will not look upon the Philippines as a climate that they will liket to invest in, na kung mayroong tayong protesta ay magbobomba tayo agad,&amp;quot; pahayag ni Sison. Ayon kay Sison, mayroong proseso para sa mga reklamo o pagtutol sa pagtaas sa singil kaya huwag anyang idaan sa karahasan ang anumang protesta laban sa toll pay increase. Samantala, hiniling kahapon ni Senator Tessie Aquino-Oreta sa pamahalaang Arroyo na ikunsidera nito ang hakbang ng Toll Regulatory Board sa pagtataas ng singil sa North at Luzon Expressway at Skyway system. Sinabi ni Sen. Oreta na hindi pa man nakakaahon sa pagtaas ng bilihin ay naririto na naman ang panibagong pagtataas sa singil sa toll sa North at Luzon expressway. Aniya, ang panibagong pagtataas na ito ay mangangahulugan ng panibagong pagtaas din sa presyo ng bilihin partikular ang mga produktong nagmumula sa North at South Luzon patungo sa kamaynilaan. (Ulat nina Lordeth Bonilla,Danilo Garcia at Rudy Andal)</body>
<link>http://www.philstar.com/Article.aspx?articleId=145808&amp;publicationSubCategoryId=92</link>
</article>
<article>
<title>Killer ng YOU spokesman tukoy na</title>
<author>Lordeth Bonilla/Joy Cantos/Lilia Tolentino/Ellen Fernando</author>
<date>
<month>January</month>
<day>03</day>
<year>2002</year>
</date>
<body>Kilala na umano ng pulisya ang killer ng napaslang na si Young Officers Union (YOU) spokesperson Capt. Alexander &amp;quot;Baron&amp;quot; Cervantes at handa nang magsagawa ng pag-aresto anumang araw ngayon. Ayon sa source na di nagpabanggit ng pangalan, tukoy na ng mga awtoridad ang suspek sa pagpatay kay Cervantes at isang cartographic sketch nito ang ipinalabas kahapon. Makikialam na rin ang National Bureau of Investigation (NBI) sa imbestigasyon ng kaso para sa mas mabilisang pagresolba sa krimen, pero nilinaw ni Justice Secretary Hernando Perez na tutulong lamang ang NBI sa PNP para sa pagkalap ng mga ebidensiya, pagtukoy sa motibo ng krimen at kung sino ang utak dito. May hawak na ring mga testigo at magandang lead ang PNP kung saan lumutang ang anggulong personal, atraso o panloob na hidwaan dahil bago pinaslang si Cervantes ay may naganap na umanong pagtatalo sa pagitan ng biktima at iba pang miyembro at opisyal ng RAM-YOU. Nakatakda namang ipatawag ng pulisya si Council on Philippine Affairs (COPA) councilor general Pastor Boy Saycon at ilan sa gagamiting ebidensiya ang mga impormasyon na ibinunyag sa kanya ni Cervantes nang nabubuhay pa ito. Gayunman, isang source sa Camp Crame ang nagsabi na ang dokumentong ibinigay ni Cervantes kay Saycon ay may kaugnayan sa nilulutong &amp;quot;destabilization plot&amp;quot; laban sa Arroyo administration. Sinasabing ibinunyag umano ni Cervantes ang &amp;quot;paskudeta&amp;quot; laban sa pamahalaang Arroyo matapos ang isinagawang pagpupulong ng RAM sa Puerto Azul sa Cavite. Posible rin aniyang ipatawag si Col. Romeo Lim, miyembro ng Rebolusyonaryong Alyansang Makabansa (RAM), ang opisyal na nakalaban ni Cervantes at nagbunyag sa isang programa sa telebisyon na nagdadawit sa pangalan nina Sen. Panfilo Lacson at dating PNP chief director Gen. Roberto Lastimoso. Inihayag ni Lim na nang nabubuhay pa si Cervantes ay hinihingan umano nito ng halagang P3 milyon si Lastimoso para protektahan siya ng YOU, samantala sa panig ni Lacson ay hindi nito nilinaw kung ano ang naging kaugnayan ng biktima sa mambabatas. (Ulat nina Lordeth Bonilla/Joy Cantos/Lilia Tolentino/Ellen Fernando)</body>
<link>http://www.philstar.com/Article.aspx?articleId=145819&amp;publicationSubCategoryId=92</link>
</article>
<article>
<title>NFA babalasahin sa rice smuggling</title>
<author>Ely Saludar</author>
<date>
<month>January</month>
<day>03</day>
<year>2002</year>
</date>
<body>Magpapatupad ng pagbalasa sa mga opisyal ng National Food Authority (NFA) kaugnay ng sinasabing rice smuggling. Ayon kay NFA Administrator Anthony Abad, bagamat wala pa naman itong nababalitaan na sangkot ang kanyang mga tauhan sa rice smuggling ay minabuti nito na magpatupad ng pagbalasa. Sinabi ni Abad na makabubuting isagawa ang revamp dahil masyado na anyang matagal ang mga opisyal sa kanilang mga posisyon. Nilinaw ni Abad na ang revamp ay nationwide at uumpisahan ito matapos ang isinasagawang evaluation. Muling nagbabala si Abad sa kanyang mga tauhan na madadawit sa pagpupuslit ng bigas na kasalukuyang ipinatutupad na ang mahigpit na pagbabantay. (Ulat ni Ely Saludar)</body>
<link>http://www.philstar.com/Article.aspx?articleId=145824&amp;publicationSubCategoryId=92</link>
</article>
<article>
<title>Walang aregluhan sa kasong kidnapping</title>
<author>Grace Amargo</author>
<date>
<month>January</month>
<day>03</day>
<year>2002</year>
</date>
<body>Tututulan ng Department of Justice (DOJ) ang anumang areglo sa mga kasong kidnapping na nakasampa sa kanilang tanggapan. Nabatid mula sa isang pahinang circular na ipinalabas ni Justice Secretary Hernando Perez, inatasan nito ang lahat ng city at provincial prosecutors na isulong ang bawat kaso ng kidnapping na nasa DOJ kahit pa umatras ang mga testigo at biktima sa krimen. Ginawa ni Perez ang naturang direktiba upang maisulong ang kampanya ng Arroyo administration laban sa kidnapping. Matatandaan na sinabi ni Pangulong Arroyo na hindi niya bibigyan ng commutation of sentence ang lahat ng mga kidnapper na nasa death row. Naniniwala ang DOJ na mas magiging matibay ang ngipin ng batas kung hindi papayagan ang anumang pakikipag-areglo sa kaso laban sa mga kidnapper. Sinasabing nababahala ang DOJ na nawawalan ng saysay ang paghihirap ng mga piskal sa buong bansa kapag umatras na ang isang biktima sa paghahain ng reklamo sa pamamagitan ng affidavit of desistance. Sinabi ni Perez na mas makabubuting himukin ng mga piskal ang bawat biktima at testigo na huwag i-aatras ang kaso laban sa mga taong dumukot sa kanila. (Ulat ni Grace Amargo)</body>
<link>http://www.philstar.com/Article.aspx?articleId=145831&amp;publicationSubCategoryId=92</link>
</article>
<article>
<title>Marcelo dadamputin kapag hindi nagpakita sa BID</title>
<author>Butch Quejada</author>
<date>
<month>January</month>
<day>03</day>
<year>2002</year>
</date>
<body>Nakatakdang damputin ngayon ang kontrobersiyal na negosyanteng si Pacifico Marcelo kapag nabigo itong magpakita sa Bureau of Immigration para patunayan na siya ay isang Filipino citizen. Ayon kay Immigration Commissioner Andrea Domingo, nangako si Marcelo na boluntaryong magpupunta sa BI para sa imbestigasyon at patunayan na siya ay isang Filipino, subalit hanggang kahapon ng hapon ay hindi ito nagpakita. Tanging ang abogado nito, na nakilalang si Atty. dela Serna ang nagpunta sa BI pero bigo nitong maipaliwanag kung bakit hindi nito kasama si Marcelo. Ayon kay Domingo, magpapalabas siya ngayon ng isang warrantless arrest kay Marcelo kung saan inatasan niya si Associate Commissioner Orly Dixon na isilbi ang order laban kay Marcelo. Kung matatandaan, si Marcelo ay naging sentro ng imbestigasyon ng Immigration dahil sa pagkabigo nitong ideklara ang kanyang American citizenship nang mag-aplay para sa isang franchise to operate ng isang telecommunications company sa bansa. Sa kanyang travel records na nakuha mula sa computer files ng Immigration, gumamit si Marcelo ng isang US passport simula noong Agosto 1996. Sa nasabi ring record ay nakita na si Marcelo ay isang balikbayan o tourist sa tuwing pumapasok siya sa bansa. Ang balikbayah visa ay kadalasang ibinibigay sa isang dating Filipino citizen at pinagkakalooban ng pribilehiyo na manatili sa bansa sa loob ng isang taon mula sa petsa ng kanilang pagdating. Sa ilalim ng Philippine immigration laws, ipinagbabawal sa isang dayuhan na magtayo ng negosyo sa bansa nang hindi nag-aaplay ng working o investors visa. Kailangan rin nitong magparehistro bilang alien at kumuha ng alien certificate of registration. Nakasaad din sa 1987 Constitution na bawal sa isang dayuhan na magmay-ari ng mahigit sa 40% ng shares ng isang kumpanya na ang negosyo ay telecommunication. (Ulat ni Butch Quejada)</body>
<link>http://www.philstar.com/Article.aspx?articleId=145835&amp;publicationSubCategoryId=92</link>
</article>
<article>
<title>2002 budget gagamitin na ng Malaca&amp;ntilde;ang kahit hindi pa napipirmahan ng Pangulo</title>
<author>Ely Saludar</author>
<date>
<month>January</month>
<day>03</day>
<year>2002</year>
</date>
<body>Sisimulan na ng Malaca&amp;ntilde;ang ang paggamit ng 2002 national budget kahit hindi pa ito pormal na nalalagdaan ni Pangulong Arroyo bilang isang batas. Ayon kay Budget Secretary Emilia Boncodin, hindi pa naisusumite ng Kongreso sa Malaca&amp;ntilde;ang ang libro ng budget na nagkakahalaga ng P780.8 billion kung kayat hindi pa malagdaan ng Pangulo. &amp;quot;Wala pa kasi ang libro. Hindi pa naisumite ng Congress ang budget measure sa Malaca&amp;ntilde;ang. Kumbaga, seremonya lang iyon. In fact, iyon na ang gagamitin namin ngayon,&amp;quot; paliwanag ni Boncodin. Gayunman, sinabi ni Boncodin na aprubado na naman sa dalawang kapulungan ng Kongreso ang budget kaya maaari na itong gamitin ng Malaca&amp;ntilde;ang kahit hindi na nalagdaan ng Pangulo. (Ulat ni Ely Saludar)</body>
<link>http://www.philstar.com/Article.aspx?articleId=145839&amp;publicationSubCategoryId=92</link>
</article>
<article>
<title>57 foreign traffickers naaresto sa 2001</title>
<author>Rudy Andal</author>
<date>
<month>January</month>
<day>03</day>
<year>2002</year>
</date>
<body>Umabot sa 1,000 kilo ng shabu na tinatayang aabot ng P2 bilyon ang nakumpiska ng mga awtoridad mula sa 57 dayuhang drug traffickers sa nakalipas na taon, ayon kay Senate Majority Leader Loren Legarda-Leviste na opisyal ng Citizens DrugWatch Foundation. Itinuring ni Sen. Legarda na ang pinakamalaking drug bust sa nakaraang taon ay ang pagkakakumpiska sa may 498 kilo ng shabu mula sa isang Chinese national at isang municipal mayor sa lalawigan ng Quezon. Sumunod na pinakamalaking drug bust ay ang pagkakaaresto sa 3 Chinese nationals kung saan ay nakumpiska sa mga ito ang 350 kilo ng shabu sa Zambales. Mula sa 57 foreigners na nadakip sa nakalipas na taon, 43 dito, kabilang ang dalawang Chinese women ang posibleng maharap ngayon sa parusang kamatayan sa pamamagitan ng lethal injection dahil sa large-scale na drogang nakumpiska sa mga ito. Tinatayang 2/3 naman ng mga naarestong dayuhan ay nagmula sa Peoples Republic of China, wika pa ni Legarda. Umapela rin ang Senate Majority Leader sa kanyang mga kasamahang mambabatas na suportahan ang kanyang panukala ng mga bagong pamamaraan upang masugpo nang tuluyan ang suliranin ng bansa dahil sa droga. Aniya, bukod sa panukalang anti-racketeering at international crime organization na itinulad sa anti-Rico Law ng US, iminungkahi rin ni Legarda ang pag-aalis sa pribilehiyo ng isang drug suspect para sa probation at ang mandatory confinement naman o rehabilitasyon sa mga drug users. Iginiit din ng lady solon na magkaroon ng permanenteng special crime court na exclusive na didinig sa mga drug cases upang mapabilis ang paglilitis sa mga ito. Nakapaloob din sa panukalang ito ni Legarda ang pagkakaroon ng karagdagang state-run na drug rehabilitation centers at mandatory preventive drug education sa mga paaralan. (Ulat ni Rudy Andal)</body>
<link>http://www.philstar.com/Article.aspx?articleId=145841&amp;publicationSubCategoryId=92</link>
</article>
<article>
<title>Suspek sa Cervantes slay hawak na ng pulisya</title>
<author>Lordeth Bonilla,Joy Cantos,Grace Amargo at Angie dela Cruz</author>
<date>
<month>January</month>
<day>04</day>
<year>2002</year>
</date>
<body>Hawak na umano ngayon ng Southern Police District Office (SPDO) ang suspek na responsable sa pamamaslang kay Young Officers Union (YOU) spokesman Capt. Baron Cervantes. Nabatid sa isang opisyal ng SPD na tumangging magpabanggit ng pangalan, kasalukuyan nang sumasailalim sa interogasyon ang suspek na nadakip kamakalawa ng gabi. Napag-alaman na ilang testigo na umano ang nagtungo sa SPD headquarters upang ituro at tiyakin ng mga ito kung ang taong hawak ngayon ng mga pulis ay ang siyang bumaril sa YOU spokesperson. Samantala, nakasentro ngayon ang imbestigasyon ng pulisya sa posibleng kinalaman ni Supt. Diosdado Valeroso, isa sa co-founder ng YOU matapos na mabatid na ito ang huling pinadalhan ng text message ng biktima ilang oras bago ito pinaslang. Ayon sa Camp Crame sources, dakong alas-4 ng hapon noong Disyembre 31 ay nagpadala ng text message si Cervantes kay Valeroso na nagsasaad ng &amp;quot;Hindi tayo magkaintindihan dito sa text. magkita na lang tayo.&amp;quot; Ang nasabing message umano ay na-retrieve ng pulisya mula sa 9110 cellphone ni Cervantes at naka-save umano ito. Kaugnay nito, isang guwardiya na saksi sa krimen ang umanoy patagong ipinuslit ng SPD papunta sa Office of the Chief PNP para panoorin ang isang video tape noong Christmas party ng Council of Philippine Affairs (COPA) noong Dis. 18 sa Ayala, Alabang. Sinasabing nais lamang kumpirmahin ng pulisya kung makikita ng saksi sa video tape ang anyo ng dalawang gunmen. Abenina sisiyasatin sa Cervantes murder Ipasasailalim sa imbestigasyon ni Justice Secretary Hernando Perez sa National Bureau of Investigation (NBI) si outgoing Land Transportation Office (LTO) chairman Edgardo Abenina at ang mga miyembro ng Rebolusyonaryong Alyansang Makabansa (RAM) hinggil sa naganap na pagpatay kay Cervantes. Ito ang ipinahayag ni Perez makaraang ibunyag ni Volunteers Against Crime and Corruption (VACC) Chairman Dante Jimenez na may anggulo tungkol sa mga anomalya sa loob ng LTO na posibleng dahilan ng pagpaslang sa YOU spokesman. Ang nabanggit na anomalya sa LTO ay patungkol umano sa mga iregularidad sa bidding. Magugunita na si Cervantes ang itinuturo ring nagbunyag ng planong kudeta laban sa pamahalaang Arroyo matapos ang isinagawang pagpupulong ng mga miyembro ng RAM sa Puerto Azul sa Cavite. Ito rin ang dahilan para isama ni Perez ang limang na RAM officials sa pagsisiyasat na sina ret. Capt. Proseso Maligalig, Supt. Rafael Cardeno, Col. Romeo Lim, Lt. Sgt. Donn Anthony Miraflor at Supt. Diosdado Valeroso. Inihayag naman ni Abenina na handa siyang ipasalang ang sarili para imbestigahan kaugnay ng Cervantes slay. Matatandaan na si Cervantes ay binaril ng nag-iisang gunman habang ang isa ay nagsilbing lookout habang nakaupo sa harapan ng isang drugstore malapit sa 7-11 convenience store sa panulukan ng Times St. at Alabang-Zapote Road sa Las Pi&amp;ntilde;as City. (Ulat nina Lordeth Bonilla,Joy Cantos,Grace Amargo at Angie dela Cruz)</body>
<link>http://www.philstar.com/Article.aspx?articleId=145923&amp;publicationSubCategoryId=92</link>
</article>
<article>
<title>Cervantes hindi bibigyan ng 'full military honors'</title>
<author>Joy Cantos</author>
<date>
<month>January</month>
<day>04</day>
<year>2002</year>
</date>
<body>Sorry Baron. Walang makakamtang &amp;quot;full military honors&amp;quot; ang pinaslang na si self-proclaimed YOU spokesman Baron Cervantes sa sandaling ihatid ito sa huling hantungan nito. Ito ang inihayag kahapon ni AFP Spokesman Brig. Gen. Edilberto Adan bilang tugon sa kahilingan ng pamilya ni Cervantes na pagkalooban ito ng full military honors. &amp;quot;He is not entitled to full military honors. The AFP only provides military honors to personnel who were separated from service under honorable condition,&amp;quot; paglilinaw ni Adan. Sinabi ni Adan na ang binibigyan lang ng AFP ng full military honors sa hanay ng kanilang mga opisyal at tauhan ay yaong malinis na nagpaalam sa serbisyo, pero sa kaso ni Cervantes ay dalawang beses itong nag-AWOL. Ayon sa ilang kilalang opisyal ng YOU at RAM, hinahayaan lamang nilang magsalita si Cervantes at magpakilalang spokesman ng YOU, pero ang ginawa nitong pagbubulgar sa umanoy &amp;quot;paskudeta&amp;quot; hinggil sa umanoy pagpaplano ng kanilang grupo upang pabagsakin ang administrasyon ni Pangulong Arroyo ay kalabisan na at mariing kinokondena ng kanilang samahan. (Ulat ni Joy Cantos)</body>
<link>http://www.philstar.com/Article.aspx?articleId=145927&amp;publicationSubCategoryId=92</link>
</article>
<article>
<title>EDSA 4 minaliit ng Palasyo</title>
<author>Lilia Tolentino at Malou Escudero</author>
<date>
<month>January</month>
<day>04</day>
<year>2002</year>
</date>
<body>Minaliit ng Malaca&amp;ntilde;ang ang bantang EDSA 4 ni Linda Montayre, ang self-styled secretary general ng Peoples Consultative Assembly (PCA) laban sa administrasyong Arroyo. Ayon kay Presidential Spokesman Rigoberto Tiglao, bagaman karapatan ng mga mamamayan na bumatikos sa gobyerno dahil sa umiiral na demokrasya, hindi umano maganda na ipagyabang ni Montayre na pamumunuan ng PCA ang panibagong People Power sa EDSA kung ang kasalukuyang gobyerno ay hindi makikinig sa panawagang reporma. Inamin ni Tiglao na ang bansa ay nahaharap sa ilang mga problema sa kasalukuyan, pero ang mga suliraning ito ay hindi naman napaka-grabe para magtawag ng isang pag-aaklas. Kailangan aniyang magpakita muna si Montayre nang kahit katiting na ebidensiya sa mga sinasabi niyang anomalya. Napakarami na aniya ang batikos nito kaya mapapanahon na para magpakita siya ng batayan. Sinabi ni Tiglao na kung si Jaime Cardinal Sin na alam nang lahat na naging leading figure sa EDSA 1 at 2 ay hindi nagsasalita hinggil sa people power, ipinagtataka nito kung bakit si Montayre lamang ang nagsasalita sa PCA samantalang nananatiling tahimik ang iba pang opisyal ng grupo. Maging ang oposisyon sa Mababang Kapulungan ng Kongreso ay hindi pabor sa naging pahayag ni Montayre laban sa Arroyo administration. Ayon kay Muntinlupa Rep. Rufino Biazon, iresponsable ang naging pahayag ni Montayre na pasisimulan ng PCA ang People Power 4 kapag nabigo ang Pangulo na ipatupad ang makatotohanang reporma sa Enero 21. Maari anyang ikonsiderang bahagi ng &amp;quot;destabilization plot&amp;quot; ang pahayag ni Montayre dahil wala namang basehan ito. Hinamon ni Biazon si Montayre na patunayan na ang kanyang pahayag ang tunay na damdamin ng publiko bago nito tuluyang masira ang pamahalaan. Hindi makakatulong ang anumang banta ng kudeta sa kasalukuyan. Dapat na umanong tigilan ang pamumulitika at magtulungan para sa pambansang pagkakaisa. (Ulat nina Lilia Tolentino at Malou Escudero)</body>
<link>http://www.philstar.com/Article.aspx?articleId=145937&amp;publicationSubCategoryId=92</link>
</article>
<article>
<title>Malaca&amp;ntilde;ang, Kongreso umalma rin sa toll fee hike</title>
<author>Ely Saludar at Malou Rongalerios-Escudero</author>
<date>
<month>January</month>
<day>04</day>
<year>2002</year>
</date>
<body>Umalma na rin ang Malaca&amp;ntilde;ang at Kongreso sa biglaang pagtaas sa toll fees ng mga motorista na gumagamit sa North, South Expressways at Skyway. Inatasan ng Palasyo ang mga opisyal ng Toll Regulatory Board (TRB) at Philippine National Construction Corporation (PNCC) na magpaliwanag, ito ay matapos umangal ang mga motorista sa biglaang pagtaas ng singil ng TRB at PNCC na aabot sa 29 porsiyento hanggang 60 porsiyento. Sinabi ni Presidential Spokesman Rigoberto Tiglao na nais malaman ng Malaca&amp;ntilde;ang kung makatwiran ang ginawang toll fee hike ng CITRA sa Skyway at PNCC. Tiniyak din ni Tiglao na tatalakayin sa pagpupulong ngayon ng Gabinete ang usapin sa singil sa toll fee. Samantala,isasampa ni Muntinlupa Rep. Rufino Biazon ang isang resolusyon sa kinauukulang komite sa Kongreso upang imbestigahan ang provisional increase sa toll fees sa South Luzon tollway. Sa pahayag ng isang mataas na opisyal ng TRB, sinabi nitong nakahanda silang humarap sa isang imbestigasyon ng Kongreso upang magkaroon sila ng pagkakataon na maipaliwanag sa taumbayan kung bakit nila pinayagan ang naturang pagtaas. (Ulat nina Ely Saludar at Malou Rongalerios-Escudero)</body>
<link>http://www.philstar.com/Article.aspx?articleId=145941&amp;publicationSubCategoryId=92</link>
</article>
<article>
<title>Probers sa Cervantes murder binantaan</title>
<author>Lordeth Bonilla</author>
<date>
<month>January</month>
<day>05</day>
<year>2002</year>
</date>
<body>Pinagbabantaan ang hepe ng Investigaton Division ng Las Pi&amp;ntilde;as City Police na isusunod umano siya kay Young Officers Union (YOU) spokesman Capt. Baron Cervantes kapag ipinagpatuloy nito ang pag-iimbestiga sa kaso ng pagpaslang dito, pagbubunyag kahapon ng isang opisyal sa Southern Police District (SPD) na tumangging magpabanggit ng pangalan. Ayon sa source, madalas umano ngayong nakakatanggap ng pagbabanta sa pamamagitan ng tawag sa telepono mula sa isang misteryosong caller ang pamunuan ng Las Pi&amp;ntilde;as Police na isusunod nilang itutumba si Supt. Artemio Pineda, hepe ng Station Investigation Division (SID), kapag nagpatuloy umano ito sa pag-iimbestiga sa kaso nang pagpatay sa nabanggit na YOU spokesperson. May duda ang pulisya na ang mga tumatawag sa kanila ay nananakot lamang dahil ayaw nilang matukoy ang tunay na &amp;quot;utak&amp;quot; ng krimen. Bagaman binalewala lamang umano ni Pineda ang mga death threats sa kanya, ipatutupad ng pamunuan ng Las Pi&amp;ntilde;as police ang mahigpit na seguridad upang bantayan ang nasabing opisyal at pigilan ang anumang uri ng karahasan o krimen na posibleng ihasik ng ilang masasamang elemento. (Ulat ni Lordeth Bonilla)</body>
<link>http://www.philstar.com/Article.aspx?articleId=146027&amp;publicationSubCategoryId=92</link>
</article>
<article>
<title>Montayre mang-aagaw ng eksena - GMA</title>
<author>Ely Saludar at Lilia Tolentino</author>
<date>
<month>January</month>
<day>05</day>
<year>2002</year>
</date>
<body>Binansagan kahapon ni Pangulong Arroyo ang kaniyang numero unong kritiko na si Peoples Consultative Assembly (PCA) secretary general Linda Montayre bilang isang &amp;quot;headline grabber&amp;quot; o &amp;quot;mang-aagaw ng eksena.&amp;quot; Sa isang pulong balitaan kahapon, hindi pinatulan ng Pangulo ang sunud-sunod na batikos ni Montayre laban sa kanyang administrasyon dahil wala umano itong mga basehan. Tumanggi rin ang Pangulo na sagutin ang panibagong akusasyon ni Montayre na posible umanong may kinalaman ang administrasyon sa pagpatay kay YOU spokesman Capt. Baron Cervantes. Sinabi ng Pangulo na nais lang ni Montayre na bumandera ang kanyang mga pangalan sa media sa pamamagitan ng walang basehang akusasyon. Sa halip umanong pansinin ang banat ni Montayre ay nais nitong ituon ang sarili kung papaano malulutas ang problema ng kahirapan at pagpapasigla ng ekonomiya ng bansa. Sinabi rin ng Pangulo na wala siyang dapat ipaliwanag hinggil sa Cervantes slay case at makabubuting hintayin na lamang ang resulta ng imbestigasyon ng PNP at NBI. Tugon ito sa hamon nina Senador Aquilino Pimentel at Rodolfo Biazon na magpaliwanag ang Pangulo dahil sa posible umanong may nalalaman ito sa kaso. (Ulat nina Ely Saludar at Lilia Tolentino)</body>
<link>http://www.philstar.com/Article.aspx?articleId=146038&amp;publicationSubCategoryId=92</link>
</article>
<article>
<title>Pamasahe tataas sa toll fee hikes</title>
<author>Malou Escudero</author>
<date>
<month>January</month>
<day>05</day>
<year>2002</year>
</date>
<body>Sa halip na bumaba ang pamasahe dahil sa pagbaba ng presyo ng mga produktong petrolyo ay malamang na tumaas pa ito kung hindi mapipigilan ng pamahalaan ang biglang pagtaas ng toll rates sa South at North Luzon Expressways. Ayon kay Muntinlupa Rep. Rufino Biazon, siguradong ipapasa ng mga bus operator at iba pang transport groups sa mga pasahero ang pagtaas ng toll fees dahil lahat ng gumagamit ng expressway, lalo na yaong mga provincial buses ay apektado. Hindi pa man naipatutupad ang pinakahuling toll fee hike ay pinagbawalan na ng mga operator ang kanilang provincial buses na dumaan sa Skyway upang hindi maapektuhan ang kanilang operasyon at hindi maipasa ang mataas na toll rates sa kanilang mga pasahero. (Ulat ni Malou Escudero)</body>
<link>http://www.philstar.com/Article.aspx?articleId=146041&amp;publicationSubCategoryId=92</link>
</article>
<article>
<title>Liderato ni Drilon unti-unti nang nagigiba</title>
<author>Rudy Andal</author>
<date>
<month>January</month>
<day>05</day>
<year>2002</year>
</date>
<body>Nagbabala kahapon si Sen. Blas Ople na tuluyan nang magigiba ang liderato ni Senate President Franklin Drilon sa loob ng 10 araw matapos kumpirmahin na dalawang miyembro ng administration bloc ang nakatakdang lumipat sa minorya. Sa press conference kahapon, tiniyak ni Ople, chairman ng Senate foreign relations committee na &amp;quot;magsisimula ang bagong tahakin ng mga senador sa loob ng sampung araw&amp;quot; dahil sa nakatakdang paglipat sa oposisyon ng dalawang kaanib ng administration bloc. Gayunman, tumangging ibunyag ang pangalan ng mga ito. Napatunayan pang unti-unting nagigiba ang liderato ni Drilon matapos itong umatras sa nakatakdang pagpupulong ng Asia Pacific Parliamentary Forum (APPF) na gaganapin sa Hawaii. Sinabi ni Ople na malamang kaya umatras si Drilon sa kanyang pagpunta sa APPF ay para magkaroon ng sapat na panahon na magsagawa ng maneuvering sa namimintong pagbaklas dito bilang Senate president. (Ulat ni Rudy Andal)</body>
<link>http://www.philstar.com/Article.aspx?articleId=146050&amp;publicationSubCategoryId=92</link>
</article>
<article>
<title>Impostor na Abenina isinabit si FVR sa kudeta</title>
<author>Grace Amargo</author>
<date>
<month>January</month>
<day>05</day>
<year>2002</year>
</date>
<body>Isa namang di kilalang phone caller na nagpakilalang siya umano si dating Land Transportation Office (LTO) chief Edgardo Abenina ang nag-aakusa na kabilang si dating Pangulong Fidel Ramos sa umanoy nagplano upang pabagsakin ang kasalukuyang pamahalaan sa pamamagitan ng kudeta. Dakong alas-11:30 ng umaga kahapon ng makatanggap ang buong miyembro ng Western Police District (WPD) nang isang tawag at nagpakilalang si General Abenina kung saan sinabi nito na mayroon umano sanang magaganap na coup de etat noong Disyembre 31, 2001. Sinabi ng naturang caller na isa umano si Ramos sa mga nagpaplano at mamumuno sa naturang destabilisasyon at binanggit nito na hawak umano niya ang mga dokumento at video tape na magpapatunay na mayroong mga malalapit na opisyal kay Pangulong Arroyo na nagbabalak na sumama sa nasabing kaguluhan. &amp;quot;Ibubunyag ko ang mga opisyal ng pamahalaan na nagbabalak na mag-kudeta, hawak ko ang lahat ng ebidensiya,&amp;quot; sabi ng caller. Gayunman, nang sabihin ng caller na siya ay nasa Baguio City at kumpirmahin naman sa LTO, nabatid sa spokesperson nito na si Col. Gene Tocino na narito lamang sa Maynila si Abenina at walang katotohanan ang naturang balita. Ang naturang caller ay napag-alamang tumawag sa ibat ibang tanggapan ng media, sa Central Police District at Camp Crame. (Ulat ni Grace Amargo)</body>
<link>http://www.philstar.com/Article.aspx?articleId=146051&amp;publicationSubCategoryId=92</link>
</article>
<article>
<title>News blackout sa Cervantes</title>
<author>Lordeth Bonilla</author>
<date>
<month>January</month>
<day>06</day>
<year>2002</year>
</date>
<body>Pinatutupad umano ngayon ng National Capital Regional Police Office (NCRPO) at Southern Police District Office (SPDO) ang &amp;quot;new blackout&amp;quot; hinggil sa imbestigasyon sa kaso ng pamamaslang kay Young Officers Union (YOU) spokesperson, Capt. Alexander Baron Cervantes. Ayon sa isang opisyal ng SPD na tumangging magpabanggit ng pangalan, nagpalabas ng mahigpit na kautusan si NCRPO Director Gen. Edgar Aglipay na huwag munang magbibigay ng anumang impormasyon sa media na may kaugnayan sa isinasagawang imbestigasyon sa Cervantes murder at inatasan nito si SPD director, Chief Supt. Jose &amp;quot;Sonny&amp;quot; Gutierrez na huwag mag-li-leak ng anumang impormasyon sa mga mamamahayag. Gayundin si Dante Jimenez, chairman ng Volunteers Against Crime and Corruption (VACC) ay sinabihan umano ni Aglipay na huwag magsasalita sa media tungkol sa ibinigay ni Pastor Boy Saycon, chairman ng Council on Philippine Affair (COPA). Nabatid na ang mga dokumentong ibinigay ni Cervantes kay Saycon noong nabubuhay pa ang una ay isa sa mga ebidensiyang itinatago ngayon ng PNP na inaasahang makapagbibigay linaw sa ikalulutas ng kaso nito. Iniiwasan umano ng pulisya na makasagabal sa kanilang imbestigasyon ang anumang impormasyon na na-li-leak sa media kaya ipinatutupad ang news blackout sa nasabing kaso. Magugunita na binantaan ang hepe ng Investigation Division ng Las Pi&amp;ntilde;as police na isusunod na itutumba kung ipagpapatuloy nito ang pag-iimbestiga sa kaso ng pagpaslang kay Cervantes. May duda ang pulisya na ang mga tumatawag ay nananakot lamang dahil ayaw nilang matukoy ang tunay na utak sa krimen. Bagamat binalewala lamang umano ni Supt. Artemio Pineda ang naturang mga pagbabanta ay mahigpit na seguridad ang ipinatutupad upang bantayan ang nasabing opisyal at pigilan ang anumang uri ng karahasan o krimen na posibleng ihasik ng masasamang elemento. (Ulat ni Lordeth Bonilla)</body>
<link>http://www.philstar.com/Article.aspx?articleId=146132&amp;publicationSubCategoryId=92</link>
</article>
<article>
<title>Pagtaas sa SSS contributions di raw magandang ideya</title>
<author>Malou Rongalerios-Escudero</author>
<date>
<month>January</month>
<day>06</day>
<year>2002</year>
</date>
<body>Hindi umano magandang ideya ang panukala ng Social Security System (SSS) na itaas ang monthly contribution ng kanilang mga miyembro na sumasahod nang nasa P12,250 kada buwan dahil hindi pa naman tumataas ang sahod ng mga manggagawa sa nakaraang ilang taon. Sinabi kahapon ni Bayan Muna Rep. Crispin Beltran na tinututulan niya ang hakbang na ito dahil pilit lamang umanong pinaniniwala ng SSS ang mga empleyado na para sa kanilang kapakanan ang pagtataas ng buwanang kontribusyon. Itinaas nang P17 hanggang P100 ang monthly contribution ng mga empleyado, samantalang ang mga employer naman ay dapat magbigay ng added share na P25-P152. &amp;quot;Higher mandatory contributions to the SSS would mean cuts in whats left to the workers wages,&amp;quot; sabi ni Beltran. Labis din umanong maaapektuhan ang mga manggagawa na sumasahod ng mas maliit sa P12,250 na maituturing na namumuhay &amp;quot;below the poverty line.&amp;quot; Ang dapat umanong gawin ng SSS ay itaas ang loans at benepisyo na ibinibigay sa kanilang mga miyembro. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=146135&amp;publicationSubCategoryId=92</link>
</article>
<article>
<title>Nasa listahan ng US: Pentagon terorista na rin</title>
<author>Ely Saludar</author>
<date>
<month>January</month>
<day>06</day>
<year>2002</year>
</date>
<body>Tuluyan nang naisama ang kilabot na kidnap-for-ransom group na Pentagon sa listahan ng America bilang mga terorista. Ayon kay Pangulong Arroyo, makakasama na ng bandidong Abu Sayyaf ang Pentagon na tutugisin ng Armed Forces of the Philippines (AFP) sa tulong ng United Nations kaugnay ng kampanya laban sa terorismo sa buong mundo. Kaugnay nito, binawi ng Pangulo ang palugit na itinakda nito para sa pagliligtas ng militar sa mga nalalabing bihag ng Abu Sayyaf bagamat naiinip na ang Estados Unidos na ligtas na mabawi ang mag-asawang Martin at Gracia Burnham. Sinabi ng Pangulo na nais niyang tularan si US President Bush na hindi nagtakda ng palugit sa pagtugis sa teroristang si Osama bin Laden. Gayunman, ipinakita ng US ang kanilang pagka-inip sa pamamagitan ng pagbisita sa bansa ni US Congressman Todd Tiahrt na personal na inalam ang ginagawang operasyon ng militar sa Mindanao laban sa Sayyaf. Tiniyak ng Pangulo na ginagawa ng militar ang lahat at nilinaw rin na ang pagtulong ng mga Amerikanong sundalo sa AFP ay may limitasyon at ito ay naglalayong mabigyan ng dagdag na training at kagamitan ang mga Pinoy laban sa terorismo. Nauna rito, hindi natupad ang kanilang December 15 deadline sa pagliligtas sa mga bihag ng ASG. (Ulat ni Ely Saludar)</body>
<link>http://www.philstar.com/Article.aspx?articleId=146145&amp;publicationSubCategoryId=92</link>
</article>
<article>
<title>HK OFWs masipag mag-sideline</title>
<author>Lilia Tolentino</author>
<date>
<month>January</month>
<day>06</day>
<year>2002</year>
</date>
<body>Hindi lamang umaasa sa pirmihan nilang kita sa pinagtatrabahuhan nilang tahanan ang mga Pilipinong overseas contract worker sa Hong Kong. Para maragdagan ang kita na ipinadadala nila sa pamilya sa Pilipinas, gumagawa rin sila ng sideline para kahit paano ay magkaroon ng dagdag na pagkakaperahan dahil sa humihirap nang kalagayang pangkabuhayan. Ayon kay Madeline Makil ng Ilocos Sur, ang sideline niya kung Linggo ay magmasahe dahil sayang din ang kikitain niyang umaabot sa H$15. Ang iba naman tulad ni Gng. Gloria Mayuga ay nangungumisyon sa pag-aalok ng hulugang lote at bahay na mayroon nang itinatag na upisina sa Hong Kong. Ayon naman kay Philippine Consul General Zenaida Angara Collinson, ang ibang OFWs ay namamasada ng taxi o iba pang uri ng sasakyan. Noong una, ito ay ipinagbawal ng pamahalaang Hong Kong sa mga may kontratang OFWs. Pero, dahil nais namang mabigyan ng pagkakataon sa empleyo ang iba pang dayuhan sa teritoryo, sinabi ni Collinson na nilakad nila ito sa mga awtoridad hanggang bigyang pahintulot ang mga Pinoy na makapag-sideline sa taxi sa loob lang ng ilang oras at hindi full-time. (Ulat ni Lilia Tolentino)</body>
<link>http://www.philstar.com/Article.aspx?articleId=146147&amp;publicationSubCategoryId=92</link>
</article>
<article>
<title>Sec. Roco naiinis sa gag order ng Malaca&amp;ntilde;ang</title>
<author>Danilo Garcia</author>
<date>
<month>January</month>
<day>06</day>
<year>2002</year>
</date>
<body>Nainis kahapon si Education Secretary Raul Roco sa umano'y tangkang pagharang ni Press Undersecretary Manuel Sanchez sa lahat ng impormasyon na ipalalabas ng lahat ng departamento na kanya munang sasalain bago ipalaba sa medias matapos ang isang isang memorandum order buhat sa Malaca&amp;ntilde;ang. Ayon kay Roco,hindi naman umano tama na diktahan sila sa anumang impormasyon na kanilang ipalalabas dahil sa malinaw na paglabag umano ito sa Konstitusyon. Hindi rin umano dapat silang makialam sa kung paano sila makikitungo sa media o kung paano nila ipalalabas ang kanilang interview at mga press releases dahil sa paglabag umano ito sa Freedom of Speech. (Ulat ni Danilo Garcia)</body>
<link>http://www.philstar.com/Article.aspx?articleId=146156&amp;publicationSubCategoryId=92</link>
</article>
<article>
<title>Cervantes espiya ng gobyerno</title>
<author>Lilia Tolentino at Lordeth Bonilla</author>
<date>
<month>January</month>
<day>07</day>
<year>2002</year>
</date>
<body>Inamin ni National Security Adviser Roilo Golez na espiya niya ang napaslang na si Baron Cervantes isa o dalawang buwan matapos siyang maitalaga ng Pangulo Gloria Macapagal Arroyo sa gabinete nito noong Pebrero 2001. Bilang espiya, sinabi ni Golez na hinihingan niya ito ng pag-aanalisa sa ibat-ibang mga isyu bago siya gumawa ng desisyon at sa pangangalap ng mga intel information. Ayon kay Golez, si Cervantes ay hindi pirmihang empleyado ng kanyang tanggapan at ang kontrata niya ay nagkakaroon ng pagpapalawig kada anim na buwan. Ayon kay Golez,bago mapatay noong Disyembre 31, si Cervantes ay nakatakdang anya magbigay ng dokumento.Ito ay inilibing kahapon sa Manila Memorial Park,Sucat, Para&amp;ntilde;aque. Ang mga dokumentong ito, ayon kay Golez ay maaring makatulong ng malaki sa imbestigasyon ng mga awtoridad hinggil sa pagkamatay ni Cervantes. Sinabi ni Golez hindi naman dapat na hatulan kaagad ang nilalaman ng dokumentong ito . &amp;quot;Huwag natin agad bigyan ng judgement kung anuman ang mga papeles na iyan sapagkat iyan ay mga lead na hindi ibig sabihin na parang incontrovertible at iyan ay kanyang palagay lamang,&amp;quot; ani Golez. Sinabi ni Golez na may impormasyong nakarating sa kanya na bukod kina Council of Philippines Affair (COPA) Secretary General Pastor Boy Saycon at Supt. Armando Pineda, hepe Las Pi&amp;ntilde;as City police ay may death threats din si Melvin Mitra, isang FEU professor na testigo sa nasabing kaso. (Ulat nina Lilia Tolentino at Lordeth Bonilla)</body>
<link>http://www.philstar.com/Article.aspx?articleId=146244&amp;publicationSubCategoryId=92</link>
</article>
<article>
<title>High profile crimes lutasin agad - Ople</title>
<author>Rudy Andal</author>
<date>
<month>January</month>
<day>07</day>
<year>2002</year>
</date>
<body>Malaki ang maitutulong sa panunumbalik ng tiwala sa peace ang order sa bansa kung pangungunahan ni Pangulong Gloria Macapagal Arroyo ang paglutas sa mga tinaguriang high profile crimes na naganap sa bansa. Ito ang sinabi ni Senator Blas Ople matapos niyang makita ang sunod-sunod na krimeng kinasasangkutan ng mga malalaking personalidad sa bansa na nanatiling hindi nalulutas at kung saan-saan napupunta ang pagsisiyasat. Kabilang sa mga kasong dapat na magkaroon ng kagyat na kalutasan ay ang mga pagpatay kina veteran actress Nida Blanca at Lt. Baron Cervantes. &amp;quot;The President must now wield the baton of her immense powers so that the perpetrators of these dastardly crimes are brought to the justice and punished accordingly,&amp;quot; pagbibigay diin ni Ople . Sinabi ni Ople na habang tumatagal ang kaso ng dalawang prominenteng tao, patuloy na nabibinbin ang pagsusulong ng gobyerno na mapatatag ang peace and order sa bansa na siyang nagiging ugat ng usap-usapan ng kudeta (Ulat ni Rudy Andal)</body>
<link>http://www.philstar.com/Article.aspx?articleId=146258&amp;publicationSubCategoryId=92</link>
</article>
<article>
<title>FVR napika sa bintang na kudeta</title>
<author>Tolentino </author>
<date>
<month>January</month>
<day>07</day>
<year>2002</year>
</date>
<body>Napika si dating Pangulong Fidel V. Ramos sa mga bintang na siya daw ang nagpapakulo ng kudeta laban kay Pangulo Gloria Macapagal Arroyo para pabagsakin ang administrasyon nito . Pinabulaanan ni Ramos ang mga akusasyon nabanggit at sinabing suportado niya ang administrasyong Arroyo . &amp;quot;Bakit ako pa ang magpaplano ng kudeta. Hindi ko maaring sirain ang aking kredibilidad sa mamamayan Pilipino.&amp;quot; ani Ramos. Si Ramos ay nagsalita sa harapan ng mamamahayag ilang minuto bago siya makipagkita kay Arroyo sa isang hapunan sa Palasyo kamakalawa ng gabi . May nagsasabing na mga bataan daw ni Ramos ang maglulunsad ng panibagong kudeta ito umano ay ayon kay dating LTO Chief Edgardo Abenina . Pero ang isyung ito ay pinasinungalingan ni Gene Tosino, tagapagsalita ng LTO,dahil may mga taong nagpapanggap na sila si General Abenina at tumatawag sa tanggapan ng major newpapers . &amp;quot;Gusto lang sirain ang kredibilidad ni Abenina&amp;quot; ani Tosino. (Ulat ni Tolentino )</body>
<link>http://www.philstar.com/Article.aspx?articleId=146260&amp;publicationSubCategoryId=92</link>
</article>
<article>
<title>Marcelo nasa bansa pa - BI</title>
<author>Butch M. Quejada</author>
<date>
<month>January</month>
<day>07</day>
<year>2002</year>
</date>
<body>Tiniyak kahapon ni Bureau of Immigration (BI) Commissioner Andrea Domingo na hindi makakapuslit palabas ng bansa ang controversial businessman na si Pacifico Marcelo at iba pang foreigners na may nakabinbin na kaso sa Pilipinas . Naglunsad ng isang manhunt operations ang immigration para hanapin si Marcelo matapos mapagalaman na illegal alien ito at isnabin ang imbitasyon ng bureau na magpakita ito ng mga dokumento para pasinungalingan na hindi siya US citizen . Samantala, sinabi ni Tom Natividad, BI Senior Intelligence officer sa Ninoy Aquino International Airport (NAIA) maliban anya kay Marcelo binabantayan nila ang grupo nina Zhang Du, Znag Xiwang, Xu You Kawang, Shi Jian Hui, Wu Lim, Lim Jiang Fem at Shi Cun Qi ang mga ito ay sinasabing kumidnap kay Jacky Rowena Tiu, isang Filipino-Chinese . Ayon kay Domingo ang mga nasabing Intsik ay hindi pinayagan makalabas ng Pilipinas sa kahilingan nina Department of Local Government (DILG) Secretary Joey Lina at Philippine National Police (PNP) Chief Director General Leandro Mendoza . Napag-alaman na ang watchlist order ay ipinalabas sa mga nabanggit na intsik matapos umanong hilingin ng Peoples Republic of China sa pamahalaan na palayain ang ilan sa mga ito . (Ulat ni Butch M. Quejada)</body>
<link>http://www.philstar.com/Article.aspx?articleId=146268&amp;publicationSubCategoryId=92</link>
</article>
<article>
<title>Toll fee increase rerepasuhin ng Gabinete</title>
<author>Lilia Tolentino</author>
<date>
<month>January</month>
<day>07</day>
<year>2002</year>
</date>
<body>Kailangan repasuhin muna ng Gabinete ang ipinataw na taas sa toll fee ng Philippine National Construction Corporation (PNCC) sa South at North Expressways na nagkabisa ng unang araw ng Enero. Ayon kay Presidential Spokesman Rigoberto Tiglao ang pagtataas ng toll fee ay nakatakdang talakayin ng mga miyembro ng Gabinete sa darating ng Miyerkoles sa utos ng Pangulong Gloria Macapagal Arroyo . Sinabi ni Tiglao na hihingin ng Gabinete sa PNCC ang paliwanag nito kung bakit itinaas sa halagang P32.60 ang singil nito sa toll fee na inirereklamo ng mga motorista sa dalawang expressways. Base rin sa reklamo ng apektadong mamamayan hindi raw idinaan sa public hearing ang pagtaaas sa singil ng toll fee bagaman sinasabi ng mga opisyal ng PNCC na nagdaos naman sila ng public hearing ukol dito . Sinabi pa ng mga opisyal ng PNCC na ang talagang hinihingi nilang taas sa toll fee ay 300% subalitt nagpasiyang 30% lang ang gawing pagtataas at ito ay provisional increase lamang. Inihayag ni Tiglao na ang desisyon sa pagtataas ng toll fee ay nakabatay sa gagawing pulong ng gabinete sa Miyerkules. (Ulat ni Lilia Tolentino)</body>
<link>http://www.philstar.com/Article.aspx?articleId=146270&amp;publicationSubCategoryId=92</link>
</article>
<article>
<title>Pinanggalingan ng gun powder sa paggawa ng paputok, iimbestigahan</title>
<author>Malou Rongalerios- Escudero</author>
<date>
<month>January</month>
<day>07</day>
<year>2002</year>
</date>
<body>Kahit tapos na ang pagdiriwang ng Bagong Taon, iimbestigahan pa rin ng Mababang Kapulungan ng Kongreso kung saan nanggagaling ang gun powder na ginagamit sa paggawa ng paputok. Ayon sa isang kongresista, dapat na matukoy kung saan nanggagaling ang mga pulburang ginagamit ng mga manufacturer ng paputok at iba pang kauri nito. Nangangamba ang ilang kongresista na baka may kinalaman ang ulat na nakarating sa Kongreso na diumanoy ilang tiwaling tauhan ng PNP at Armed Forces of the Philippines (AFP) ang may kinalaman sa pagpupuslit ng gun powder mula sa kanilang mga supplies at ibinibenta sa mga illegal manufacturers ng paputok. Itutuon din ang isasagawang imbestigasyon sa paraan ng pagkuha ng permiso ng mga manufacturer ng paputok sa firearms and explosive unit ng Philippine National Police. Napag-alaman din na bagaman at libu-libo ang bilang ng mga gumagawa ng paputok subalit kalahati lamang sa mga ito ang may kaukulang permiso o lisensiya sa nabanggit na ahensiya. Aalamin din ng Kongreso ang sitwasyon ng paggawa ng paputok tulad ng kung naibibigay ba ng mga employers ang tamang suweldo at kaligtasan ng kanilang mga manggagawa. Nitong nakalipas na Bagong Taon, ilang batang mga manggagawa ang nasagip ng pulisya mula sa mga pagawaan ng paputok. Nais ng ilang mambabatas na patawan din ng parusa ang mga magulang na pinapayagan ang kanilang mga menor-de-edad na anak na magtrabaho sa pagawaan ng paputok. (Ulat ni Malou Rongalerios- Escudero)</body>
<link>http://www.philstar.com/Article.aspx?articleId=146275&amp;publicationSubCategoryId=92</link>
</article>
<article>
<title>Suweldo ng militar dadagdagan ng Kongreso</title>
<author>Malou Rongalerios-Escudero</author>
<date>
<month>January</month>
<day>07</day>
<year>2002</year>
</date>
<body>Sa pamamagitan ng pagpasa ng isang batas, dadagdagan ng Kongreso ang suweldo ng mga tauhan ng Armed Forces of the Philippines (AFP) na karamihan ay sumasagupa ngayon sa nangyayaring kaguluhan sa Mindanao. Sa House Bill No. 3938 na inihain ni Manila Rep. Mark Jimenez, napag-alaman na ang Pilipinas ang isa sa mga bansang may pinaka-aping sundalo base sa ibat ibang international studies. Natuklasan sa pananaliksik na isinagawa ng Rand Corporation na malayong-malayo ang Pilipinas sa mga bansa sa Asya pagdating sa pangangalaga ng kanilang armed forces. Mula sa ranggong Master Sergeant pababa, kumikita lamang ang isang sundalo ng P232 kada-araw at kakaltasan pa ito ng ibat ibang payments tulad ng loans, GSIS at iba pa. Ang mga opisyal naman ng AFP ay napakaliit ng suweldo kumpara sa kanilang counterpart sa PNP at iba pang civil employee ng gobyerno. Sa Singapore, ang bansang maliit ng limampung beses sa Pilipinas ay nakapaglaan ng US$4.3 billion para sa kanilang armed forces noon pang 1998; sa Thailand naman, sa kabila ng krisis sa ekonomiya, naglaan pa rin sila ng US$1.8 billion noong 2000; samantalang sa Malaysia bagamat bumaba ang kanilang pondo para sa depensa, naglaan sila noong 1999 ng US$2.1 billion. Sa kabila naman ng pagbagsak ng Rupiah, napanatili ng Indonesia ang kanilang defense budget sa US$1.3 billion. Pinaglaanan ng Malaysia ng 2.03% ng kanilang Gross Domestic Products ang kanilang defense; 4.5% ng Singapore at 5% naman ng GDP ng Brunei ang ibinibigay sa kanilang militar. Kung ikukumpara ang Pilipinas, lumalabas na pinakakulelat ito na 1.5% lamang ng GDP ang inilalaan sa military. Lumabas sa pag-aaral ng National Economic Development Authority (NEDA) na ang enlisted men ng Pilipinas ay kapus na kapos para sa pagkain, tirahan, kasuotan at panggastos sa pag-aaral ng kanilang mga anak. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=146276&amp;publicationSubCategoryId=92</link>
</article>
<article>
<title>Misuari dumating na, diretso sa kalaboso</title>
<author>Joy Cantos, Butch Quejada at ely Saludar</author>
<date>
<month>January</month>
<day>08</day>
<year>2002</year>
</date>
<body>Matapos ang 45 araw na pagkakapiit sa bansang Malaysia sa kasong illegal entry, dumating na kahapon ng hapon si dating Autonomous Region in Muslim Mindanao (ARMM) Governor Nur Misuari para harapin naman ang panibagong kasong rebelyon na isinampa laban sa kanya. Si Misuari ay sakay ng C-130 Hercules planes na lumapag sa Fernando Air Base sa Lipa City, Batangas. Mula dito ay agad siyang inihatid sa Fort Sto. Domingo sa Laguna na siyang magsisilbi niyang piitan habang nililitis ang kanyang kaso. Ilang minuto bago dumating si Misuari ay naunang dumating dakong 12:01 ng tanghali sa Villamor Air Base sa Pasay City ang anim nitong mga tauhan na kasama niyang naaresto sa Malaysia lulan ng F-27 Fokker plane ng Philippine Air Force (PAF). Kinilala ang anim na naarestong renegade ni Misuari na sina Abu Harris Osman, Bakil Annay Harun, Johan Sawadjaan San Sanzibar, Akil Abduraham Abdur, Uddin Esguerra Ishmael, Gamar Bin Abd. Razak at Omar bin Abdullah. Ang mga tinaguriang hardcore ni Misuari ay pawang nakaposas at ineskortan ng mga tauhan ng PNP Special Action Force patungo sa Metro Manila Rehabilitation Center sa Camp Ricardo Papa sa Bicutan, Taguig at isinailalim muna sa medical examination bago inihatid sa Camp Crame. Sa ginanap na press briefing sa Camp Crame, sinabi ni PNP chief director Gen. Leandro Mendoza na sina Misuari ay sinundo sa Kota Kinabalu, Malaysia ng arresting team ng PNP. Bandang alas-8 ng umaga kahapon nang pormal na isinalin ng Malaysian authorities sa mga opisyal ng PNP ang kustodiya ni Misuari at ng kanyang mga kasamahan. Nabatid na nakatakda sanang lumapag ang eroplanong sinasakyan ni Misuari sa Villamor Air Base pero dahil sa banta sa seguridad ay nagpasya ang mga awtoridad na ilihis ito sa Lipa City. Walang VIP treatment Nilinaw kahapon ni PNP Chief Mendoza na walang anumang VIP treatment o celebrity status na ibibigay sa dating gobernador. Ayon kay DILG Sec. Joey Lina, mula umaga hanggang gabi ay papayagan na madalaw si Misuari ng kanyang mga pamilya, abogado, doktor, spiritual advisers at iba pang kaanak nito. Mangyayari umano ang pagdalaw anim na beses sa isang linggo at papayagan din umano ang anumang dalaw kahit na anong oras kung ito ay mahalaga. Tututukan din umano ang kalusugan ni Misuari bagamat nasa maayos naman itong kalagayan at ipatutupad din ang mahigpit na seguridad sa buong bisinidad ng detention cell sa Sta. Rosa, Laguna upang mailayo ito sa anumang tangka na itakas siya ng ilan niyang mga supporter. Sinabi rin ng PNP na nakatakda nilang ilatag sa Department of Justice ang paglilipat ng venue para sa pagdinig sa kasong rebelyon laban dito at sa anim niyang mga tauhan kung saan mula sa Jolo, Sulu ay posibleng ilipat ang pagdinig malapit sa detention cell nito. Inatasan na rin kahapon ni Pangulong Arroyo ang AFP at PNP na doblehin ang higpit ng seguridad kay Misuari. Tiniyak ng Palasyo na bibigyan ito ng pagkakataon para sagutin ang mga kinakaharap na kaso sa korte. Kumpiyansa naman ang Malaca&amp;ntilde;ang na hindi na manggugulo ang mga kaalyado at taga-suporta ni Misuari sa Mindanao. Nakontrol na umano ng militar ang mga tauhan ni Misuari kaya wala na itong puwersa upang maghasik ng kaguluhan. Ang dating ARMM governor ay nahaharap sa kasong rebelyon dahil sa pagiging utak umano sa pag-atake sa headquarters ng 104th Brigade ng Phil. Army sa Jolo noong Nob. 19, 2001 na ikinamatay ng 113 katao. Bukod dito ay nasangkot rin ang mga kaalyado nito sa pamumuno ng pamangking si Julhambri Misuari sa pag-atake at panghohostage nang may 110 sibilyan sa Cabatangan complex, Zamboanga City noong Nobyembre 27. Plunder pa vs Nur Posible ring maharap sa kasong plunder si Misuari kaugnay ng hindi maipaliwanag na bilyong pisong pondo sa ARMM sa panahon ng kanyang panunungkulan. Sa kasalukuyan ay nagsasagawa na ng pagbusisi ang mga auditor ng pamahalaan sa ARMM para tukuyin kung saan napunta ang pondo. (Ulat nina Joy Cantos, Butch Quejada at ely Saludar)</body>
<link>http://www.philstar.com/Article.aspx?articleId=146364&amp;publicationSubCategoryId=92</link>
</article>
<article>
<title>Special Division balak sa plunder case ni Erap</title>
<author>Malou Rongalerios-Escudero</author>
<date>
<month>January</month>
<day>08</day>
<year>2002</year>
</date>
<body>Pabor si Associate Justice Narciso Nario, chairman ng Fourth Division sa posibleng rekomendasyon ng Supreme Court na bumuo ng isang espesyal na dibisyon na lilitis sa P4.1 plunder case ni dating Pangulong Estrada sa halip na muling i-raffle ang nasabing kaso. Sinabi ni Nario na walang patutunguhan ang kaso ni Estrada kung mapupunta lamang ito sa isang dibisyon na pawang malapit nang magretiro ang mga mahistrado. Importante rin anyang maging kasapi ng bubuuing dibisyon ang mga mahistradong may tatlo hanggang apat na taon pang nalalabi sa serbisyo upang masiguro na matatapos ang kaso ni Estrada. Hindi naman umano kailangang muling umpisahan ang paglilitis dahil magiging kasapi ng dibisyon si Associate Justice Teresita Leonardo de Castro. Si de Castro ang kasalukuyang acting chairperson ng Third Division na humahawak sa plunder case, illegal use of alias at perjury case ni Estrada. Tiyak umanong kukunin sa special division ang mga batang justices upang masiguro na matatapos ng mga ito ang paglilitis sa kaso ni Erap. Nag-ugat ang ideya na bumuo ng special division matapos magkaroon ng bakanteng posisyon ang mga mahistrado ng Third Division. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=146373&amp;publicationSubCategoryId=92</link>
</article>
<article>
<title>Drilon handang bumaba sa posisyon</title>
<author>Rudy Andal</author>
<date>
<month>January</month>
<day>08</day>
<year>2002</year>
</date>
<body>Nakahanda si Senate President Franklin Drilon na bumaba sa kanyang puwesto sa sandaling makakuha ng mayoryang boto ang mga oposisyon sa pagbubukas ng Senado sa darating na Enero 14. Sinabi ni Sen. Drilon na hindi siya magpupumilit na manatili sa kanyang posisyon bilang pangulo ng Senado kung majority ng miyembro nito ay ayaw na sa kanyang liderato. &amp;quot;Kung sakaling makakuha ng 13 boto ang oposisyon para makuha ang liderato ng Mataas na Kapulungan ay nakahanda naman akong bumaba sa aking puwesto,&amp;quot; wika ni Drilon. Inamin naman ni Sen. John Osme&amp;ntilde;a na &amp;quot;humihina&amp;quot; ang liderato ni Drilon kaya diskuntento ang dalawang kaalyado sa administration bloc na nakatakdang lumipat sa oposisyon. Sa panayam, sinabi ni Osme&amp;ntilde;a na kailangang kumilos agad si Drilon dahil mahirap na talaga ang kalagayan niya sa bawat senador. &amp;quot;Mahirap na talaga ang kalagayan niya (Drilon) sa bawat senador kaya kailangang himas-himasin niya,&amp;quot; giit ni Osme&amp;ntilde;a. Ibinabala rin nina Senador Blas Ople at Gregorio Honasan na unti-unting nababawasan ang kaalyado ng administrasyon sa Senado matapos magbantang kakalas at lilipat ang dalawang administration senators sa oposisyon. Pinayuhan ni Osmena si Drilon na doblehin ang pagkilos nito upang hindi maunahan ng oposisyon sa pamamagitan ng &amp;quot;paggapang&amp;quot; sa kaalyado ni Senate Minority Leader Aquilino Pimentel Jr. (Ulat ni Rudy Andal)</body>
<link>http://www.philstar.com/Article.aspx?articleId=146379&amp;publicationSubCategoryId=92</link>
</article>
<article>
<title>Snap election tinutulan</title>
<author>Lilia Tolentino</author>
<date>
<month>January</month>
<day>08</day>
<year>2002</year>
</date>
<body>Tinutulan ng Malaca&amp;ntilde;ang ang panukalang pagdaraos ng &amp;quot;snap election&amp;quot; ng ilang sektor para mamatay na ang isyu ng kudeta at para mabigyan ng bagong mandato ang Presidente na siyang makapagpapatatag sa gobyerno. Ayon kay Presidential Spokesman Rigoberto Tiglao, ang panukalang snap election ay overreaction sa bantang kudeta na wala namang katotohanan. &amp;quot;Bakit naman gagawa ng ganoong napakalaking hakbang ang Pangulo batay lamang sa ugong at balita at pangalawa, maski gustuhin ng Pangulo ay hindi naman pupuwede batay sa Konstitusyon. Walang probisyon para sa pagdaraos ng snap election, may provision for the peoples initiative for the signature campaign,&amp;quot; ani Tiglao. Sinabi pa ni Tiglao na puwedeng ma-impeach ang Pangulo kung tatawag ito ng snap election kaya hindi niyang maaaring labagin ang Saligang Batas. (Ulat ni Lilia Tolentino)</body>
<link>http://www.philstar.com/Article.aspx?articleId=146385&amp;publicationSubCategoryId=92</link>
</article>
<article>
<title>Dress code sa mga driver ibabalik</title>
<author>Danilo Garcia</author>
<date>
<month>January</month>
<day>08</day>
<year>2002</year>
</date>
<body>Nakatakdang ibalik ng Department of Transportation and Communications (DOTC) ang pagpapatupad ng &amp;quot;dress code&amp;quot; sa lahat ng drivers ng mga pampublikong sasakyan na matagal nang nakalimutang ipatupad ng ahensya. Sinabi ni Secretary Pantaleon Alvarez, na muli niyang ibinabalik ang naturang dress code upang mabigyang dignidad umano ang propesyon ng mga driver sa bansa. Unang iniutos ni dating Secretary Vicente Rivera Jr., ang implementasyon nito kung saan inaatasan ang mga driver ng pampublikong jeep na magsuot ng kulay asul na polo o polo-shirt, pantalon at sapatos tuwing mamamasada sila. Nararapat namang magsuot ng kulay puting polo o polo shirt, sapatos at pantalon naman ang mga driver ng mga taxi at bus. Nakatakda namang magsagawa muli ng panghuhuli ang mga traffic enforcers ng Metropolitan Manila Development Authority (MMDA) at flying squads ng Land Transportation Office (LTO). Ang mga mahuhuling lalabag dito ay papatawan ng parusang P100 sa unang paglabag, P300 sa ikalawa at P500 sa ikatlong paglabag dito. Nakatakdang kanselahin naman ang rehistro sa dami ng kanilang bayolasyon. Sinabi ni Alvarez na makakadagdag puntos ito sa turismo ng bansa kung saan magiging magandang tingnan ang hitsura ng mga driver sa bansa. (Ulat ni Danilo Garcia)</body>
<link>http://www.philstar.com/Article.aspx?articleId=146391&amp;publicationSubCategoryId=92</link>
</article>
<article>
<title>Landed visas inisyu ng BI sa mga Tsino</title>
<author>Ellen Fernando</author>
<date>
<month>January</month>
<day>08</day>
<year>2002</year>
</date>
<body>Upang makatulong na maitaas ang antas ng turismo sa bansa, sinabi ni Bureau of Immigration (BI) Commissioner Andrea Domingo na magsisimula na silang mag-isyu ng &amp;quot;landed visas&amp;quot; sa mga Chinese nationals na lalapag sa Laoag International Airport sa Ilocos Sur. Sa ipinalabas na memorandum ni Domingo, sinabi nitong inatasan na niya ang kanyang immigration officers sa naturang palapagan ng eroplano na pahintulutan na makakuha ng visitors visa papasok ng bansa na tatagal ng mula 7-14 araw ang mga Tsino. Gayunman, nilinaw ni Domingo na ang bagong alituntunin ay maaari lamang ibigay sa mga nabanggit na banyaga na bultu-bultong darating sa bansa na binuo ng tour operators na accredited ng Philippine government. Ang ipinalabas na memorandum agreement ay nilagdaan ng BI sa pagitan ng Department of Foreign Affairs at Dept. of Tourism noong nakaraang Agosto 30, 2001 na naglalayong higit na palakasin ang turismo sa bansa. Sinabi pa ni Domingo na isusunod nila ang iba pang paliparan sa bansa sa pagpapatupad ng naturang memorandum of agreement. (Ulat ni Ellen Fernando)</body>
<link>http://www.philstar.com/Article.aspx?articleId=146396&amp;publicationSubCategoryId=92</link>
</article>
<article>
<title>Buong Laguna nasa high alert</title>
<author>Joy Cantos</author>
<date>
<month>January</month>
<day>09</day>
<year>2002</year>
</date>
<body>Isinailalim sa maximum security alert ng Philippine National Police (PNP) hindi lamang ang compound ng Fort Sto. Domingo sa bayan ng Sta. Rosa na kinapipiitan ng nagrebelyong si dating ARMM Governor Nur Misuari kundi maging ang buong lalawigan ng Laguna upang hadlangan ang renegade forces nito na magtatangkang itakas ang kinikilala nilang lider. Sinabi ni PNP Chief, Director General Leandro Mendoza, inatasan na niya si Police Regional Office (PRO) 4 P/Chief Supt. Domingo Reyes na mahigpit na i-monitor ang peace and order situation sa buong probinsiya ng Laguna upang makatiyak na walang sinumang grupo na makapanggugulo sa proseso ng pagkakakulong kay Misuari. Ipinaliwanag ni Mendoza na standard operating procedure (SOP) lamang ang mahigpit na pagpapatupad ng seguridad sa bawat sulok ng Laguna laban sa Misuari loyalists na maaaring dumayo dito para manggulo kapalit ng kalayaan ng dating opisyal. Tiniyak ng PNP chief na walang dapat ikabahala ang mga residente ng Laguna dahil ibig lamang nilang makasiguro na walang mangyayaring karahasan sa nabanggit na lalawigan at mapoprotektahan ang kapakanan ng mga inosenteng sibilyan. Kailangan lamang umano na pagtibayin ang koordinasyon ng lahat ng mga police heads sa Laguna upang matiyak na magiging mapayapa ang pangkalahatang sitwasyon dito habang nakapiit ang dating gobernador. Loyalists ni Misuari nagpapalakas ng puwersa Bagamat may mga ulat na ilang supporter umano ni Misuari sa Mindanao ang pinangangambahang nakalusot na sa Laguna upang itakas si Misuari, sinabi ni Mendoza na imposibleng mangyari ito. Kasunod ito ng balita na may 500 renegades umano ni Misuari ang takdang magtipun-tipon muli upang palakasin ang kanilang puwersa para maglunsad ng mga pag-atake tulad ng pambobomba at panghohostage ng mga sibilyan sa balwarte ng mga ito sa Mindanao. Protesta umano ito sa pagkakapiit ni Misuari. Nabatid na nakakalat umano ngayon sa Sulu, Zamboanga at Basilan ang supporter nito. Ayon kay AFP Southcom chief, Lt. Gen. Roy Cimatu inaasahan na nila ang paggu-grupo ng mga loyalista ni Misuari. Base pa sa ulat may mga negosasyon na ring isinasagawa ang mga lokal na opisyal ng pamahalaan para kumbinsihin ang mga loyalista nito na huwag ituloy ang kanilang masamang binabalak upang maiwasan ang pagdanak ng dugo. Samantala, may 110 dating tauhan ni Misuari ang nangako na di sila magsasagawa ng mga pag-atake. Kaugnay nito, idineploy muli ang isang batalyon ng Philippine Marines sa bayan ng Luuk, Sulu para bantayan ang mga tauhan ni Misuari sa pag-atake. &amp;quot;We have Task Force Orion and Task Force Zamboanga to maintain peace and order situation,&amp;quot; paniniyak pa ni Cimatu. (Ulat ni Joy Cantos)</body>
<link>http://www.philstar.com/Article.aspx?articleId=146484&amp;publicationSubCategoryId=92</link>
</article>
<article>
<title>Singil sa toll fee pinatigil ni GMA</title>
<author>Lilia Tolentino</author>
<date>
<month>January</month>
<day>09</day>
<year>2002</year>
</date>
<body>Matapos batikusin ng mga motorista at ibat ibang sektor ng lipunan ang ginawang biglaang pagtataas sa singil sa toll fee sa North at South Luzon expressways at Coastal road, iniutos kahapon ni Pangulong Arroyo ang isang linggong suspensiyon sa pagpapatupad nito. Ayon kay Presidential Spokesman Rigoberto Tiglao, ang direktibang ito ng Pangulo na ginawa sa pulong ng Gabinete ay magkakabisa bukas, Enero 10, 2002 simula alas-12 ng madaling araw. Sinabi ni Tiglao na gusto ng Pangulo na talakayin muna ng mga miyembro ng kanyang Gabinete ang naturang isyu kung makatwiran ba ang ginawang pagtataas. Ikinatwiran ng Philippine National Construction Corp. na ang toll fee hike na nagkakahalaga ng P32.65 ay matagal na umano nilang dapat naipatupad pero naantala lamang. Layon anya nito na matugunan ang umanoy pagkalugi ng PNCC bunga ng pagbaba ng halaga ng piso laban sa dolyar. (Ulat ni Lilia Tolentino)</body>
<link>http://www.philstar.com/Article.aspx?articleId=146495&amp;publicationSubCategoryId=92</link>
</article>
<article>
<title>11 Unitrust executives, stockholders nasa watchlist ng immigration</title>
<author>Rey Arquiza at Malou Rongalerios-Escudero</author>
<date>
<month>January</month>
<day>09</day>
<year>2002</year>
</date>
<body>Labing-isang foreign at Filipino executives at stockholders ng Unitrust Development Bank ang isinailalim kahapon sa watch list orders ni Immigration Commissioner Andrea Domingo bunsod na rin ng kahilingan ng Bangko Sentral ng Pilipinas upang mapigilan ang mga ito na makalabas ng bansa at matakasan ang gagawing imbestigasyon sa kasong kriminal na kanilang kinakaharap. Sa sulat sa BI, hiniling ni BSP deputy governor Alberto Reyes na magpalabas ng watch list order para kina Japanese businessman Genta Ogami, Motohiko Hagisaka, Fuginori Tada, Hiyoshi Haneda, Lorena Oba at mga Filipino na sina Winefredo Capilitan, Jose Apolinario Jr., Daniel Quilatan, Elmer Magpantay, Marcelo Vasquez Jr. at Evelyn Mansit. Nabatid na hindi umano nabayaran ng bangko ang mga depositor nito dahilan para magdeklara ng bank holiday ang Unitrust noong nakaraang Enero 4. Kaugnay nito, sinisi kahapon ng isang mambabatas ang Central Bank at Securities and Exchange Commission (SEC) dahil sa pagkabigo ng mga itong madiskubre kaagad ang maanomalyang aktibidad ni Ogami. Sa House Resolution na inihain kahapon ni Cagayan de Oro Rep. Constantino Jaraula, sinabi nito na nabigo ang CB at SEC na bigyan ng proteksiyon ang napakaraming Filipino na naloko sa pyramid scam ni Ogami. Hiniling ni Jaraula sa House committee on banks and financial enterprises na imbestigahan ang CB at SEC kung bakit hindi namonitor ng mga ito ang kompanyang pag-aari ni Ogami na nagawa pang bilhin ang Unitrust Bank gayong nasentensiyahan na siya sa bansang Japan sa kanyang &amp;quot;pyramid scheme.&amp;quot; Lumalabas na minaliit umano ni Ogami ang batas, habits at customs ng mga Pinoy nang ilipat niya ang kanyang operasyon sa bansa. Dahil sa dami ng Filipino na naglagak at nag-invest sa G. Cosmos ay problema ng mga ito ngayon kung kanino hahabulin ang kanilang salapi. (Ulat nina Rey Arquiza at Malou Rongalerios-Escudero)</body>
<link>http://www.philstar.com/Article.aspx?articleId=146498&amp;publicationSubCategoryId=92</link>
</article>
<article>
<title>Petisyon na gawing P 3.50 ang minimum fare sa jeepney tatalakayin</title>
<author>Angie Dela Cruz</author>
<date>
<month>January</month>
<day>09</day>
<year>2002</year>
</date>
<body>Itinakda kahapon ng Land Transportation Franchising Regulatory Board (LTFRB) ang pagdinig sa petisyon na bawasan ng 50 sentimos ang minimum na P4.00 pasahe sa lahat ng pampasaherong jeep sa darating na Enero 24. Ayon kay LTFRB Chairman Dante Lantin, bukod sa petitioner na Aliance of Concerned Transport Organization (ACTO), pinapupunta rin dito ang iba pang transport groups tulad ng PISTON at FEJODAP para makuha din ang kanilang reaksiyon sa petisyon. Titingnan ng LTFRB board ang argumento ng ACTO kung karapat-dapat na pagbigyan ang kahilingan nito na maibaba ang pasahe sa mga pampasaherong jeep. Sinabi din ni Lantin na pag-aaralang mabuti ang petisyon ng ACTO upang hindi naman ito makaapekto ng husto sa kabuhayan ng maliliit na driver. Ito ay sa kabila anya ng patuloy na pagtutol naman ng PISTON at FEJODAP na anilay hindi pa napapanahon ang pagbabawas ng 50 sentimos sa pasahe sa jeep dahil sa wala namang naibaba sa presyo ng bilihin bagamat patuloy ang pagbaba ng halaga ng gasolina. Ang naganap na pagbaba sa gasolina ang batayan ng ACTO sa fare rollback petitions. (Ulat ni Angie Dela Cruz)</body>
<link>http://www.philstar.com/Article.aspx?articleId=146507&amp;publicationSubCategoryId=92</link>
</article>
<article>
<title>Aplikasyon para sa guro dadaan na sa school principals</title>
<author>Danilo Garcia</author>
<date>
<month>January</month>
<day>09</day>
<year>2002</year>
</date>
<body>Tulad ng mga recruitment agency, kinakailangang dumiretso na ang mga aplikante para maging guro sa mga prinsipal ng mga paaralan para sa kanilang aplikasyon matapos na tanggalin na sa Department of Education (DepEd) Central Office ang responsibilidad sa recruitment. Sinabi ni Education Secretary Raul Roco na ang guideline ay upang mabawasan ang trabaho ng Central Office at maging ang red tape, delay sa sahod ng mga guro at masala nang husto ang mga aplikante. Makakapamili umano ang isang paaralan ng guro na bagay sa kanilang lugar at sasagot sa pangangailangan ng paaralan. Matapos ang recruitment, ang mga school superintendent naman umano ang magha-hire sa mga ito base sa rekomendasyon ng mga prinsipal. Tinatayang may 15,000 teaching positions ang nakalaan ngayong taon at 5,000 non-teaching positions. Nanawagan si Roco na magsumite na ang mga aplikante ng kanilang mga papeles sa mga prinsipal bago matapos ang buwan ng Enero. Nangako si Roco na hindi na magkakaroon ng delay sa unang suweldo ng mga guro dahil sa pagsasaayos nila ng mga papeles ng mga guro bago pa mag-umpisa ang klase sa school year 2002. Isinusulong rin ang pagkakaroon ng P3,000 take-home pay ng mga guro kahit na may mga binabayarang utang ang mga ito. (Ulat ni Danilo Garcia)</body>
<link>http://www.philstar.com/Article.aspx?articleId=146510&amp;publicationSubCategoryId=92</link>
</article>
<article>
<title>6,664 pumasa sa NAPOLCOM promotional exam</title>
<author>Lordeth Bonilla</author>
<date>
<month>January</month>
<day>09</day>
<year>2002</year>
</date>
<body>Inihayag na ng National Police Commission (NAPOLCOM) na may 6,664 successful examinees ang pumasa mula sa kabuuang bilang na 19,258 na nagsikuha ng promotional at entrance examinations nitong Oktubre 2, 2001 sa Metro Manila at sa lahat ng testing centers sa buong bansa. Ayon kay Vice-Chairman Rogelio A. Pureza, 52, examinees ang pumasa sa pagsusulit sa ranggo ng Police Superintendent, 169 sa Police Inspector, 424 sa Senior Police Officer at 1,520 para sa Police Officer. Nabatid pa sa nasabing opisyal na 4,499 lamang mula sa 14,136 o may 31.83 porsiyento lang ang pumasa sa qualifying entrance test para sa ranggo ng SPO1 hanggang SPO4; Police Inspector, Inspector, Senior Inspector at Chief Inspector at Police Superintendent, Superintendent, Senior Superintendent at Chief Superintendent sa bahay ng Philippine National Police (PNP). Sinimulan na ng nasabing ahensiya ang pagpapadala ng indibiduwal na reports ratings sa bawat nagsikuha ng pagsusulit at ito ay matatanggap nila sa pamamagitan ng koreo. (Ulat ni Lordeth Bonilla)</body>
<link>http://www.philstar.com/Article.aspx?articleId=146516&amp;publicationSubCategoryId=92</link>
</article>
<article>
<title>Strunk tutungo Amerika</title>
<author>Ellen Fernando</author>
<date>
<month>January</month>
<day>10</day>
<year>2002</year>
</date>
<body>Nakatakdang lumipad patungong America si Rod Strunk, asawa ng napaslang na aktres na si Nida Blanka, upang daluhan ang ina nito na napaulat na umanoy inatake sa puso. Bagaman wala pang malinaw na detalye tungkol sa pag-alis sa bansa ni Strunk at pagka-stroke ng kanyang ina, sinabi ng National Bureau of Investigation (NBI) na hindi nila kayang pigilin si Strunk kung nais na nitong umalis at magtungo sa Amerika dahil wala naman itong kasong kinakaharap sa korte kaugnay sa pagkakapatay sa kanyang asawang si Blanca. Gayunman, nagpahiwatig ang NBI na kapag umalis ng bansa si Strunk, hindi ibig sabihin ay makakatakas na ito sa nasabing kaso at kapag nakahanap na sila ng malalakas na ebidensiya at testigo na magsasabing siya (Strunk) ang mastermind sa pagpaslang sa kanyang asawa ay kanilang itong ipapahanap. Samantala, binawi ni Strunk ang nauna nitong pahayag na payag na siyang pasailalim sa lie detector test matapos nitong bawiin ang kanyang plano. Ayon kay Interpol chief, Atty. Ricardo Diaz at tagapagsalita ng Nida Blanca murder case, wala silang magagawa sa muling desisyon ni Strunk na huwag na lamang itong sumailalim sa polygraph test dahil na rin sa payo ng mga abugado nito na hindi magagamit bilang ebidensiya sa korte ang naturang eksaminasyon. Kaugnay nito, pinakawalan na ng NBI ang taxi driver na si Ruel Dilumen umanoy nagpahayag na may inihatid siya na tatlong mahiwagang babae sa bahay ni Blanca sa Nathan st., White Plains subd. sa Quezon City. Maliwanag anya na walang kinalaman ang dugong nakuha sa likurang upuan ng taxi makaraang lumabas sa DNA na hindi sa pinaslang na aktres ang sample ng dugo kundi mula sa babaeng buntis na inihatid nito. (Ulat ni Ellen Fernando)</body>
<link>http://www.philstar.com/Article.aspx?articleId=146602&amp;publicationSubCategoryId=92</link>
</article>
<article>
<title>Selebrasyon ng EDSA Uno at Dos hindi magarbo</title>
<author>Ely Saludar</author>
<date>
<month>January</month>
<day>10</day>
<year>2002</year>
</date>
<body>Tiniyak ng Malaca&amp;ntilde;ang na hindi magiging magarbo o magastos ang selebrasyon ng EDSA Uno at EDSA Dos na magkasunod na ipagdiriwang. Sinabi ni Presidential Spokesman Rigoberto Tiglao na magiging simple lang ang selebrasyon subalit makulay. Sa halip na mga sayawan at parada sa EDSA, sinabi ni Tiglao na nais ni Pangulong Arroyo na dalhin ang selebrasyon ng EDSA 1 at 2 sa mga urban poor community. Ito ay bilang pagkilala sa mga ordinaryong mamamayan na pangunahing nakilahok sa pagpapatalsik kay dating Pangulong Estrada at nagluklok sa Pangulo sa puwesto. Binigyang-diin ng Presidente na ayaw nito na maging magastos ang selebrasyon kaya walang binabanggit na government funds ang Malaca&amp;ntilde;ang na ilalaan sa selebrasyon. Samantala, sinabi ni Tiglao na ipinauubaya ng Malaca&amp;ntilde;ang sa EDSA commission ang pagpapasya kung sinu-sino ang mga iimbitahan. (Ulat ni Ely Saludar)</body>
<link>http://www.philstar.com/Article.aspx?articleId=146605&amp;publicationSubCategoryId=92</link>
</article>
<article>
<title>7 naarestong aide ni Nur susuyuin ng DOJ para bumaligtad</title>
<author>Grace Amargo</author>
<date>
<month>January</month>
<day>10</day>
<year>2002</year>
</date>
<body>Hihikayatin umano ng Department of Justice (DOJ) ang naarestong pitong tauhan ni dating Autonomous Region in Muslim Mindanao (ARMM) Gov. Nur Misuari na bumaligtad para magamit na testigo. Sinabi ni DOJ Witness Protection Program (WPP) Director Senior State Prosecutor Leo Dacera na maaaring gamiting mga testigo ang mga tauhan ni Misuari at tumayong state witness laban sa dating ARMM governor. Hinihintay na lamang niya ang pormal na kautusan mula kay Chief State Prosecutor Jovencito Zuno para kausapin ang pitong Muslim at kumbinsihin na bumaligtad laban sa dating ARMM governor. Batay sa rekord ng DOJ at sa mga testimonyang nakalap nito mula sa may 40 mga testigo, itinuro si Misuari na kasama ang pito nitong tauhan sa pagsakalay sa tatlong kampo ng militar at isang istasyon ng pulisya sa Jolo, Sulu. Naging dahilan naman ito para sampahan ng kasong rebelyon si Misuari at ang mga tauhan nito sa MNLF at ilang lider ng Abu Sayyaf Group (ASG) tulad nina Ghalib Andang alyas Kumander Robot, Radullah Sahiron at Mujib Susukan. Idinagdag pa ni Dacera na ang naturang mga akusado rin umano ang maaaring makapagpatunay na kasabwat ang Abu Sayyaf sa naturang pagsalakay sa Sulu. Ang pitong naaresto sa Malaysia kasama ni Misuari ay sina Bakil Annay Harun, Johan Sawadjaan San Sanzibar, Akil Abdurahman Abdur, Addin Esguerra iIhamel, Gamar bin Abad Abd Razak, Omar bin Abdullah at Abu Haris Osman. (Ulat ni Grace Amargo)</body>
<link>http://www.philstar.com/Article.aspx?articleId=146615&amp;publicationSubCategoryId=92</link>
</article>
<article>
<title>Sa pagpuslit ng Misuari renegade: 'Triple red alert' sa lahat ng paliparan, daungan</title>
<author>Butch Quejada/Lilia Tolentino/Joy Cantosat Jhay Mejias</author>
<date>
<month>January</month>
<day>10</day>
<year>2002</year>
</date>
<body>Inilagay kahapon ng PNP-Aviation Security Group ang lahat ng paliparan sa buong bansa sa &amp;quot;triple red alert&amp;quot; kaugnay sa napaulat na isasagawang &amp;quot;rescue operation&amp;quot; ng mga loyalista ng dating gobernador ng ARMM. Mahigpit ang isinasagawang pagmamatyag sa mga paliparan at daungan sa Mindanao at Metro Manila kaugnay ng lumalakas na posibilidad na dumayo sa kamaynilaan ang mga loyalista ni Nur Misuari. Sa natanggap na intelligence community, maglulunsad umano ang Bangsa Moro at MNLF nang isang pag-atake upang itakas si Misuari sa kanyang kulungan sa Fort Sto. Domingo sa Sta. Rosa, Laguna. Gayundin, isinasailalim na rin sa surveillance operations ang mga Muslim centers sa Metro bunga na rin ng posibilidad na dumagsa dito ang hardcore rescue force ng MNLF chief. Kampante naman ang Malaca&amp;ntilde;ang na walang mga taga-suporta si Misuari na magtatangkang puntahan siya sa kulungan sa Fort Sto. Domingo para sapilitang palayain ito dahil sa seguridad na sasagupain nila bago pa man marating ang lugar. Ayon kay National Security Adviser Roilo Golez, medyo liblib ang lugar na kinaroroonan ng kulungan ni Misuari. Masyado umanong suicidal kung tatahakin ang mahabang landas at sasagupa sa tinatawag na elite unit ng PNP, ang Special Action Force. Kasabay nito, tiniyak ni DILG Secretary Joey Lina na walang dapat ikabahala ang mga residente ng Laguna partikular sa Sta. Rosa sa anumang kinatatakutang pagsalakay ng mga loyalista ni Nur. Sinabi ni Lina na may sapat na seguridad dito dahil ang nasabing lugar ay training camp ng mga elite forces ng SAF. (Ulat nina Butch Quejada/Lilia Tolentino/Joy Cantosat Jhay Mejias)</body>
<link>http://www.philstar.com/Article.aspx?articleId=146618&amp;publicationSubCategoryId=92</link>
</article>
<article>
<title>Japanese Prime Minister nasa RP na</title>
<author>Butch M. Quejada</author>
<date>
<month>January</month>
<day>10</day>
<year>2002</year>
</date>
<body>Dumating na sa bansa kahapon si Japanese Prime Minister Junichiro Koizumi sa pag-uumpisa ng kanyang Asian tour upang pagtibayin ang relasyon ng Japan at ibang bansa sa South Asia. Si Koizumi, kasama ang mahigit 30 Cabinet ministers ay lumapag sa Ninoy Aquino International Airport eksaktong 1:25 ng hapon sakay ng isang Japanese government plane flight 001 buhat sa Tokyo. Si Koizumi ang unang foreign leader na bumisita sa Pilipinas ngayong taong 2002. Pinangunahan ni Vice President at Foreign Secretary Teofisto Guingona, kasama si Japanese Ambassador Yoshihisa Ara, Finance Secretary Jose Isidro Camacho at Amb. Domingo Siazon, ang pagsalubong sa Prime Minister. Buhat sa airport, pumunta si Koizumi sa Luneta Park kung saan nag-alay ito ng bulaklak sa monumento ni Dr. Jose Rizal. Nakatakdang makipagpulong si Koizumi kay Pangulong Gloria Macapagal-Arroyo sa Malaca&amp;ntilde;ang upang pag-usapan ang Official Development Assistance (ODA) sa trade at investment, health at culture, public works at kooperasyon sa transnational crime at terrorism. Ang Pilipinas ay pangatlo sa pinakamalaking may natanggap na ODA kung saan nakatanggap na ang bansa ng US$8.83 bilyong foreign aid. Ang bansang Hapon ay ang top donor sa Pilipinas at pangalawa naman sa pinakamalaking trading partner ng Pilipinas. Pangalawa rin ang Japan sa mga foreign investors, pangalawa sa pinanggagalingan ng turista at isang major destination din ng mga overseas Filipino workers kung saan umabot sa 177,000 OFWs ang nagtatrabaho dito. (Ulat ni Butch M. Quejada)</body>
<link>http://www.philstar.com/Article.aspx?articleId=146625&amp;publicationSubCategoryId=92</link>
</article>
<article>
<title>Milyong magni-niyog makakautang na sa gobyerno</title>
<author>Lilia Tolentino</author>
<date>
<month>January</month>
<day>10</day>
<year>2002</year>
</date>
<body>Pautang na tig-P1,000 ang ipagkakaloob ng pamahalaan sa 1.5 milyong magsasaka sa industriya ng niyog at 1.5 milyong manggagawa sa industriya mula sa kinitang interest ng coco levy fund sa ilalim ng programang micro financing. Ayon kay Presidential Spokesman Rigoberto Tiglao, isa ito sa mga napagkasunduan sa ginanap na pulong ng Gabinete noong Martes na tumalakay din sa preparasyon sa pagdiriwang ng EDSA People Power I at EDSA 2. Ang Presidential Commission on Good Government o PCGG ay nagsagawa ng pag-uulat hinggil sa coco levy fund sa ginanap na pulong. Sinabi ni Tiglao sa kanyang regular na press briefing na ang pamahalaan ay hindi na tututol sa pagpasok ng Kirin sa San Miguel Corporation. Ang nalalabi na lang aniyang paplantsahin para balangkasin ang pinal na kasunduan ay representasyon ng SMC sa mga kompanyang subsidiary ng SMC. Ayon kay Tiglao, ang programa sa muling pagpapalakas ng industriya ng niyog sa tulong ng kinita sa coco levy ay paglalaanan ng mula P700 milyon hanggang P2 bilyon. Magsisimula aniya ang programa sa halagang P700 milyon at ang laang pondo naman sa micro financing ay P200 milyon. Ayon kay Tiglao, ang pautang na tig-P1,000 sa 1.5 milyong magniniyog ay makakatulong na ng malaki para sa pagtatayo ng maliit na negosyo na mapandaragdag sa kanilang araw-araw na pamumuhay. (Ulat ni Lilia Tolentino)</body>
<link>http://www.philstar.com/Article.aspx?articleId=146626&amp;publicationSubCategoryId=92</link>
</article>
<article>
<title>P3,000 take-home pay ng mga guro siniguro ni GMA</title>
<author>Malou Rongalerios-Escudero</author>
<date>
<month>January</month>
<day>10</day>
<year>2002</year>
</date>
<body>Siniguro na ni Pangulong Arroyo sa ilang kongresista na hindi niya tatanggalin ang Section 36 ng General Appropriations Act of 2002 (GAA) upang masiguro na hindi bababa sa P3,000 ang take-home pay ng isang guro. Ayon kay Tarlac Rep. Jesli Lapuz at Akbayan Rep. Loretta Ann Rosales, personal na siniguro sa kanila ni Pangulong Arroyo na igagalang nito ang trabaho ng Kongreso at hindi ibi-veto ang Sec. 36 ng GAA na nakatakda niyang lagdaan sa susunod na linggo. Sinadya ng mga mambabatas na isingit sa GAA ang Section 36 upang mahigpit na ipagbawal ang pagkaltas ng mga pribadong &amp;quot;lending corporations&amp;quot; sa sahod ng mga kawani ng pamahalaan katulad ng mga guro. Ang naturang probisyon ay bunga ng isinagawang pagbubunyag ni Lapuz kaugnay sa mga tinatawag na &amp;quot;loan sharks&amp;quot; na nagpapautang sa mga guro at ang bayad ay kinakaltas sa kanilang sahod. Ayon sa mga nagreklamong guro, sobrang taas ng interest ang sinisingil ng mga pribadong kompanya na pinapayagan naman ng Department of Education, Culture and Sports. Sinabi ni Lapuz na dahil sa awtorisadong pagkaltas sa sahod ng mga guro ay kalimitang wala nang iniuuwing suweldo ang mga ito. Subalit dahil sa Sec. 36 ng GAA, magagarantiyahan na ang take-home pay ng mga guro ay hindi bababa sa P3,000 at mga government financial institution na lamang na katulad ng GSIS at BIR ang maaaring kumaltas sa kanilang suweldo. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=146630&amp;publicationSubCategoryId=92</link>
</article>
<article>
<title>Erap, GMA loyalists magra-riot!</title>
<author>Joy Cantos</author>
<date>
<month>January</month>
<day>11</day>
<year>2002</year>
</date>
<body>Nakaalerto ang Philippine National Police (PNP) sa unang taong anibersaryo ng EDSA Dos sa Enero 20 bunga na rin ng pinangangambahang pagsasagupa ng mga Erap loyalists at mga supporter ni Pangulong Arroyo. Sinabi ni PNP Spokesman, P/Chief Supt. Crescencio Maralit na nakahanda na para dito ang buong puwersa ng National Capital Regional Police Office (NCRPO)upang hadlangan ang posibleng pagsiklab ng karahasan. Siniguro ng mga opisyal ng PNP na hindi nila papayagan na magpang-abot ang mga Erap loyalists at mga supporter ni Pangulong Arroyo sakaling parehong magsagawa ang mga ito ng pagkilos upang gunitain ang kahalagahan ng nasabing petsa. Sa kabila nito, tiwala naman si Maralit na hindi magsasagawa ng malawakang karahasan ang mga loyalista ni Estrada dahil natuto na umano ang mga ito ng leksiyon nang magsagawa ng sariling bersyon ng People Power 3 na naging madugo noong nakaraang taon. Magugunita na nang lusubin ng mga Erap loyalists ang Palasyo ng Malaca&amp;ntilde;ang noong nakalipas na Mayo 1 sa umanoy pagtatangkang agawin ang kapangyarihan kay Pangulong Arroyo ay isang pulis ang namatay habang maraming sibilyan ang nasugatan. Inihayag rin ni Maralit na wala pa naman umanong partikular na report na natatanggap ang PNP hinggil sa anumang ilulunsad na bayolenteng protesta ng mga loyalista ng dating pangulo ngunit ito umano ang maigting nang pinag-uusapan ngayon ng liderato ng hukbo upang makapagpatupad ng karampatang &amp;quot;security measures.&amp;quot; Nabatid pa kay Maralit na kasalukuyan pa nilang inaalam ang sitwasyon para sa deployment ng mga pulis sa mga lugar na pinangangambahang dayuhin ng magkalabang grupo. (Ulat ni Joy Cantos)</body>
<link>http://www.philstar.com/Article.aspx?articleId=146721&amp;publicationSubCategoryId=92</link>
</article>
<article>
<title>Misuari renegade makikipag-alyansa</title>
<author>Rose Tamayo</author>
<date>
<month>January</month>
<day>11</day>
<year>2002</year>
</date>
<body>Buo pa rin umano ang loob ng mga loyalista ni dating ARMM Governor Nur Misuari sa Mindanao na sagipin ang kanilang lider at iligtas ito sa anumang paraan. Ayon sa panayam sa isang pinuno ni Misuari na tumangging magpabanggit ng pangalan, bagamat may nakalatag nang rescue operations plan at kasalukuyan nang nagpupulong ang mga revolutionary state chairmen nito ay inamin ng mga sakop ni Misuari na may namumuong alyansa sa grupo ng dating gobernador at ni Hashim Salamat ng Moro Islamic Liberation Front (MILF). Nakahanda umanong magtulungan ang dalawang grupo upang iligtas si Misuari sa kulungan nito sa Fort Sto. Domingo sa Sta. Rosa, Laguna. Samantala, hindi makikialam ang Organization of Islamic Conference (OIC) sa kasong rebellion at gagawing paglilitis ng pamahalaan kay Misuari. Ayon kay Vice President at Department of Foreign Affairs Sec. Teofisto Guingona Jr., nangako umano ang OIC Committee of the Eight sa pamamagitan ng kalihim nito na si Indonesian Foreign Minister Nur Hassan Wirajuda na ipauubaya na sa pamahalaan ng Pilipinas ang isyu at paglilitis kay Misuari dahil ito ay isa umanong panloob na problema ng bansa. Rerespetuhin umano ng OIC ang magiging resulta ng paglilitis ng korte. (Ulat ni Rose Tamayo)</body>
<link>http://www.philstar.com/Article.aspx?articleId=146724&amp;publicationSubCategoryId=92</link>
</article>
<article>
<title>Panawagan sa mga kalaban: Bati-bati na tayo - GMA</title>
<author>Lilia Tolentino</author>
<date>
<month>January</month>
<day>11</day>
<year>2002</year>
</date>
<body>Sa gitna ng bantang kudeta at kaliwat kanang pagbatikos ng kanyang mga kritiko, sa halip na patulan ay nanawagan kahapon si Pangulong Arroyo sa kanyang mga kalaban sa pulitika, lalu na yaong mga bumabatikos sa kanya para sa isang national reconciliation. Sa isang panayam, sinabi ng Pangulo na lahat na may gustong ihayag, yaong mayroong sama ng loob at mga programang nais bigyang prayoridad ay handa niyang kapulungin alang-alang sa nalalapit na anibersaryo ng EDSA 2 sa Enero 20. &amp;quot;Ako ay nakikiusap sa mga bumabatikos at maging doon sa mga hindi bumabatikos na handa akong makipag-usap sa kanila,&amp;quot; wika ng Pangulo. Ayon sa Pangulo, ang Enero 20 sana ay panahon na ng reconciliation alang-alang sa EDSA. &amp;quot;Nang ako ay naging Pangulo, ang sabi ko panahon na ng healing. Iyon pa rin ang gusto kong mangyari sa ating bansa, ang healing kaya nananawagan ako sa lahat. Kung nagkaroon man ng sugat dito sa panahong ito, pag-usapan natin,&amp;quot; pahayag pa ng Presidente. (Ulat ni Lilia Tolentino)</body>
<link>http://www.philstar.com/Article.aspx?articleId=146734&amp;publicationSubCategoryId=92</link>
</article>
<article>
<title>House labor committee sasaklolo sa mga Pinoy sa HK</title>
<author>Malou Rongalerios-Escudero</author>
<date>
<month>January</month>
<day>11</day>
<year>2002</year>
</date>
<body>Nagtungo na kahapon ng umaga sa Hong Kong ang mga miyembro ng House committee on labor para saklolohan ang mga Filipino domestic helper na nahaharap sa namimintong pagbabawas ng sahod. Personal na kakausapin ngayong araw na ito ng mga kongresista sa pangunguna nina House committee on labor chair Roseller Barinaga (Zamboanga del Norte) at Bayan Muna Rep. Satur Ocampo ang mga Hong Kong legislators upang talakayin ang kalagayan ng mga Filipino migrant workers at igiit ang kanilang pagtutol sa isyu ng pagbabawas ng sahod. Sinabi ni Ocampo na mismong ang mga manggagawang Filipino sa HK ang nag-imbita sa kanila para lumahok sa apat na araw na aktibidad ng mga OFWs na magpapakita ng pagtutol sa pagbabawas ng sahod ng mga foreign domestic helpers. Dismayado anya ang mga OFWs sa administrasyon ni Pangulong Arroyo dahil wala itong magawa sa kanilang kalagayan kaya sa mga kongresista lumapit ang mga ito. Umaasa naman ang mga kongresista natin na pakikinggan ng mga HK legislators ang kanilang protesta at ikokonsidera ang kahilingan ng mga banyagang domestic helper na huwag nang bawasan ang kanilang sahod. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=146736&amp;publicationSubCategoryId=92</link>
</article>
<article>
<title>Ambassador Rodriguez, 2 beses 'napahiya' sa CA nagbitiw na lang</title>
<author>Ely Saludar</author>
<date>
<month>January</month>
<day>11</day>
<year>2002</year>
</date>
<body>Sa ngalan ng delicadeza matapos dalawang beses na hindi makalusot sa makapangyarihang Commission on Appointments (CA), nagbitiw na sa tungkulin si dating Immigration Commissioner Rufus Rodriguez bilang ambassador sa bansang Germany. Sa kanyang liham kay Pangulong Arroyo, hiniling ni Rodriguez na huwag na siyang muling italaga sa posisyon upang hindi na maging kahihiyan pa sa Pangulo sakaling muli na namang siyang ma-bypass. &amp;quot;Out of delicadeza and to prevent any embarrassment on the appointing authority if I am not confirmed, may I request that I not be reappointed to the said position,&amp;quot; nakasaad sa liham ni Rodriguez. Nabatid kay Presidential Spokesman Rigoberto Tiglao na tinanggap na ng Pangulo ang pagbibitiw ni Rodriguez. Kaugnay nito, inatasan kahapon ni Pangulong Arroyo ang mga hindi pa kumpirmadong Gabinete na mangampanya sa mga miyembro ng CA. Dapat anya nilang makumbinsi ang CA na karapat-dapat sila na manungkulan sa gobyerno at kuwalipikado sa posisyon. Pinayuhan rin ng Pangulo ang kanyang mga Gabinete na magpaliwanag sa mga CA members hinggil sa mga isyu na ibinabato sa mga ito. Ilan sa gabinete ng Pangulo na sinasabing mahihirapang lumusot sa CA dahil sa pagkakasangkot sa ibat ibang kontrobersiya ay sina Transportation Sec. Pantaleon Alvarez, Environment Sec. Heherson Alvarez, Justice Sec. Hernando Perez at Finance Sec. Isidro Camacho. Samantala, muling isinumite ng Malaca&amp;ntilde;ang ang appointment ng mga Cabinet members sa CA matapos na ma-bypass sa nakaraang sesyon. (Ulat ni Ely Saludar)</body>
<link>http://www.philstar.com/Article.aspx?articleId=146744&amp;publicationSubCategoryId=92</link>
</article>
<article>
<title>Jeep inambus ng Sayyaf, 3 patay</title>
<author>Joy Cantos</author>
<date>
<month>January</month>
<day>12</day>
<year>2002</year>
</date>
<body>Tatlo katao kabilang ang isang mag-ina ang napatay, samantalang anim pa ang malubhang nasugatan makaraang ambusin ng mga armadong lalaki na hinihinalang mga miyembro ng bandidong Abu Sayyaf Group (ASG) ang isang pampasaherong jeep sa Lantawan, Basilan kahapon ng umaga. Sa report na nakalap kahapon sa tanggapan ni Phil. Army Chief, Lt. Gen. Jaime de los Santos, kinilala ang mga namatay na sina Mylene Garcia, Heidi Badilles at ang 2-anyos na anak nitong si Amy Gay Badilles. Sugatan naman sina Pfc. Badilles (mister ng mag-inang nasawi); Nasser Abubakar, mga CAFGUs na sina Sagip Sali, Mohammad Salima, Nurman Kotos at Mur Ramon. Base sa ulat na tinanggap ni Army Spokesman Lt. Col. Jose Mabanta, nasa kalagitnan na umano ng biyahe ang pampasaherong jeep na sinasakyan ng mga biktima bandang alas-6:40 ng umaga at tinatahak ang kahabaan ng makipot na highway ng Brgy. Atong-Atong nang biglang harangin ng mga bandido at agad paulanan ng bala ang sasakyan na tumagal ng ilang minuto. Mabilis na tumakas ang mga salarin patungo sa bulubunduking bahagi ng Lantawan na kabilang sa mga kilalang balwarteng lugar ng ASG. Naglunsad na ng malawakang manhunt operations ang militar laban sa grupo. (Ulat ni Joy Cantos)</body>
<link>http://www.philstar.com/Article.aspx?articleId=146821&amp;publicationSubCategoryId=92</link>
</article>
<article>
<title>Pag-aresto kay Nur legal kahit di nadala ang arrest warrant - DOJ</title>
<author>Grace Amargo</author>
<date>
<month>January</month>
<day>12</day>
<year>2002</year>
</date>
<body>Ligal ang pag-aresto kay dating ARMM Gov. Nur Misuari mula ng kunin ito sa Sabah, Malaysia hanggang sa dalhin ito sa Fort Sto. Domingo sa Sta. Rosa, Laguna. Ito ang ipinaliwanag kahapon ni Justice Secretary Hernando Perez bilang reaksiyon sa petisyong inihain ni Misuari sa Supreme Court na kumukuwestiyon sa kanyang pagkakaaresto. Nabatid mula sa inihaing petition for habeas corpus ni Misuari sa pamamagitan ng abogado nitong si dating Integrated Bar of the Philippines president Arthur Lim, iginigiit nito na dapat siyang palayain sa kanyang pagkakakulong dahil iligal ang ginawang pag-aresto sa kanya dahil walang ibinigay na warrant of arrest nang siya ay kunin ng mga opisyal ng PNP sa pamumuno ni Directorate for Intelligence and Investigation Chief Director Lucas Managuelod mula sa Malaysia. Sinabi naman ni Perez na nakasaad sa Rules on Criminal Procedure sa ilalim ng Rules of Court na maaaring arestuhin ang isang akusado kahit hindi dala ng awtoridad na aaresto ang arrest warrant bastat ang importante ay may ipinalabas na warrant ang korte. Nauna dito, nilinaw ni Managuelod na sinabihan nila si Misuari sa lumabas na warrant of arrest laban dito subalit hindi dala ng nasabing PNP officer ang nasabing warrant nang sunduin nila ito. Binigyan diin pa ni Perez na walang diskriminasyon na pinaiiral ang pamahalaan ng tanggihan ang kahilingang media access, medical check-up at lap top computer ni Misuari. Iginiit ni Perez na pabibigyan niya agad ng lap top si Misuari kung nais niyang matamo ang mga karapatan na tinatamasa tulad ni Zamboanga del Norte Rep. Romeo Jalosjos bastat ibibilanggo kaagad ito sa New Bilibid Prisons sa Muntinlupa City. (Ulat ni Grace Amargo)</body>
<link>http://www.philstar.com/Article.aspx?articleId=146832&amp;publicationSubCategoryId=92</link>
</article>
<article>
<title>GMA pinapasa-Diyos ang kapalaran sa 2004</title>
<author>Ely Saludar</author>
<date>
<month>January</month>
<day>12</day>
<year>2002</year>
</date>
<body>Muling nanawagan si Pangulong Arroyo na huwag munang pag-usapan ang isyu sa 2004 presidential elections at ipinagpapasa-Diyos na lamang nito ang magiging kapalaran sa taong yon. Ayon sa Pangulo, mas makabubuting ituon muna ang pansin sa katatagan ng bansa partikular ang ekonomiya. Kasabay nito, magpapatuloy ang mga biyahe at pagbisita ang Pangulo sa ibat ibang mga lalawigan kahit na inaakusahan ito ng pangangampanya ng mga kritiko ng administrasyon. Nagtatampo ang Pangulo sa kanyang mga kritiko na halos wala siyang mapaglagyan dahil kung hindi siya lalabas ng Malaca&amp;ntilde;ang at magkukulong sa Palasyo ay aakusahan din na hindi lumalapit sa taumbayan. Ayon sa Pangulo, kanyang susundin ang payo ng kanyang ama na gawin ang tama at nararapat para sa interes ng nakararami. (Ulat ni Ely Saludar)</body>
<link>http://www.philstar.com/Article.aspx?articleId=146835&amp;publicationSubCategoryId=92</link>
</article>
<article>
<title>PhilHealth, itinaas ang benepisyong Medicare</title>
<author></author>
<date>
<month>January</month>
<day>12</day>
<year>2002</year>
</date>
<body>Itinaas ngayon ng Philippine Health Insurance Corporation (PhilHealth) ang benepisyong Medicare nang hanggang 43 porsiyento para sa mga pasyenteng na-discharge sa ospital mula Enero 1 taong kasalukuyan. Ayon kay Dr. Francisco Duque III, pangulo at punong tagapagpatupad ng PhilHealth, ang isinagawang pagtataas ng benepisyo ay alinsunod sa direktiba ni Pangulong Arroyo upang matugunan ng National Health Insurance Program (NHIP) ang pangangailangang medikal ng mga miyembro nito. Umaabot sa 35 porsiyento ang itinaas ng benefit ceiling para sa mga gamot at medisina at halos 43 porsiyento naman ang itinaas ng allowances para sa x-ray at iba pang laboratory exams. Ayon sa bagong talaan ng benepisyong Medicare, bawat pasyente ay maaaring magkamit ng allowances sa gamot mula P1,500-P15,000 kada confinement period. Ang allowances naman para sa x-ray at iba pang laboratory exams ay mula P350.00-P14,000.00. May isinagawang pagtaas din ng 85 porsiyento sa halagang maaring makamit ng pasyente sa visitation fees ng mga duktor. Ang mga pasyenteng natugunan ng mga General Appropriations ay maaring mag-claim ng hanggang P900.00 habang ang mga natugunan ng Specialists ay maaaring mag-claim ng hanggang P2,500 kada confinement period. Ang mga benepisyong ito ay maaaring makamit sa alinman sa 1,502 ospital at 14, 307 duktor na accredited ng PhilHealth sa buong bansa. Huling nagtaas ng benepisyong Medicare ang PhilHealth noong 1999 kung saan dalawang beses itinaas ang ceiling upang pag-isahin ang benefit schedule para sa mga kawani ng pamahalaan at pampribadong sektor, pati na rin ang para sa sektor ng mahihirap.</body>
<link>http://www.philstar.com/Article.aspx?articleId=146844&amp;publicationSubCategoryId=92</link>
</article>
<article>
<title>2 convicted, 19 lusot sa Lenny Villa slay</title>
<author>Grace Amargo</author>
<date>
<month>January</month>
<day>12</day>
<year>2002</year>
</date>
<body>Dalawang akusado sa pagkamatay ng Aquila Legis frat member na si Leonardo &amp;quot;Lenny&amp;quot; Villa ang pinatawan ng 17-taong pagkabilanggo, habang 19 naman ang pinawalang-sala kahapon ng Court of Appeals (CA) dahil sa kasong homicide. Sa 23-pahinang desisyon ng CA, pinatawan ng 17-taong pagkakulong dahil sa pagbibigay ng matitinding initiation sa biktima sina Fidelito Dizon at Artemio Villareal. Pinagbabayad din ang dalawa ng CA ng halagang P1 milyon at P50,000 bilang moral damages. Samantala, ang mga akusadong sina Vincent Tecson; Junel Anthony Ama; Antonio Mariano Almeda at Renato Bantug Jr. ay pinarusahang mabilanggo ng 20-araw sa kasong slight physical injuries at pinagbabayad ng halagang P30,000 bilang danyos. Batay sa rekord ng korte, ang insidente ay naganap noong February 1991 kung saan si Villa at mga kasamahang estudyante na sina Caesar Asuncion; Samuel Belleza; Bienvenido Marquez III; Roberto Navera; Geronimo Randy Recinto at Felix Sy, Jr. ay sumali sa hazing na isinagawa ng Aquila Legis Fraternity sa Almeda compound sa Caloocan City. Ipinaliwanag ng CA na hindi dapat namatay si Villa kung hindi iginiit nina Dizon at Villareal na isailalim sa matinding initation rites ang mga biktima, partikular si Villa sa kabila ng pagpapahinto ni Nelson Victorino, ang head ng initiation rites ng nasabing grupo. Bunga nito, ipinagharap ng kasong homicide ang 35-miyembro ng nasabing fraternity subalit 25 lamang dito ang naisailalim sa paglilitis ng Caloocan City Regional Trial Court sa sala ni Judge Adoracion Angeles. (Ulat ni Grace Amargo)</body>
<link>http://www.philstar.com/Article.aspx?articleId=146846&amp;publicationSubCategoryId=92</link>
</article>
<article>
<title>Lider ng EDSA 4, aarestuhin!</title>
<author>Joy Cantos at Lilia Tolentino</author>
<date>
<month>January</month>
<day>13</day>
<year>2002</year>
</date>
<body>Nakahanda ang mga operatiba ng Philippine National Police (PNP) na arestuhin si Peoples Movement Against Poverty (PMAP) president Ronald Lumbao kasunod na rin ng pagbabanta nitong pamumunuan ang EDSA 4 para patalsikin sa kapangyarihan si Pangulong Arroyo. Ayon kay PNP Spokesman, P/Chief Supt. Cresencio Maralit, handa silang damputin si Lumbao kung may arrest warrant na ibababa. Si Lumbao ay kabilang sa mga pinakakasuhan ng rebelyon ng pamahalaang Arroyo matapos masangkot sa madugong paglusob ang mga loyalista ni dating pangulong Estrada sa Palasyo ng Malaca&amp;ntilde;ang noong Mayo 1, 2001 o ang tinaguriang People Power 3. Pinakahuli ay ang muling panawagan ni Lumbao sa kanilang mga kaalyado na maglunsad ng People Power 4 na naglalayong agawin ang pamamalakad sa gobyerno kay Pangulong Arroyo. Bagaman tiwala si Maralit na hindi matutulad sa madugong insidente ng &amp;quot;power grab&amp;quot; noong Mayo 1 ang napipintong pagdiriwang ng ika-isang taong anibersaryo ng EDSA 2 na nagluklok sa puwesto kay Pangulong Arroyo, siniguro nito na isang araw bago ang aktuwal na selebrasyon ay nakadeploy na ang kanilang mga puwersa para mamagitan sa mga Erap loyalists at supporters ng administrasyon sa pagdiriwang ng EDSA 2 para maiwasan at mapigilan ang pagsiklab ng karahasan. Samantala, binalaan ng Pangulong Arroyo ang publiko laban sa grupong manghihikayat na sumama sa kanila para magtangkang ibagsak ang pamahalaan at wasakin ang sistema ng demokrasya ng bansa. Sa kanyang programang &amp;quot;May Gloria ang Bukas Mo,&amp;quot; sinabi ng Pangulo na ang grupong ito na anay ng lipunan ang siyang nagpapakalat ng tsismis laban sa kanyang administrasyon. Ang panawagan ay ginawa ng Pangulo kasunod ng pahayag ng ilang grupong dating sumusuporta sa EDSA Dos na maglulunsad sila ng rally at demonstrasyon mula Enero 16 hanggang 19 sa pagdiriwang ng unang taong anibersaryo ng EDSA 2 sa Enero 20. &amp;quot;Huwag po tayong padadala sa mga tsismis mula sa mga anay ng ating lipunan. Ang gobyerno po ay matatag, ang gobyerno ay matibay at nasa likod natin ang taong bayan,&amp;quot; anang Pangulo. Mayroon anyang grupo na gustong paniwalain ang publiko na may kakayahan sila na ibagsak ang pamahalaan at sirain ang demokrasya at kalayaan ng taumbayan. &amp;quot;Sa totoo po sila ay walang suporta sa military at pulis at lalo namang wala silang suporta sa taong bayan. Hindi makakapayag ang bayan na sirain ng mga anay na ito ang ating ipinaglabang kalayaan. Hindi rin papayag ang taumbayan na mapigil na namang muli ang pag-unlad ng ating ekonomiya na nagsimula nang umangat nitong nakaraang taon,&amp;quot; sabi pa ng Pangulo. (Ulat nina Joy Cantos at Lilia Tolentino)</body>
<link>http://www.philstar.com/Article.aspx?articleId=146930&amp;publicationSubCategoryId=92</link>
</article>
<article>
<title>Pagpasok ng 'magic sugar' sa bansa pinababantayan</title>
<author>Rudy Andal</author>
<date>
<month>January</month>
<day>13</day>
<year>2002</year>
</date>
<body>Nananawagan si Senate President Pro-tempore Manny Villar sa mga kinauukulan, partikular na sa mga tauhan ng Bureau of Customs na higpitan ang pagbabantay sa lahat ng daungan at paliparan upang mapigilan ang pagpasok ng tinaguriang &amp;quot;magic sugar&amp;quot; sa bansa. Ipinagbawal na ng Bureau of Food and Drugs ang nasabing produkto na napatunayang nagiging sanhi ng kanser subalit nakakalusot pa rin ito sa bansa, partikular na sa Mindanao. &amp;quot;Dapat na maging alerto ang mga opisyal at tauhan ng customs laban sa nasabing mapanganib na produkto na makakapinsala sa kalusugan ng ating mamamayan,&amp;quot; sabi ni Villar. Binigyan-diin ni Villar, chairman ng Senate Committee on Food and Agriculture, na bagamat higit na mas mura ang &amp;quot;magic sugar&amp;quot; na mula sa Indonesia at China, ang panganib na dulot nito sa kalusugan ay higit na mas mabigat na pasanin para sa mga Pilipino. &amp;quot;Ang halagang inyong matitipid ay hindi kayang tumbasan ang panganib na idudulot nito sa inyong kalusugan. Anong silbi ng perang iyong matitipid kung magkakaroon naman ng kanser?&amp;quot; sabi pa ng senador. Ayon sa pagtataya, ang 20 kilo ng &amp;quot;magic sugar&amp;quot; ay katumbas ng 200 sako ng asukal. Ang malawakang paggamit ng nasabing produkto, ayon kay Villar, ay hindi lamang panganib sa kalusugan kundi magiging pasanin rin ng sugar farmers sa bansa. &amp;quot;Dapat na mapigil sa lalong madaling panahon ang pagpasok nito sa bansa bago pa ito maghatid ng mas malalang problema sa bansa,&amp;quot; pagdidiin pa ni Villar. (Ulat ni Rudy Andal)</body>
<link>http://www.philstar.com/Article.aspx?articleId=146945&amp;publicationSubCategoryId=92</link>
</article>
<article>
<title>Planong phaseout ng mga jeep anti-poor</title>
<author>Rudy Andal</author>
<date>
<month>January</month>
<day>13</day>
<year>2002</year>
</date>
<body>Hindi dapat na matuloy ang balakin ng administrasyong Arroyo na tuluyan nang alisin ang mga pampasaherong dyipni sa mga pangunahing lansangan dahilan sa ito ay isa na namang malaking dagok sa mahihirap at maliwanag na anti-poor. Ang pahayag ay ginawa ni Senadora Tessie Aquino-Oreta matapos niyang mabatid na may maling mungkahi na naman mula sa hanay ng mga adviser ni Pangulong Arroyo. Ayon kay Oreta, dinaan lamang umano ng Land Transportation Office (LTO) ang mungkahi na hindi bigyang daan ang pagpasok ng mga second-hand diesel engine sa bansa upang sa gayon ay tuluyang maparalisa ang dyipni at mapalitan ng bus. Batay sa ulat ng isang LTO official, talagang target ng banning ng importation ng second-hand diesel engine ay para mawala ang dyipni sa bansa. Ang mga ganitong uri ng mungkahi na pawang ikagagalit lamang ng mahihirap ay hindi dapat na binibigyan ng puwang ng Malaca&amp;ntilde;ang dahilan sa lalo lamang itong magpapainit ng ulo ng mga karaniwang mamamayan. Panahon na anya upang salain nang husto ng Pangulo ang kanyang mga adviser na inililigaw siya ng landas. Hindi dapat kalimutan ng administrasyon na 70% ng mamamayan ay mula sa hanay ng mahihirap na siyang magagalit nang husto sa kanya kapag nakalusot ang mga ganitong uri ng panukala. (Ulat ni Rudy Andal)</body>
<link>http://www.philstar.com/Article.aspx?articleId=146947&amp;publicationSubCategoryId=92</link>
</article>
<article>
<title>Popularity rating ni GMA bumagsak!</title>
<author>Lilia Tolentino</author>
<date>
<month>January</month>
<day>13</day>
<year>2002</year>
</date>
<body>Hindi nababahala ang Malaca&amp;ntilde;ang sa pagbagsak ng popularity rating ni Pangulong Arroyo sa 37 porsiyento nitong nakaraang Disyembre mula sa 46% noong Oktubre, base sa pinakahuling survey ng Pulse Asia. Ayon kay Presidential Spokesman Rigoberto Tiglao, 9% lang ang ibinaba ng net aproval ng Presidente at ang pinakamataas ay naitala sa Metro Manila, 17%; Mindanao, 11%; Luzon, 8% at Visayas, 6%. Sinabi ni Tiglao na ang resulta ng survey ay magsisilbing batayan ng pamahalaan para higit pang pagbutihin ng Pangulo at nang lahat ng opisyal ng gobyerno ang kanilang mga trabaho. Bagaman bumaba ng bahagya ang approval rating ng Pangulo ay mayorya pa rin umano ng mga Filipino ang may tiwala at sumusuporta sa kanya. (Ulat ni Lilia Tolentino)</body>
<link>http://www.philstar.com/Article.aspx?articleId=146957&amp;publicationSubCategoryId=92</link>
</article>
<article>
<title>Drug testing centers na walang GSIS surety bonds di dapat mag-operate</title>
<author>Angie dela Cruz</author>
<date>
<month>January</month>
<day>13</day>
<year>2002</year>
</date>
<body>Walang karapatan at hindi dapat mag-operate ang alinmang drug testing centers na walang surety bonds mula sa Government Service Insurance System (GSIS). Ito ang ipinarating ng GSIS sa Land Transportation Office (LTO) kaugnay ng napapaulat na ilang drug testing centers ay nag-operate na ng walang bonds mula sa kanilang ahensiya. Ang surety bonds na may halagang P500,000 ay kabilang sa mga requirement sa pagpapatakbo ng isang drug testing centers. Ang ilan pang requirement dito ay ang pagkakaroon ng branches nationwide, may permit mula sa Dangerous Drugs Board (DDB), business permit at proof of financial capability na kayang mag-operate ng testing center. Kaugnay nito, hiniling ng GSIS sa LTO na ipaskil sa lahat ng tanggapan ng LTO sa buong bansa partikular sa Metro Manila ang mga drug testing center na nakapag-comply ng requirement hinggil sa paglalagak ng bonds upang malaman umano ng mga motorista kung sino ang lehitimo at legal na drug testing center na nag-ooperate sa bansa. (Ulat ni Angie dela Cruz)</body>
<link>http://www.philstar.com/Article.aspx?articleId=146959&amp;publicationSubCategoryId=92</link>
</article>
<article>
<title>General, 2 pa dawit sa 'oust GMA'</title>
<author>Jaime Laude at Ely Saludar</author>
<date>
<month>January</month>
<day>14</day>
<year>2002</year>
</date>
<body>Isang aktibong heneral na sinasabing loyal kay dating PNP chief at ngayon Senator Panfilo Lacson; isang dating communist propagandist at isang YOU officer ang umanoy nagpapakana para patalsikin sa puwesto si Pangulong Gloria Macapagal Arroyo sa Malaca&amp;ntilde;ang. Sinabi ng reliable source sa Camp Crame, ang tatlo ay sina PNP Chief Supt. Vic Batac, Ariel Almendras at PNP Supt. Diosdado Valeroso. Ayon sa source, si Almendras daw ay propagandista ni Nilo Tayag, isang top ranking leader ng breakaway faction ng Communist Party of the Philippines (CCP). Kaklase naman ni Batac si Lacson sa Philippine Military Academy (PMA), nakaladkad ang pangalan ng una sa ibat-ibang serye ng coup attempts noong panahon ni dating Pangulong Corazon Aquino. Si Batac ay nasa floating status matapos mapatalsik si Erap Estrada sa kanyang puwesto bilang Pangulo ng bansa. Si Valeroso, isang YOU kasama si Batac ay inimbitahan ng PNP-Intelligence Goup dahil sa umanoy aktibo nilang partisipasyon sa EDSA 3 pero pinabulaanan nila na kasama sila para pabagsakin ang gobyerno ni Arroyo. Sinabi ng source na madalas umanong makitang nag-uusap sina Valeroso, Batac at Almendras sa officers quarters ng una sa Camp Crame. Bukod dito, ayon sa source, may safehouse daw na inuupahan ang tatlo para magsilbing &amp;quot;war room&amp;quot; nila sa isang gusali sa Annapolis, Greenhills, San Juan Metro Manila. May nakikitang mga tao kabilang daw sa grupo ni Erap at ilang media practitioners ang labas-masok sa nasabing lugar. Ayon sa source, ang grupo ni Batac umano ang siyang magpapagalaw ng puwersa sa Enero 19 para daw sa EDSA 4. Ang grupo ni Almendras ang mamamahala daw sa mga left-leaning organization at militant labor groups para sumama sa nasabing rally. Ang grupo ni Valeroso, ang siya namang mamamahala sa technical support. Pero tiniyak ng source na nakahanda sila sa anumang mangyayari para ipagtanggol si Pangulong Arroyo. Samantala, tiniyak ng Malaca&amp;ntilde;ang na hindi pagtatabuyan sa selebrasyon ng EDSA 2 ang mga demonstrador na kumakalaban kay Pangulong Arroyo. Sinabi ni Rigoberto Tiglao, Presidential spokesman, basta tiyakin lamang ng mga raliyista na magiging mapayapa ang kanilang kilos protesta at hindi ito gagawa ng mga marahas na hakbang. Pero sinabi ni Tiglao na hindi magiging fiesta at magarbo ang nasabing okasyon na pangungunahan ni Arroyo at iba pang prominenteng personalidad. Kampante ang Malaca&amp;ntilde;ang na maliit lamang ang puwersa ng mga anti-GMA na raliyista ang maglulunsad ng kilos protesta sa paggunita ng EDSA 2. Gayunman, sinabi ng source, na naka-usap na ng ilang opisyal ng Palasyo ang pamunuan ng Iglesia ni Kristo, El Shaddai at Cavite Governor Ayong Maliksi na nagbigay ng katiyakan na hindi susuporta sa mga nagnanais guluhin ang EDSA 2 celebration. Nauna rito, napa-ulat na si Maliksi ang siyang host ng mga pagpupulong sa kaniyang lalawigan ng mga tinaguriang Anti-GMA groups na kilalang kaalyado umano nina dating Pangulong Erap Estrada at mambabatas mula sa oposisyon. Nilinaw ni Tiglao na kailangan dagdagan ang puwersa ng Task Force Libra na mangangasiwa sa seguridad ng nasabing selebrasyon. (Ulat nina Jaime Laude at Ely Saludar)</body>
<link>http://www.philstar.com/Article.aspx?articleId=147057&amp;publicationSubCategoryId=92</link>
</article>
<article>
<title>Malaca&amp;ntilde;ang walang 'say' sa 2004 Presidential election</title>
<author>Ely Saludar </author>
<date>
<month>January</month>
<day>14</day>
<year>2002</year>
</date>
<body>Ibinasura kahapon ng Malaca&amp;ntilde;ang ang panukalang magdeklara si Pangulong Gloria Macapagal Arroyo na hindi na ito kakandidato sa 2004 presidential elections. Ito ay matapos na hilingin ni Senate Minority Leader Aquilino Pimentel Jr., na ang pahayag ni Arroyo na hindi na lalahok sa eleksyon sa 2004 ay siyang magpapatahimik sa bansa para maisulong ang pagkakaisa. Ayon kay Rigoberto Tiglao, Presidential spokesman, hindi na kailangan pa ang deklarasyon mula kay Arroyo dahil hindi naman ito isyu sa kasalukuyan. Nauna rito, umaani ng batikos ang Pangulo dahil sa tila nangangampanya na ito at naghahanda sa 2004 elections. Pero sinabi ng Pangulo na wala siyang mapaglagyan dahil kung hindi siya lilibot sa mga lalawigan at mananatili sa loob ng Palasyo ay tiyak ding babatikusin siya. Samantala, nilinaw ng Malaca&amp;ntilde;ang na sa kabila ng mga kaliwat-kanang batikos ay naging tagumpay umano na matupad ang mga pangako ng Pangulo sa kaniyang State of the Nation Address. Sinabi ni Tiglao, na hindi lamang naabot kundi nalampasan pa ang pangako ni Arroyo tulad ng pamimigay ng 101,615 hektaryang lupain mula sa 100 ektaryang pangako sa SONA. Natupad din aniya ng Pangulo ang pangako sa SONA na paglalaan ng P20 billion kada taon sa agricultural modernization program at magpapakalat ng mga rolling stores na nagbebenta ng murang bilihin. Umaabot sa 25,822 units ng pabahay ang naipamahagi ng Arroyo administration at nakapagbigay ng 203, 745 na trabaho . Kumpiyansa ang Malaca&amp;ntilde;ang na magpapatuloy pa ang mga kapaki-pakinabang na programa ng administrasyon kaugnay ng kampanya laban sa kahirapan. (Ulat ni Ely Saludar )</body>
<link>http://www.philstar.com/Article.aspx?articleId=147061&amp;publicationSubCategoryId=92</link>
</article>
<article>
<title>Pondo ng DOH di dapat bumaba</title>
<author>Rudy Andal</author>
<date>
<month>January</month>
<day>14</day>
<year>2002</year>
</date>
<body>Sinabi ni Senator Edgardo Angara na dapat ay P5.8 billion ang pondo ng Department of Health (DOH) taun-taon para matiyak na kaya nitong tustusan ang mga epidemya na maaaring tumama sa bansa. Ayon kay Angara, matagal ng laos sa Pilipinas ang polio at sa maraming bahagi ng mundo dahilan sa immunization na ibinibigay ng DOH pero dahilan sa kakapusan ng pondo, muli itong nabuhay. &amp;quot;Preventive health care is one of the critical items in the country, social expenditure list it should be given priority attention.&amp;quot; ani Angara. Hindi sapat anya ang pondong inilaan ng pamahalaan sa preventive health care dahilan sa kasalukuyan, ito ay nabibiyayaan lamang ng P2.8 billion na malaki ang kakapusan sa dapat na pondo. Sinabi ni Angara na hindi siya magtataka sa muling pagkabuhay ng polio sa bansa dahilan sa maraming bata lalo na sa mga kanayunan at mga squatters area ang hindi nabibiyayaan ng polio vaccine dahilan sa kakapusan ng pondo. Ayon kay Angara, dapat magsilbing wake up call ang muling pagkabuhay ng polio sa bansa sa ating mga namumuno sa pamahalaan para gumawa agad ito ng kaukulang paraan upang hindi na muling lumala pa ang problema sa bansa. Nito lamang nakalipas na taon ay nadeklara ang Pilipinas bilang polio free pero hindi nagtagal ay muling nabuhay ang nasabing epidemya na siyang dapat na agad na hanapan ng solusyon bago pa mahuli ang lahat. Dahil dito, isinusulong ni Angara ang mungkahi mula sa Palasyo na humingi ng P26 billion supplimental budget sa Kongreso para tugunan ang problema ng kalusugan kabilang na ang kakapusan ng pabahay at dagdag sa silid-aralan at guro upang maramdaman ng karaniwang mamamayan ang pagsisikap ng pamahalaan na pinangangalagaan nito ang mamamayan. Bukod dito, dapat na ipagpatuloy ang pagpapatatag ng peace and order sa bansa para lalong maging matibay ang kasalukuyang administrasyon na siyang tiyak na magiging daan nito sa pagbabago ng pamumuhay ng mamamayan. (Ulat ni Rudy Andal)</body>
<link>http://www.philstar.com/Article.aspx?articleId=147071&amp;publicationSubCategoryId=92</link>
</article>
<article>
<title>Perez malaki ang tiwala na lulusot sa CA</title>
<author>Grace Amargo</author>
<date>
<month>January</month>
<day>14</day>
<year>2002</year>
</date>
<body>Tiwala si Justice Secretary Hernando Perez na makakalusot siya sa Commission on Appointments sa isasagawang pagdinig nito sa Martes. Ang pahayag ni Perez ay ginawa nito kasabay na rin ng ginagawang pagharang umano sa kanyang kumpirmasyon ng oposisyon. Gayunman, umaasa si Perez na hindi pepersonalin ng ilang senador ang ginagawa nitong tungkulin sa DOJ bagkus trabaho lamang umano ang lahat kahit pa man nasasagasaan nito ang ilan. Si Perez ay ilang beses ng sinalang sa CA pero hindi pinalulusot dahil sa mga controversial issues na inuugnay sa kanya tulad umano ng pagkakaroon nito ng million of dollar deposit sa ibang bansa at ang sinasabing &amp;quot;decision for sale&amp;quot; sa DOJ. Kasabay nito, isang resolusyon ang ipinalabas ng Vice Mayors League sa Batangas at Davao para suportahan si Perez na suportado rin ni Paul Malapitan, Sec. General ng Board of Governors League. Ayon sa resolusyon, halos isang taon na rin si Perez bilang Secretary ng DOJ at naipakita nito ang kanyang kakayahan na pamunuan ang nasabing departamento. (Ulat ni Grace Amargo)</body>
<link>http://www.philstar.com/Article.aspx?articleId=147073&amp;publicationSubCategoryId=92</link>
</article>
<article>
<title>PAF plane crash: 5 patay, 27 bahay nasunog</title>
<author></author>
<date>
<month>January</month>
<day>15</day>
<year>2002</year>
</date>
<body>Lima katao kabilang ang dalawang piloto ang kumpirmadong nasawi makaraang aksidenteng bumagsak ang sinasakyang S-211 trainer jet ng Phil. Air Force (PAF) sa loob ng National Food Authority residential compound habang nagsasagawa ng pagsasanay na ikinasunog pa ng humigit kumulang sa 27 kabahayan sa Barangay M.H. Garcia, Cabanatuan City, Nueva Ecija kahapon ng hapon. Sa sketchy report na tinanggap ni PAF spokesman Col. Horacio Lapinid, kinilala ang dalawang nasawing piloto na sina Capt. Louie Ramos, umanoy trainor pilot at 1st Lt. Romeo de Guzman, umanoy student pilot habang namatay ang sibilyan na si Rosalie Corpus na nagkataong nag-iigib ng tubig nang mabagsakan ng trainer jet at ang dalawa pang sina Evelyn del Murro at Pedro Acosta. Dalawamput pitong magkakadikit na bahay naman sa Barangay M.H. Garcia, Purok 2, Cabanatuan City ang inararo ng naturang eroplano at ilang minuto pa ay tuluyan nang nagliyab ang mga bahay. Batay sa report, naganap ang plane crash dakong alas-2 ng hapon. Umalis ang S-211 trainer jet sa Basa Air Base sa Floridablanca, Pampanga dakong 1:15 ng hapon para sa &amp;quot;contact proficiency flight&amp;quot; sa himpapawid ng Central Luzon nang bumulusok sa NFA compound. Dalawang anggulo ngayon ang tinitingnan sa imbestigasyon hinggil sa sanhi ng crash, gaya ng pilot error at problema sa makina na posibleng dahilan ng pagbagsak nito. Hinihintay pa niya ang rekomendasyon ni PAF Chief, Lt. Gen. Benjamin Defensor kung iga-ground ang pagpapalipad ng nalalabing limang aircraft ng S-211 jets ng PAF bunga ng nangyaring malagim na sakuna. Nabatid na early 90s nang bilhin ng PAF ang may 18 S-211 trainer jets mula sa Augusta, Italy ngunit sanhi ng mga naganap na aksidente ay lima na lamang ang matinong natitira sa mga ito matapos bumagsak ang isa kahapon. Kaugnay nito, pinakilos na ni AFP Chief of Staff Diomedio Villanueva ang search and rescue team ng PAF sa tulong ng Armys 7th Infantry Division para magsagawa ng paghahanap sa mga nasugatang sibilyan. (ulat nina Chrsitian Ryan Sta. Ana, Joy Cantos at Butch Quejada)</body>
<link>http://www.philstar.com/Article.aspx?articleId=147177&amp;publicationSubCategoryId=92</link>
</article>
<article>
<title>Suspensiyon ng toll fee hike sa North, Luzon Expressways pinalawig, ginawang 2 buwan</title>
<author>Lilia Tolentino</author>
<date>
<month>January</month>
<day>15</day>
<year>2002</year>
</date>
<body>Magandang balita sa mga motoristang dumaran sa North at South Luzon Expressways! Kinatigan ng Philippine National Construction Company (PNCC) at Toll Regulatory Board (TRB) ang pagpapalawig pa ng suspensiyon sa taas ng singil sa toll fee sa dalawang expressway mula sa isang linggo, sa dalawang buwan, alinsunod na rin sa utos ni Pangulong Arroyo. Ayon kay Presidential Spokesman Rigoberto Tiglao, pumayag ang TRB na magsagawa muna ng public hearing sa toll fee hike at ipapalabas ang desisyon sa loob ng 60 araw. Ayon kay Tiglao, inatasan din ng Pangulo ang PNCC na kung hindi maiiwasan ang pagtataas ng singil sa toll fee, gawin itong unti-unti at hindi biglaan o kayay humanap ng bagong paraan ng pagtataas ng toll fee. Bilang halimbawa, sinabi ni Tiglao na magkaroon ng magkakaibang singil sa toll fee sa panahon ng rush hour at patay na oras. Inatasan din ng Pangulo ang PNCC na mag-isip ng ibang pamamaraan ng pagkakaroon ng dagdag na kita bukod sa pagtataas sa toll fee tulad ng pagbubukas ng istasyon ng gasolinahan at restaurant sa kahabaan ng expressway. Ang mga apektado ng suspensiyon ng toll fee ay ang North Expressway na sumasaklaw mula sa Balintawak hanggang Sta. Ines at ang Alabang patungong Calamba sa panig ng South Expressway. (Ulat ni Lilia Tolentino)</body>
<link>http://www.philstar.com/Article.aspx?articleId=147181&amp;publicationSubCategoryId=92</link>
</article>
<article>
<title>Lider ng EDSA 4 nagtatago</title>
<author>Joy Cantos</author>
<date>
<month>January</month>
<day>15</day>
<year>2002</year>
</date>
<body>Nagtatago at hindi na umano matagpuan ang isa sa mga itinuturong lider ng EDSA 4 na si Ronald Lumbao, pangulo ng Peoples Movement Against Poverty (PMAP), isang bagong binuong organisasyon na may misyong patalsikin sa kapangyarihan ang administrasyon ni Pangulong Arroyo. Itoy matapos na maging pursigido na ang PNP na dakpin ito sa bisa ng warrant of arrest na ipinalabas ni Manila Judge Teresa Soriano ng NCR-Judicial Region branch 27 kaugnay ng kasong rebelyon noong May 1 siege matapos na lusubin ng mga loyalista ni dating Pangulong Estrada ang Palasyo ng Malaca&amp;ntilde;ang sa bigong &amp;quot;power grab.&amp;quot; Sinabi ni PNP-Criminal Investigation and Detection Group chief, P/Director Nestorio Gualberto na pabalik-balik na ang kanilang mga tauhan sa bahay nito sa Quezon City at Sta. Ana, Maynila pero hindi nila ito matagpuan. Ayon kay Gualberto, kung totoong nagtatago si Lumbao ay dapat itong lumantad at sumuko sa batas sa lalong madaling panahon. Nag-alok rin si Gualberto na kung nais ni Lumbao ay siya na mismo ang susundo at huhuli rito. Tiniyak ni Gualberto ang kaligtasan ni Lumbao sakaling maaresto ito at nakahanda na ang standby-team ng PNP para sa kanyang seguridad. Umaasa ang PNP na bago sumapit ang Enero 16 ay mahuhuli si Lumbao. Ipinalalagay naman ng kampo ni Lumbao na kaya darakpin ito ay sa takot ng administrasyong Arroyo sa binabalak ng kanilang grupong paglulunsad ng EDSA 4. Pinuna ng grupo na matapos ang ilang buwang pananahimik ng PNP sa kaso ni Lumbao at ngayong lumilitaw ang EDSA 4 ay saka lamang ito darakpin. Sa isa namang radio interview, tinawanan lamang ni Lumbao ang balitang nagtatago siya. Nakahanda umano siyang harapin ang mga ikinakaso laban sa kanya sa tamang pagkakataon. (Ulat ni Joy Cantos)</body>
<link>http://www.philstar.com/Article.aspx?articleId=147191&amp;publicationSubCategoryId=92</link>
</article>
<article>
<title>2 email-order bride pakikialaman na ng NBI</title>
<author>Grace Amargo</author>
<date>
<month>January</month>
<day>15</day>
<year>2002</year>
</date>
<body>Ipinag-utos ng Department of Justice (DOJ) sa National Bureau of Investigation (NBI) na siyasatin ang anomalya hinggil sa mail-order bride sa internet kung saan ay sangkot ang mga kumpanyang nakabase sa Florida, Estados Unidos na sinasabing bumibiktima sa mga aplikanteng Filipina. Sinabi ni Justice Undersecretary Manuel AJ Teehankee na nais nilang matukoy kung may mga Filipino na sangkot sa naturang sindikato kayat napapasama sa mga pagpipilian ang mga aplikanteng Filipina. Magugunita na una nang ibinunyag ni Senate Majority Floor Leader Loren Legarda na ang dalawang kompanya na utak sa mail-order bride ay ang Davis Place International Internet Services at World Class Service. Ito ay may websites na www.filipina.com at www.filipina lady.com kung saan ay ibinebenta na lamang umano ang nasabing mga Filipina sa halagang nakapresyo rito. Batay sa ulat, ipinalalabas sa internet ang larawan at pagkakakilanlan ng naturang mga babae na maaaring gawing asawa sa oras na ito ay piliin. Nangangamba ang DOJ na mapunta na lamang sa prostitusyon ang mga babaeng pagpipilian sa naturang kompanya. Naniniwala ang DOJ na maraming kapit-sa-patalim na mga kababaihan ang kakagatin ang ganitong mga propaganda dahil na rin sa kawalan ng sapat na trabaho at matinding kahirapan sa bansa. Minsan na ring pinaimbestigahan ng DOJ sa NBI noong 1999 ang isa pang mail-order bride ng grupong moonies na nakabase sa South Korea. Ang mga Filipina ay nire-recruit patungong Korea para gawing asawa kapalit ng malaking halaga at magandang benepisyo. (Ulat ni Grace Amargo)</body>
<link>http://www.philstar.com/Article.aspx?articleId=147195&amp;publicationSubCategoryId=92</link>
</article>
<article>
<title>'Wag bawasan ang sahod ng OFWs' - GMA</title>
<author>Lilia Tolentino/Rose Tamayo</author>
<date>
<month>January</month>
<day>15</day>
<year>2002</year>
</date>
<body>Umapela na si Pangulong Arroyo kay Hong Kong Special Administrative Region (HKSAR) chief Tung Chee-Wah na huwag ipatupad ang pagbabawas sa minimum na sahod ng libong Filipina domestic helpers at igalang ang wage rates sa ilalim ng umiiral na kontrata nila sa kanilang mga employer. Inihayag ni Labor Secretary Patricia Sto. Tomas na sa pamamagitan ng isang sulat, nakiusap ang Pangulo na huwag munang bawasan ang sahod ng manggagawang Filipino dahil matagal na rin naman ang pagsisilbi ng mga ito sa kanilang mga amo. Ayon kay Sto. Tomas, base sa kanyang ginawang pakikipagpulong sa Secretary of Education and Manpower ng HK, kung ang mga manggagawang dayuhan sa teritoryo ay mayroong pinirmahang kontrata, hindi ito mapapalitan at ang pagbaba ng sahod ay para lamang doon sa bagong papasok na kontrata. &amp;quot;Doon sa pag-uusap namin ng Secretary of Education and Manpower sinabi nila na wala silang desisyon na nagagawa pa sa isyu ng pagbabawas ng sahod at kung magkakaroon sila ng desisyon ay pasasabihan muna nila tayo. Ngunit hindi ito mangyayari pa at malamang sa katapusan pa ng Pebrero o Marso,&amp;quot; sabi ni Sto. Tomas. Nilinaw rin sa kanya ng Education and Manpower Secretary na ito ay taunan nilang ginagawa at hindi nakadirekta sa isang partikular na lahi ng manggagawa, Samantala, pinayuhan ni RP Consul General to HK Zenaida Angara Collinson ang mga Pinay DH na huwag nang sumama pa sa isasagawang kilos protesta ng mga foreign domestic helpers doon at maghinay-hinay din sa pagpapalabas ng anumang matitinding mga pahayag laban sa pamahalaang HK. Ayon kay Collinson, maaaring dahil sa pagsama ng mga Pinay DH sa martsa ay mabalam ang kanilang isinusulong na representasyon o apela sa gobyerno ng HK sa pagpanatili ng &amp;quot;minimum allowable wage.&amp;quot; Sinabi naman ni Sto. Tomas na karapatan lamang ng mga manggagawa na maghayag ng kanilang damdamin bagaman ipinayo niyang huwag lamang silang magbibitiw ng mga salita na makakasakit ng damdamin. (Ulat nina Lilia Tolentino/Rose Tamayo)</body>
<link>http://www.philstar.com/Article.aspx?articleId=147203&amp;publicationSubCategoryId=92</link>
</article>
<article>
<title>Singil sa kuryente tataas ng 17 sentimos - Napocor</title>
<author>Angie dela Cruz</author>
<date>
<month>January</month>
<day>15</day>
<year>2002</year>
</date>
<body>Tataas ng may hanggang 17 sentimos bawat kilowatt hour ang singil ng kuryente ng National Power Corporation (Napocor) na inaasahang maipatutupad sa buwan ng Hunyo ng taong kasalukuyan. Sa isang panayam, sinabi ni Edgardo Orencia, tariff manager ng Napocor, ang naturang increase ay bunsod ng 12 percent na requirement ng mga foreign creditors na binabayaran ng Napocor. Transmission rates lamang anya ang kanilang itinaas ng singil dahil ito ay regulated pa samantalang yung generation rates ay deregulated na. Sinabi rin ni Orencia na naging malaki ang tulong ng pinagtibay na Electric Power Industry Act o RA 9136 sa Pilipinas dahilan sa pagkakasabatas nito, hindi na nagtaasan pa ang ibat ibang serbisyo ng Napocor tulad ng file rates, unbundled rates, bundle rates, supply and metering at iba pa. Ipinahiwatig naman ni Orencia na sa pagdaragdag ng singil ng kuryente, inaasahan naman na higit na magiging maganda ang supply ng kuryente sa Luzon area dahil bubuksan na ang Malampaya Natural Gas Plant sa Palawan na may 3,000 megawatt na kapasidad ng kuryente. May 4,200 megawatt na suplay ng kuryente ang kailangan ng mga consumers ng Napocor sa isang araw samantalang 4,500 megawatt na kuryente ang maaaring isuplay ng Napocor sa mga electric consumers kada araw. (Ulat ni Angie dela Cruz)</body>
<link>http://www.philstar.com/Article.aspx?articleId=147206&amp;publicationSubCategoryId=92</link>
</article>
<article>
<title>Mga planta ng kuryente, pinababantayan sa anibersaryo ng EDSA Dos</title>
<author>Malou Rongalerios-Escudero</author>
<date>
<month>January</month>
<day>15</day>
<year>2002</year>
</date>
<body>Hiniling kahapon ni Cebu Rep. Antonio Cuenco sa Philippine National Police (PNP) na bantayan ang lahat ng planta ng kuryente sa bansa, partikular sa anibersaryo ng pagdiriwang ng EDSA II. Hindi lamang aniya dapat ituon ang atensiyon ng PNP sa Kamaynilaan kundi dapat maging alerto rin ang pulisya sa posibilidad na magsagawa ng nationwide diversionary attacks ang mga gustong magpabagsak sa pamahalaan. Maaari aniyang magsagawa ng pananabotahe sa mga power installation ng bansa ang mga grupong kumakalaban sa gobyerno. Mas matindi umano ang magiging reaksyon ng taumbayan kung mauulit ang dalawang beses na nangyari noong nakaraang taon nang nawala ang kuryente sa halos lahat ng lugar sa Luzon. Sigurado aniyang nais ng mga anti-government forces na makita ang kahalintulad na reaksyon ng mga mamamayan. Maliban pa sa mga power installations, ang iba pang posibleng maging target umano ng pag-atake ay ang mga airport facilities, port zones, water districts at commercial areas. Dapat din aniyang maging alerto sa pagbabantay ang PNP sa mga grupong nakikisimpatya naman kay dating ARMM governor Nur Misuari. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=147208&amp;publicationSubCategoryId=92</link>
</article>
<article>
<title>NPA target din ng US troops</title>
<author>Joy Cantos at Malou Rongalerios-Escudero</author>
<date>
<month>January</month>
<day>16</day>
<year>2002</year>
</date>
<body>Pagkatapos ng Abu Sayyaf Group at Pentagon kidnap-for-ransom group, ang New Peoples Army (NPA) rebels naman ang target ng tropa ng Amerika matapos mapasama sa watch list bilang international terrorist group at siyang susunod na target ngayon ng RP-US Balikatan joint military exercise. Ito ang ipinahiwatig kahapon ni Defense Secretary Angelo Reyes na nagsabing higit pang pinalawak ang kampanya laban sa terorismo at kabilang na ang NPAs sa tutugisin. Ayon kay Reyes, sadyang nakapokus ang atensiyon ng gobyerno ng Pilipinas sa mga bandidong Sayyaf dahil na rin sa kaugnayan ng ASG kay Osama bin Laden. &amp;quot;Sa listahan ng US, ang Abu Sayyaf Group, Pentagon at NPA ay itinuturing nang terrorist groups. Pero ang object ngayon ng training operations ay ang Abu Sayyaf sa Basilan,&amp;quot; sabi ni Reyes. &amp;quot;Alam naman ng lahat na winasak ng Abu Sayyaf ang ating ekonomiya. Ang ating investment ay bahagyang nasira kaya kailangan nating unahin ito. Ang terorismo ay nasa Basilan kaya doon tayo magsasagawa ng Balikatan,&amp;quot; wika pa ni Reyes. Binigyan-diin ni Reyes na hindi aktuwal na makikilahok ang mga sundalong Kano sa pagtugis at pakikipagsagupa sa mga rebelde at bandido. Advice, joint assessment, sharing ng expertise at instruments lamang ang ibabahagi ng mga ito sa mga sundalong Filipino. Ayon naman kay House Assistant Minority Floorleader Gilbert Remulla, isa lamang pagpapanggap ang sinasabing Balikatan exercise upang maitago ang totoong papel ng tropa ng Amerika sa combat operations laban sa bandidong Sayyaf. Sinabi ni Remulla na bagaman at pabor siya sa anumang tulong ng Amerika sa kampanya ng pamahalaan laban sa Abu Sayyaf ay hindi naman dapat magkaroon ng direktang partisipasyon ang mga ito sa anumang combat operation sa Pilipinas. Posible anyang bigla na lamang magsagawa ng mabilis na &amp;quot;surgical attacks&amp;quot; at iba pang uri ng rescue operations ang US Special Forces habang isinasagawa ang Balikatan exercise. Dalubhasa ang mga US Special Forces at iba pang elite units ng US Armed Forces sa pagsasagawa ng surgical strikes kung saan mabilis na naisasagawa ng mga ito ang isang pag-atake at mabilis ding nakakatakas. (Ulat nina Joy Cantos at Malou Rongalerios-Escudero)</body>
<link>http://www.philstar.com/Article.aspx?articleId=147306&amp;publicationSubCategoryId=92</link>
</article>
<article>
<title>Palpak na S-211 jets ibebenta na lang</title>
<author>Lilia Tolentino at Malou Rongalerios-Escudero</author>
<date>
<month>January</month>
<day>16</day>
<year>2002</year>
</date>
<body>Posibleng ibenta na lamang umano ng AFP ang natitirang S-211 trainer jets na ginagamit ng Philippine Air Force (PAF) kung lalabas sa imbestigasyon na mahina na ang makina ng mga ito kaya bumagsak ang isang fighter jet plane sa Barangay M.S. Garcia sa Cabanatuan City, Nueva Ecija kamakalawa. Ayon kay Defense Secretary Angelo Reyes, kasalukuyang sinisiyasat ang sanhi ng insidente na pinagbuwisan ng buhay ng pito katao kabilang sina Capt. Leo Morris Ramos at kanyang co-pilot na si Lt. Raymund Brian de Guzman. Sa nasabing insidente, 27 bahay ang inararo at nasunog sanhi ng pagbagsak ng naturang jet na sumugat rin ng mga sibilyan. Gayunman, sinabi ni Reyes na wala pang budget ang AFP para sa pagbili ng mga bagong jet para gamitin sa pagsasanay ng mga piloto. Sinabi ni Reyes na ang P20 bilyon panukalang pondo para sa AFP modernization program ay ginawa na lamang P5 bilyon. Kaugnay nito, ipinag-utos na kahapon ni PAF chief Lt. Gen. Benjamin Defensor, Jr. ang pagpapatigil sa pagpapalipad ng lahat ng S-211 jets kasunod ng nangyaring sakuna. Ang direktiba ay kasabay ng pagbuo ng investigating team na siyang sisiyasat kung pilot error o problema sa makina ang naging sanhi ng crash. Samantala, muling bubuhayin ng Mababang Kapulungan ng Kongreso ang imbestigasyon kaugnay sa pagbili ng pamahalaan ng S-211 trainer jets kahit ibinasura na ito ng isang Italian manufacturing company. Ayon kay Negros Occidental Rep. Apolinario Lozada, dapat alamin ng Kongreso kung bakit binili pa ng pamahalaan ang mga nasabing trainer jets gayong ni-reject na ito at mismong ang Italian government ay walang tiwala dito. Sa 18 S-211 jets na binili ng pamahalaan, lima lamang umano dito ang nagagamit samantalang ang natitira ay nasangkot sa ibat ibang klaseng aksidente na ang pinakahuli ay nangyari kamakalawa. (Ulat nina Lilia Tolentino at Malou Rongalerios-Escudero)</body>
<link>http://www.philstar.com/Article.aspx?articleId=147316&amp;publicationSubCategoryId=92</link>
</article>
<article>
<title>Request ni Nur inisnab ng SC</title>
<author>Grace Amargo</author>
<date>
<month>January</month>
<day>16</day>
<year>2002</year>
</date>
<body>Tinanggihan ng Supreme Court (SC) en banc ang petisyong habeas corpus na isinampa ni dating ARMM Governor Nur Misuari na humihiling na makalabas siya ng bilangguan at gawin sa Jolo, Sulu ang paglilitis sa kanyang kasong rebelyon. Nabatid sa resolution na ipinalabas ng SC, inuutusan nito ang DOJ na siyang magpaliwanag kung bakit hindi nararapat na pagbigyan ang nasabing kahilingan ni Misuari. Sa argumento ni Misuari, iligal umano ang pagkakaaresto sa kanya dahil walang warrant of arrest na dala ang PNP nang siya ay sunduin at iturn-over ng pamahalaang Malaysia sa bansang Pilipinas. Subalit nilinaw ng DOJ na kahit hindi dala ng PNP ang arrest warrant ay mananatili pa rin itong ligal basta may ipinalabas ang hukuman laban sa akusadong aarestuhin. Nakasaad din sa request na bigyan siya ng lap top computer at printer, isailalim siya sa medical check-up at media access. Subalit ang lahat nang ito ay tinutulan ng DOJ. (Ulat ni Grace Amargo)</body>
<link>http://www.philstar.com/Article.aspx?articleId=147321&amp;publicationSubCategoryId=92</link>
</article>
<article>
<title>Erap payuhan mo ang iyong mga supporter! - Lina</title>
<author>Jhay Mejias</author>
<date>
<month>January</month>
<day>16</day>
<year>2002</year>
</date>
<body>Hiniling kahapon ni Interior and Local Government Secretary Joey Lina kay dating Pangulong Estrada na payuhan nito ang kanyang mga supporter na huwag magsagawa ng anumang karahasan o kaguluhan sa gaganaping selebrasyon ng EDSA Dos sa Enero 20. Sinabi ni Lina na hindi naman niya nilalahat ang masusugid na taga-suporta ni Estrada, subalit kailangan ding pagpayuhan ang mga ito ng dating pangulo upang maiwasang magkaroon ng anumang tensiyon na maaaring sumiklab sa pangunguna ng Erap supporters. Layon din ng kahilingan ni Lina na hindi na muling maulit pa ang naganap na kaguluhan noong EDSA 3, kung saan dahil sa kautusan ng kanyang mga kaanib sa pulitika ay sumugod ang mga ito sa Malaca&amp;ntilde;ang. (Ulat ni Jhay Mejias)</body>
<link>http://www.philstar.com/Article.aspx?articleId=147328&amp;publicationSubCategoryId=92</link>
</article>
<article>
<title>Mga akusado sa LRT-Rizal Day bombing sasampahan na ng kaso</title>
<author>Grace Amargo</author>
<date>
<month>January</month>
<day>16</day>
<year>2002</year>
</date>
<body>Ipaghaharap na ng Department of Justice (DOJ) sa korte sa linggong ito ang kasong kriminal laban sa mga pangunahing akusado sa LRT-Rizal Day bombing. Nabatid mula sa isang source buhat sa DOJ na tumangging magpabanggit ng pangalan, nagkasundo umano ang mga piskal na isampa ang kasong attempted, frustrated at consummated murder laban sa mga akusado sa naturang krimen. Sinabi ng source na ang pinag-aaralan na lamang ngayon ng panel of prosecutors ng DOJ ay kung sinu-sino sa walong akusado ang kanilang kakasuhan. Iginiit din ng impormante na ang mga pangalan na tiyak na mapapasama sa mga kakasuhan ay sina Hadji Onos alyas Muklis, Sammy Arinday at Col. Efren Torres. Malakas umano ang kaso dulot ng mga ebidensyang ipinrisinta ng mga testigo laban kina Onos, Arinday at Torres. Si Torres ang sinasabing nagbigay ng P25,000 halaga sa iba pang kasabwat sa krimen at si Arinday naman ang naglagay umano ng black powder sa loob ng LRT. Positibo rin namang nakita sina Arinday at Onos sa pinangyarihan ng krimen buhat na rin sa ibinigay na testimonya ng mga testigo. Nagdesisyon ang DOJ na isampa ang kaso sa korte dahil sa makailang ulit na inisnab ng mga akusado ang inihaing subpoena laban sa kanila. Patuloy pa rin sa pagtatago ang mga nasabing akusado. Ang pinag-aaralan na lamang ngayon ng panel of prosecutors ay kung tuluyan nilang ididismis ang kaso laban sa nalalabing akusado sa krimen na kinabibilangan nina Amir Dimaamo, Salvin Camama, Ibrahim Guindolongan, Roberto Ongot at Rogelio Cagodas. Mahina umano ang mga ebidensya laban sa limang akusadong ito kayat malamang na hindi na ituloy ng piskalya ang paghaharap ng kaso sa hukuman. Matatandaan na isinagawa ang serye ng pambobomba sa LRT Blumentritt station, Plaza Ferguson sa harap ng US Embassy, Petron gasoline station sa Makati, Edsan bus line sa Cubao at Ninoy Aquino International Airport. (Ulat ni Grace Amargo)</body>
<link>http://www.philstar.com/Article.aspx?articleId=147333&amp;publicationSubCategoryId=92</link>
</article>
<article>
<title>Grupo ng magniniyog nagbantang mag-aaklas</title>
<author>Angie dela Cruz</author>
<date>
<month>January</month>
<day>16</day>
<year>2002</year>
</date>
<body>Nagbanta kahapon ang mga grupo ng magsasaka ng niyog sa bansa sa pangunguna ng Pambansang Koalisyon ng mga Manggagawa sa Niyugan (Pksman) na sila ay magsasagawa ng malawakan at malakihang mga pagkilos kung hindi lehitimong mga coconut farmers ang makikinabang sa coco levy fund. Binigyang-diin ni Memo Palomera, Executive Vice President ng Pksman, na handa ang kanilang samahan sa buong bansa na magsagawa ng malawakang pagkilos kapag hindi naging katanggap-tanggap ang kahihinatnan ng pagkakaloob ng benepisyo ng levy fund sa hanay ng mga magniniyog. Ayon pa rito, bagamat ang mga magniniyog sa buong bansa ay natutuwa dahil inaasahan na ang pakinabang nila sa coco levy, umaasa silang ang nabanggit na isyu ay hindi makukulayan ng pulitika. Sinabi nitong kung magkakaroon ng kulay pulitika ang nabanggit na usapin, malamang na malagay na naman sa alanganin at hindi na makatikim ng biyaya ang mga magsasaka mula sa coco levy na matagal nang hinihintay ng milyong magniniyog sa bansa. Niliwanag din ni Palomera na walang magaganap na pagkakahati-hati sa samahan ng mga magniniyog sa bansa kundi mayroon lamang mga nanggugulo patungkol sa usapin. Gayunman, binigyang-diin ng mga coconut farmers na panahon na upang mapakinabangan na nila ang levy fund upang mapasigla at maiangat na ang kanilang kabuhayan mula sa kahirapan. (Ulat ni Angie dela Cruz)</body>
<link>http://www.philstar.com/Article.aspx?articleId=147336&amp;publicationSubCategoryId=92</link>
</article>
<article>
<title>Pulis bumanat pa, 5 militar todas</title>
<author>Joy Cantos at Malou Rongalerios-Escudero</author>
<date>
<month>January</month>
<day>17</day>
<year>2002</year>
</date>
<body>Patuloy pa ring binabalot ng matinding tensiyon ang Jolo, Sulu kung saan umabot na sa 21 ang kabuuang bilang ng napapatay sa labanan sa pagitan ng militar at sundalo, makaraang limang Scout Ranger naman ng Phil. Army ang todasin sa isang ambush ng mga MNLF integree ng PNP habang namamalengke ang mga biktima sa kapitolyo ng nasabing bayan kahapon ng umaga. Sa panayam kay AFP Southcom Chief Lt. Gen. Roy Cimatu, naganap ang pananambang dakong alas-9 ng umaga habang namimili ang mga sundalo na pawang miyembro ng Armys 2nd Scout Ranger Batallion sa Jolo public market. Bigla na lamang sumulpot ang mga armadong kalalakihan na napag-alamang mga PNP integrees at tinadtad ng bala ang mga sundalo at mabilis na nagsitakas. Sinabi ni Cimatu na ang insidente ay pinaniniwalaang may kaugnayan sa nangyaring madugong misencounter kamakalawa sa pagitan ng tropa ng Phil. Marines at PNP integrees na ikinamatay ng 16 katao na kinabibilangan ng siyam na Marines, tatlong pulis, tatlong sibilyan at isang MNLF integree. Nagsasagawa noon ng pro-Misuari rally ang may 100 katao nang sitahin umano ng mga tropa ng Marines. Isang ralista ang sinasabing nagsumbong sa mga PNP integree na rumesponde naman hanggang sa mauwi sa labanan ang komprontasyon. Bukod sa anggulo ng misencounter, inaalam pa rin ang ulat na posibleng mga sibilyan na symphatizers ni dating ARMM Gov. Nur Misuari ang sangkot sa ambus. Samantala, upang maibsan ang tensiyon sa Jolo ay agad ipinag-utos ng liderato ng AFP at PNP ang &amp;quot;back-to-barracks&amp;quot; sa lahat ng MNLF integrees na kabilang na sa hukbo para pigilan ang posible pang pagsiklab ng labanan sa pagitan ng naggagantihang puwersa. Pinull-out na rin ng PNP ang may 400 pulis ng Special Mobile Group na naroon sa lugar. Nabatid na halos lahat ng bumubuo ng Mobile Group ay pawang mga dating sundalo ni Misuari. Loyalty check Hiniling kahapon ng ilang mambabatas mula sa Mindanao na isailalim sa loyalty check ang mga dating tauhan ni Nur Misuari sa Moro National Liberation Front (MNLF) na inihalo na sa AFP at PNP. Ang pagsasailalim sa loyalty check ay kaugnay sa naganap na misencounter kamalawa sa pagitan ng Marines at PNP sa Jolo, Sulu. Hindi umano maiaalis na pagdudahan na may simpatya pa rin ang mga MNLF integree kay Nur kaya kailangang alamin ng AFP at PNP kung nasaan ang katapatan ng mga ito. (Ulat nina Joy Cantos at Malou Rongalerios-Escudero)</body>
<link>http://www.philstar.com/Article.aspx?articleId=147428&amp;publicationSubCategoryId=92</link>
</article>
<article>
<title>Loyalists ni Misuari aatake raw sa anibersaryo ng EDSA 2</title>
<author>Butch Quejada at Joy Cantos</author>
<date>
<month>January</month>
<day>17</day>
<year>2002</year>
</date>
<body>May grupong kapanalig ni Nur Misuari ang umanoy maghahasik ng lagim sa anibersaryo ng EDSA Dos sa Enero 20 kung hindi palalayain ang una sa kulungan nito sa Fort Sto. Domingo, Sta. Rosa, Laguna. Ayon sa impormasyon, nasa Metro Manila na ang grupong handang manggulo sa anumang paraan para sirain ang kredibilidad ng Pilipinas sa buong mundo upang ipakita sa mga ito na hindi puwedeng gawing tourist destination ang bansa. Pero nakahanda ang puwersa ng militar maging ang pulisya sa oras na mangyari ang nabanggit na plano. Gayunman, pinangangambahan na baka sa anibersaryo ng EDSA 2 isakatuparan ng kabig ni Nur ang nasabing kaguluhan at mismong sa EDSA shrine maghasik ng lagim ang mga ito. Magsasama umano ang puwersa ng mga loyal kay Nur at ang New Peoples Army (NPA) para guluhin ang nasabing okasyon. Hindi binanggit ng informant kung paano gagawin ang bagay na ito. Pinag-iingat ang lahat ng sibilyan na magpupunta sa mga shopping malls at sa mga matataong lugar dahil sa planong ito ng panggugulo ng mga kalaban ng gobyerno. Binanggit pa ng source na minamatyagan ng pulisya ang mga taong loyal naman kay dating Pangulong Estrada na baka makihalok ang mga ito sa gagawing pagsabotahe sa administrasyong Arroyo. Samantala, handang-handa na ang Philippine National Police sa pagpapatupad ng &amp;quot;maximum tolerance&amp;quot; sa gaganaping unang taong anibersaryo ng EDSA 2. Nabatid na mahigit sa 17,000 tauhan ng PNP ang hinati sa apat na task force - Task Force Erap, Task Force Sto. Domingo, Task Force EDSA 2 at Task Force Malaca&amp;ntilde;ang - para siyang mangalaga sa kaayusan at katahimikan sa gaganaping okasyon. (Ulat nina Butch Quejada at Joy Cantos)</body>
<link>http://www.philstar.com/Article.aspx?articleId=147433&amp;publicationSubCategoryId=92</link>
</article>
<article>
<title>Dahil sa Balikatan exercises, GMA bantang i-impeach</title>
<author>Lilia Tolentino/Ely Saludar at Rose Tamayo</author>
<date>
<month>January</month>
<day>17</day>
<year>2002</year>
</date>
<body>Hindi nakitaan ng pagkabahala si Pangulong Arroyo sa mga kaliwat kanang batikos sa inaprubahan nitong RP-US joint military exercises o Balikatan. Ayon kay Presidential Spokesman Rigoberto Tiglao, walang basehan ang panawagang impeachment laban sa Pangulo dahil legal ito. Ito ay matapos na lumutang ang posibilidad na maharap sa impeachment ang Pangulo na ayon sa mga senador ay kung mapapatunayang labag sa Konstitusyon ang nasabing joint military exercises. Iginiit ng Pangulo na hindi naman direktang sasagupa ang mga tropa ng Amerikanong sundalo sa mga bandidong Abu Sayyaf. Ipinaliwanag pa ng Pangulo na makikinabang ang AFP sa Balikatan dahil sa training at pag-iiwan ng mga makabagong kagamitan sa bansa. Samantala, ipinasa na ng Department of Foreign Affairs (DFA) sa Senado ang usapin sa legalidad sa nagaganap na Balikatan exercises. Sinabi ni Vice President at DFA Sec. Teofisto Guingona na kanya na lamang hihintayin ang Senate inquiry at mga kaukulang papeles na maisusumite sa kanyang tanggapan bago nito maibigay ang kanyang pormal na posisyon hinggil sa nasabing usapin. (Ulat nina Lilia Tolentino/Ely Saludar at Rose Tamayo)</body>
<link>http://www.philstar.com/Article.aspx?articleId=147442&amp;publicationSubCategoryId=92</link>
</article>
<article>
<title>Perez, Dayrit lusot na sa CA</title>
<author>Rudy Andal</author>
<date>
<month>January</month>
<day>17</day>
<year>2002</year>
</date>
<body>Matapos makatlong ulit na ibasura ng makapangyarihang Commission on Appointments (CA) ang kanyang kumpirmasyon, lumusot na rin sa wakas si Justice Secretary Hernando Perez kasabay ni Health Secretary Manuel Dayrit sa ginanap na plenary kahapon sa Senado. Wala nang naging sagabal pa sa kumpirmasyon ni Perez matapos magkaisa ang mga miyembro ng oposisyon sa CA sa pangunguna ni Senator Edgardo Angara na mag-abstain na lamang. Sa kasalukuyan, tanging sina Finance Secretary Jose Isidro Camacho, Environment Sec. Heherson Alvarez, Transportation Sec. Pantaleon Alvarez at Comelec Chairman Alfredo Benipayo sa mga miyembro ng Gabinete ni Pangulong Arroyo ang hindi pa nakukumpirma ng CA. (Ulat ni Rudy Andal)</body>
<link>http://www.philstar.com/Article.aspx?articleId=147447&amp;publicationSubCategoryId=92</link>
</article>
<article>
<title>Rep. Nograles kinondena ng NUJP</title>
<author>Ellen Fernando at Malou Rongalerios-Escudero</author>
<date>
<month>January</month>
<day>17</day>
<year>2002</year>
</date>
<body>Mariing kinondena kahapon ng isang samahan ng mga mamamahayag si Davao City Rep. Prospero Nograles dahil sa paggamit umano nito ng kanyang impluwensya upang i-harass ang publisher, managing editor at reporter ng isang tabloid na sinampahan niya ng 55 counts of libel. Ayon sa National Union of Journalists of the Philippines (NUJP), maliwanag na ginagamit umano ni Nograles ang kanyang posisyon upang maipakulong ang ilang miyembro ng media na sinampahan niya ng kaso. Naganap ang insidente noong Enero 11 nang tangkain ng ilang miyembro ng Western Police District at tatlong pulis mula sa Davao City na arestuhin sina Butch Macasaet, publisher ng isang tabloid (Abante Tonite) at Nick Quijano, Managing Editor, sa pamamagitan ng isang arrest warrant kahit na araw ng Biyernes. Maging si Bernard Taguinod, ang reporter na nagsulat ng Burlesk King isyu kung saan nasabit ang pangalan ni Nograles ay tinangka ring hulihin sa loob mismo ng Media Center ng House of Representatives subalit hindi lamang ito naabutan ng mga nasabing pulis. Ang mga nabanggit ay nakapagbayad na ng kanilang bail bond bago pa man ipalabas ang warrant of arrest laban sa kanila. Kaugnay nitoy hiniling ng NUJP kay DILG Secretary Jose D. Lina na imbestigahan ang mga nasabing kasapi ng PNP na pinamunuan ng isang SPO4 Zozobradon dahil sa pagiging ignorante umano ng mga ito sa batas. Mayroong kasunduan ang National Press Club at ang DILG na hindi maaaring hulihin ang isang miyembro ng media sa araw na wala nang opisina ang korte. Dapat din aniyang imbestigahan ang mga pulis mula sa Davao City sa posibleng paglabag sa Code of Ethical Standards para sa mga public servants matapos ng mga itong aminin na sa Holiday Inn pa sila tumuloy. Karapatan umano ng publiko na malaman kung sino ang nagbayad ng bill ng mga pulis. Sinabi naman ni Nograles na siya ang complainant at biktima sa nasabing Burlesk King isyu at nasa korte na ang kaso kaya hindi na ito dapat tinatalakay sa media. Sa press statement naman ni Ares Gutierrez, national director ng NUJP at co-chairman ng Commission for the Protection of Journalist, hindi umano dapat gayahin ni Nograles ang ginawa ni Rep. Anacleto Saludo na nagtangkang ipakulong o pigilin si Peoples Journal reporter Estrelita Valderama dahil lamang sa pagtupad nito sa kanyang tungkulin bilang isang mamamahayag matapos na hindi nito isiwalat sa publiko ang kanyang source sa kanyang istorya. Sinabi pa ni Gutierrez na nakakalungkot umano ang mga nagiging aksyon ng Kongreso sa ikaapat na estado ng Lipunan at nakahanda umano ang NUJP na makiisa sa House Ethics Committee kung magsasagawa ang mga ito ng kaukulang aksyon upang maitama ang umanoy mga ginagawang kamalian ng mga miyembro ng House na kinikilala pa naman umanong mga honorableng tao sa lipunan. (Ulat nina Ellen Fernando at Malou Rongalerios-Escudero)</body>
<link>http://www.philstar.com/Article.aspx?articleId=147451&amp;publicationSubCategoryId=92</link>
</article>
<article>
<title>Iglesia sumuporta na kay GMA</title>
<author>Ely Saludar at Lilia Tolentino</author>
<date>
<month>January</month>
<day>18</day>
<year>2002</year>
</date>
<body>Ang maimpluwensiyang Iglesia Ni Cristo (INC) na masugid na sumuporta kay dating Presidente Estrada sa kabila ng mga kasong isinampa laban sa huli ay opisyal nang nagpahayag ng suporta sa administrasyong Arroyo. Sa ipinalabas na circular ng INC kahapon, mahigpit na pinagbabawalan ang lahat ng mga miyembro nito na lumahok o makisangkot sa anumang kilos protesta na ilulunsad para pabagsakin ang gobyerno. Sa naturang kalatas, nakasaad na dahil sa maraming ulat na magsasagawa ng destabilisasyon at serye ng mass actions ay hindi dapat na makisali dito ang mga INC members upang maka-iwas sa anumang kaguluhan. Sinabi ng INC na gusto nilang tumulong sa pamahalaan at nais nila ng kapayapaan. Pinayuhan rin ang mga INC members na mas makabubuting ipanalangin na lamang ang bansa na mapanatili ang kapayapaan at malutas ang lumulubhang kahirapan. Ikinagalak naman ng Pangulo ang naging pahayag ng pamunuan at nagpasalamat ito kay INC executive minister Erano Manalo. Kahapon ay sinimulan na rin ng Pangulo ang pakikipag-dayalogo sa mga kritiko ng kanyang administrasyon at inuna ang ilang militanteng grupo. Tatlong kongresista ng Bayan Muna party list na sina Representatives Satur Ocampo, Crispin Beltran at Liza Masa, gayundin si Teddy Casino na tagapangulo ng nasabing organisasyon ang kinausap nito sa Malaca&amp;ntilde;ang kung saan ipinabatid ng grupo ang kahilingang palayain ang may 39 political detainees. Pinangakuan naman sila ni Pangulong Arroyo na magpapalabas ng kautusan kay Justice Secretary Hernando Perez para sa mabilis na pagpapalaya ng naturang mga bilanggo. Kinausap rin ng Pangulo ang Bagong Alyansang Makabayan (BAYAN) matapos na magtampo dahil hindi nakalapit sa Edsa shrine sa unang araw ng paggunita ng Edsa Dos. Ipinaliwanag ng Pangulo na ang pagbabawal na magsagawa ng kilos protesta sa Edsa shrine ay desisyon ng Simbahan at umaasa ang Pangulo na ito ay mauunawaan ng mga ralista. Aniya, ang Edsa shrine ay maituturing na isang pribado o kontrolado ng Simbahan at hindi maaaring maglunsad ng kilos protesta kung walang pahintulot sa Simbahan. (Ulat nina Ely Saludar at Lilia Tolentino)</body>
<link>http://www.philstar.com/Article.aspx?articleId=147533&amp;publicationSubCategoryId=92</link>
</article>
<article>
<title>GMA traydor, patalsikin -Tatad</title>
<author>Rudy Andal</author>
<date>
<month>January</month>
<day>18</day>
<year>2002</year>
</date>
<body>Sa kauna-unahang pagkakataon, nanawagan ang isang grupo na patalsikin si Pangulong Arroyo sa kasong pagtataksil sa bayan o treason dahil tahasan umano nitong nilabag ang Saligang Batas nang payagan ang presensiya ng US military troops sa Zamboanga. Sa press conference kahapon, sinabi ni dating Sen. Francisco &amp;quot;Kit&amp;quot; Tatad, convenor ng Citizens Caucus, na maaaring patalsikin si Pangulong Arroyo sa pamamagitan ng impeachment sa kasong treason nang payagan nito ang US troops sa bansa. Naniniwala si Tatad, dating Senate majority leader at chairman ng Senate committee on foreign relations, na tahasang nilabag ng pangulo ang Konstitusyon. Sa kanyang pagsasalita para sa Citizens Caucus, sinabi ni Tatad na hindi sinunod ng Pangulo ang proseso para sa Balikatan exercises kahit nakatala ang ganitong pagkilos sa ilalim ng Mutual Defense Treaty at Visiting Forces Agreement. Ipinaliwanag ni Tatad na sa ilalim ng MDT, ang mother treaty ng VFA, limitado ang RP-US military cooperation sa pakikipaglaban sa external na kaaway. Ayon kay Tatad, problemang panloob ang Abu Sayyaf, hindi external na kaaway. &amp;quot;Kung hindi makayanan ng isang gobyerno ang panloob na problemang pampulisya, wala itong karapatan na ipagsigawan ang pakikipag-alyansa at suporta ng sarili nitong mamamayan. Kung ang isang presidente, de facto o de jure man, na humihingi sa makapangyarihang dayuhang militar upang lutasin ang sariling panloob na problema at palakasin ang mabuway na kalagayang pulitikal sa kanyang mamamayan ay nagkakasala ng treason, na isang impeachable offense,&amp;quot; giit pa ni Tatad. (Ulat ni Rudy Andal)</body>
<link>http://www.philstar.com/Article.aspx?articleId=147544&amp;publicationSubCategoryId=92</link>
</article>
<article>
<title>Hindi ko ginagaya si Erap! - Gloria</title>
<author>Lilia Tolentino</author>
<date>
<month>January</month>
<day>18</day>
<year>2002</year>
</date>
<body>Nilinaw kahapon ni Pangulong Arroyo na hindi niya ginagaya si dating Presidente Estrada sa ginagawa niya ngayong pagbisita sa mga lugar ng mahihirap at pagkain niya ng naka-kamay kasalo ng maralita. Sa isang ambush interview pagkaraang dalawin ang lugar ng kanyang caddy at taga-hawak ng payong sa paglalaro niya ng golf sa Isla de Cocorno sa kalye ng Samat Brgy. Mauway, Mandaluyong, sinabi ng Pangulo na mas marami siyang napuntahang mahihirap na lugar sa bansa kumpara sa pinalitan niyang pangulo. &amp;quot;Alam mo senador pa ako, ganoon na ako. In fact, noong nasa Department of Trade and Industry ako ganito na ako kaya nga halos lahat na yata ng bayan ng Pilipinas ay napuntahan ko na, pero hindi yon nanggaling sa aking panggagaya sa kanya. Ive been to more places than him,&amp;quot; wika ng Pangulo. Sinabi pa ng Pangulo na hindi naman niya sinasabi sa media na puntahan ang kanyang mga dinadalaw na lugar subalit hinahabol naman siya ng mga mamamahayag. &amp;quot;In fact hinahabol ninyo ako, nahuhuli ninyo ako. Di ba naka-announce na not for media coverage pero paglabas ko, nandiyan na lang kayo,&amp;quot; sabi pa ng Pangulo. (Ulat ni Lilia Tolentino)</body>
<link>http://www.philstar.com/Article.aspx?articleId=147550&amp;publicationSubCategoryId=92</link>
</article>
<article>
<title>Bigkis Pinoy, RAM nag-alyansa vs coup</title>
<author></author>
<date>
<month>January</month>
<day>18</day>
<year>2002</year>
</date>
<body>Tuluyan nang tinalikuran ng Rebolusyonaryong Alyansang Makabansa (RAM) na makisangkot pa sa usaping kudeta matapos itong makipag-alyansa sa nangungunang non-government organization na Bigkis Pinoy na humihiling ng kapayapaan at pagkakaisa ng sambayanan. Nakatakdang magsama ang puwersa ng dalawang grupo at pagtitibayin ang samahang ito sa gaganaping Joint Declaration for Unity, Peace and National Renewal signing bukas, Enero 19 sa Cuneta Astrodome sa Pasay City sa alas-4 ng hapon Layunin ng Bigkis Pinoy at RAM na matamo ang pagkakaisa, kapayapaan, pag-unlad ng ekonomiya at pagbabago. Ang Bigkis Pinoy na may mahigit 200,000 miyembro sa buong bansa ay nagkakaloob ng livelihood opportunities sa maralitang Pinoy. Ayon kay retired Commodore Domingo Calajate, chairman ng RAMs executive committee, ang joint declaration ng Bigkis Pinoy at RAM ay magsisilbing plataporma para sa mga Filipino sa panawagan nila na iprayoridad ang interes ng masa at itigil na ang pagbabangayan ng mga pulitiko na wala namang mabuting naidudulot sa pagsulong ng bansa. Idineklara ni Calajate na ang RAM ay bahagi na ngayon ng mainstream at hindi na makikilahok sa anumang kudeta. Ang RAM, na orihinal na tinawag na Reform the Armed Forces Movement, ay gumanap ng malaking papel sa makasaysayang EDSA People Power uprising na nagpatalsik sa Marcos dictatorship noong 1986. Sa panig naman ni Edward King, executive director ng Bigkis Pinoy, kinausap nila ang RAM na makiisa sa kanilang panawagan para sa isang mahusay na pamahalaan na matatamo lamang sa pamamagitan ng isang tapat at mahusay na judiciary, professional armed forces at isang gobyerno na binubuo ng nagkakaisang administration at opposition leaders na ang mga patakaran at programa ay para sa tao. &amp;quot;Tao muna bago pulitika,&amp;quot; dagdag pa ni King.</body>
<link>http://www.philstar.com/Article.aspx?articleId=147558&amp;publicationSubCategoryId=92</link>
</article>
<article>
<title>Guingona magbibitiw?</title>
<author>Rose Tamayo</author>
<date>
<month>January</month>
<day>18</day>
<year>2002</year>
</date>
<body>Posibleng bumaba sa kanyang tungkulin bilang kalihim ng Department of Foreign Affairs (DFA) si Vice President Teofisto Guingona Jr. dahil sa pagkadismaya umano nito sa pagbalewala o pag-bypassed ng Malaca&amp;ntilde;ang sa kanyang tanggapan sa pag-apruba ng RP-US joint military exercises na ginaganap na ngayon sa Basilan. Ayon kay Guingona, lingid umano sa kanyang kaalaman ang ginawang pagpayag ng Palasyo sa Balikatan exercises na anyay isang malaking paglabag sa Konstitusyon. Ani Guingona, hinihintay na lamang nito na dumating sa kanyang tanggapan ang mga dokumento na siyang pagbabasehan ng kanyang desisyon sa pagbaba sa puwesto. &amp;quot;I am suddenly not available for comment on that because as you know, we are still waiting for the documents,&amp;quot; tugon ni Guingona nang tanungin ng media hinggil sa umanoy pagbibitiw nito. Sa naging pahayag naman ni DFA Undersecretary for Administration Franklin Ebdalin, hindi na-bypassed si Guingona at may mga communications lamang anya na hindi nakarating sa bise presidente. (Ulat ni Rose Tamayo)</body>
<link>http://www.philstar.com/Article.aspx?articleId=147563&amp;publicationSubCategoryId=92</link>
</article>
<article>
<title>Indonesian terrorist natiklo</title>
<author>Joy Cantos</author>
<date>
<month>January</month>
<day>19</day>
<year>2002</year>
</date>
<body>Bumagsak sa magkakasanib na operatiba ng militar at pulisya ang isang Indonesian terrorist na hinihinalang may koneksiyon sa Al-Qaeda network ni Saudi billionaire Osama bin Laden at sangkot sa serye ng pambobomba sa Metro Manila mahigit isang taon na ang nakalilipas. Si Fathur Rohman Al-Ghozi alyas Abu Saad ay nadakip sa isinagawang raid sa hideout nito sa Quiapo, Maynila ng mga operatiba ng Army Intelligence, PNP at mga ahente ng Bureau of Immigration and Deportation. Nasamsam dito ang toneladang mga eksplosibo na hinihinalang gagamitin pa ng teroristang grupo nito sa pambobomba sa bansa. Nabatid na ang suspek ay wanted rin sa bansang Malaysia at sinasabing miyembro ng &amp;quot;Jemaah Islamiyah&amp;quot; na may malawak na koneksiyon sa buong Southeast Asian countries. Sa interogasyon kay Al-Ghozi, ibinunyag nito na ilegal siyang pumuslit sa Pilipinas upang kumuha ng mga bomba kung saan nakakakuha umano siya ng 1,100 kilograms ng eksplosibo sa isang kontak ng kanilang grupo sa Cebu City. Ang naturang mga eksplosibo na gagamitin umano sa terrorism activity ay ibiniyahe nila mula sa Cebu City hanggang sa isang hideout nila sa General Santos City. Sa isinagawang follow-up operations kamakalawa ay naaresto ang tatlo pang kasabwat nitong teroristang Muslim na sina Mohamad Malagat, Alimuctan Malagat at Mualidin Malagat sa raid naman sa General Santos City. Nakumpiska dito ang 17 M16 rifles, 300 piraso ng detonators, 50 kahon ng TNT explosives (48 piraso bawat kahon) at anim na roll ng detonating cord. Inamin din ng suspek na konektado sila sa radical group na MILF kaya sinisilip ng militar ang posibilidad na matagal nang tumutulong ang grupo ng mga suspek sa rebel group sa aktibidad na terorismo ng mga ito sa bansa. (Ulat ni Joy Cantos)</body>
<link>http://www.philstar.com/Article.aspx?articleId=147643&amp;publicationSubCategoryId=92</link>
</article>
<article>
<title>GMA hindi makikipag-areglo sa Erap loyalists</title>
<author>Ely Saludar</author>
<date>
<month>January</month>
<day>19</day>
<year>2002</year>
</date>
<body>Walang balak si Pangulong Arroyo na manikluhod at unang lumapit sa grupong Peoples Movement Against Poverty (PMAP) na kilalang tagasuporta ni dating Pangulong Estrada. Sa panayam matapos na mamigay ng mga regalo sa Isla Puting Bato sa Tondo, Maynila, sinabi ng Pangulo na wala siyang balak na makipag-dayalogo sa PMAP at hindi rin iuurong ng gobyerno ang kasong rebelyon laban kay PMAP president Ronald Lumbao. Gayunman, nilinaw ng Pangulo na kung lalapit ang PMAP sa kanya ay kanya itong kakausapin. Samantala, inatras na rin ng Malaca&amp;ntilde;ang ang naunang plano sa mga programa sa paggunita ng Edsa Dos at sa halip ay gugunitain ito sa pamamagitan ng pagbisita sa mga mahihirap na lugar sa Metro Manila. Mula sa Isla Puting Bato ay tumuloy ang Pangulo sa Parola compound sa lugar pa rin ng Tondo at namigay ng mga regalo sa mga residente. Bukas ay dadalo ito sa misa sa Edsa shrine at matapos ito ay maghapong magsasagawa ng urban poor visit sa Brgy. Culiat, Kristong Hari, Commonwealth, Payatas at Napocor na pawang nasa Quezon City. (Ulat ni Ely Saludar)</body>
<link>http://www.philstar.com/Article.aspx?articleId=147656&amp;publicationSubCategoryId=92</link>
</article>
<article>
<title>NBI pasok sa Jolo clash!</title>
<author>Ellen Fernando</author>
<date>
<month>January</month>
<day>19</day>
<year>2002</year>
</date>
<body>Tumulak na patungong Jolo, Sulu ang investigating team ng NBI na binuo ng pamahalaan para magsagawa ng imbestigasyon sa naganap na &amp;quot;misencounter&amp;quot; sa pagitan ng mga kagawad ng Phil. Marines at PNP na ikinamatay ng 21 katao at pagkasugat ng maraming sibilyan. Sa isang pulong balitaan kahapon, sinabi ni NBI Director Reynaldo Wycoco na magsisibing lead agency sa investigation ang kanilang ahensiya kasama ang mga imbestigador na magmumula naman sa grupo ng AFP at PNP. Inamin ni Wycoco na ang sitwasyon sa Sulu ay nakakabahala dahil sa tensiyon na bumabalot sa mga residente roon matapos ang sunud-sunod na pag-atake at pagsasagupa ng tropa ng militar at PNP integrees. Sinabi ni Wycoco na sa loob ng ilang araw ay isusumite ng NBI ang resulta ng imbestigasyon kay Justice Sec. Hernando Perez at ipapasa naman ito sa tanggapan ng DILG, DND at kay Pangulong Arroyo. Magugunita na 48 oras na palugit ang ipinalabas ng magkakasanib na puwersa ng AFP, PNP at NBI para lutasin ang madugong insidente sa Sulu at parehong maimbestigahan ang magkabilang grupo upang malaman kung sino ang nanguna at responsable sa naganap na barilan. Lead personality sa imbestigasyon sina Gen. Felipe Gualan para sa AFP, regional director Lucas Managuelod ng PNP at NBI director Samuel Ong. (Ulat ni Ellen Fernando)</body>
<link>http://www.philstar.com/Article.aspx?articleId=147660&amp;publicationSubCategoryId=92</link>
</article>
<article>
<title>MILF di target ng Balikatan - GMA</title>
<author>Lilia Tolentino at Ely Saludar</author>
<date>
<month>January</month>
<day>19</day>
<year>2002</year>
</date>
<body>Pinawi ni Pangulong Arroyo ang pangamba ng Moro Islamic Liberation Front (MILF) na baka makasama sila sa target ng magkasanib na military exercise ng RP at US sa Mindanao. Tiniyak ng Pangulo sa MILF na hindi ito magiging target ng RP-US Balikatan exercises sa Zamboanga at Basilan dahil hindi isinama ng US sa listahan ng mga terorista ang MILF dahil hindi naman ito kaalyado ni Osama bin Laden. Pinabulaanan rin kahapon ng Pangulo na ang Pilipinas ang siyang susunod sa Afghanistan bilang target ng militarisasyon at pakikialam ng US military. Masyado umanong eksaherado ang balita dahil malayo ang Pilipinas sa Afghanistan. &amp;quot;Kung sinuman ang nagkukumpara ng Pilipinas at Afghanistan is ignorant of the Philippine situation,&amp;quot; wika nito. (Ulat nina Lilia Tolentino at Ely Saludar)</body>
<link>http://www.philstar.com/Article.aspx?articleId=147668&amp;publicationSubCategoryId=92</link>
</article>
<article>
<title>Husgahan n'yo ako sa 2004 - GMA</title>
<author>Lilia Tolentino</author>
<date>
<month>January</month>
<day>20</day>
<year>2002</year>
</date>
<body>Halalan ang sistemang dapat gamitin para magluklok ng susunod na Presidente ng bansa at hindi panibagong EDSA people power at sa mga hindi nasisiyahan sa kanya ay handa itong husgahan sa darating na 2004 presidential elections. Ito ang inihayag kahapon ni Pangulong Arroyo bilang tugon sa panawagang People Power 4 ng mga militanteng grupo at Peoples Consultative Assembly (PCA) sa pamumuno ni Linda Olaguer-Montayre na naghayag na magdaraos sila ng mga rally para pagbitiwin na sa puwesto ang Pangulo dahil binigo daw nito ang kanyang mga pangako sa mga taong nagluklok sa kanya sa Malaca&amp;ntilde;ang. Para sa mga miyembro ng PCA at iba pang grupo na sumuporta sa kanya sa EDSA 2 na ngayon ay bumabatikos na sa kanya, sinabi ng Presidente na hindi nila puwedeng sabihin na sila ang nag-upo sa kanya sa puwesto. Sinabi ng Pangulo na ang mga grupong ito ay hindi naman siyang nagluklok sa kanya sa liderato ng bansa. Aniya, unang-una ay nahalal siya na Bise Presidente noong 1998 dahil sa boto ng 13 milyong Filipino at dahil sa inspirasyon na binigay ng Panginoon sa pagkakaroon ng EDSA 2. &amp;quot;Siguro, nagpunta sila sa EDSA para itaboy si Estrada, pero bakit ako naging Pangulo? Dahil ako ang Bise Presidente na halal ng 13 milyon noong 1998 at ang Panginoong gumawa ng EDSA 2. Sila ang nagluklok sa akin bilang Presidente. Hindi ang mga resign Erap, resign all,&amp;quot; anang Pangulo. Ikinalugod rin ng Pangulo ang naging pahayag ng miyembro ng oposisyon na kinabibilangan ng mga senador na sina Edgardo Angara, Panfilo Lacson at Tessie Aquino-Oreta na hindi sila naghahangad na magkaroon ng panibagong people power at dapat na tapusin ang panunungkulan ng kasalukuyang liderato sa 2004. &amp;quot;Sina Senador Lacson at Oreta ay nagsabi na ang kanilang panukala ay hindi EDSA 4 o pagpapalit ng liderato kundi sinserong reconciliation sa oposisyon. Narinig ko rin kay Senador Angara na gusto nilang magkaroon ng bipartisan anti-poverty program noon pa,&amp;quot; anang Pangulo. Bunga nito, sinabi ng Pangulo na inatasan niya si House Speaker Jose de Venecia na ipatupad na ang panukala nitong political summit. (Ulat ni Lilia Tolentino)</body>
<link>http://www.philstar.com/Article.aspx?articleId=147752&amp;publicationSubCategoryId=92</link>
</article>
<article>
<title>Oposisyon sumuporta na kay GMA</title>
<author>Rudy Andal</author>
<date>
<month>January</month>
<day>20</day>
<year>2002</year>
</date>
<body>Ibinato na rin ng Laban ng Demokratikong Pilipino (LDP) ang kanilang suporta sa pananatili sa poder ni Pangulong Arroyo at hindi susuportahan ang anumang kilos protesta na nananawagan ng panibagong people power. Ito ang inihayag ni Senador Blas Ople matapos ang sunud-sunod na panawagan ng mga kasapi ng Philippine Consultative Assembly (PCA) at mga militanteng grupo na kabilang sa civil society na siyang bahagi ng makasaysayang EDSA 2. Sinabi ni Ople na ang panibagong pagpapalit ng liderato sa panahong ito ay hindi na makabubuti sa bansa at lalo lamang itong magdudulot ng destabilisasyon sa pamahalaan at pagbulusok ng ekonomiya. &amp;quot;LDP preferred to having President Gloria Macapagal-Arroyo finish her term and defend her achievements in the 2004 presidential elections. She has a right to finish her term and her opponents should recognize that right,&amp;quot; pahayag ni Ople. Hindi anya dapat pang mawala ang nalalabing mga dayuhan at lokal na mamumuhunan sa bansa at dapat na suportahan na lamang ang kasalukuyang gobyerno at kung hindi sila nasisiyahan ay igawad na lamang nito ang kanilang pasya sa darating na 2004 presidential elections. Dapat din anyang magkaroon ng kaayusan ang anumang kilos protesta at tiyaking hindi nito nalalabag ang anumang batas upang maging maayos ang lahat na hindi magtataboy sa mga negosyante. Kasabay nito, nagpahayag ng kasiyahan si Ople matapos na mabatid ni Pangulong Arroyo na hindi ang oposisyon ang kasalukuyang kalaban nito na siyang nagpapakalat ng kudeta kundi ang kanyang mga dating kaalyado. Malinaw na ang lahat na ang naninira sa kanya ay ang mga gustong mabalik sa tungkulin na nawala sa poder, wika ni Ople. (Ulat ni Rudy Andal)</body>
<link>http://www.philstar.com/Article.aspx?articleId=147762&amp;publicationSubCategoryId=92</link>
</article>
<article>
<title>Pro-Erap at pro-GMA handang magsalubong sa EDSA 2 ngayon</title>
<author>Joy Cantos</author>
<date>
<month>January</month>
<day>20</day>
<year>2002</year>
</date>
<body>Nakatakdang magsalubong ang libu-libong loyalista ni Pangulong Arroyo at dating Pangulong Estrada sa pagdiriwang ngayong araw na ito ng unang taong anibersaryo ng EDSA 2. Bunsod nito ay sinabi ni PNP Chief, P/Director General Leandro Mendoza na nakahanda na ang lahat ng kanilang tauhan upang magmantine ng peace and order. May 17,500 mga tauhan ng pulisya maliban pa sa tropa ng militar ang ipinakalat sa Metro Manila upang bantayan ang mga istratehikong lugar tulad ng Palasyo ng Malaca&amp;ntilde;ang at ang bisinidad ng Edsa shrine na siyang nagsilbing simbolo ng makaysaysayang People Power. Isang misa ang dadaluhan ng Pangulo sa Our Lady of Peace sa Ortigas bilang paggunita sa natamong tagumpay ng EDSA 2 na siyang nagluklok sa kanya sa kapangyarihan. Pangungunahan naman ng Peoples Movement Against Poverty (PMAP), isa sa grupong kilalang loyalista ni Estrada ang rally habang sa hanay ng militanteng grupo ay dadagsa ang Bayan, Sanlakas, KMU, KOMPIL, PCA at iba pa. (Ulat ni Joy Cantos)</body>
<link>http://www.philstar.com/Article.aspx?articleId=147766&amp;publicationSubCategoryId=92</link>
</article>
<article>
<title>Espekulasyon ng kudeta 'pinatay' ng YOU</title>
<author>Lilia Tolentino</author>
<date>
<month>January</month>
<day>20</day>
<year>2002</year>
</date>
<body>Pinawi kahapon nang binuwag na Young Officers Union (YOU) ang lahat na mga espekulasyon hinggil sa umanoy kudeta laban sa Arroyo administration nang magsumite ang grupo ng isang manipesto ng suporta kay Pangulong Gloria Macapagal-Arroyo. Ang manipesto na may lagda ng 71 opisyal ng YOU ay nagsasaad na patay na ang YOU at hindi na dapat pang buhayin. &amp;quot;Dapat na ninyo itong pagpahingahin.&amp;quot; Ayon kay Major Gerry Amante, binuwag na nila ang YOU bilang isang organisasyon pagkaraang lumagda ng isang peace agreement sa pamahalaan noong Oktubre 1995. Itinakwil na rin nila ang mga kudeta at paggamit ng karahasan bilang isang pamamaraan sa pagbabagong pulitikal sa bansa. Bagaman nasa kanilang puso ang pagnanais ng reporma at pagbabagong panlipunan, gumagawa sila ng pagsisikap para sa ikatatamo ng mithiing ito nang naaayon sa alituntunin ng chain of command at sa abot ng kanilang kakayahan at responsibilidad. &amp;quot;Hindi kami nagbabalak pabagsakin ang kasalukuyang administrasyon. Hindi kami bahagi ng anumang planong kudeta at destabilisasyon,&amp;quot; pahayag ng manipesto. Pinasalamatan naman ng Pangulo ang mga key officers ng YOU at umaasang ang manipestong kanilang ibinigay ang tatapos sa coup rumors. (Ulat ni Lilia Tolentino)</body>
<link>http://www.philstar.com/Article.aspx?articleId=147773&amp;publicationSubCategoryId=92</link>
</article>
<article>
<title>2 Indons hinahanting</title>
<author>Joy Cantos</author>
<date>
<month>January</month>
<day>20</day>
<year>2002</year>
</date>
<body>Dalawa pang Indonesian terrorist na kasabwat umano ng naunang nadakip na si Fathur Rohman Al-Ghozi ang pinaghahanap ngayon ng magkakasanib na intelligence operatives ng militar at pulisya. Kinilala ng mga opisyal ang dalawang pinaghahanap sa mga alyas na Taca Pica at Hassan na masusing minamatyagan kasunod ng mga ulat na tatakas ang mga ito sa bansa matapos maaresto ng mga operatiba ng batas sa isinagawang raid kamakailan sa kasamahan nilang si Al-Ghozi sa Quiapo, Manila. Gayunman, tumanggi ang mga opisyal na tukuyin kung saang lugar sa bansa nagtatago sina Pica at Hassan maliban sa paniniyak na hindi pa sila nakakalabas sa bansa para di mabulilyaso ang isinasagawang &amp;quot;dragnet operations&amp;quot;. Kasabay nito, inalerto na rin ang mga awtoridad upang mahigpit na bantayan ang mga paliparan at daungan na maaaring daanan ng mga suspek sa pagtakas. Si Al-Ghozi, 30, ay nagpapakilalang &amp;quot;Freedom Fighter&amp;quot; at sinasabing may direktang ugnayan sa Al Qaeda network ni Saudi billionaire Osama bin Laden. Samantala, isang toneladang eksplosibo at cache ng mga assault rifles din ang nakumpiska naman sa tatlong Muslim na kasabwat ni Al-Ghozi sa isinagawang follow-up operations sa Brgy. Labangal, General Santos City na sina Mohammad Malagat, Almuctar Malagat at Mualidin Malagat. Nabatid na nang madakip si Al-Ghozi bandang alas-5 ng umaga ay nakatakda na itong lumipad ganap na alas-8 ng umaga patungong Bangkok. (Ulat ni Joy Cantos)</body>
<link>http://www.philstar.com/Article.aspx?articleId=147776&amp;publicationSubCategoryId=92</link>
</article>
<article>
<title>Dollar remittances ng OFWs, tumaas</title>
<author>Rose Tamayo</author>
<date>
<month>January</month>
<day>20</day>
<year>2002</year>
</date>
<body>Tumaas ang dollar remittances ng mga overseas Filipino workers sa taong ito base na rin umano sa lumalabas na indikasyong pagtaas naman ng bilang ng mga Pinoy na lumalabas at nakatakdang lumabas ng bansa upang mamasukan sa ibat ibang panig ng mundo, ayon kahapon kay Overseas Workers Welfare Administration (OWWA) administrator Wilhelm Soriano. Ayon kay Soriano, sa taong ito ay aabot sa 1 milyong bilang ng mga OFWs ang namasukan sa ibat ibang bansa sanhi upang lalo pang tataas ang dollar remittances ng tinaguriang mga bagong bayani. Anya, naging isang malaking tulong sa pagbuti ng ekonomiya hindi lamang ng Pilipinas ang pagpanumbalik ng kumpiyansa ng mga OFWs na bumalik sa mga bansang dati nilang pinaglilingkuran, partikular na sa bandang Gitnang Silangan na naapektuhan sa Sept. 11 US bombings. Base na rin umano sa rekord ng OWWA ay umaabot sa $5 bilyon ang naipapadalang dolyares ng mga OFWs kada taon sa bansa sanhi upang lalong gumanda at maging matatag ang daloy ng ekonomiya ng Pilipinas. Samantala, muling inihayag ng Department of Foreign Affairs (DFA) na isang malaking pagkakataon umano sa lahat ng mga Filipino engineers, contractors at mga contract workers ang magkaroon ng trabaho sa ibang bansa. Ayon kay Vice President at DFA Secretary Teofisto Guingona, nakatakdang magpadala ng mga OFWs ang pamahalaan na may kaalaman sa larangan ng konstruksyon sa Afghanistan para sa gagawing rehabilitasyon ng nasabing bansa. Anya, karagdagang trabaho at kita umano ito para sa mga kababayan nating nagnanais na mamasukan sa ibang bansa. (Ulat ni Rose Tamayo)</body>
<link>http://www.philstar.com/Article.aspx?articleId=147779&amp;publicationSubCategoryId=92</link>
</article>
<article>
<title>&amp;quot;Di n'yo ako mapapatalsik!&amp;quot; - GMA</title>
<author>Ely Saludar</author>
<date>
<month>January</month>
<day>21</day>
<year>2002</year>
</date>
<body>Binaliwala kahapon ni Pangulong Gloria Macapagal-Arroyo ang mga naglunsad ng kilos protesta na may panawagang magbitiw siya sa puwesto kaugnay sa paggunita ng unang anibersaryo ng Edsa Dos dahil sa umanoy hindi naging maganda ang pagpapatakbo nito sa pamahalaan. Kaya naman nanawagan ang Pangulo sa ibat-ibang grupo na huwag magpilit na muling maglunsad ng people power dahil hindi umano ito magaganap kung walang basbas mula sa Panginoon. &amp;quot;Yung mga hard core, huwag na kayong magpilit, talagang hindi naman magtatagumpay ang people power na iyan kapag hindi nanggagaling sa Panginoon&amp;quot; panawagan ni Pangulong Arroyo sa mga Erap supporters. Kumpiyansa ang Pangulo na kanyang matatapos ang termino hanggang sa 2004 at humihingi ito ng pang-unawa sa mamamayan na bigyan ng pagkakataon ang kanyang administrasyon. Pinasasalamatan din ng Pangulo ang ilang sektor na nagbibigay sa kanya ng pagkakataon upang mapatunayan na ang kanyang administrasyon ay mas binibigyan ng halaga ang mga mahihirap na mamamayan. Samantala hindi pinansin ng Pangulong Arroyo ang naging babala ni communist leader Jose Maria Sison,na apat ang puwedeng maging dahilan upang bumagsak at mapatalsik ito sa puwesto. Ito umano ay ang krisis sa ekonomiya at matinding kahirapan,gayundin ang katiwalian sa pamahalaan kabilang ang posibleng pakikipagsundo sa mga bigtime na magnanakaw sa gobyerno. Pero tiniyak ni Pangulong Arroyo na malabo siyang mapatalsik dahil hindi mangyayari ang sinasabi ni Sison sa kanyang administrasyon. (Ulat ni Ely Saludar)</body>
<link>http://www.philstar.com/Article.aspx?articleId=147870&amp;publicationSubCategoryId=92</link>
</article>
<article>
<title>Sin kay GMA, 'huwag magpa-pogi'</title>
<author>Ely Saludar</author>
<date>
<month>January</month>
<day>21</day>
<year>2002</year>
</date>
<body>Pinangunahan kahapon ni Pangulong Glroia Macapagal-Arroyo ang paggunita ng Edsa Dos na siyang nagpatalsik kay dating Pangulong Joseph Estrada. Sa isang misa sa Edsa shrine na pinangasiwaan ni Manila Archbishop Jaime Cardinal Sin, kaliwat kanang payo ang ibinigay nito sa Pangulo upang mapagbuti ang pamumuno sa bansa. Isa sa pangunahing payo ni Cardinal Sin ay ang pagtulong sa mga mahihirap na mamamayan na hindi kailangan ang publisidad o mga pagpapalitrato upang maging pogi sa publiko. Ayon sa Cardinal, ang mga mahihirap na mamamayan ay hindi lamang mga benipisaryo at dekorasyon para sa mga charity photographs bagkus ay nangangailangan ng patas na biyaya mula sa gobyerno. Kaya naman bilang tugon sa payo ni Sin,agad inihayag ni Pangulong Arroyo na simula ngayon ang mga gagawin nitong pagbisita sa mga lugar ng mahihirap ay hindi na ipapakober sa media upang hindi maakusahan na pagpapa-pogi at pangangampanya na sa 2004 presidential elections. (Ulat ni Ely Saludar)</body>
<link>http://www.philstar.com/Article.aspx?articleId=147883&amp;publicationSubCategoryId=92</link>
</article>
<article>
<title>DOTC at NTC mga 'weakest link'</title>
<author></author>
<date>
<month>January</month>
<day>21</day>
<year>2002</year>
</date>
<body>Itinuturing ni Senadora Tessie Aquino-Oreta sina Department of Transportation and Communication(DOTC) Secretary Pantaleon Alvarez at National Telecommunication Commission (NTC) Commissioner Eliseo Rio bilang mga &amp;quot;weakest link&amp;quot; ng Arroyo administration dahilan sa kabiguan nitong ipatupad ang kanilang mga binuong circular na nilabag ng Smart Communications at Globe Telecoms. Sinabi ni Oreta na isang malaking sampal sa direktiba ng NTC na nakapailalim sa DOTC ang hindi pagsunod ng Smart at Globe na gamitin nito ang per-pulse billing scheme na siyang nakapaloob sa NTC Circular No. 13-6-2000. Inutil na anya si Alvarez sa pagpapasunod kay Rio dahilan sa kahit na lantaran ang paglabag na ginagawa ng mga ito sa mismong isinasaad ng kanilang binuong alituntunin ay wala itong magawa. Hindi na anya nakapagtataka kung bakit hindi binibigyan ng puwang ng kanyang mga kasamahang mambabatas na palusutin si Alvarez sa makapangyarihang Commission on Appointments (CA) dahilan sa dami ng kapalpakan. May direktiba na ang Court of Appeals na legal na maipatutupad ng NTC ang kanilang direktiba sa Smart at Globe upang bumaba ang singil ng voice calls ngunit hindi ito kumikilos at maging si Alvarez ay walang ginagawa sa harap-harapang pambabastos sa kanya ni Rio. Kamakailan lamang ay binawasan na naman ng dalawang cellphone giants ang kanilang free text ng panibagong 33 porsiyento na nag-iwan na lamang ng 33 free text sa kanilang mga subscribers at balak pa nitong itaas pa ang presyo ng kanilang text sa P3. Ang pag-disiplina mga kumpanyang ito ay nasa kamay ng NTC na siyang dahilan kung bakti sila ay binuo ng pamahalaan upang pangalagaan ang kapakanan ng mamamayan at hindi ng mga kumpanyang kumukuha sa kanila ng lisensiya. Dahilan sa lumalabas na weakest link sina Alvarez at Rio sa Arroyo administration, dapat na nitong sabihan ng goodbye ang dalawang opisyal dahilan sa malamang sa masundan pa ang mga kapalpakan ng mga ito. (Rudy Andal)</body>
<link>http://www.philstar.com/Article.aspx?articleId=147886&amp;publicationSubCategoryId=92</link>
</article>
<article>
<title>Nayong Pilipino puntahan ng mga sindikato</title>
<author>Butch Quejada</author>
<date>
<month>January</month>
<day>21</day>
<year>2002</year>
</date>
<body>Tinutugis ng mga awtoridad sa Ninoy Aquino International Airport (NAIA) ang ilang miyembro ng apat na sindikato na gumagawa ng mga pekeng passport at travel documents na ipinamimigay sa taong nagnanais na pumunta sa ibang bansa. Ito ang nabatid kay NAIA general manager Edgardo Manda na nagsasagawa na nang intelligence network upang madakip ang mga sindikato. Ayon kay Manda, lubhang napakalawak ng koneksiyon ng sindikato na sangkot ang ilang travel agencies at mga recruiters, subalit hindi muna ibinunyag ang mga kasabwat dito. Kaya naman agad na ipinag-utos ni Manda na higpitan ang pagpapasok sa mga tao sa NAIA Terminal 1 malapit sa Nayong Pilipino na siyang paboritong puntahan ng sindikato. Base sa intelligence report na aking natanggap, paboritong puntahan ng mga sindikato ang Nayong Pilipino na kung saan dito iniaabot ang mga pekeng dokumento at pasaporte kapalit ng halaga ng pera, ani Manda. Idinagdag pa ni Manda na madalas mabiktima ng sindikato ay ang mga nagnanais pumunta sa Hong Kong, Singapore at Japan at ang pinakamababang singil ay P250,000 bawat isang tao. Minamatyagan din ang kilos ng ilang kawani ng Airport Police Department (APD) at Philippine National Police-Aviation Security Group (PNP-ASG) na nagsisilbing escort at facilitator ng mga umaalis na pasahero na may taglay na pekeng dokumento. (Ulat ni Butch Quejada)</body>
<link>http://www.philstar.com/Article.aspx?articleId=147895&amp;publicationSubCategoryId=92</link>
</article>
<article>
<title>Itaas sa 2 milyong tonelada ang ani ng palay at mais</title>
<author>Rudy Andal</author>
<date>
<month>January</month>
<day>21</day>
<year>2002</year>
</date>
<body>Upang maging competetitive ang mga magsasasaka sa Asian Region,kinakailangang itaas pa ng dalawang milyong tonelada ang ani ng palay at mais sa bansa ayon ay Senador Edgardo Angara. Sinabi ni Angara na bukod sa mapapalakas ang ani ng mga lokal na magsasaka,ito rin ang siyang magiging daan upang bumaba ang presyo nito sa lokal na pamilihan at magiging pabor sa mamamayan. Ayon kay Angara na dating kalihim ng agrikultura na kung maitataas ang antas ng ani ng mga magsasaka ay bababa din ang kakailanganing dolyar na ibibili ng pamahalaan ng pagkain upang tugunan ng sapat na pangangailangan ng bansa. Hindi anya masamang gayahin ng Pilipinas ang Thailand at Vietnam sa pamamagitan ng pamamahagi ng pamahalaan ng kinakailangang butil at pataba upang matiyak ang masaganang ani. Ang murang pagpapautang ng pamahalaan ng binhi at pataba sa mga lokal na magsasaka ang siyang magiging daan upang mapaangat ang kabuhayan ng mga ito dahilan na magagamit ang pera sa post harvest. Ito ang pormula na ginamit ng Thailand at Vietnam kaya naman mabilis ang pag-angat ng kanilang sektor ng agrikultura na siyang naging daan ng kanilang pag-export sa mga kalapit na bansa.(Ulat ni Rudy Andal)</body>
<link>http://www.philstar.com/Article.aspx?articleId=147896&amp;publicationSubCategoryId=92</link>
</article>
<article>
<title>Pagsasabatas ng absentee voting madaliin</title>
<author>Rudy Andal</author>
<date>
<month>January</month>
<day>21</day>
<year>2002</year>
</date>
<body>Dapat nang umpisahan ng dalawang kapulungan ng Kongreso ang pagbabalangkas ng mga alintuntunin na siyang isasaad sa panukalang batas na magiging daan ng pagsasabatas ng absentee voting upang maihabol sa 2004 elections. Ang pahayag ay ginawa ni Senador Blas Ople matapos niyang makita na ito na ang tamang panahon upang pag-usapan ang naturang isyu upang sa gayon ay hindi magipit ang mga mambabatas. Sinabi ni Ople na siyang chairman ng senate committee on foreign relations at may akda ng panukalang batas na matagal na niya itong isinusulong para sa gayon ay mabigyan ng daan ang mga Pinoy na nasa ibang bansa na maging bahagi ng pagpili ng mga susunod na lider ng bansa. Ang pangunahing dahilan kung bakit hindi lumulusot sa kongreso ay dahilan sa nangangamba ang mga mambabatas na mapulitika ang Department of Foreign Affairs (DFA) na siyang mangangasiwa ng pagsasa-ayos ng botohan sa ibayong dagat at siyang magpapadala ng resulta sa Comelec.(Ulat ni Rudy Andal)</body>
<link>http://www.philstar.com/Article.aspx?articleId=147900&amp;publicationSubCategoryId=92</link>
</article>
<article>
<title>Bangkay itinuro ng multo</title>
<author>Danilo Garcia</author>
<date>
<month>January</month>
<day>22</day>
<year>2002</year>
</date>
<body>ANTIPOLO CITY - Isang batang babae na hinihinalang biktima ng panggagahasa at pagpatay sa lungsod na ito ang umanoy nagpakita sa isang residente at itinuro ang lugar na pinagtapunan ng kanyang bangkay upang mabigyang katarungan ang ginawa sa kanya ng mga hindi pa nakikilalang salarin. Sa ulat ng pulisya, natagpuan ni Antonio Danoto, 26, may asawa, residente ng Sitio Quarry, Bgy. San Jose, ang kalansay ng isang batang babae na nakalagay sa sako dakong alas-9 ng umaga. Sa salaysay ni Danoto, naglalakad siya dakong alas-10 ng gabi noong nakaraang Sabado papauwi buhat sa trabaho ng magpakita sa kanya ang isang bata sa matalahib na bahagi ng lugar, ngunit bigla ring nawala. Sa takot, agad siyang umuwi pero sa bahay ay hindi siya mapakali at may kung anong nag-uudyok sa kanya para bumalik sa pinagkitaan sa bata. Kinaumagahan nga ay binalikan nito ang naturang lugar at dito niya nadiskubre ang naturang sako na naglalaman ng kalansay ng isang paslit. Ayon kay SPO1 Reynaldo Anclote, ng Antipolo police station, posibleng ang kalansay ay ang nawawalang si Mary Joy Roilaq, 7, residente ng naturang lugar. Nabatid na mula pa noong Hulyo 1999 nawala ang bata at matagal ding hinanap ng mga magulang. May teorya ang pulisya na maaaring ginahasa ang biktima bago binagsakan ng bato sa ulo dahil sa malaking basag sa bungo ng kalansay. Dinala na ang bangkay sa PNP Crime lab upang makilala ng tuluyan at isailalim sa awtopsiya. Umaasa naman ang pamilya nito na mabigyan ng hustisya ang sinapit ng anak at mahuli ang mga suspek. (Ulat ni Danilo Garcia)</body>
<link>http://www.philstar.com/Article.aspx?articleId=147986&amp;publicationSubCategoryId=92</link>
</article>
<article>
<title>Blackout uli sa Luzon</title>
<author>Joy Cantos/Angie dela Cruz/Lordeth Bonilla at Lilia Tolentino</author>
<date>
<month>January</month>
<day>22</day>
<year>2002</year>
</date>
<body>Sinakmal ng malawakang pagkawala ng kuryente ang malaking bahagi ng Luzon sanhi ng &amp;quot;power tripping&amp;quot; sa transmission line ng Napocor sa Tayabas, Quezon kahapon. Sa ipinalabas na report ng National Power Corporation (Napocor), pasado ala-una ng hapon ng biglang mawala ang kuryente bunsod ng pagkakaputol ng overhead groundwire, ang kable na pumoprotekta sa main transmission cable ng Napocor. Dahil dito, naapektuhan ang major transmission lines, ang Tayabas-Kalayaan at Tayabas-Dasmari&amp;ntilde;as hanggang sa mag-overload ang natirang kable ng kuryente ng Napocor dahilan para bumagsak ang nakakabit ditong Tayabas-San Jose-Kalayaan transmission line. Napilitan ang naturang mga planta na mag-shutdown ng kanilang operation bilang bahagi ng safety procedures sa panahon ng transmission line tripping, na nagdulot naman ng system-wide blackout sa buong Metro Manila. Bandang 3:30 ng hapon kahapon ay naibalik ang 20 porsiyento ng kuryente sa mga naapektuhang lugar kabilang ang Baguio, Olongapo, Pampanga, Nueva Ecija, Pangasinan, Cabanatuan, Bulacan, Rizal at Metro Manila. Lumikha naman ng pakabuhul-buhol ng trapiko sa mga pangunahing lansangan sa Metro dahil sa pagkamatay ng mga traffic lights. Natigil rin ang mga operasyon ng mga pampublikong ahensiya ng gobyerno at mga pribadong kumpanya, maging ang NAIA, gayundin ang serbisyo ng LRT at MRT na nagpa-stranded sa libo-libong commuters. Agad namang pinawi ni Pangulong Arroyo ang mga agam-agam na maaaring sinadya ang blackout para maglunsad ng Edsa 4 o kudeta. At para pigilan ang anumang uri ng pananabotahe, 500 pulis ang idineploy sa kamaynilaan. Nabatid pa na sa isang oras na pagkawala ng kuryente ay nalulugi nang may P10 million ang Napocor. Ang huling pagkalugi ay P100 million noong Nobyembre 4 Luzonwide blackout nang bumagsak ang Sual power plant. Tumanggi naman ang Pangulo na kumpirmahin kung magkakaroon ng revamp sa Napocor dahil sa insidente. (Ulat nina Joy Cantos/Angie dela Cruz/Lordeth Bonilla at Lilia Tolentino)</body>
<link>http://www.philstar.com/Article.aspx?articleId=147992&amp;publicationSubCategoryId=92</link>
</article>
<article>
<title>Anti-poverty budget pirmado na ni GMA</title>
<author>Lilia Tolentino</author>
<date>
<month>January</month>
<day>22</day>
<year>2002</year>
</date>
<body>Nilagdaan na ni Pangulong Arroyo ang P780.8 na tinaguriang &amp;quot;anti-poverty budget&amp;quot; para sa taong 2002. Pinasalamatan ng Pangulo ang mga miyembro ng dalawang kapulungan ng Kongreso sa kanilang pakikipagtulungan at hindi pagbabawas sa karamihan ng mga pondong nakalaan sa mga programang naglalayong maiangat ang kahirapan ng maralita. Ayon kay Budget Secretary Emilia Boncodin, ang budget para sa taong ito ay tinaguriang &amp;quot;anti-poverty budget&amp;quot; dahil nakatuon sa mga programang inilahad ng Pangulo sa kanyang State of the Nation Address (SONA). Ang budget ay tumaas ng 11.6% mula sa P699.9 bilyon noong 2001. Pinaglaanan ng malaking pondo ang sektor ng serbisyong panlipunan, P233.9 bilyon. Sumunod ang general services sector, P158.9 bilyon at pangatlo ang sektor ng depensa, P136.1 bilyon. Para sa taong ito, nakakuha ng malaki ring pondo ang edukasyon, P103.3 bilyon; ang state colleges and universities, P17B at P2B sa school building program. Ang pambansang budget ay susuportahan ng tinatayang koleksiyong buwis na P624.3 bilyon. (Ulat ni Lilia Tolentino)</body>
<link>http://www.philstar.com/Article.aspx?articleId=147999&amp;publicationSubCategoryId=92</link>
</article>
<article>
<title>Media off-limits na kay GMA</title>
<author>Lilia Tolentino</author>
<date>
<month>January</month>
<day>22</day>
<year>2002</year>
</date>
<body>Para hindi mapagkamalang nangangampanya na siya para sa halalan sa 2004, sinunod ni Pangulong Arroyo ang payo ni Manila Archbishop Jaime Cardinal Sin kaya mula ngayon ay wala ng media coverage sa mga nakatakda niyang pagbisita sa mga lugar ng mahihirap sa ibat ibang bahagi ng bansa. Sa isang ambush interview, sinabi ng Pangulo na hindi siya mahilig sa propaganda at wala siyang intensiyong gamitin ang media para &amp;quot;magpapogi&amp;quot; sa publiko. Sinabi ng Pangulo na magpapalabas siya ng direktiba na hindi na kailangang sumama ang mga reporter sa mga pagpunta niya sa slum areas. Kung tutuusin anya ay hindi naman ito nagpapatawag ng media. &amp;quot;Mayroon talagang mga beat reporters na kino-cover ang activities ko from the time I wake up to the time I go to sleep. Ang gagawin ko ngayon pagpunta ko sa urban poor, ang note ko, not for media coverage. Talagang sasabihan kong huwag silang pumunta,&amp;quot; wika pa ng Pangulo. (Ulat ni Lilia Tolentino)</body>
<link>http://www.philstar.com/Article.aspx?articleId=148005&amp;publicationSubCategoryId=92</link>
</article>
<article>
<title>'Presidente hindi madre ang kailangan ng bansa'</title>
<author>Rudy Andal</author>
<date>
<month>January</month>
<day>22</day>
<year>2002</year>
</date>
<body>Ito naman ang naging reaksiyon ni Sen. Ralph Recto sa naging payo ni Jaime Cardinal Sin kay Pangulong Arroyo na iwasan ang pagkakaroon ng media coverage sa mga aktibidad nito. Ayon kay Recto, ang kailangan ng bansa ay isang presidente at hindi mongha na nagtatago sa loob lamang ng monasteryo. Karapatan umano ng mamamayan na malaman ang mga ginagawa ng Pangulo ng bansa na ihahatid sa taumbayan sa pamamagitan ng media at hindi kailangan ang isang pangulo na nagtatago o nawawala sa sirkulasyon. Aniya, ang kailangan natin ay isang lider na may kakayahang makipag-ugnayan ng mahusay sa kanyang nasasakupan dahil ito ang pangunahing tungkulin ng isang magaling na Pangulo. &amp;quot;The president is not a nun. She is a leader of a nation and not an intern at Sta. Clara monastery in Quezon City whose members are held incommunicado,&amp;quot; paliwanag ni Recto. Sabi pa ng senador, ang dapat lamang gawin ng mga malalapit sa Pangulo ay iwasan ang mga sobrang gimik dahil batid ng mamamayan kung ano ang totoo at mga pambobola. Dagdag pa nito, dapat lamang payagan na magkaroon ng media coverage ang Pangulo sa kanyang mga aktibidad at ipaubaya na lamang sa editorial judgement ng media outfits kung ano ang dapat nilang ilathala. (Ulat ni Rudy Andal)</body>
<link>http://www.philstar.com/Article.aspx?articleId=148010&amp;publicationSubCategoryId=92</link>
</article>
<article>
<title>Mandatory drug testing sa mga political candidates aprub sa House</title>
<author>Malou Rongalerios-Escudero</author>
<date>
<month>January</month>
<day>22</day>
<year>2002</year>
</date>
<body>Inaprubahan na ng House committee on dangerous drugs ang panukalang batas na mag-uutos sa lahat ng political candidates na sumailalim sa mandatory drug testing bago kumandidato. Ayon kay Laguna Rep. Danton Bueser, awtor ng panukala, sa sandaling pumasa rin sa Senado ang nasabing panukala at malagdaan ni Pangulong Arroyo ay masusubukan ito sa eleksiyon sa 2004. Dapat lamang anyang matiyak ng mga mamamayan na ang mga mauupong lider ng bayan ay hindi gumagamit ng ipinagbabawal na gamot. Nakasaad sa panukala na dapat sumailalim sa mandatory drug testing ang lahat ng kandidatong pulitikal mula konsehal ng bayan hanggang sa pangulo ng bansa. Pumasa din sa komite ang panukalang mag-aamyenda sa Republic Act 6425 kung saan bababaan ang gramo ng makukumpiskang shabu na may hatol na habambuhay hanggang kamatayan. Mula sa dating 200 gramo, ginawa na lamang itong 15 gramo. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=148014&amp;publicationSubCategoryId=92</link>
</article>
<article>
<title>Ama 'sinapian', 7 miyembro ng pamilya kinatay</title>
<author>Joy Cantos</author>
<date>
<month>January</month>
<day>23</day>
<year>2002</year>
</date>
<body>Isang ama na nilukuban umano ng masamang espiritu ang nag-amok at walang habas na pinagtataga ng jungle bolo ang pitong miyembro ng kanyang pamilya kabilang ang dalawang sanggol habang isa pa ang kritikal sa naganap na masaker sa Zamboanga del Norte, kamakalawa. Nanlilisik pa ang mga mata ng masukol ang papatakas na suspek na nakilalang si Jerry Langobon, 30, isang magsasaka. Halos nagkaputul-putol ang katawan ng mga nasawing biktima na kinilalang sina Myrna Langobon, asawa ng suspek; Renesia Kinawalan, kapatid ng suspek; Arnel Kinawalan, anak ni Renesia; Dina Langobon, anak ng suspek; Alomar Langobon, anak ng suspek at dalawang sanggol na pamangkin at anak ng suspek na may gulang na 10-buwan at 5-buwan. Kritikal naman si Jessa Kinawalan, anak ng nasawing si Renesia na kasalukuyang ginagamot sa di binanggit na ospital. Sa report na tinanggap kahapon ni PNP chief, Director Gen. Leandro Mendoza, naganap ang malagim na krimen dakong alas-2 ng madaling araw sa loob ng tahanan ng bayaw ng suspek na si Victor Kinawalan kung saan nakikitira ang pamilya ng suspek sa Sitio Kaharta, Brgy. Makasing, Siayan, Zamboanga del Norte. Mahimbing na natutulog ang mga biktima ng mawala sa katinuan ang suspek at kunin ang nakatago nitong jungle bolo at isa-isang pagtatagain ang walang kamalay-malay na mga biktima. Habang tinataga ang pamilya ay sumisigaw pa ang suspek kaya naging bingi ito sa pagmamakaawa ng asawa at mga anak. Narinig ni Victor ang kalabugan sa kanilang bahay kaya dali-dali itong umakyat at dito ay nasaksihan pa niya ang pananaga ng suspek sa kanyang sanggol. Tinangkang awatin ni Victor ang suspek pero hinabol siya nito ng taga kaya nagtatakbo ito at humingi ng tulong sa mga kapitbahay. Tumakas ang suspek pero nadakip rin makalipas ang ilang oras na pagtugis ng nagrespondeng mga elemento ng Siayan municipal police station at 6th Infantry Batallion ng Phil. Army. Sa interogasyon sa suspek matapos mahimasmasan, inamin nito na nawala siya sa sarili kaya nagawa ang krimen. Hindi na umano niya makayang tiisin ang sobrang paghihirap na dinaranas ng kanyang pamilya kung saan madalas silang sumasala sa oras ng pagkain kaya minabuti niyang wakasan na ang buhay ng mga ito. Galit din umano siya sa mundo dahilan sa palagi siyang tinatawag na sintu-sinto sa kanilang komunidad matapos siyang magkasakit ng &amp;quot;typhoid fever&amp;quot; may ilang taon na ang nakakaraan. (Ulat ni Joy Cantos)</body>
<link>http://www.philstar.com/Article.aspx?articleId=148106&amp;publicationSubCategoryId=92</link>
</article>
<article>
<title>Strunk nakaalis na ng 'Pinas</title>
<author>Butch Quejada</author>
<date>
<month>January</month>
<day>23</day>
<year>2002</year>
</date>
<body>&amp;quot;Babalik ako!&amp;quot; Ito ang ipinangako ni Rod Strunk, asawa ng napaslang na aktres na si Nida Blanca, bago ito lumipad patungong Estados Unidos kamakalawa ng gabi upang makapiling ang kanyang comatose na inang si Helen na may acute leukemia. Maayos na nagpaalam si Strunk sa National Bureau of Investigation (NBI) at dahil sa walang hold departure order, pinayagan itong makaalis, Tiniyak ni Strunk na wala siyang balak magtago sa Amerika upang takasan ang ibinibintang ng mga awtoridad na siya ang pangunahing suspek sa pagpatay sa asawa. Idinagdag din ng mga abugado ni Strunk na makikipagtulungan ang huli habang ito ay nasa ibang bansa at bilang patunay ay iniwan ni Strunk ang kanyang address at telephone numbers sa Amerika. Kasamang naghatid kay Strunk ang pamangkin ni Nida na si Lita dela Paz, ina ni Nida na si Inocencia Acueza at mga abogado ni Strunk. (Ulat ni Butch Quejada)</body>
<link>http://www.philstar.com/Article.aspx?articleId=148117&amp;publicationSubCategoryId=92</link>
</article>
<article>
<title>Mosyon ni Jalosjos ibinasura ng SC</title>
<author>Grace Amargo</author>
<date>
<month>January</month>
<day>23</day>
<year>2002</year>
</date>
<body>Tuluyan nang nawalan ng kapasidad upang magampanan ang kanyang tungkulin bilang mambabatas ng Zamboanga del Norte si Congressman Romeo Jalosjos matapos ibasura ng Korte Suprema ang motion for reconsideration na inihain nito na humihiling na pababain ang hatol na habambuhay na pagkabilanggo na ipinataw sa kanya sa kasong panggagahasa sa isang 16-anyos na dalagita. Sa dalawang pahinang en banc resolution na ipinalabas ng Korte, idineklara nang pinal ang pagbabasura sa mga mosyon ni Jalosjos at wala nang tatanggapin pang mosyon ang Korte na manggagaling sa naturang mambabatas. Bunga nito, kung hindi bababa sa kanyang posisyon si Jalosjos ay maaaring ideklara ng Kongreso ang pagpapatalsik dito. (Ulat ni Grace Amargo)</body>
<link>http://www.philstar.com/Article.aspx?articleId=148121&amp;publicationSubCategoryId=92</link>
</article>
<article>
<title>Barangay, SK polls elections pagsasabayin</title>
<author>Malou Escudero</author>
<date>
<month>January</month>
<day>23</day>
<year>2002</year>
</date>
<body>Inirekomenda kahapon ng Commission on Elections (Comelec) sa House committee on Suffrage and Electoral Reforms na pagsabayin na lamang ang pagdaraos ng halalan ng Barangay at Sangguniang Kabataan (SK) sa darating na Mayo dahil mas makakatipid dito ang pamahalaan. Ayon kay Comelec Commissioner Resurrecion Borra, isang linggo lamang ang pagitan ng Barangay at SK elections at mas makabubuting gawin ito ng magkasabay upang hindi na magpabalik-balik ang mga botante at hindi rin masyadong mapagod ang mga kawani ng Comelec at mga gurong itatalaga sa halalan. Ang SK elections ay itinakda sa Mayo 6, samantala ang Barangay elections ay Mayo 13. Sinabi ni Borra na kakayanin ng Comelec ang pagdaraos ng sabay na eleksiyon at nasa kapasyahan na ng Kongreso kung kailan itatakda ang magkasabay na halalan. (Ulat ni Malou Escudero)</body>
<link>http://www.philstar.com/Article.aspx?articleId=148129&amp;publicationSubCategoryId=92</link>
</article>
<article>
<title>150 schools sa Mindanao training ground ng mga terorista</title>
<author>Danilo Garcia</author>
<date>
<month>January</month>
<day>23</day>
<year>2002</year>
</date>
<body>Inamin ng isang mataas na opisyal ng Department of Education (DepEd) na umaabot sa 150 mga pampublikong eskuwelahan ng mga Muslim sa Mindanao ang umanoy ginagamit bilang training ground ng mga terorista sa ilalim ng Al-Qaeda network ni Osama bin Laden. Tinukoy ng opisyal na tumangging magpabanggit ng pangalan ang mga paaralan sa Region 11, Region 12 at Autonomous Region for Muslim Mindanao (ARMM). Bukod sa mga ordinaryong aralin na karaniwang itinuturo sa mga bata, dinodoktrinahan umano ng mga ideyolohiya ng Islam ang mga batang estudyante at nagtuturo rin tungkol sa teroristang gawain at paglaban sa mga puwersa ng pamahalaan. Idinagdag pa ng opisyal na pinopondohan umano ang mga eskuwelahang ito ng ilang terrorist fundamentalist group sa Middle East partikular na ang Al-Qaeda ni bin Laden. Ilang beses nang lumabas ang mga ulat na mga paaralan na nagtuturo ng terorismo ngunit ito ang unang pagkakataon na kinumpirma nang isang opisyal ng edukasyon sa bansa ang pagkakaroon nito. (Ulat ni Danilo Garcia)</body>
<link>http://www.philstar.com/Article.aspx?articleId=148132&amp;publicationSubCategoryId=92</link>
</article>
<article>
<title>Gov't employee tutol sa pagtataas ng GSIS contribution premium</title>
<author>Lordeth Bonilla</author>
<date>
<month>January</month>
<day>23</day>
<year>2002</year>
</date>
<body>Binatikos ng ilang miyembro ng Government Service Insurance System (GSIS) ang pagtaas ng kanilang contribution premium dahil ang makikinabang lamang umano nito ay ilang matataas na opisyal ng nasabing ahensiya. Nabatid na nagpalabas ng isang memorandum circular ang GSIS na simula ngayong buwan ng Enero ay tataas ang contribution premium ng mga kawani ng gobyerno na pawang miyembro nito, pero kinondena nila ang hakbanging ito sa dahilang sila umano ang pinahihirapan samantalang hindi naman nasusuklian ng magandang benepisyo ang mga miyembro. Nangangamba rin ang ilang government employees na ang makinabang sa kanilang contribution ay ang ilang matataas na opisyal nito. (Ulat ni Lordeth Bonilla)</body>
<link>http://www.philstar.com/Article.aspx?articleId=148136&amp;publicationSubCategoryId=92</link>
</article>
<article>
<title>Pulis-QC sabit sa Nida murder</title>
<author>Ellen Fernando</author>
<date>
<month>January</month>
<day>24</day>
<year>2002</year>
</date>
<body>Isang pulis ng Central Police District ang kasalukuyang sentro ng operasyon ng National Bureau of Investigation (NBI) matapos lumutang ang pangalan nito na sangkot sa pagpatay sa beteranang aktres na si Nida Blanca. Bagaman tumanggi ang source sa NBI na pangalanan ang naturang pulis-QC, sinasabing ito umano ang may direktang kinalaman sa pagpatay sa aktres at lumalabas na ang motibo sa pagpaslang ay tungkol pa rin sa kayamanan ng huli. Ayon sa source na tumangging magpakilala, ang nasabing pulis at mga kasamahan nito ang inupahan ng &amp;quot;mastermind&amp;quot; sa krimen. Ito ang naatasang kumuha kay Nida at nagpahirap sa aktres habang pilit siyang pinapapirma sa isang dokumento hinggil sa kayamanan. Magugunita na base sa mga iniwang testamento ng aktres, hindi nito binigyan ng kahit kaunting parte ng kanyang ari-arian ang kanyang asawang si Rod Lauren Strunk na hihinalang isang matinding dahilan ng hindi nila pagkakaintindihang mag-asawa. Idiniin ng source na si Strunk pa rin ang may pinakamalapit na taong may motibo upang gawin ang nasabing krimen dahil na rin sa walang mamanahin ito sa may P55 milyong ari-arian ng aktres. Bagaman naghayag kamakailan ang NBI na malulutas nila ang Nida murder bago ang buwan ng Pebrero, naniniwala naman ang source na mahihirapan ang NBI na maresolba ito dahil sa pagkakamali ng PNP-Task Force Marsha sa pangangalap ng ebidensiya. Tahasan ring inihayag ng source na maaaring patay na si Mike Martinez dahil marami umanong sasabit kapag binuhay pa ito. Sinabi pa ng source na maraming nalalaman ang kaibigang artista ni Nida na si Gina Pare&amp;ntilde;o pero ayaw nang magsalita sa takot na matulad kay Martinez na sinasabing boyfriend umano ni Pare&amp;ntilde;o. Samantala, namatay na ang ina ni Strunk na si Helen limang oras bago lumapag ang eroplanong sinasakyan ng una. Lunes ng gabi ng umalis si Strunk patungong US para makapiling ang comatose na ina. (Ulat ni Ellen Fernando)</body>
<link>http://www.philstar.com/Article.aspx?articleId=148212&amp;publicationSubCategoryId=92</link>
</article>
<article>
<title>Guingona 'umamo' sa Balikatan</title>
<author>Rudy Andal at Lilia Tolentino</author>
<date>
<month>January</month>
<day>24</day>
<year>2002</year>
</date>
<body>Walang naganap na showdown sa pagitan nina Pangulong Arroyo at Vice-President at Foreign Affairs Secretary Teofisto Guingona hinggil sa kontrobersiyal na usapin ng RP-US joint military exercises sa ginanap na pulong kahapon ng National Security Council, matapos makumbinsi si Guingona na may awtoridad ang Presidente na magdesisyon sa naturang military exercise sa ilalim ng Visiting Forces Agreement. &amp;quot;The Presidents legal adviser gave the opinion that the President has valid authority to decide, therefore regardless of any feeling that I have we have to respect the official stand of the Department of Justice,&amp;quot; ani Guingona kasabay ng pahayag na hindi siya nagbitiw bilang kalihim ng DFA. Hindi naman kuntento si Sen. Rodolfo Biazon sa resulta ng ginanap na pulong dahil sandali lamang ang miting at hindi pa rito lubusang natalakay at naliwanagan ang tunay na sadya ng mga Amerikanong sundalo sa Pilipinas. Kahit anya binigyang-diin sa miting na talagang bahagi lamang ng joint military exercises ang pagdating ng mga US troops sa Pilipinas ay marami namang katanungan ang hindi nasagot tulad na lamang nang kung bakit sa Basilan pa dinala ang mga ito at kung bakit bibigyan din ang mga ito ng live ammunitions. Sinabi ni Biazon na mabuti na lamang at may gaganaping pagdinig ngayong araw ang joint committees on national defense at foreign relations hinggil sa Balikatan exercises kaya maaari pa niyang mabusisi ang layunin ng pagdating ng tropang Amerikano. Kaya mahalaga anyang makadalo sa pagdinig ngayong umaga si Guingona upang magbigay linaw sa isyu. (Ulat nina Rudy Andal at Lilia Tolentino)</body>
<link>http://www.philstar.com/Article.aspx?articleId=148223&amp;publicationSubCategoryId=92</link>
</article>
<article>
<title>Kuratong vs Ping muling bubuksan</title>
<author>Grace Amargo</author>
<date>
<month>January</month>
<day>24</day>
<year>2002</year>
</date>
<body>Hindi pa rin binigyan ng pagkakataon ni Justice Secretary Hernando Perez na tuluyang makalusot si Senador Panfilo Lacson hinggil sa Kuratong Baleleng rubout case matapos itong maghain ng petition sa Korte Suprema na humihiling na buksan muli ang kaso at kuwestiyunin ang naging desisyon ng Court of Appeals. Sa utos ng SC en banc, pinaghaharap ang dalawang kampo sa pamamagitan ng paghahain ng kanilang mga argumento sa harap ng 15-mahistrado ng Korte. Itinakda ang oral argument sa Pebrero 19, 2002. Magugunita na una nang kinasuhan ng murder si Lacson dahil sa pagkakasangkot nito sa pagpatay sa 11-miyembro ng robbery hold-up gang na Kuratong Baleleng, ngunit ibinasura ni Quezon City Regional Trial Court Judge Wenceslao Agnir Jr. ang kasong isinampa laban kay Lacson dahil mahigit dalawang taong hindi gumalaw ang kaso ng dating PNP chief. Kinatigan naman ng CA ang naging hatol ng mababang hukuman sa pagsasabing ito ay naaayon sa batas. Iginiit ng kampo ni Lacson na iiral ang provisional dismissal na nakasaad sa Rules on Criminal Procedure ng Rules of Court kung ang isang kasong may katumbas na parusang mahigit sa anim na taon ay hindi nilitis sa loob ng dalawang taon. Gayunman, naniniwala ang DOJ na hindi nabasahan ng sakdal si Lacson kaya hindi maaaring gamiting depensa nito ang hinggil sa provisional dismissal. (Ulat ni Grace Amargo)</body>
<link>http://www.philstar.com/Article.aspx?articleId=148227&amp;publicationSubCategoryId=92</link>
</article>
<article>
<title>GSIS naglinaw sa pagtaas sa contribution premium</title>
<author></author>
<date>
<month>January</month>
<day>24</day>
<year>2002</year>
</date>
<body>Nilinaw kahapon ng Government Service Insurance System na hindi tataas ang premium o kontribusyon ng lahat ng miyembro ng GSIS, bilang tugon sa napalathala kahapon sa pahayagang ito. Sa pahayag ng GSIS, ang magkakaroon lamang ng bahagyang porsyento ng pagtaas ay ang mga miyembro na sumusuweldo ng mahigit sa P16,000 bawat buwan. Ito ay magiging pabor sa mga nasabing miyembro sapagkat ang bahagyang pagtataas na ito ng premium ay susuklian ng mas mataas na pensiyon sa panahon ng kanilang pagreretiro sa ilalim ng Republic Act 8291. Kung noon ay P12,600 lamang ang pinakamataas na basic monthly pension (maximum basic monthly pension), ngayon ay itinaas na sa P14,400. Bukod dito, taun-taon ay itinataas pa ng GSIS ang halaga ng pensiyon. Ang mga sumasahod ng mahigit sa P16,000 lamang ang bahagyang tinaasan ng premium sapagkat sila ang makikinabang sa pagtaas ng maximum basic monthly pension kapag sila ay nagretiro.</body>
<link>http://www.philstar.com/Article.aspx?articleId=148235&amp;publicationSubCategoryId=92</link>
</article>
<article>
<title>Transport groups umangal sa IT code</title>
<author>Angie dela Cruz</author>
<date>
<month>January</month>
<day>24</day>
<year>2002</year>
</date>
<body>Inangalan kahapon ng malalaking transport groups sa bansa sa pangunguna ng Piston at Fejodap ang umanoy urong -sulong na implementasyon ng IT Code sa mga drug testing centers dahil bukod sa naaantala ang pagpasok ng kita sa gobyerno dahil sa testing fee, hindi na umano malaman ng mga motorista kung sino sa kanila ang legal ang operasyon. Ayon kay Piston president Medardo Roda, hindi na kailangan pang bumilang ng araw para sa pagpapatupad ng IT Code sa mga drug testing centers at dapat nang ipairal ito dahil marami nang drug testing centers ang nag-ooperate sa kasalukuyan na walang IT code. Kapag may IT code ang isang drug testing center, legal ang operasyon nito at hindi mababalewala ang drug testing fee ng isang motorista na magpapa-drug test. Kinondena rin ng Piston at Fejodap ang pagbibigay ng deadline na hanggang February 15 sa ibang drug testing centers para makakuha ng IT Code. Anila nagpapabalam lamang ito ng operasyon. Bukod sa PRISM na kauna-unahang nakapag-comply sa IT Code requirements ng LTO, mayroon na rin nito ang NCR Bioscan Clinlab, Quickmed, MD clinlab, James Vann, Buendias Medical, Jkart, GPG San Antonio Lab, RCM biolab, YA clinlab, RF Diagnostic, RT Santos, Dr. Pablo Torre, Mactan Diagnostic, KCLM lab at CLVR lab. (Ulat ni Angie dela Cruz)</body>
<link>http://www.philstar.com/Article.aspx?articleId=148239&amp;publicationSubCategoryId=92</link>
</article>
<article>
<title>Jalosjos tatanggalin na sa Kongreso</title>
<author>Malou Escudero</author>
<date>
<month>January</month>
<day>24</day>
<year>2002</year>
</date>
<body>Aalisin na ang pangalan ni Rep. Romeo Jalosjos bilang kinatawan ng Zamboanga del Norte sa Kongreso at isang special election ang takdang idaos upang humanap ng makakapalit nito, itoy matapos pagtibayin ng Korte Suprema ang hatol na habambuhay na pagkabilanggo dito sa kasong panggagahasa at pinal na ibasura ang kanyang apela. Ayon kina Speaker Jose de Venecia at Majority Leader Neptali Gonzales, hinihintay na lamang ng liderato ng Kongreso ang kopya ng &amp;quot;final entry of judgement&amp;quot; bago tuluyang alisin sa listahan ng Kongreso ang pangalan ni Jalosjos. Hindi na rin anya kailangang dumaan sa House committee on ethics ang pagtanggal sa pangalan ni Jalosjos dahil noon pang 10th Congress nangyari ang kasong kinasangkutan at hindi nitong 12th Congress. Sa sandaling matanggal ang pangalan ni Jalosjos sa listahan ng mga mambabatas ay aalisin na rin ang lahat ng congressional staff nito at mga benepisyong ipinagkakaloob sa isang congressman. Sinabi naman ni Gonzales na ang mga proyektong nakalaan sa distrito ni Jalosjos ay pansamantalang hahawakan ng opisina ng Speaker hanggat wala pa itong kapalit. Magugunitang dalawang beses na nanalo si Jalosjos bilang kinatawan ng Zamboanga del Norte sa kabila ng naging hatol sa kanyang habambuhay na pagkabilanggo sa kasong panggagahasa sa isang 11-anyos na batang babae. (Ulat ni Malou Escudero)</body>
<link>http://www.philstar.com/Article.aspx?articleId=148244&amp;publicationSubCategoryId=92</link>
</article>
<article>
<title>Nur lilitisin sa Fort Sto. Domingo</title>
<author>Grace Amargo at Ely Saludar</author>
<date>
<month>January</month>
<day>25</day>
<year>2002</year>
</date>
<body>Pinahintulutan na ng Korte Suprema na ganapin sa loob ng Fort Sto. Domingo sa Sta. Rosa, Laguna ang paglilitis sa kasong rebelyon laban kay dating ARMM Governor Nur Misuari. Ito ang tugon ng Hukuman sa kahilingan ng Department of Justice (DOJ) na ilipat ang venue ng paglilitis mula sa Jolo, Sulu at gawin ito sa lugar na kinapipiitan ni Misuari. Layunin nito na maging patas ang paglilitis at maiwasan ang miscarriage of justice. Kasabay nito, inatasan din ng SC ang PNP na higpitan pa ang seguridad sa lalawigan ng Laguna laban sa mga supporters ni Misuari na posibleng maghasik ng ligalig. Sa isang panayam kay DOJ Usec. Manuel Teehankee, sinabi niya na hahawakan ni Judge Norberto Geraldez ng Branch 36 ng Laguna RTC sa Calamba ang kaso ni Misuari habang hindi pa nagagawa ang sala na pagdarausan ng trial sa loob ng kampo. Samantala, ibinigay naman ng Korte sa DOJ, DILG at BJMP ang kapangyarihan na magpasya kung nararapat pa na isailalim si Misuari sa medical check-up, bigyan ng laptop computer na may printer at media access. Hindi anya sasaklawan ng Korte ang mga nasabing kagawaran sa kapangyarihan nitong magdesisyon hinggil sa nasabing usapin. Nauna nang hinarang ng DOJ sa Korte ang mga kahilingang ito ng dating gobernador dahil itoy makakaapekto sa security of justice. Sinabi ni Justice Secretary Hernando Perez na hindi na umano kailangan ni Misuari na magpasuri sa doktor dahil na-medical checkup na ito bago pa man ipinasok sa detention cell nito sa Fort Sto. Domingo. Ikinasiya rin ng Malaca&amp;ntilde;ang ang naging desisyon ng Korte na sa loob na lamang ng Fort Sto. Domingo idaos ang paglilitis kay Misuari. Ayon kay Presidential Spokesman Rigoberto Tiglao na mas magiging mabilis ang pag-usad ng kaso ng rebel chief upang agad na malaman kung mayroon o wala itong kasalanan sa kasong rebelyon. P2.9M courthouse ni Misuari sisimulan na Kasabay nito, binigyan na ng Korte Suprema ng &amp;quot;go signal&amp;quot; ang PNP para pasimulan ang pagtatayo ng sariling courthouse na nagkakahalaga ng P2.9 milyon para sa gagawing paglilitis sa kasong rebelyon laban kay Misuari. Sinabi ni PNP Spokesman, P/Chief Supt. Crescencio Maralit, inatasan na ang PNP Engineering Division na umpisahan ngayon ang konstruksiyon kung saan sa inilaang P2.9 milyong pondo, kasama sa pagkakagastusan ay ang sala, defense prosecution at ang chamber ng tatayong hukom sa mga paglilitis, gayundin ang isang main conference room. (Ulat nina Grace Amargo at Ely Saludar)</body>
<link>http://www.philstar.com/Article.aspx?articleId=148319&amp;publicationSubCategoryId=92</link>
</article>
<article>
<title>Ads ng sigarilyo aalisin na</title>
<author>Malou Rongalerios-Escudero</author>
<date>
<month>January</month>
<day>25</day>
<year>2002</year>
</date>
<body>Malapit nang mawala ang mga advertisement ng sigarilyo sa radyo at telebisyon at maging sa mga pahayagan matapos suportahan ng ibat ibang kompanya ng tobacco ang panukalang batas na naglalayong itigil na ang mga tobacco advertisement. Sa ginawang pagdinig kahapon ng House committee on trade and industry sa pamumuno ni Manila Rep. Harry Angping, pumayag ang Philip Morris Philippines na suportahan ang panukala. Nakasaad sa panukala na sa kabila ng napakaraming sakit na idinudulot ng paninigarilyo ay marami pa rin ang nahihikayat na subukan ang nasabing bisyo dahil na rin sa pang-akit ng ibat ibang advertisement. Lumabas sa isinagawang hearing na apat na milyong katao sa buong mundo ang namamatay taun-taon dahil sa sigarilyo. Umabot man sa P16 bilyon ang naiambag ng tobacco industry sa kabang-yaman ng Pilipinas, kailangan namang gumastos nang P44.7 bilyon ang gobyerno para sa mga nagkakasakit dahil sa paninigarilyo. Kabilang sa mga karamdaman na nakukuha sa paninigarilyo ang sakit sa puso, kanser sa baga, emphyzema at iba pa. Nangako naman ang mga kumpanya ng sigarilyo na magbibigay ng donasyon sa health institutions upang gugulin sa pagpapagamot sa mga taong nagkasakit dahil sa paninigarilyo. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=148331&amp;publicationSubCategoryId=92</link>
</article>
<article>
<title>RP inalerto sa 5 terorista ng Al-Qaeda</title>
<author>Butch Quejada</author>
<date>
<month>January</month>
<day>25</day>
<year>2002</year>
</date>
<body>Inalerto kahapon ng US State Department ang Philippine Immigration authorities laban sa pagpasok sa bansa ng limang suspected Al-Qaeda members na pinaniwalaang sangkot sa Sept. 11 terrorist attacks sa Estados Unidos. Kinilala ang lima na sina Abd-Rahim, Muhammad Said Ali Hasan, Khalid Ibn Muhammad Al-Juhani, Ramszi Binalshhibh at isang Middle Eastern national na hindi nakuha ang pangalan. Nagpalabas rin ang Federal Bureau of Investigation (FBI) ng litrato ng limang wanted terrorists kalakip ang request na agad isailalim sa custody ang mga ito sa sandaling dumating sa bansa. Bilang pagtalima ay agad namang iniutos ni BI Commissioner Andrea Domingo ang pagpapaskil ng mga litrato sa bawat immigration counter sa Ninoy Aquino International Airport at sa limang iba pang international ports of entry. (Ulat ni Butch Quejada)</body>
<link>http://www.philstar.com/Article.aspx?articleId=148334&amp;publicationSubCategoryId=92</link>
</article>
<article>
<title>Mga senador di kumbinsido sa paliwanag ng gobyerno sa Balikatan</title>
<author>Rudy Andal/Lilia Tolentino</author>
<date>
<month>January</month>
<day>25</day>
<year>2002</year>
</date>
<body>Nabigong magbalangkas ng malinaw na patakaran ang gobyerno upang mapigilan ang posibleng pagsasagupa ng mga Amerikanong sundalo at mga bandidong Abu Sayyaf sa isasagawang magkasanib na Balikatan exercises. Sa ginanap na pagdinig kahapon ng joint Senate committees on national defense and security at foreign relations na pinamumunuan nina Senators Rodolfo Biazon at Blas Ople, nabatid na bukod sa maximum tolerance at firing for self-defense ay wala nang malinaw na magiging gabay ang mga sundalong Amerikano upang hindi umabot sa punto na maka-engkuwentro nila ang Abu Sayyaf. Dahil dito, sinabi ni Sen. Manuel Villar na kailangang magising sa katotohanan ang gobyerno sa posibleng may mangyaring masama sa ilan sa 660 sundalong Kano sa bansa. Aniya, dapat paghandaan ang posibilidad na may mamamatay sa Amerikano o ma-hostage at magalit ang American public dahil dito. Sinabi naman ni Sen. Francis Pangilinan na dapat maging &amp;quot;on top of the situation&amp;quot; ang pamahalaan. Nagpahayag din ito ng pananaw na dapat na muling pag-aralan ang mga batas na sumasakop sa Balikatan exercises upang maisama na rito ang iba pang &amp;quot;nakalimutan&amp;quot; na guidelines. Napag-alaman na kung susugurin lamang ng Abu Sayyaf ang mga tropang Kano ay doon lamang ito puwedeng gumanti ngunit hindi nito puwedeng habulin o tugisin ang bandidong grupo. Samantala, nanindigan pa rin sina dating Senador Juan Ponce Enrile at Franciso &amp;quot;Kit&amp;quot; Tatad na maraming butas sa Balikatan ang kailangang punan bago masabing sakop ng Visiting Forces Agreement at Konstitusyon ang naturang joint military exercises. &amp;quot;Hindi sila lalahok sa combat. Ang unang-unang gagawin ng mga Amerikano ay umiwas para malayo sila sa combat,&amp;quot; paglilinaw ni National Security Adviser Roilo Golez. Hindi naman nakadalo sa pagdinig si Vice-President at Foreign Affairs Sec. Teofisto Guingona. (Ulat nina Rudy Andal/Lilia Tolentino)</body>
<link>http://www.philstar.com/Article.aspx?articleId=148343&amp;publicationSubCategoryId=92</link>
</article>
<article>
<title>Hunyo 9, idineklarang Fil-Chinese Day</title>
<author>Lilia Tolentino</author>
<date>
<month>January</month>
<day>25</day>
<year>2002</year>
</date>
<body>Idineklara ni Pangulong Arroyo ang Hunyo 9 bilang Filipino-Chinese Friendship Day sa ginanap na pagbubukas kahapon ng Second National Convention of the Chinese Filipino Business Club Inc. Ayon sa Pangulo, ang relasyon sa pagitan ng Pilipinas at China ay isang maipagmamalaking bahagi ng lipunang Pilipino at ang pagdedeklara ng naturang petsa ay gumugunita sa diplomatic relations ng dalawang bansa noong panahon ni dating Pangulong Marcos. (Ulat ni Lilia Tolentino)</body>
<link>http://www.philstar.com/Article.aspx?articleId=148346&amp;publicationSubCategoryId=92</link>
</article>
<article>
<title>Strunk nagtatago na sa US</title>
<author>Ellen Fernando</author>
<date>
<month>January</month>
<day>26</day>
<year>2002</year>
</date>
<body>Dahil sa hindi pagsagot sa mga tawag ng National Bureau of Investigation, pinag-aaralan na ngayon ng NBI ang pagpapadala ng isang team sa Estados Unidos upang hanapin si Rod Lauren Strunk na hinihinalang nagtatago na. Anumang oras ay maaaring isagawa ng NBI ang nasabing hakbang matapos na hindi tumupad sa usapan si Strunk na makikipag-ugnayan siya sa ahensya para sa pagpapatuloy ng imbestigasyon sa kaso ng kanyang pinaslang na asawang si Nida Blanca. Matatandaang nangako si Strunk na babalik ito ng bansa bago lumipad patungong US upang makapiling ang comatose na ina na namatay rin. Tiniyak rin ni Strunk na wala siyang balak magtago sa Amerika upang takasan ang ibinibintang ng mga awtoridad na siya ang pangunahing suspek sa pagpatay sa asawa. Dahil sa pangakong ito ay ipinatanggal na rin ang pangalan ni Strunk sa watchlist ng Bureau of Immigration kaya pinayagan naman itong makaalis. Idinagdag din ng mga abugado ni Strunk na makikipagtulungan ang huli habang ito ay nasa ibang bansa at bilang patunay ay iniwan ni Strunk ang kanyang address at telephone numbers sa Amerika. Subalit, nabatid na bagaman nagri-ring ang cellphone ni Strunk ay hindi naman nito sinasagot at kadalasan ay nakasara ito. Lalong tumibay ang hinala ng NBI na posibleng umiiwas na si Strunk at tuluyang magtatago sa kamay ng batas. Gayunman, posible rin umanong nasa estado pa rin ito ng pagluluksa sa pagkamatay ng kanyang ina. Ayon sa isang source, lalong nahihirapan ngayon ang NBI dahil sa may mga katanungan pang dapat masagot si Strunk dahil sa paglutang ng tatlong panibagong testigo kabilang na umano si Lenie San Jose, pamangkin ng pinatay na aktres. Ayon dito, wala umano silang nakitang payong sa loob ng kotse ng kanilang Tita Nida nang sila ay huling sumakay dito at kung papaano ito napunta sa crime scene ay ipinagtataka pa rin nila. Matatandaan na nang makita ang bangkay ng aktres sa loob ng kanyang sasakyan ay nakarekober ang PNP-CIDG ng dalawang payong na may bahid ng dugo, pero negatibo naman na nagmula ito sa dugo ni Blanca. Lumalabas na maaaring may kasamang mga babae ang responsable sa krimen. Nagsagawa na rin ng operasyon sa Cavite ang NBI upang galugarin ang posibleng pinagtataguan ng nabanggit na dalawang babae. (Ulat ni Ellen Fernando)</body>
<link>http://www.philstar.com/Article.aspx?articleId=148425&amp;publicationSubCategoryId=92</link>
</article>
<article>
<title>'Di ko binubusalan si Guingona - GMA</title>
<author>Lilia Tolentino</author>
<date>
<month>January</month>
<day>26</day>
<year>2002</year>
</date>
<body>Nilinaw ni Pangulong Arroyo na hindi niya binubusalan si Vice President at Foreign Affairs Secretary Teofisto Guingona para maghayag ng impormasyon sa publiko hinggil sa Balikatan military exercise kundi pinayuhan lang niya itong huwag nang isapubliko pa ang pagkakaiba ng kanilang pananaw ukol sa isyung ito. Sa isang press conference pagkatapos magtalumpati sa anibersaryo ng Makati Business Club sa Hotel Intercontinental kahapon, sinabi ng Pangulo na kaya niyang ibigay sa publiko ang mga kailangang impormasyon hinggil sa magkasanib na pagsasanay ng militar. &amp;quot;Ang hindi ko gusto ay ihayag niya sa publiko ang kanyang reserbasyon. Alam naman nating mayroon siyang reserbasyon ukol dito. Hindi magandang tingnan na talakayin pa niya ito sa publiko dahil nabibilang kami sa iisang pangkat,&amp;quot; sabi ng Pangulo. Sinabi ng Pangulo na sa gobyerno lalo na sa sangay ng Executive, lahat ng opisyal ay kailangang magsalita sa iisang tinig lamang. Hindi naman anya niya binabawalan ang mga miyembro ng Gabinete na maghayag ng pagtutol o magbigay ng sariling opinyon sa isang panukala kung sila-sila lamang sa isang pagpupulong. Ang paglilinaw ay ginawa ng Pangulo dahil sa hindi pagsipot ni Guingona sa Senate hearing na nagsusuri sa Balikatan program. Sinabi ni Sen. Blas Ople na nagpasabi si Guingona na hindi siya makakadalo sa hearing dahil mayroong direktiba ang Pangulo na huwag nang talakayin pa sa publiko ang naiiba niyang opinyon hinggil sa Balikatan. Sinabi rin ni Ople na sakaling hindi uli makakadalo si Guingona sa susunod na public hearing sa Huwebes ay mapipilitan silang pilitin ito. (Ulat ni Lilia Tolentino)</body>
<link>http://www.philstar.com/Article.aspx?articleId=148428&amp;publicationSubCategoryId=92</link>
</article>
<article>
<title>Request ni Misuari na medical check-up pinagbigyan na ng DOJ</title>
<author>Grace Amargo at Joy Cantos</author>
<date>
<month>January</month>
<day>26</day>
<year>2002</year>
</date>
<body>Pinagbigyan na kahapon ng Department of Justice (DOJ) ang kahilingan ni dating ARMM Governor Nur Misuari para sa kahilingan nitong medical check-up. Sinabi ni Justice Secretary Hernando Perez, kung malaki ang pangangailangan para masuri si Misuari ay wala siyang nakikitang dahilan para ito ay harangin. Nilinaw ni Perez na kailangang masuri ang tunay na kalusugan ng dating gobernador para na rin sa kaligtasan nito. Naniniwala ang DOJ na ito ay karapatan ninuman kahit pa ito ay isang akusado. Binigyang diin naman ni Perez na maaari naman silang magpadala ng duktor sa kulungan nito sa Fort Sto. Domingo sa Santa Rosa, Laguna para siya ay suriin. Sa kabila nito, sinabi naman ni Perez na ang hindi niya papayagan ay ang kahilingan nitong laptop na may printer. Nababahala ang DOJ na gamitin lamang ng dating governor ang laptop para humanap ng suporta sa publiko at makapanawagan sa kanyang mga tauhan sa MNLF. Maaari rin umanong gamitin ni Misuari ang naturang laptop para sa internet kaya ito ay lubha ring mapanganib. Idinagdag ni Perez na pag-uusapan pa nila ni DILG Secretary Joey Lina kung dapat payagan ang hinihingi nitong media access. Samantala, nasasabik na at nakahanda na rin sa kanyang ilalatag na depensa si Misuari kaugnay ng nalalapit na paglilitis sa kasong rebelyon na kinakaharap nito. Ayon kay PNP Spokesman, Chief Supt. Cresencio Maralit, nasa maayos na kondisyon si Misuari sa kulungan at malaking tulong ang ipapatayong &amp;quot;courthouse&amp;quot; upang hindi na ibiyahe si Misuari sa malayong lugar sa tuwing lilitisin at mas mame-maintain at masisiguro ang peace and order. (Ulat nina Grace Amargo at Joy Cantos)</body>
<link>http://www.philstar.com/Article.aspx?articleId=148438&amp;publicationSubCategoryId=92</link>
</article>
<article>
<title>Kumbaga sa boksing, GMA tatagal ng 15 rounds</title>
<author>Lilia Tolentino at Ely Saludar</author>
<date>
<month>January</month>
<day>26</day>
<year>2002</year>
</date>
<body>Tiniyak ni Pangulong Arroyo na matatapos niya ang kanyang termino hanggang taong 2004 dahil tulad ng batikang boksingero na si Muhammad Ali, kapag nakikipagsagupa siya ay tinatapos niya ang laban na 15 rounds. Tiwala rin siya na sa kanyang pag-alis para sa sampung araw na pagbisita sa US, Canada at London ay nasa mabuting kamay ang bansa. Kumpiyansa ang Pangulo na walang magaganap na anumang tangkang destabilisasyon habang siya ay wala. Samantala, binuweltahan ng Partido ng Masang Pilipino (PMP) ang patutsada ng Pangulo na walang &amp;quot;utak&amp;quot; o I.Q. si dating pangulong Estrada at peke ang EDSA 3 dahil pulos bayaran o &amp;quot;hakot crowd&amp;quot; ang nagsidating doon. Ayon kay PMP spokesman Jesus Crispin Remulla, ang mga tinuran ng Pangulo ay patunay lamang nang pagiging mayabang ng pag-uugali ng Presidente at malinaw na produkto ng isang magulong pag-iisip at sampal din sa mga kaalyado nito tulad nina Mrs. Cory Aquino at Cardinal Sin at maging si dating Pangulong Magsaysay. Ayon pa kay Remulla, kung ang isang taong popular at malapit sa masa ay nangangahulugan na kapos sa IQ, para aniyang sinasabi na rin ni Mrs. Arroyo na wala ring I.Q. sina dating Pangulong Magsaysay at Aquino. (Ulat nina Lilia Tolentino at Ely Saludar)</body>
<link>http://www.philstar.com/Article.aspx?articleId=148441&amp;publicationSubCategoryId=92</link>
</article>
<article>
<title>Manok na may bird flu virus itatambak sa 'Pinas ?</title>
<author>Malou Rongalerios-Escudero at Rudy Andal</author>
<date>
<month>January</month>
<day>26</day>
<year>2002</year>
</date>
<body>Nagbigay-babala ang dalawang malalaking grupo ng chicken producers sa posibilidad na muli na namang maging dumping ground ang bansa ng mga chicken parts mula sa Estados Unidos na nauna nang ipinagbawal sa Japan at China dahil sa bird flu contamination. Ayon sa Philippine Association of Broiler Integrators (PABI) at United Broiler Raisers Association (UBRA), pinulong sila kamakailan ng Bureau of Animal Industry at nagbabala ito sa posibleng pagpasok ng contaminated chicken leg quarters matapos itong tanggihan ng Japan at China. Sa kasalukuyan ay minomonitor ng dalawang grupo kung saan mapupunta ang shipment na hindi pinapasok sa Japan matapos i-ban ng Japan Ministry of Agriculture, Forestry and Fisheries noong Enero 12 ang imported US poultry. Ito ay makaraang madiskubre na may mga manok sa isang Pennsylvania farm na infected ng nakamamatay na bird flu virus. Sinuspinde na rin ng China ang pag-aangkat ng chicken wing tips matapos madiskubre ang nakamamatay na E-coli bacteria sa isang shipment mula sa Atlanta. Sinabi ng mga opisyal ng PABI at UBRA na nakatanggap sila ng mga ulat na mayroong mga negosyanteng gustong magpasok sa bansa ng mga banned chicken parts na ibebenta nila sa halagang P40 per kilo lamang. Noong 1997, anim na Hong Kong nationals ang namatay sanhi ng bird flu virus, samantalang ipinag-utos naman noong isang taon ng HK government ang pagpatay sa nasa 1.4 milyong manok na may avian flu virus. (Ulat nina Malou Rongalerios-Escudero at Rudy Andal)</body>
<link>http://www.philstar.com/Article.aspx?articleId=148450&amp;publicationSubCategoryId=92</link>
</article>
<article>
<title>25,000 pulis na undergraduate masisibak</title>
<author>Rudy Andal</author>
<date>
<month>January</month>
<day>26</day>
<year>2002</year>
</date>
<body>Hiniling kahapon ni Senate President Franklin Drilon na mapalawig pa ang termino ng 25,000 miyembro ng PNP na posibleng mapatalsik sa serbisyo dahil sa kawalan ng college degree. Sinabi ni Sen. Drilon, dapat bigyan ng karagdagang limang taon ang mga pulis na ito na makakumpleto ng kaukulang edukasyon na itinakda ng batas para sa lahat ng uniformed personnel ng PNP. Sa harap ng malubhang problema sa peace and order ng bansa ay hindi dapat magbawas ng mga experienced policemen bagkus ay dapat pa silang dagdagan. Tinatayang may 25,000 pulis sa bansa o 22% ng kabuuang 111,743 kapulisan ang puwedeng masibak sa serbisyo. Bukod dito, kakailanganin ang karagdagang pondong P9.7 bilyon para ipambayad sa separation at retirement pay ng mga maaapektuhang mga pulis. (Ulat ni Rudy Andal)</body>
<link>http://www.philstar.com/Article.aspx?articleId=148452&amp;publicationSubCategoryId=92</link>
</article>
<article>
<title>Erap malapit nang malumpo</title>
<author>Malou Escudero</author>
<date>
<month>January</month>
<day>27</day>
<year>2002</year>
</date>
<body>Pinangangambahang malumpo nang tuluyan si dating Pangulong Estrada dahil sa umanoy epekto ng regular na pagsaksak ng steroid injections sa tuhod nito. Ayon sa oposisyon Partido ng Masang Pilipino (PMP) spokesman Jesus Crispin Remulla, patuloy anyang lumalala ang karamdaman ni Estrada kayat lubhang kinakailangang maisagawa na ang knee operation dahil kung hindi ay baka sa mga susunod na plunder hearings ay makita na itong naka-wheelchair. Kung noon ay hirap maglakad ang dating presidente, ngayon pati umano pagtayo ay halos hindi na nito makayanan. Sinabi ni Remulla na panandaliang lunas lamang sa sakit nito sa tuhod ang steroid injections at hindi maaring maging substitute sa knee operation na matagal nang hinihiling ng defense lawyers niya. Nagpahayag ng matinding pangamba ang PMP na ang patuloy na pagtanggi ng Sandiganbayan sa mosyon ng depensa para sa pagpapagamot ni Estrada sa Amerika ang maging hudyat sa tuluyang pagkalumpo ng huli. Matagal nang iniinda ni Estrada ang kanyang karamdaman sa tuhod, at makailang beses na ring tinanggihan ng korte ang kanyang kahilingang makapagpa-opera sa abroad. &amp;quot;Alam naming maraming espesyalista rito sa Pilipinas, pero iba rin yung doktor na kagamay na ni Estrada sa Amerika. Ilang taon na rin siyang nagpapagamot dito at hindi naman kalabisan ang kagustuhan niyang si Dr. Christopher Mow din ang magsagawa ng knee operation sa kanya,&amp;quot; pahayag ng PMP. Idinagdag pa nitong may mga kagamitang kinakailangan sa operasyon na sa Amerika lamang matatagpuan. Kung ang pagtakas ang ipinangangamba ng korte, sinabi ni Remulla na saksi ang buong bayan sa makailang ulit na pahayag ni Estrada na wala siyang intensiyong tumakas at haharapin niya ang lahat ng kasong isinampa laban sa kanya. Ipinaalala ni Remulla na mismong si Justice Secretary Hernando Perez ang dalawang beses na nag-alok ng exile abroad kay Estrada na tinanggihan rin naman ng huli. (Ulat ni Malou Escudero)</body>
<link>http://www.philstar.com/Article.aspx?articleId=148518&amp;publicationSubCategoryId=92</link>
</article>
<article>
<title>2 Indonesian terrorist nakatakas na</title>
<author>Joy Cantos</author>
<date>
<month>January</month>
<day>27</day>
<year>2002</year>
</date>
<body>Nakatakas na sa bansa ang dalawang Indonesian terrorist na kasamahan ng naarestong si Fathur Al-Ghouzi, ang itinuturong utak sa madugong Rizal Day bombing na umanoy may koneksiyon sa Al-Qaeda terrorist network ni Saudi billionaire Osama bin Laden. Inamin kahapon ni PNP Chief, P/Director Gen. Leandro Mendoza na may natanggap silang ulat na ang dalawang Indonesian nationals na hinahanap nila dahil pinaniniwalaang konektado sa grupo ni bin Laden at kasamahan ni Al-Ghouzi ang nagawang makapuslit palabas ng bansa. Dahil dito, iniatas ni Mendoza ang agarang pakikipag-ugnayan ng mga tauhan ng PNP sa Indonesian Police upang kumalap ng impormasyon tungkol kay Fathur Al-Ghouzi. Samantala, nakatakda ring makipagkita kay Mendoza ang 40 Indonesian police para pag-usapan ang ilang mahahalagang detalye sa nadakip na si Al-Ghouzi at magpalitan ng impormasyon hinggil sa teroristang grupo nito. (Ulat ni Joy Cantos)</body>
<link>http://www.philstar.com/Article.aspx?articleId=148532&amp;publicationSubCategoryId=92</link>
</article>
<article>
<title>Joma nagbanta, peace negotiation ihihinto dahil sa Balikatan</title>
<author>Lilia Tolentino</author>
<date>
<month>January</month>
<day>27</day>
<year>2002</year>
</date>
<body>Hindi nasisindak ang Malaca&amp;ntilde;ang sa pananakot ni Jose Maria Sison na ipahihinto niya ang negosasyong pangkapayapaan ng CPP-NPA-NDF sa pamahalaan dahil tutol sila sa Balikatan 02-1. Ayon kay Presidential Spokesman Rigoberto Tiglao, hindi padadala ang pamahalaan sa bantang ito ni Sison dahil wala namang basehan ang pangitain nitong matutulad ang bansa sa Vietnam dahil daw sa pagtulong ng mga sundalong Amerikano sa paglipol sa Abu Sayyaf. Sinabi ni Tiglao na si Sison ang nag-utos sa kanyang front organizations na malawakang tutulan ang Balikatan 02-1sa pamamagitan ng pagtungo ng mga kadre nito sa US at Canada at magpakalat ng mga press release sa internet na hayagang bumabatikos sa Balikatan. Ani Tiglao, nauunawaan ng gobyerno ang pagkatakot ni Sison sa Balikatan dahil ayaw niyang lumakas ang AFP na siyang tumutugis sa armadong NPA. Hiniling ni Tiglao kay Sison na talikdan muna ang kanyang paniniwalang Maoist kahit sa isyu ng RP-US joint military exercises at tumulong sa kampanya ng pamahalaan laban sa terorismo. Samantala, nakatakdang umalis ngayong gabi si Pangulong Arroyo para sa kanyang 10-araw na state visit sa London, Canada at US. (Ulat ni Lilia Tolentino)</body>
<link>http://www.philstar.com/Article.aspx?articleId=148535&amp;publicationSubCategoryId=92</link>
</article>
<article>
<title>GSIS prexy binatikos sa di patas na pamamahagi ng benepisyo</title>
<author>Lordeth Bonilla</author>
<date>
<month>January</month>
<day>27</day>
<year>2002</year>
</date>
<body>Binatikos kahapon ng ilang miyembro ng Government Service Insurance System (GSIS) ang pangulo nitong si Winston Garcia kaugnay ng umanoy maling sistema ng pamamahagi ng benepisyo na laan sa mga miyembro nito nationwide. Ayon sa isang insider sa nasabing ahensiya ng pamahalaan, habang tumatabo umano ng malaking halaga ng salapi ang mga opisyal ng GSIS mula sa kontribusyon ng mga miyembro, hindi naman naibibigay sa lahat ng kasapi nito ang benepisyong dapat nilang tatanggapin. Sinabi pa ng source na maraming bilang ng memorandum circular na magbibigay ng dagdag na benepisyo sa mga miyembro ang itinatago umano at hindi naipatutupad. Bunsod nito,nanawagan ang milyong miyembro ng GSIS sa Malaca&amp;ntilde;ang na busisiin ang isyung ito upang maisaayos ang mga maling patakaran na umanoy naipaiiral sa nabanggit na ahensiya ng pamahalaan. (Ulat ni Lordeth Bonilla)</body>
<link>http://www.philstar.com/Article.aspx?articleId=148544&amp;publicationSubCategoryId=92</link>
</article>
<article>
<title>Kano sa Abu: Humanda kayo!</title>
<author>Jhay Mejias. Lilia Tolentino, Ellen Fernando at Rose Tamayo</author>
<date>
<month>January</month>
<day>28</day>
<year>2002</year>
</date>
<body>Nagbabala ang mga sundalong Kano laban sa mga terorista sa bansa gaya ng Abu Sayyaf na humanda sila anumang oras dahil malapit na silang madurog. Ito ang mensaheng sinabi ng ilang American GIs na ayaw magpabanggit ng pangalan habang naghahanda sa RP-US joint military exercise sa ilang lugar sa kamindanawan. Ayon sa kanila gusto nilang tulungan ang mga sundalong Filipino na kapos sa mga makabagong kagamitan at turuan ng mga makabagong taktika sa pakikidigma laban sa terorismo . Naging kontrobersyal ang RP-US joint military exercise o Balikatan 2002 dahil makikialam daw ang una sa panloob na suliranin ng Pilipinas. Umani ng pagbatikos si Pangulo Gloria Macapagal Arroyo hinggil sa isyung ito mula sa mga kalaban niya at ilang sektor ng lipunan dahil inilihim daw ng Malaca&amp;ntilde;ang ang tunay na dahilan kung bakit dumagsa ang mga sundalong Kano sa Southern Philippines dala ang kanilang malakas at makabagong kagamitang panggiyera. Gayunman, hindi nangangamba ang Pangulo Arroyo na maaaring pagsimulan ng malawakang protesta sa ibat-ibang dako ng bansa ang magkasanib na pagsasanay militar ng Pilipinas at US sa Mindanao dahil ito raw ay suportado ng mayoryang mamamayan. Reaksyon ito ni Arroyo sa posibilidad na magbunsod ng malawakang demonstrasyon ang pinagtibay niyang Balikatan Program at ang planong pagkuwestiyon dito sa Korte Suprema ni dating Senator Wigberto Ta&amp;ntilde;ada . Sinabi ni Arroyo nagbigay na ng opinyon ang DOJ sa legalidad ng Balikatan program at gayundin si Fr. Joaquin Bernas, isang miyembro ng Constitutional Commission na bumalangkas ng 1987 Constitution. Ang mga taongbayan, suportadong-suportado nila iyan eh. Mayroon lang iilan diyan na nag-oobject lalo na iyong mga komunista. Pero karamihan sa taumbayan ay pumapayag dyan, anang pangulo. Sinabi rin ng Pangulo na base sa Stratfor analysis hinggil sa Balikatan, maraming biyayang makukuha dito ang bansa bagaman gagamitin ito ng kanyang mga kalaban para sikaping mapabagsak ang kanyang gobyerno. Sinabi ni ARMM Governor Parouk Hussin na welcome ang Balikatan exercise sa kanyang nasasakupan . Ayon kay Hussin, base sa kanyang kaalaman ay hindi sasabak sa putukan ang mga Kano laban sa Abu Sayyaf . Samantala, Sinabi ni Vice-President at DFA Secretary Teofisto Guingona Jr., na hindi niya ititikom ang kanyang bibig hinggil sa usaping RP-US Joint Miltary Exercises kahit na naresolba na ang isyu ng legalidad nito. Ayon kay Guingona, hindi siya bumaligtad sa usaping ito at hindi rin niya anya isinakripisyo ang kanyang prinsipyo sa isyu ng legalidad ng Baliktan at wala siyang balak na magbitiw bilang DFA Secretary. Pinabulaanan ni Guingona na pinayuhan siya ni dating Pangulo Cory Aquino na manahimik na lamang sa isyu. Sinabi ni Guingona na wala siyang nilagdaan anumang papeles na magpapatunay na nagbago na siya sa kanyang paniniwala. (Ulat nina Jhay Mejias. Lilia Tolentino, Ellen Fernando at Rose Tamayo)</body>
<link>http://www.philstar.com/Article.aspx?articleId=148650&amp;publicationSubCategoryId=92</link>
</article>
<article>
<title>GMA, hihimukin ang mga negosyante</title>
<author>Lilia A. Tolentino</author>
<date>
<month>January</month>
<day>28</day>
<year>2002</year>
</date>
<body>Manliligaw ang Pangulong Gloria Macapagal Arroyo sa mga malalaking negosyanteng pandaigdig na dadalo sa World Economic Forum sa New York para mamuhunan o kayay palawakin pa ang pamumuhunan sa bansa. Sasamantalahin ko rin ang pagkakataong para ganyakin ang mamumuhunan sa sektor ng elektripikasyon, anang Pangulo sa isang naunang panayam bago siya lumipad patungong sa ibayong dagat kagabi. Ito ang pangunahing pakay ng Pangulo sa kanyang pagdalo sa World Economic forum sa New York, isa sa mga estadong bibisitahin niya sa Estados Unidos sa kanyang 10 araw na biyahe. Umalis ang Pangulo kasama si First Gentleman Jose Miguel Arroyo at ilang miyembro ng Gabinete, para sa isang paglalakbay na maghahatid sa kanya sa London, United Kingdom, Canada at US. Dahil iyang World Economic Forum ay pinupuntahan ng pinakamatataas na negosyante sa buong mundo bawat taon. Iyan ang number one forum kung saan nagkukumpol ang mga pinakamatataas na negosyante. Kaya ang kanilang kustombre pumunta din doon para manligaw sa kanila. Kaya, iyon ang gagawin ko. Magbibigay ako ng candid briefing tungkol sa ating bansa, anang Pangulo . Sa London, sinabi ng Pangulo na magkakaroon siya ng pagkakataong makapulong si British Prime Minister Tony Blair at hihingin niya ang tulong ng pamahalaang British para sanayin ng mga batikang pulis ng Scotland yard ang kapulisan sa bansa. Nais din ni Blair na makapulong ang Pangulo para pag-usapan nila ang kampanyang pang-terorismo. Isang state visit naman ang gagawin ng Pangulo sa Canada bilang tugon sa paanyaya ni Prime Minister John Chretien. Sa panahon ng kanyang pagbisita dito tatanggapin ng pangulo ang isang tsekeng gagamitin para sa kaunlaran ng Autonomous Region in Muslim Mindanao. (Ulat ni Lilia A. Tolentino)</body>
<link>http://www.philstar.com/Article.aspx?articleId=148661&amp;publicationSubCategoryId=92</link>
</article>
<article>
<title>Wycoco, sisibakin sa NBI ?</title>
<author>Ellen Fernando</author>
<date>
<month>January</month>
<day>28</day>
<year>2002</year>
</date>
<body>Sacrificial lamb umano si National Bureau of investigation (NBI) Director Reynaldo Wycoco bilang palit-ulo sa pagkakakumpirma kay DOJ Secretary Hernando Perez sa Commission on Appointment (CA), kamakailan . Ito ang nabatid sa isang reliable source kasunod ng umanoy paggapang ng isang religious group kapalit ng pagsuporta nila sa kumpirmasyon ni Perez sa CA dahil sa tatlong beses na pagkaka-antala nito. Ayon sa source, malaki ang galit nila kay Wycoco dahil kinakalaban umano nito ang isang Senador na sinuportahan ng grupo noong nakaraang eleksyon. Bukod dito, isa pa sa sinisilip na dahilan ay ang kahinaan umano ng liderato ni Wycoco na lutasin ang mga sensational cases gaya ng Nida Blanca murder case at iba pang nakabinbing kaso. Sinasabing magiging epektibo daw ang pagpapatalsik kay Wycoco sa susunod na buwan. (Ulat ni Ellen Fernando)</body>
<link>http://www.philstar.com/Article.aspx?articleId=148665&amp;publicationSubCategoryId=92</link>
</article>
<article>
<title>Walang whitewash sa Mauricio vs Angara - Pangilinan</title>
<author>Rudy Andal</author>
<date>
<month>January</month>
<day>28</day>
<year>2002</year>
</date>
<body>Tiniyak ni Senator Francis Pangilinan na walang mangyayaring whitewash at magiging parehas siya sakaling ituloy ni Atty. Melanio Batas Mauricio ang pagsampa ng kaso sa Senate Committee on Ethics and Privileges laban kay Senator Edgardo Angara. Ang pahayag ay ginawa ni Pangilinan na siyang chairman ng nasabing komite matapos na mabatid ni Mauricio na kasamahang dati ni Korina Sanchez si Pangilinan sa ABS-CBN Channel 2. Sinabi ni Mauricio na ang kasong kanyang isasampa laban kay Angara ay batay sa pagtatangka nitong lusawin ang kaso ni Bernadito Inocencio, dating katulong ni Korina na nagharap ng reklamong pambubugbog at pagmamaltrato. Ito ay nag-ugat nang imbitahan sila ni Angara na kanyang ka-brod sa Sigma Rho fraternity sa Senado sa pag-aakalang nais nitong tumulong kay Inocencio na naghahanap ng katarungan sa sinapit niya mula sa mga kamay umano ni Korina. Pero nagulat si Mauricio nang kanyang malaman mula kay Angara na gusto pala nitong arborin ang kaso pabor kay Korina. Pero ng malaman ito ni Inocencio ay agad itong nagsabing kahit na bayaran siya ng milyong piso ni Korina ay hindi siya papaareglo . Ayaw daw niyang mangyaring muli ang mapait niyang karanasan sa mga magiging katulong pa ni Korina at desidido daw siyang isulong ang kaso upang bigyan aral ang dati nitong amo na mapanlait ng mga maliliit na mamamayan gaya niya. Nagpahiwatig si Mauricio na sasampahan niya ng kaso sa Senate Ethics Committee si Angara dahilan sa ginawa nitong pag-arbor sa kaso ni Korina kahit ka-brother niya ito sa fraternity. Ayon kay Mauricio biglang bumaba ang kanyang respeto kay Angara na halos ay kanyang sambahin nang tangkain kumbinsihin siya na bitiwan na lamang ang kaso dahil wala namang katotohanan ang mga pahayag ng kanyang kliyente. Ang pag-uusap nila ni Angara ay nangyari mismo sa loob ng Senators lounge ng nakalipas na linggo at nasaksihan pa umano ng dalawang ka-brod nila sa frat. (Ulat ni Rudy Andal)</body>
<link>http://www.philstar.com/Article.aspx?articleId=148673&amp;publicationSubCategoryId=92</link>
</article>
<article>
<title>PR firm dinepensa ng Malaca&amp;ntilde;ang</title>
<author>Lilia Tolentino</author>
<date>
<month>January</month>
<day>28</day>
<year>2002</year>
</date>
<body>Idinepensa ng Malaca&amp;ntilde;ang ang pag-arkila ng isang PR firm para pagandahin ang imahe ng Pilipinas sa ibayong dagat dahil ito raw ay magiging daan para marami pang negosyanteng dayuhan ang mamuhunan sa bansa . Ayon kay Presidential Spokesman Rigoberto Tiglao, hindi naman umaabot sa P50 million ang arkila sa Bustron and Marsteller, isang PR firm na nakabase sa US kundi kulang sa $1 million. Sinabi ni Tiglao, hindi gobyerno ang gumagastos dito kundi pribadong negosyante na siyang nag-aalala sa imahe ng bansa. Sila mismo ang nagkusa na pabutihin ang imahe ng Pilipinas. Of course, mayroon ding hindi natin masasabi, its purely out of patriotism dahilan siyempre kung maganda ang imahe ng Pilipinas dito mas maraming pupunta na foreign investments, ani Tiglao . Wala aniyang pakialam ang Malaca&amp;ntilde;and sa kontrata ng PR firm at mga negosyante. Masasabi aniya ng Budget Department na hindi galing sa gobyerno ang ibinabayad sa PR firm. Inihayag naman ng Pangulong Gloria Macapagal Arroyo na hindi lang ngayon ginagawa ito kundi maging sa nakaraang administrasyon. Ginagawa rin aniya ito sa iba pang bansa sa mundo. (Ulat ni Lilia Tolentino)</body>
<link>http://www.philstar.com/Article.aspx?articleId=148674&amp;publicationSubCategoryId=92</link>
</article>
<article>
<title>Strunk ibalik sa RP</title>
<author>Grace Amargo</author>
<date>
<month>January</month>
<day>29</day>
<year>2002</year>
</date>
<body>Handa ang Department of Justice (DOJ) na magpalabas ng extradition request sa Estados Unidos para pabalikin sa bansa si Rod Lauren Strunk, mister ng pinaslang na aktres na si Nida Blanca, matapos na matuklasang nagtatago na umano ito sa Amerika at wala nang kontak dito ang National Bureau of Investigation (NBI) makaraang ito ay umalis ng Pilipinas. Ayon kay Justice Secretary Hernando Perez, magpapadala ang kanyang tanggapan ng extradition request sa pamahalaang Amerika kung kinakailangan para mabigyang linaw ang kaso ni Blanca. Subalit nilinaw ni Perez na kailangang masampahan muna ng kaukulang kaso si Strunk upang maging batayan ng pamahalaan sa paghahain ng extradition request. Ang RP at US ay may nilagdaang exradition treaty kung saan maaaring hilingin ng alinmang bansa na maibalik sa kanilang hurisdiksiyon ang isang akusado na tumakas sa kamay ng batas. Layon nito na malitis ang isang akusado sa bansa kung saan ginawa ang krimen. Nababahala si Perez na hindi maisusulong ang naturang extradition kung walang kasong nakasampa laban kay Strunk na siyang gagamiting basehan ng gobyerno para maibalik ito sa Pilipinas. Magugunita na hanggang sa ngayon ay wala pa ring nakasampang kaso laban kay Strunk matapos ang ginawang pagwawala at pagbaligtad sa DOJ ng dating self-confessed killer na si Philip Medel Jr. na unang nagdawit kay Strunk bilang umanoy mastermind sa pagpatay sa aktres. Matatandaang umalis ng bansa si Strunk noong Enero 21 upang damayan ang kanyang naghihingalong ina na nasa California. Nangako itong babalik at tiniyak na makikipag-ugnayan sa NBI. Para hindi pagdudahan na siyay magtatago doon, iniwan pa nito ang kanyang cellphone numbers, subalit nang tawagan ng NBI ay nabigo silang makausap si Strunk. Naghinala ang NBI na nagtatago na si Strunk at wala na itong balak na bumalik ng Pilipinas kaya isang team ang takdang ipadala sa US para hanapin ito. (Ulat ni Grace Amargo)</body>
<link>http://www.philstar.com/Article.aspx?articleId=148761&amp;publicationSubCategoryId=92</link>
</article>
<article>
<title>Ikalawang impeachment vs Desierto isinampa</title>
<author>Malou Rongalerios-Escudero</author>
<date>
<month>January</month>
<day>29</day>
<year>2002</year>
</date>
<body>Hindi pa man nadedesisyunan ang unang impeachment complaint na inihain laban kay Ombudsman Aniano Desierto, isa na namang reklamo ang inihain kahapon laban dito ng dalawang kongresista at 16 na pribadong indibidwal na kasapi sa ibat ibang civic organizations. Ayon kay Misamis Oriental Rep. Oscar Moreno, isa sa mga naghain ng reklamo, binaboy umano ni Desierto ang institusyong pinamumunuan nito kaya dapat lamang na muli siyang sampahan ng panibagong impeachment complaint. Kasama ni Moreno na naghain ng ikalawang impeachment complaint si Bayan Muna Rep. Satur Ocampo at mga civic organizations na sumali sa EDSA Dos. Ang kaso ay nag-ugat sa kabiguan umano ng Ombudsman na gampanan ang kanyang tungkulin at kabiguan ring masampahan ng kaukulang kaso ang mga taong nasa likod umano ng P5.3 billion tax credit scam kung saan nalugi umano ang gobyerno ng bilyon-bilyong piso ng buwis. Bagaman naisampa na ang ikalawang impeachment complaint, hindi naman tiyak kung magtatagumpay ito dahil sa &amp;quot;one year ban&amp;quot; na nakasaad sa House Rules. Ayon kay Majority Leader Neptali Gonzales II, walang patutunguhan ang ikalawang impeachment complaint laban kay Desierto dahil na rin sa naunang reklamo na isinampa laban sa kanya ni Atty. Ernesto Francisco Jr., na nakatakda namang pagbotohan ng mga mambabatas ngayong darating na Miyerkules. Sa ilalim ng House Rules, kapag kinatigan ng mga kongresista ang desisyon ng Justice committee na pagbasura sa impeachment complaint na inihain ni Francisco dahil sa kawalan ng tinatawag na &amp;quot;substance,&amp;quot; hindi na puwedeng sampahang muli ng panibagong impeachment complaint si Desierto sa loob ng isang taon. Ang reklamo ni Francisco ay kaugnay naman sa pagtanggap umano ng nasa kalahating milyong suhol ni Desierto. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=148773&amp;publicationSubCategoryId=92</link>
</article>
<article>
<title>2 Kano sa E-mail-order Pinay bride, i-blacklist</title>
<author>Rudy Andal</author>
<date>
<month>January</month>
<day>29</day>
<year>2002</year>
</date>
<body>Hiniling kahapon ni Senate Majority Leader Loren Legarda sa Bureau of Immigration and Deportation na i-blacklist ang dalawang Amerikanong natukoy na nagmamay-ari ng US-based electronic mail-order-bride firms na bumibiktima ng mga Pinay. Kinilala ang dalawang Amerikano na sina Larry Pendarvis at Delaney Davis, kapwa ng Florida at may-ari ng World Class Service at The Davis Place International Internet Services na nag-ooperate ng tatlong websites na umanoy ibinebenta ang mga Filipina bilang asawa at sex commodities. Sinabi ni Legarda na dapat ideklara bilang undesirable aliens ang mga ito at habambuhay nang hindi makakatuntong ng Pilipinas. Nabatid na ang tatlong websites - www.filipina.com, www.Filipinawife.com at www.filipinalady.com - ay may mga catalogue umano ng mga Filipina na maaaring mapangasawa ng kanilang mga kliyente. Maaring makita ang mga websites na ito sa pamamagitan ng pagbabayad umano ng $2 (104) hanggang $60 (P3,120). Binigyang-diin ni Legarda na sa ilalim ng Philippine Anti-Mail-Order Bride Law ay pinarurusahan ng anim hanggang walong taong pagkakulong at multang hindi tataas sa P20,000 ang sinumang sangkot sa ilegal na gawaing ito. Kung ang sangkot ay isang dayuhan ay mahaharap din ito sa deportation proceedings at maaari ring isama sa blacklist. Pinagtibay ang naturang batas noong 1990 matapos na madiskubre na maraming Pinay na nahikayat ng mga mail-order bride advertisements ay naging prostitutes lamang o di kayay naging battered wives. Karamihan umano sa mga nabiktima ay walang pinag-aralan at mula sa mga probinsiya. (Ulat ni Rudy Andal)</body>
<link>http://www.philstar.com/Article.aspx?articleId=148777&amp;publicationSubCategoryId=92</link>
</article>
<article>
<title>Talamak na cellphone snatching may solusyon na</title>
<author>Danilo Garcia</author>
<date>
<month>January</month>
<day>29</day>
<year>2002</year>
</date>
<body>Magandang balita sa mga pre-paid cellphone subscribers! Sa wakas, nakahanap na rin ng lunas ang National Telecommunications Commission (NTC) sa problema ng talamak na nakawan at snatching ng mga unit ng cellphone sa pamamagitan ng pagba-block ng special coded number nito upang di na muling magamit. Sinabi ni NTC Commissioner Eliseo Rio Jr., inaasahang maipatutupad nila ang proteksiyon laban sa lumalalang nakawan ng cellphone bago sumapit ang Valentines Day sa Pebrero 14. &amp;quot;Actually matagal na naming ginagawa ito sa mga post-paid subscribers, pero dahil sa almost 75% ng subscribers ay mostly prepaid kaya naghanap kami ng paraan to safeguard them,&amp;quot; ani Rio. Sa pakikipagtulungan ng mga cellphone unit manufacturers at service providers, hindi na magagamit ng mga magnanakaw o ng mga bibili ng mga GSM (galing sa magnanakaw) ang naturang unit sa pagba-block nila ng International Mobile Electronic Identification (IMEI) number. Makukuha ang numero ng IMEI ng isang cellphone unit sa pamamagitan ng pagpindot sa *#06#. Kinakailangan lamang kabisaduhin ng may-ari ng cellphone ang IMEI number nito. Kung manakaw o mawala ang naturang unit, maaari itong iulat sa NTC o sa anumang service provider para mai-block ang naturang telepono upang hindi na magamit. Kinakailangan lamang umanong magdala ng naturang subscriber ng police report, affidavit of loss at waiver na pinapayagan nitong i-block ang nawalang cellphone. (Ulat ni Danilo Garcia)</body>
<link>http://www.philstar.com/Article.aspx?articleId=148786&amp;publicationSubCategoryId=92</link>
</article>
<article>
<title>Extradition ng mga Pinoy hihingin ni GMA</title>
<author>Lilia Tolentino</author>
<date>
<month>January</month>
<day>29</day>
<year>2002</year>
</date>
<body>Posibleng hingin ni Pangulong Arroyo sa pamahalaang Canada ang pagpapabalik sa bansa ng mga Pilipinong pumuga sa Pilipinas at nagtungo doon para takasan ang kanilang mga kaso dito na kinilalang sina Rodolfo Pacificador, Dewey Dee at Caridad Cabalsa. Si Pacificador ay sangkot sa kasong pagpaslang kay Antique Governor Evelio Javier habang di nabanggit ang kasong kinasangkutan ng dalawa pa. Nakatakdang dumating ngayon sa Canada ang Pangulo mula sa kanyang pagbisita sa London. Makikipagdayalogo rin ito sa mga negosyante at Pilipinong residente sa Canada bago siya magtuloy sa New York upang dumalo sa World Economic Summit. (Ulat ni Lilia Tolentino)</body>
<link>http://www.philstar.com/Article.aspx?articleId=148789&amp;publicationSubCategoryId=92</link>
</article>
<article>
<title>Sagupaang Kano, NPA nakaamba</title>
<author>Andi Garcia</author>
<date>
<month>January</month>
<day>30</day>
<year>2002</year>
</date>
<body>Pinangangambahang sumiklab ang sagupaan sa pagitan ng tropang militar ng Kano at New Peoples Army (NPA) matapos magpahayag ang rebeldeng grupo na lalaban sila sa sandaling isunod silang puntiryahin ng joint RP-US war exercises. Ayon kay Gregorio Rosal alias Ka Roger, tagapagsalita ng Communist Party of the Philippines-NPA, hindi nila inaalis ang posibilidad na gamitin ng Malaca&amp;ntilde;ang at White House ang US military troops laban sa kanila. Naniniwala ang CPP-NPA na sila na ang isusunod na dudurugin ng US military forces matapos ang pagpulbos sa bandidong Abu Sayyaf. Ayon kay Ka Roger, inabot na nang mahigit 50 taon ang kanilang pakikibaka sa mga Amerikano pero ni minsan ay hindi nabahag ang kanilang buntot. &amp;quot;Hindi kami natatakot, malinaw naman na sa umpisa pa lamang ay unang kaaway namin ang imperyalistang Kano. &amp;quot;Mga aktibista pa lamang kami, nagra-rally pa lamang kami ay sila na ang unang-unang kalaban namin,&amp;quot; dagdag pa nito. Nabatid na lumutang ang mga alegasyon na posibleng isusunod ng tropang Amerikano ang hanay ng mga makakaliwang rebelde matapos na ihanay sila bilang terrorist groups. Sinabi ni Ka Roger na natural lamang na ituring silang kaaway dahil lahat ng tao o grupo na ayaw sumunod sa Kano ay terorista, tao man o bansa. Nagbanta rin si Ka Roger na mananagot si Pangulong Arroyo dahil sa umanoy pagiging isang &amp;quot;super tuta&amp;quot; o &amp;quot;super puppet&amp;quot; ng Amerika. (Ulat ni Andi Garcia)</body>
<link>http://www.philstar.com/Article.aspx?articleId=148881&amp;publicationSubCategoryId=92</link>
</article>
<article>
<title>ATO magpapadala ng Pinoys sa Afghanistan</title>
<author>Danilo Garcia</author>
<date>
<month>January</month>
<day>30</day>
<year>2002</year>
</date>
<body>Nakatakdang magpadala ng tauhan ang Air Transportation Office (ATO) sa Afghanistan upang tumulong sa rehabilitasyon ng mga nawasak na mga airport nito sa naganap na giyera at buksan sa komersiyalismo. Sinabi ni ATO assistant secretary Adelberto Yap na nakipag-ugnayan na sila sa US Embassy, DOLE at DFA sa pagpapadala ng mga &amp;quot;skilled personnels&amp;quot; sa naturang bansa. Nangangailangan umano ang Afghanistan ng mga tauhan na may malaking karanasan sa pagpapatakbo ng mga airport. Nakatakdang magpadala ang Pilipinas ng 12 control towermen, 36 radar personnel at dagdag na 16 maintenance at technical crew. Tatanggap ang mga mapipiling airportmen ng US$1,600 kada buwan bukod pa ang titirhan at transportasyon. Sinabi ni Yap na ang naturang pagtulong ng Pilipinas ay tulad nang ginawang papel ng mga militar sa East Timor bilang miyembro ng United Nations. Kaiba lamang umano ang pagtulong ngayon ng bansa sa Afghanistan na hindi militar na suporta kundi skilled na manggagawa upang makabangon muli ang mga paliparan na nawasak sa sunud-sunod na pag-atake ng puwersa ng US-allied forces laban sa Al-Qaeda terrorist network ni Osama bin Laden. (Ulat ni Danilo Garcia)</body>
<link>http://www.philstar.com/Article.aspx?articleId=148892&amp;publicationSubCategoryId=92</link>
</article>
<article>
<title>Plunder Law legal - SC</title>
<author>Grace Amargo</author>
<date>
<month>January</month>
<day>30</day>
<year>2002</year>
</date>
<body>Wala nang makapipigil pa sa pagpapatuloy ng paglilitis sa kasong plunder laban kay dating Pangulong Estrada sa Sandiganbayan makaraang ibasura ng Korte Suprema ang motion for reconsideration na isinampa ng kampo ni Estrada na kumukuwestiyon sa legalidad ng Republic Act 7080 o Anti-Plunder Law. Sa 27-pahinang resolusyon ng Korte, dinismis ng SC ang kahilingan ng Estrada camp sa pagsasabing legal ang plunder law at ito ay naaayon sa batas.Iginiit ng SC na malinaw ang batas nang gawin ng Kongreso at wala silang nakikitang dahilan para kuwestiyunin ang ligalidad nito. Tumanggi rin ang SC para sa kahilingan ni Estrada na makapagsagawa muli ng oral arguments sa mataas na Korte. Nilinaw ng SC na pinal na ang kanilang desisyon. (Ulat ni Grace Amargo)</body>
<link>http://www.philstar.com/Article.aspx?articleId=148898&amp;publicationSubCategoryId=92</link>
</article>
<article>
<title>2 'Iron Lady' nagkita</title>
<author>Lilia Tolentino</author>
<date>
<month>January</month>
<day>30</day>
<year>2002</year>
</date>
<body>Nagkita na kahapon at nagkadaupang-palad sina Pangulong Arroyo at ang iniidolo niyang original na &amp;quot;iron lady&amp;quot; na si dating British Prime Minister Margaret Thatcher. Sa ulat ni Presidential Spokesman Rigoberto Tiglao, naging makabuluhan ang 45-minutong pag-uusap ng dalawang lider, kung saan pinayuhan ni Thatcher ang Pangulo tungkol sa paglutas sa ilang problema ng bansa. Si Thatcher na tinatawag ngayong &amp;quot;Baroness Thatcher&amp;quot; ay nagsadya sa Presidential Suite ng Pangulo sa Dorchester Hotel at inihayag niya ang kanyang tiwala na maisasakatuparan ng &amp;quot;iron lady&amp;quot; ng Asya ang lahat na mga isinusulong na programa ng pamahalaan. Hinikayat ni Thatcher si Pangulong Arroyo na bigyang pansin ang edukasyon bilang tugon sa patuloy na lumalaking populasyon. Kailangan anyang kumuha ng mahuhusay na guro sa mga paaralan lalo na sa matematika at siyensiya. Samantala, handang tumulong si British Prime Minister Tony Blair kay Pangulong Arroyo at tawagan lang siya anumang oras at panahon kung ano ang kailangan ng bansa. Sa kanilang pagkikita kahapon, sinabi ni Tiglao na naging mainit ang pagtanggap ni Blair kay Pangulong Arroyo gayundin ng mga negosyante sa London. &amp;quot;Kumbaga, sa isang araw lang ay nalagay na sa radar screen ang Pilipinas natin sa British investors,&amp;quot; sabi ni Tiglao. Base naman sa pag-aanalisa ng mga diplomat, mabigat ang pangakong binitawan ng British PM dahil nangangahulugan ito na sakaling magka-problema o mangailangan ang bansa ay matatawagan kaagad siya ng Pangulo. (Ulat ni Lilia Tolentino)</body>
<link>http://www.philstar.com/Article.aspx?articleId=148905&amp;publicationSubCategoryId=92</link>
</article>
<article>
<title>Balikatan tuloy</title>
<author>Lilia Tolentino at Joy Cantos</author>
<date>
<month>January</month>
<day>30</day>
<year>2002</year>
</date>
<body>Tuloy ang Balikatan exercises sa Mindanao at ang inantala lamang ay ang opening ceremony na nakatakda sana ngayong araw na ito. Ito ang nilinaw kahapon ni AFP Spokesman Gen. Edilberto Adan kaugnay ng mga espekulasyong kinansela ang RP-US joint military exercises dahil sa isinampang protesta sa Korte Suprema ng ilang militanteng grupo. Ayon kay Adan, tanging ang pormal na pagbubukas lamang o opening ceremony ng Balikatan ang pansamantalang ipinagpaliban dahil hinihintay pa ang binagong &amp;quot;term of reference.&amp;quot; Sinabi ni Adan na walang nabago sa plano at schedule ng Balikatan war games na inaasahang magsisimula sa una at pangalawang Linggo ng Pebrero taong ito. Ang Balikatan ay lalahukan nang may 660 US troops kabilang ang 160 Special Forces na ide-deploy sa Basilan habang may 1,200 naman sa tropa ng mga sundalong Pilipino. Nabatid na gumugol ang US government ng $20M para lamang sa unang bahagi ng Balikatan habang naglaan naman ang AFP ng P3.5M budget para dito. (Ulat nina Lilia Tolentino at Joy Cantos)</body>
<link>http://www.philstar.com/Article.aspx?articleId=148908&amp;publicationSubCategoryId=92</link>
</article>
<article>
<title>Sa isyu ng PEACe Bonds, huwag agad husgahan - civil society</title>
<author>Rudy Andal</author>
<date>
<month>January</month>
<day>30</day>
<year>2002</year>
</date>
<body>Nanawagan kahapon ang civil society sa mga pro-Erap at opposition senators na masyado pang maaga para sabihing nagkaroon ng anomalya kaugnay sa pag-isyu at pagbebenta ng Poverty Eradication and Alleviation Certificates (PEACe) Bonds. Ayon kay Vic Fabe ng Pambansang Kilusan ng mga Samahang Magsasaka (PAKISAMA), bagaman napapanahon sana ang ginaganap na Senate inquiry dahil matatalakay nang husto ang tunay na adhikain ng PEACe Bonds, nakalulungkot lamang umano dahil sa halip na tulungan ng mga senador ang mga mahihirap ay pinag-iinitan pa ito dahil lamang sa mala-tradisyunal na pamumulitika. Sinabi ni Bobit Librojo, head secretariat ng Kongreso ng Mamamayang Pilipino (KOMPIL II) at secretary general ng Special Democratic Caucus, ang PEACe Bonds ay isang legal na paraan para makalikom ng pondo ang mga non-government organizations (NGOs) para may magamit ang mga ito sa mga proyektong para sa mahihirap. Aminado si Librojo na hirap sila ngayon na makakuha ng pondo mula sa local at foreign donors kayat pinapasok na rin ng mga NGOs ang financial market para makalikom ng pera na aniya ay dati nang kalakaran maging sa Estados Unidos at Europa. Sinabi ni Librojo, legal ang PEACe Bonds dahil dumaan ito sa tamang proseso mula sa pag-aaral, bidding, pagkuha ng kupon at pagbebenta na rin mismo. Matatandaang naghain ng resolusyon si Senator Tessie Aquino-Oreta upang imbestigahan ng Senado ang hinggil sa kontrobersya na bumabalot sa PEACe Bonds, matapos nitong madiskubre na umaabot umano sa P1.8 bilyon ang kabuuang kinita ng CODE-NGO sa pagbebenta ng PEACe Bonds, gayong laway at koneksiyon lamang umano ang naging puhunan nito. Inihayag pa ni Oreta na ipinuhunan muli ng CODE-NGO ang kinita sa PEACe Bonds sa pagbili naman ng government securities at Treasury Bills. Aniya, walang ibang tunay na ideya sa pagtatayo ng CODE-NGO kundi kumita ng walang puhunan tulad ng pagbebenta ng PEACe Bonds. (Ulat ni Rudy Andal)</body>
<link>http://www.philstar.com/Article.aspx?articleId=148912&amp;publicationSubCategoryId=92</link>
</article>
<article>
<title>Pebrero 2, special holiday</title>
<author>Lilia Tolentino</author>
<date>
<month>January</month>
<day>30</day>
<year>2002</year>
</date>
<body>Idineklara ni Pangulong Arroyo ang Pebrero 2 bilang special non-working day para bigyan ng pagkakataon ang sambayanang Pilipino na maipagdiwang ang Constitution Day. Sa kanyang paglagda sa Proclamation No.149, binanggit ng Pangulo na marapat lamang na pag-ukulan ng paggalang ang Saligang Batas. &amp;quot;In order to instill in the hearts and minds of the Filipinos the noble and lofty ideals enshrined in the Constitution, it is but fitting to give the people the opportunity to celebrate Constitution Day with fitting ceremonies in the entire country,&amp;quot; pahayag ng Presidente. (Ulat ni Lilia Tolentino)</body>
<link>http://www.philstar.com/Article.aspx?articleId=148913&amp;publicationSubCategoryId=92</link>
</article>
<article>
<title>Kano babanat 'pag inatake</title>
<author>Malou Escudero at Joy Cantos</author>
<date>
<month>January</month>
<day>31</day>
<year>2002</year>
</date>
<body>Handang gamitin nang nasa 600 sundalong Amerikano na kasali sa Balikatan exercise sa Mindanao ang kanilang mga armas para ipagtanggol ang kanilang mga sarili kapag sila ay inatake. Ito ang nakasaad sa official draft na tinatawag na &amp;quot;terms of reference&amp;quot; (TOR) na gagawing panuntunan sa pagsasagawa ng RP-US war games. Itinuturing na isang classified document ang TOR, subalit lumabas ito kahapon sa isinagawang pagdinig ng House committee on foreign affairs at House committee on national defense kaugnay sa Balikatan. Bagaman at hindi malinaw sa TOR kung kailan matatawag na &amp;quot;self defense&amp;quot; ang gagawing paggamit ng armas ng mga Kano sakaling sila ay lusubin ng mga kalaban tulad ng Abu Sayyaf, sinabi ni Defense Secretary Angelo Reyes na ang AFP pa rin ang sasagupa sa mga bandido. &amp;quot;Our troops are the one who will do the fighting. The Americans are there to watch and observe whats going on, and provide an assessment on where we are strong and where we are weak,&amp;quot; pahayag ni Reyes. Kinuwestiyon naman nina Ilocos Norte Rep. Imee Marcos at dating Quezon Rep. Wigberto Ta&amp;ntilde;ada ang naturang draft ng &amp;quot;terms of reference&amp;quot; dahil wala itong lagda ni Pangulong Arroyo at ng kinatawan ng Amerika. Lumalabas aniya na walang opisyal na kasunduan o kontrata sa pagitan ng Amerika at Pilipinas hinggil sa sisimulan ngayong military exercises. &amp;quot;Hindi naman kami nagiging legalista, pero bago ka pumasok sa isang kasunduan di ba dapat nakasulat lahat yan at maliwanag sa bawat participants kung ano ba talaga ang gagawin ninyo,&amp;quot; pahayag ni Marcos. Nakasaad sa draft ng terms of reference na ang pangunahing layunin ng Balikatan ay ang pagbutihin ang kakayahan ng mga sundalong Pilipino at Amerikano na labanan ang terorismo, pero sinabi ni Ta&amp;ntilde;ada na kuwestyonable pa rin ito dahil lumalabas umano na ang pangunahing pakay ng Amerika ay tugisin ang Abu Sayyaf. Hindi anya dapat makialam sa panloob na problema ng Pilipinas ang Amerika dahil kaya naman ng mga sundalo natin ang problema sa Mindanao. Samantala, nakaalerto ngayong araw ang tropang militar laban sa mga grupo ng rebeldeng Muslim na posibleng isabotahe ang nakatakdang opening ceremony ng RP-US joint military exercise. Partikular na minomonitor ang galaw ng mga bandidong Sayyaf na pinangangambahang maglunsad ng pambobomba sa ilang lugar sa Zamboanga City at Basilan para ipahiya ang puwersa ng AFP at US forces. (Ulat nina Malou Escudero at Joy Cantos)</body>
<link>http://www.philstar.com/Article.aspx?articleId=149005&amp;publicationSubCategoryId=92</link>
</article>
<article>
<title>6 batang ni-recruit ng Sayyaf pinauwi na</title>
<author>Joy Cantos</author>
<date>
<month>January</month>
<day>31</day>
<year>2002</year>
</date>
<body>Matapos ang halos dalawang taong pamamalagi sa kagubatan ng Basilan na walang laruan at sapat na pagkain, pinauwi na rin sa wakas ng mga bandidong Abu Sayyaf ang anim na bata na ni-recruit ng mga ito bunga ng matinding gutom na kanilang dinaranas. Ayon kay Army Capt. Noel Detoyato, acting spokesman ng AFP Southcom, ang nasabing mga bata ay may gulang na 12 hanggang 13 anyos na pinahintulutan nang makauwi para muli na namang makakain sa Jollibee na hinahanap-hanap ng mga ito noong silay nasa poder pa ng ASG. Gayunman, tumanggi si Detoyato na tukuyin ang mga pangalan ng nasabing mga bata dahil sa pagiging menor-de-edad. Apat sa mga ito ang pansamantalang kinakanlong ng Department of Social Welfare and Development (DSWD) habang ang dalawa ay nasa kanila nang mga tahanan. Base sa pahayag ng mga bata, pinauwi na sila ni ASG spokesman Aldam Tilao alyas Abu Sabaya dahil sa kawalan ng makakain ng bandidong grupo matapos na ikordon ng militar ang lugar na kinaroroonan ng mga ito sa Basilan. Ayon kay Detoyato, hindi naging madali para sa mga bata na makauwi dahil mula sa kuta ng ASG sa bayan ng Maluso, Basilan ay dalawang araw bago marating ang Brgy. Makiri sa nasabi ring bayan kung saan ang mga ito ay naninirahan. Habang naglalakbay ay walang kinakain ang nasabing mga bata kundi &amp;quot;kamanting,&amp;quot; isang uri ng halamang-ugat. Sinabi pa ng mga bata na dahilan sa gutom ay nangayayat na sina Sabaya at maging ang mga hostage. Kinumpirma rin ng mga bata na hawak pa rin ng grupo nina Sabaya ang mag-asawang Burnham at Filipina nurse na si Deborah Yap taliwas sa mga napaulat na nailipat na ito sa kustodya ng pinsan ni Sabaya. Nabatid pa sa mga ito na hindi na nila nakita si ASG chieftain Khadaffy Janjalani. Huli nila itong nakita noong Nobyembre ng nakaraang taon. Matapos na makababa sa kabayanan ay agad na hiniling ng mga bata na dalhin kaagad sila sa Jollibee, bagay na pinaunlakan naman ng mga tagapangalaga ng mga ito sa DSWD. (Ulat ni Joy Cantos)</body>
<link>http://www.philstar.com/Article.aspx?articleId=149009&amp;publicationSubCategoryId=92</link>
</article>
<article>
<title>DFA kinakapos na sa passport</title>
<author>Rose Tamayo</author>
<date>
<month>January</month>
<day>31</day>
<year>2002</year>
</date>
<body>Dahil sa maraming bilang ng mga gustong lumabas ng bansa at mamasukan bilang mga overseas Filipino workers (OFWs) sa taong ito, nagkakaroon na sa kasalukuyan ng &amp;quot;passport shortage&amp;quot; ang Department of Foreign Affairs (DFA). Dahil dito, nagkaroon ng pagkakataon ang ilang empleyado ng DFA na manggulang sa mga aplikante na madaling-araw pa lang ay matiyaga nang pumipila. Isa umano sa mga raket ng ilang mga empleyado ng DFA sa Passport Division ay ang &amp;quot;delaying tactics&amp;quot; o ang paisa-isang paghingi ng mga kinakailangang mga dokumento at pabagu-bagong paghingi ng mga supporting papers. Bukod pa rito, tinanggal na rin ang &amp;quot;rush processiong section&amp;quot; sa Passport Division kung saan dito ay nakukuha ng isang aplikante ang kanyang pasaporte sa loob ng tatlong araw. Ayon naman sa panayam kay DFA spokesman Victoriano Lecaros na sa Lunes ng susunod na linggo ay inaasahang babalik na sa normal ang proseso ng pagkuha ng pasaporte dahil kumuha na ng maraming bilang ng passport booklets sa Bangko Sentral ang DFA. &amp;quot;Papalapit kasi yung peak season. Then there is this Hajj coming kaya nagkaroon ng shortage,&amp;quot; pahayag pa ni Lecaros. Ang mga blangkong pasaporte na umaabot sa 300 piraso bawat kahon ay inoorder pa ng DFA sa Bangko Sentral. Nabatid na ang pinakamaraming aplikante ng pasaporte ay sa main office ng DFA sa Roxas Blvd. sa Pasay City. Umaabot sa mahigit 1,000 kada araw ang shortage ng pasaporte sa kasalukuyan. Ayon naman kay Leslie Baja, DFA director for Passport Division, dati ay nakakapagpalabas ng 3,500 pasaporte kada araw ang DFA pero sa kasalukuyan ay mahigit 1,000 na lamang kada araw ang nailalabas na mga pasaporte sa mga aplikante. Inamin din nito na tatlong linggo nang nagkaroon ng passport shortage sa DFA main office. Inamin rin ni Baja na malaki ang kanilang pagkukulang dahil hindi kaagad umano nakapag-order ang kanyang tanggapan ng mga blangkong pasaporte sa Bangko Sentral. Anya, isa umano sa makakaresolba sa nasabing problema ay manghihiram ang DFA main office sa mga provincial DFA offices. (Ulat ni Rose Tamayo)</body>
<link>http://www.philstar.com/Article.aspx?articleId=149019&amp;publicationSubCategoryId=92</link>
</article>
<article>
<title>Mag-pinsang Osme&amp;ntilde;a 'pa-pogi' sa PEACe Bonds - civil society</title>
<author>Rudy Andal</author>
<date>
<month>January</month>
<day>31</day>
<year>2002</year>
</date>
<body>Ginagamit na umano ng magpinsang Senators John at Serge Osme&amp;ntilde;a ang isyu ng Poverty Eradication and Alleviation Certificates (PEACe) Bonds upang magpabango at pagpiyestahan ang kanilang mga pangalan ng mga mamamahayag. Ayon sa civil society group Federation of Free Workers sa pamumuno ni Roy Oliveros, dapat itigil muna ang pamumulitika dahil taumbayan umano ang magdurusa sakalit baliktarin ang tunay na isyut layunin ng PEACe Bonds. Pinuna ng civil society group ang inasal ng magpinsang senator nang pagtulungan nilang gisahin sa isinasagawang Senate inquiry ang mga namumuno sa likod ng pag-isyu at pagbenta ng PEACe Bonds. Isa umano sa nakatatakot na inasal ni Serge ay nang hayagang dinuro nito ang mga kinatawan ng Code-NGO na bago matapos ang gagawing inquiry ay titiyakin ng senador na may naganap na anomalya. Aniya, hindi maganda para sa isang mambabatas ang magsalita ng gayong uri ng pagbabanta dahil hindi pa naman tapos ang imbestigasyon. Binatikos rin ng grupo si John Osme&amp;ntilde;a dahil hindi pa man tapos ang Senate inquiry ay nagpalabas na ito ng official statement sa media na may anomalya talaga sa PEACe Bonds. Nais ipaalala ni Oliveros kay Serge ang laking sakripisyo ng mga organisasyong mahihirap na kabilang sa 13-0 Movement at ito ay dapat bigyan niya ng halaga imbes na mamulitika para sa oposisyon. &amp;quot;Kahit nainis sa kanya ang mga ibang tumakbong senador sa ilalim ng People Power Coalition, pinanindigan siya ng 13-0 Movement, dinadala namin siya alang-alang na rin sa programang pang-mahirap na kanyang pinangangalandakan nuong eleksiyon. Tapos, ito ang inaasal niya? Malaking sampal sa mga organisadong grupong mahihirap na tumulong sa kanya ang kanyang ipinakikita,&amp;quot; ani Oliveros. Ang PEACe Bonds ay isa sa inisyatibo ng Code-NGO na may layuning makalikom ng pondo sa labas ng bansa bilang pantustos sa pangangailangan ng mga mahihirap. Samantala, sinabi ni John Osme&amp;ntilde;a na posibleng makasuhan ng plunder si National Treasurer Sergio Edeza sanhi ng pagkalugi ng pamahalaan ng P1.8 bilyon hinggil sa pagpapalabas ng kanyang departamento ng PEACe Bonds. (Ulat ni Rudy Andal)</body>
<link>http://www.philstar.com/Article.aspx?articleId=149023&amp;publicationSubCategoryId=92</link>
</article>
</data>