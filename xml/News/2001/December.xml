<?xml version="1.0" encoding="ISO-8859-1" ?>
<data>
<article>
<title>Bitay naghihintay kay Misuari!</title>
<author>Perseus Echeminada at Lilia Tolentino</author>
<date>
<month>December</month>
<day>01</day>
<year>2001</year>
</date>
<body>Wala nang lulusutan pa ang nagrebelyong si outgoing Autonomous Region in Muslim Mindanao (ARMM) Gov. Nur Misuari dahil nahaharap ito sa parusang bitay sa Pilipinas at Malaysia. Ayon kay Negros Rep. Apolinario Lozada, chairman ng House committee on foreign affairs, kapag idineport pabalik ng bansa si Misuari ay isasalubong sa kanya ang kasong rebellion bunsod na rin ng ginawang pag-atake ng kanyang mga renegade forces sa Moro National Liberation Front (MNLF) sa Jolo noong Nobyembre 19 at plunder charge dahil sa pagkabigo nitong gamitin ng maayos ang bilyong pisong pondo na nakalaan para sa pagpapaunlad ng Mindanao. Bukod dito, sakaling manatili naman ito sa Malaysia ay nahaharap pa rin sa death penalty si Misuari dahil maaaring nilabag nito ang internal security act ng naturang bansa nang isali ng MNLF ang Sabah sa kanilang tangka na magtatag ng isang hiwalay na gobyerno sa Mindanao. Sinabi ni Lozada na dapat nang kumilos ang pamahalaan natin kung pababalikin sa bansa si Misuari bago pa makialam ang ibang miyembro ng Organization of Islamic Countries (OIC) para bigyan ito ng political asylum. Kaugnay nito, tumanggi si Pangulong Arroyo na magbigay ng pahayag hinggil sa napaulat na umanoy interes ng Saudi Arabia na pagkalooban ng asylum ang puganteng si Misuari. Sinabi ng Pangulo na wala pa namang opisyal na pahayag na ginagawa ang pamahalaang Saudi ukol dito. Tiniyak rin ng Pangulo na walang ibang bansang puwedeng manghimasok sa kaso ni Misuari para kunin at kupkupin ito mula sa Malaysia. At kung totoo anya na gusto na ng Malaysia na ibalik sa Pilipinas ang puganteng dating ARMM governor ay walang problema. Gayunman, sinabi ng Presidente na kung ganito ang gustong mangyari ni Misuari, makabubuting hilingin na niya sa Malaysia na pabalikin sa Pilipinas ang MNLF chief. Samantala, may 600 Filipino ang inaresto ng Malaysian authorities at agad ring pinabalik ng bansa dahil sa pagiging illegal immigrants. (Ulat nina Perseus Echeminada at Lilia Tolentino)</body>
<link>http://www.philstar.com/Article.aspx?articleId=142044&amp;publicationSubCategoryId=92</link>
</article>
<article>
<title>RP, Asia's rice granary ng smuggled rice</title>
<author>Malou Rongalerios-Escudero</author>
<date>
<month>December</month>
<day>01</day>
<year>2001</year>
</date>
<body>Linggu-linggo ay isang barko ng puslit na bigas ang ipinapasok sa bansa, dahilan para tawagin ang Pilipinas bilang &amp;quot;Asias rice granary of smuggled rice.&amp;quot; Ayon kay Surigao del Norte Rep. Robert Ace Barbers, kaya niya iginigiit ang pagkakaroon ng balasahan sa Bureau of Customs ay sapagkat, taliwas sa mga kontrabando na ipinapasok sa bansa, ang mga ipinupuslit na bigas ay alam umano ng mga port officials sa BOC. &amp;quot;Imposibleng hindi makita ng mga opisyal ng Custom ang isang barko na ipinupuslit na bigas. Rice is not a piece of taxable jewelry which you can hide in one of your pockets,&amp;quot; ani Barbers. Sa ulat umano ng binuwag na Economic Intelligence and Investigation Bureau (EIIB), tinatayang nasa P1.2 bilyon ang halaga ng ipinupuslit na bigas at iba pang farm products sa bansa taun-taon. Kung ikukumpara umano noong 1998, ang bigas na bumabagsak sa Pilipinas mula Vietnam, Thailand at Indonesia ngayong taon ay mas malaki ng tatlong beses. Maging ang asukal, sibuyas at de latang karne ay ilegal na rin umano ngayong ipinapasok sa bansa. Dahil dito maituturing na ngayong &amp;quot;public enemy number one&amp;quot; ng mga rice farmer ang mga smuggler dahil ito ang pumapatay ng lokal na industriya ng bigas sa bansa. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=142055&amp;publicationSubCategoryId=92</link>
</article>
<article>
<title>Dante Ang itinatwa ni GMA</title>
<author>Ely Saludar</author>
<date>
<month>December</month>
<day>01</day>
<year>2001</year>
</date>
<body>Dumistansiya si Pangulong Arroyo kay PR man Dante Ang kaugnay sa pakikipag-negosasyon sa isyu ng coconut levy fund. Sa isang ambush interview, sinabi ng Pangulo na wala siyang ibinibigay na basbas kay Ang tungkol sa pakikipag-negosasyon sa usapin ng coco levy fund. Ito ay matapos na aminin ni Ang na namagitan ito sa pagitan ng coconut farmers at negosyanteng si Eduardo &amp;quot;Danding&amp;quot; Cojuangco kaugnay ng pagkakabuo ng panukalang compromise agreement sa bahagi ng coco levy fund na nagkakahalaga ng P50 bilyon. Nilinaw ng Pangulo na hindi isang opisyal ng gobyerno si Dante Ang at itoy isang PR man lamang kaya hindi ito maaaring basbasan bilang kinatawan ng pamahalaan. Si Ang ay kasalukuyang chairman ng sequestered TV station RPN 9, director ng Pagcor at presidential adviser on media affairs. (Ulat ni Ely Saludar)</body>
<link>http://www.philstar.com/Article.aspx?articleId=142061&amp;publicationSubCategoryId=92</link>
</article>
<article>
<title>Kongresistang nagmura inireklamo sa ethics committee</title>
<author>Malou Rongalerios-Escudero</author>
<date>
<month>December</month>
<day>01</day>
<year>2001</year>
</date>
<body>Sasampahan ng reklamo sa Ethics committee ng isang mag-asawa mula sa Leyte ang kanilang kongresistang si Leyte Rep. Eduardo Veloso dahil umano sa ginawang pagmumura nito sa kanila sa mismong session hall ng Kongreso. Ayon sa mag-asawang sina Dr. Leopoldo Bendigo at Mrs. Imelda Bendigo, ikinagalit ni Veloso ang ginawa nilang pagpapakita sa kongresista ng isang magazine kung saan nakalarawan ang pinaslang nilang anak na si Celzar Bendigo ng umanoy mga tauhan ng kongresista. &amp;quot;Nakita ko na yan, lintik ka!&amp;quot; ang pagalit umanong sinabi ni Veloso kay Mrs. Bendigo nang ipakita ang magazine. Sa salaysay ng mag-asawa, sinampahan na nila ng kasong murder ang district officer ni Veloso na nakilalang si Wilfredo Uyvico na namuno umano sa pag-ambush sa kanilang anak at tatlong iba pa noong Oktubre 19, 2000 pero na-dismiss ang kaso dahil sa teknikalidad. Sa hindi umano malamang dahilan ay hindi natanggap ng kanilang abogado ang notice of hearing kayat hindi ito nakasipot sa pagdinig na siyang pinagbasehan ng dismissal. Ayon kay Dr. Bendigo, ang ipinagtataka nila ay kung bakit hindi kinontra ng mga public prosecutors ang dismissal sa kaso ng kanilang anak. Bagaman at maaari pa naman umano nilang isampa ang kaso dahil hindi pa nagkakaroon ng arraignment, nais umano nilang masiguro na magiging patas ang hustisya. Hindi umano nila direktang pinaparatangan si Veloso na may kagagawan sa pagpaslang sa kanilang anak, pero ang hinihiling lamang umano nila ay huwag nitong gamitin ang kanyang impluwensiya upang tuluyang maibasura ang kaso. Sinabi ni Mrs. Bendigo na hindi siya dapat minura ni Veloso dahil ito ay hindi magandang asal ng isang kongresista. Nakatakda umano silang bumalik sa Lunes sa Kamara para maisampa ang reklamo sa Ethics committee. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=142067&amp;publicationSubCategoryId=92</link>
</article>
<article>
<title>Pangakong C-130 ni Bush dumating na</title>
<author>Butch Quejada</author>
<date>
<month>December</month>
<day>01</day>
<year>2001</year>
</date>
<body>Dumating na kahapon ang isang US C-130 Hercules plane na ipinangakong tulong ng gobyernong Amerika kay Pangulong Arroyo bilang bahagi ng Foreign Military Sales Agreement sa pagitan ng dalawang bansa. Dakong alas-12 ng tanghali ng lumapag ang naturang military aircraft sa Villamor Air Base sa Pasay City kung saan sa ginanap na turnover ceremonies ay pormal na tinanggap ni Phil. Air Force Chief, Lt. Gen. Benjamin Defensor Jr. mula kay US Col. Steven Moores, hepe ng Joint US Military Advisory Group (JUSMAG)-Philippines. Sinabi ni Defensor na ang karagdagang C-130 ay malaking tulong upang higit na mapag-ibayo ng Air Force ang kanilang flying capability partikular na umano sa paghahatid ng military supplies, pagdadala ng relief goods sa panahon ng kalamidad at paglilikas sa isinasagawang rescue operations. Kabilang pa sa military package na nakatakdang dumating sa bansa ay Huey combat helicopters, patrol crafts para sa Phil. Navy, M-16 rifles at mga bala. (Ulat ni Butch Quejada)</body>
<link>http://www.philstar.com/Article.aspx?articleId=142072&amp;publicationSubCategoryId=92</link>
</article>
<article>
<title>Maagang pakikipag-sex ng mga kabataan isinisi sa internet, malalaswang palabas</title>
<author>Malou Escudero</author>
<date>
<month>December</month>
<day>01</day>
<year>2001</year>
</date>
<body>Sinisi kahapon ng isang kongresista ang internet at mga malalaswang panoorin sa television at pelikula na siya umanong nagtutulak sa maagang pakikipag-sex ng mga kabataan. Ito ang reaksiyon ni Tarlac Rep. Jeslie Lapus sa librong isinulat ng isang Hapones na si Masumi Okamoto na may pamagat na &amp;quot;Family Love and AIDS&amp;quot; na nagsasabing ang sex education at pagpapakilala ng mga artificial contraceptives para sa prevention ng Human Immunodeficiency Virus-Acquired Immune Deficiency Syndrome (HIV/AIDS) ang dahilan kung bakit maraming teenager ang mas maagang nakikipagtalik. Ayon kay Lapus, dahil sa pagtaas ng bilang ng mga batang maagang nakikipag-premarital sex at nabubuntis sa murang edad, naisip ng ilang sektor ang pagtuturo ng sex education. Ang pagdami naman umano ng bilang ng mga taong positibo sa HIV/AIDS at iba pang uri ng sexually transmitted disease (STD) ang dahilan kaya ipinakilala nang husto sa publiko ang paggamit ng condom. At ang tuluy-tuloy na pagtaas naman ng populasyon at ang pagbubuntis ng wala sa panahon ang dahilan kaya pinalawig ng gobyerno ang kampanya sa paggamit ng artificial contraceptives. Isinaad naman ni Okamoto sa kanyang aklat na dahil sa katuturo ng sex education sa ibang bansa partikular sa Asya ay lalo lamang nagising ang mga kabataan sa bagay na ito. Dahil alam na umano ng mga kabataan kung paano makakaiwas sa sakit at sa maagang pagbubuntis ay mas tumapang ang mga kabataan na subukin ang bagay na ito. (Ulat ni Malou Escudero)</body>
<link>http://www.philstar.com/Article.aspx?articleId=142075&amp;publicationSubCategoryId=92</link>
</article>
<article>
<title>200 nalason sa spaghetti</title>
<author>Danilo Garcia</author>
<date>
<month>December</month>
<day>02</day>
<year>2001</year>
</date>
<body>CAINTA, Rizal - Tinatayang aabot sa 200 mga bata at magulang ang isinugod sa ibat ibang pagamutan matapos na malason sa kinaing spaghetti sa isang feeding program ng isang sekta ng relihiyon, kamakalawa ng gabi sa bayang ito. Sa inisyal na ulat, nabatid na nagsagawa ng isang feeding program para sa mga malnourished na bata ang isang United Baptist Church group sa may Upper Cuatro, Bgy. San Juan kung saan ginanap ito sa isang catholic chapel dakong alas-3 ng hapon. Sinabi ng isang residente na may isang buwan nang nagsasagawa ng bible study ang naturang grupo ng Baptist na nakabase sa may Valley View subdivision, Bgy. San Juan at huling pakain na nila sa mga residente. Isa-isang humanay umano ang mga bata na nagnanais na makakain ng libre at binigyan sila ng spaghetti na nakalagay sa styrofoam at orange juice kung saan ang ilan sa mga bata ay nag-uwi pa umano ng naturang pagkain sa kanilang bahay, Dakong alas-6 ng gabi nang biglang makaramdam ng pamamanhid ar pangingitim ng labi at kamay ang mga biktima at nagsimula nang magsuka sanhi para isugod sila sa pagamutan. Hinihinala ng mga residente na maaaring sira na ang sauce ng naturang spaghetti na kanilang nakain. Nakatakda namang suriin ng Department of Health ang naturang sampol ng pagkain para matiyak ang tunay na sanhi ng pagkalason ng mga biktima. Hindi naman nakunan ng pahayag ang naturang Baptist church group hinggil sa naganap na umanoy pagkalason. Kasalukuyang naka-confine sa Angono District Hospital, Amang Rodriguez Medical Center at Ryan Anthony Hospital ang mga biktima. Ilan sa kanila ay iniulat na nakalabas na ng pagamutan. (Ulat ni Danilo Garcia)</body>
<link>http://www.philstar.com/Article.aspx?articleId=142164&amp;publicationSubCategoryId=92</link>
</article>
<article>
<title>Gawang sapatos sa 'Pinas ang tangkilikin - solon</title>
<author>Malou Rongalerios-Escudero</author>
<date>
<month>December</month>
<day>02</day>
<year>2001</year>
</date>
<body>Upang matulungan ang bumabagsak na industriya ng sapatos sa bansa, igigiit ng pamahalaan sa mga empleyado ng gobyerno na gumamit ng sapatos na gawa dito sa Pilipinas. Sa panukala ni Marikina Rep. Del de Guzman, sinabi nito na panahon na upang kumilos ang pamahalaan para maisalba ang footwear, leather at tannery industry na itinuturing na tatlong pinakamatandang industriya sa bansa. Dahil sa pagpasok umano ng mga imported na sapatos at sa pagkawala ng raw materials na ginagamit ng mga lokal na gumagawa ng sapatos ay nanganganib na tuluyang bumagsak ang footwear industry sa bansa. Sa ngayon umano ay kakaunti ang domestic supply ng raw materials sa footwear industry dahil na rin sa dinadala sa ibang bansa ang supply na dapat gamitin sa lokal na industriya. Kung hindi umano gagawa ng hakbang ang pamahalaaan para suportahan ang shoe industry ay siguradong maaapektuhan ang nasa 14,000 manggagawa sa industriya at at mawawala ang nasa P400 million halaga ng investments. Sa panukala ni de Guzman, hindi lamang government employees ang dapat hikayatin na magsuot ng sapatos na yari sa Pilipinas kundi maging sa pribadong sektor. Kung ang lahat umano ng empleyado sa gobyerno at pribadong sektor ay gagamit ng mga sapatos na made in the Philippines ay siguradong sa domestic market pa lang ay muling makakabangon ang footwear industry. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=142168&amp;publicationSubCategoryId=92</link>
</article>
<article>
<title>Badoy ipinapa-retiro ng maaga ng oposisyon</title>
<author></author>
<date>
<month>December</month>
<day>02</day>
<year>2001</year>
</date>
<body>Hiniling ng oposisyon Partido ng Masang Pilipino (PMP) sa Korte Suprema kahapon ang maagang pagpapa-retire kay Sandiganbayan Third Division Presiding Justice Anacleto Badoy Jr., matapos ang pinakahuling &amp;quot;zarzuela&amp;quot; nito. Tinutukoy ng oposisyon ang napabalitang pag-rush sa ospital kay Badoy noong isang araw lulan ng isang ambulansiya, pagkatapos ay lumabas na isang &amp;quot;moro-moro&amp;quot; lamang pala dahil ang tunay na pakay nito ay mapadali ang biyahe patungo ng isang TV station. &amp;quot;Hindi dapat payagan ng Korte Suprema ang mga ganitong klaseng stunts mula sa isang hukom, bumababa ang pagtingin ng tao sa isang institusyon dahil lamang sa pagiging gahaman sa publicity ng isang hukom,&amp;quot; giit ni PMP spokesman Jesus Crispin Remulla. Bagamat sinusuportahan ng PMP ang kahilingan ng Integrated Bar of the Philippines na imbestigahan ang ginawang ito ni Madoy, mas makabubuti umano kung tatanggalin na lamang ng tuluyan ito kaysa hintayin pa ang retirement nito sa susunod na taon. Binatikos din ni Remulla ang chief of staff ni Badoy na siyang unang nagsabing dadalhin ang mahistrado sa ospital dahil inaatake ng hika, samantalang papunta lamang pala ito sa isang TV station para magpa-interview. Tulad ni Badoy, dapat umanong patawan din ng sanction ang tauhan niyang ito dahil kinukunsinti nito ang mga kalokohan ng una na malinaw na isang panloloko kapalit ng publicity.</body>
<link>http://www.philstar.com/Article.aspx?articleId=142180&amp;publicationSubCategoryId=92</link>
</article>
<article>
<title>Kaye Torres dumulog kay GMA</title>
<author>Lilia Tolentino</author>
<date>
<month>December</month>
<day>02</day>
<year>2001</year>
</date>
<body>Idinulog na kay Pangulong Arroyo ni Katherine &amp;quot;Kaye&amp;quot; Torres ang mabilis na kalutasan sa pagpaslang ng kanyang inang si Nida Blanca sa gitna na rin ng ibat ibang espekulasyon hinggil sa tunay na dahilan ng pagkamatay nito. Si Kaye kasama ang kanyang Lolang si Inocencia ay sinamahan ni National Bureau of Investigation (NBI) Director Reynaldo Wycoco ng magsadya kahapon sa Malaca&amp;ntilde;ang para personal na makausap ang Presidente. Ang kanilang pagkikita ay matapos i-request ni Kaye kay Wycoco ang posibleng pakikipag-miting sa Pangulo para sa isang private conversations. Sa kanilang pag-uusap ay siniguro sa kanila ng Pangulo na walang &amp;quot;white wash&amp;quot; sa imbestigasyon at ipinangakong mabibigyan ng katarungan ang malagim na pagkamatay ng beteranang aktres. Wala nang ibinigay pang detalye hinggil sa naturang miting. Tumanggi naman si Presidential Spokesman Rigoberto Tiglao na magkomento kung ang paghingi ng tulong ni Kaye ay dahil na rin sa pagkabigo ng PNP Task Force Marsha na mapatunayan ang bintang na si Rod Lauren Strunk ang utak ng krimen matapos umatras ang self-confessed killer na si Philip Medel Jr. Dahil sa umanoy kapalpakang ito ng PNP ay ibinigay ni Kaye sa NBI ang buong kapangyarihan para hawakan ang imbestigasyon sa kaso. (Ulat ni Lilia Tolentino)</body>
<link>http://www.philstar.com/Article.aspx?articleId=142181&amp;publicationSubCategoryId=92</link>
</article>
<article>
<title>Misuari hawak na ng OIC?</title>
<author>Ellen Fernando</author>
<date>
<month>December</month>
<day>03</day>
<year>2001</year>
</date>
<body>Wala umano sa kulungan sa Malaysia at ito umano ay nasa kustudya at pangangalaga ng Organization of Islamic Conference (OIC) ang nagrebelyong si dating Autonomous Region in Muslim Mindanao (ARMM) Gov. Nur Misuari na taliwas sa ipinapalabas na balita ng pamahalaan. Ito ang mariing inihayag kahapon ng isang opisyal mula sa kampo ni Misuari kaugnay nang pagkaka-aresto nito sa Malaysia. Ayon sa opisyal na tumangging banggitin ang pangalan na alam ng Bangsamoro people na hindi nakapiit si Misuari kundi ito ay kinakalinga umano ngayon ng OIC. Sinabi rin ng opisyal na walong araw simula nang napabalita na naaresto si Misuari at anim nitong tagasuporta sa Sabah, Malaysia simula nang tumakas sa bansa ay wala pa ring maipakita umano ang pamahalaan ng larawan o video footage na nagpapatunay na ito ay nasa piitan.Wala rin umanong nakakitang opisyal ng pamahalaan na nakapiit ito. Nahihirapan din umanong maka-penetrate ang ilang opisyal ng gobyerno na ipinadala doon upang masubaybayan si Misuari. Nabatid na si Misuari ay dating naluklok na honorary Sultan sa Sabah kaya hindi umano nila puwedeng tratuhing bilanggo ito doon. Hinggil dito tumigil na rin pansamantala sa paghasik ng kaguluhan ang Misuari Renegades Group matapos makarating sa kanilang kaalaman na nasa ligtas na kalagayan ang kanilang lider. Dinagdag pa ng opisyal, tumawag pa umano si Misuari at nakausap nito sa telepono ang isang mataas na opisyal ng MNLF at sinabing nasa Sabah at kinakalinga ng OIC. Kaya ang mga balitang ipinahayag ng pamahalaan na nasa kulungan si Misuari ay isa lamang umanong propaganda. (Ulat ni Ellen Fernando)</body>
<link>http://www.philstar.com/Article.aspx?articleId=142300&amp;publicationSubCategoryId=92</link>
</article>
<article>
<title>8 OFWs sa Kuwait humingi ng tulong kay GMA</title>
<author>Rose Tamayo</author>
<date>
<month>December</month>
<day>03</day>
<year>2001</year>
</date>
<body>Humingi ng tulong kay Presidente Gloria Macapagal- Arroyo ang walong Overseas Filipino Workers (OFWs) na nakakulong at nanganganib na mabitay dahil sa pagkasangkot ng mga ito sa pagpatay sa isang Canadian Air Force technician at sa malubhang pagkasugat sa asawa nitong Pinay. Ang mga OFWs na kinabibilangan ng isang nangangalang Rose, Dolores, Espiritu,Jaime Binuya, Edgar Rubiya,Teddy Tomaro, Zaldy Grecia at isang Rev. Nones ay kasalukuyang nakakulong sa Sulaiba Central Jail sa Kuwait. Ang mga ito ay inaresto matapos pinagbabaril sina Luc Ethier at ang asawa nitong dating OFW na si Mary Jane Bitos habang naglalakad sa palengke noong Oktubre 10 ng mga hindi pa nakikilalang mga kalalakihan. Ayon sa mga nakakulong na OFWs na sila ay inosente kaya naman kinakailangan nila ang tulong ng Presidente dahil posibleng bitay ang kinakaharap nila dahil kasong murder ang isinampa sa kanila ng Kuwait authority. (Ulat ni Rose Tamayo)</body>
<link>http://www.philstar.com/Article.aspx?articleId=142307&amp;publicationSubCategoryId=92</link>
</article>
<article>
<title>Mag-asawang Burnham nakatali sa katawan ni Sabaya</title>
<author>Jhay Mejias</author>
<date>
<month>December</month>
<day>03</day>
<year>2001</year>
</date>
<body>Dahil sa sobrang desperado at para umano makaligtas sa pagtugis ng mga sundalo, itinali na ni Abu Sayyaf spokesperson Abu Sabaya sa kanyang katawan ang mag-asawang bihag na sina Martin at Gracia Burnham. Ito ang kinumpirma kahapon ni AFP spokesman Brig. Gen. Edilberto Adan, kayat hindi umano basta umaa- take ang mga sundalo gayung malapit na sila sa pinagkukutaan ng mga bandido. &amp;quot;Malapit na sila,kaya lang nakatali kay Sabaya ang mag-asawang Burnham, pagbumanat ang mga sundalo tiyak na mamamatay ang mag-asawa.&amp;quot; ani Adan. Sinabi rin ni AFP SouthCom chief, Lt. Gen. Roy Cimatu, na kinakailangan nila ang mag-ingat na pagkilos para mabawi ng buhay ang mag-asawang Burnham at ang nurse na si Deborah Yap. (Ulat ni Jhay Mejias)</body>
<link>http://www.philstar.com/Article.aspx?articleId=142313&amp;publicationSubCategoryId=92</link>
</article>
<article>
<title>Political asylum ni Misuari haharangin ng Malaca&amp;ntilde;ang</title>
<author>Ely Saludar</author>
<date>
<month>December</month>
<day>03</day>
<year>2001</year>
</date>
<body>Tiniyak kahapon ng Malaca&amp;ntilde;ang na kanilang tututulan ang paghingi ni dating ARMM Governor Nur Misuari ng political asylum sa United Nations High Commissioner for Refugees (UNHCR) Ayon kay Presidential Spokesman Rigoberto Tiglao, hindi papayag ang Palasyo na makalibre na lamang si Misuari sa mga kinakaharap nitong kaso sa Pilipinas. Ikinatwiran ni Tiglao na hindi naman isang political refugee si Misuari at marapat na panagutan nito ang mga krimen ginawa tulad ng panggugulo ng Misuari Re-negade Group sa Sulu at Zamboanga City. Nauna rito, inihayag ng abogado ni Misuari na naghain na sila ng application sa UNHCR para sa political asylum ng dating gobernador ng ARMM. Gayunman, inamin ni Tiglao na wala pa silang pormal na natatanggap na report ukol sa political asylum na hiling ni Misuari subalit kung totoo man ito ay haharangin ng Pilipinas. (Ulat ni Ely Saludar)</body>
<link>http://www.philstar.com/Article.aspx?articleId=142319&amp;publicationSubCategoryId=92</link>
</article>
<article>
<title>Kasinungalingan ni Marcelo, gustong marinig ng Malaca&amp;ntilde;ang</title>
<author></author>
<date>
<month>December</month>
<day>03</day>
<year>2001</year>
</date>
<body>Pabor si Pangulong Gloria Macapagal-Arroyo na agad nang isagawa ang imbestigasyon ng senado upang dinggin ang testimonya ng negosyanteng si Pacifico Marcelo ng kontrobersiya sa telecommunications franchise. Ito ang inihayag ni Presidential spokesman Rigoberto Tiglao upang pabulaanan ang alegasyon ng oposisyon na nakikipagsabwatan umano ang Malaca&amp;ntilde;ang kay Senador Joker Arroyo, chairman ng Senate Blue Ribbon Committee kaugnay ng pagkabalam ng pagdinig sa eskandalo at pagtestigo ni Marcelo. Ayon kay Tiglao, gusto ring marinig ng Malaca&amp;ntilde;ang ang mga kasinungalingan ni Marcelo sa pagharap nito sa imbestigasyon ng senado. Iginigiit ng Malaca&amp;ntilde;ang na isang kasinungalingan ang paratang ni Marcelo na humihingi ng 51 porsiyentong bahagi ang Pangulo sa itatayo nitong negosyo sa telekomunikasyon. Sa kasalukuyan ay galit ang oposisyon kay Senador Arroyo dahil sa hindi pag-aksiyon ng kanyang komite sa testimonya ni Marcelo na direktang nag-aaakusa laban sa Pangulo. (Ulat Ely Saludar)</body>
<link>http://www.philstar.com/Article.aspx?articleId=142324&amp;publicationSubCategoryId=92</link>
</article>
<article>
<title>AFP binuweltahan ni Senator Drilon</title>
<author>Rudy Andal</author>
<date>
<month>December</month>
<day>03</day>
<year>2001</year>
</date>
<body>Binuweltahan ni Senate President Franklin Drilon ang pamunuan ng Armed Forces of the Philippines (AFP) matapos na pagbintangan ang mga mambabatas sa paglala ng insurgency problem sa mga kanayunan. Sinabi ni Drilon na dapat na asikasuhin ng AFP ay ang kanilang tungkulin at bahala naman ang mga mambabatas sa pakikipag-negosasyon upang sa gayon ay magkaroon na ng katapusan ang deka-dekada nang problema. Nauna rito, binatikos ni Brig. Gen. Edilberto Adan, opisyal na tagapagsalita ng AFP ang mga mambabatas na namumulitika lamang kung kayat patuloy na hindi malutas-lutas ang insurgency problem sa mga kanayunan at pawang pansariling interes ang siyang namamayani kaysa sa kapakanan ng mga rebelde. Ayon kay Drilon, higit na makabubuti kung isesentro na lamang ng military ang kanilang kaisipan sa paglaban sa mga rebelde habang ang isyu naman ng pakikipag-usap ay dapat na lamang ipaubaya nito sa mga mambabatas. Iginiit ni Adan na dapat na bumuo ng isang batas na siyang magbibigay ng higit na mabigat na kaparusahan sa mga rebelde upang sa gayon ay matapos na ang problemang ito. Kabilang sa nais ni Adan ay ang paghabol sa mga assets ng mga rebelde at isulong ang national ID system upang mabilis na matukoy ang mga kriminal at agad na sila ay makagawa ng hakbang laban sa mga ito. (Ulat ni Rudy Andal)</body>
<link>http://www.philstar.com/Article.aspx?articleId=142328&amp;publicationSubCategoryId=92</link>
</article>
<article>
<title>Pangulong Arroyo, inosente sa coco levy funds</title>
<author>Ely Saludar</author>
<date>
<month>December</month>
<day>03</day>
<year>2001</year>
</date>
<body>Tiniyak ng Malaca&amp;ntilde;ang na inosente si Pangulong Gloria Macapagal-Arroyo sa ginanap na sikretong negosasyon sa pagbuo ng kasunduan sa kontrobersiyal na coco levy funds. Ayon kay Presidential Spokesman Rigoberto Tiglao, walang katotohanan ang naging pahayag ni Davao City Archbishop Fernando Capalla na nakatimbre sa Pangulo ang ginawang pag-entra ng PR man na si Dante Ang sa nasabing usapin. Nauna rito, ibinunyag ni Capalla na ang pagkakaalam nito ay may basbas at alam ng Pangulo ang pagsali ni Ang sa negosasyon sa coco levy fund sa pagitan ng mga magsasaka at ng negosyanteng si Eduardo Cojuangco na naganap sa Davao City. Nauna rito, inakusahan ni Peoples Consultative Assembly (PCA) secretary general Linda Montayre, si Ang na pinipilit na aregluhin umano ang coco levy fund kapalit na umanoy kita o komisyon ng Pangulo na nagkakahalaga sa 20 bilyong piso. Pero ito ay mariing pinabulaanan ni Ang at nilinaw na ang ginawa nito pag-entra sa negosasyon ay pansariling hakbang at walang kinalaman dito ang Pangulo. Samantala, nilinaw ni Tiglao na kung anuman ang mga panukala at pagtutol sa nasabing isyu ay dadaan pa sa pagsusuri ng Presidential Commission on Good Government at gayundin ng Sandiganbayan na kung saan ay nakasampa ang kaso sa coco levy funds. (Ulat ni Ely Saludar)</body>
<link>http://www.philstar.com/Article.aspx?articleId=142331&amp;publicationSubCategoryId=92</link>
</article>
<article>
<title>Pinay patay sa Israel suicide bombings</title>
<author>Rose Tamayo at Lilia Tolentino</author>
<date>
<month>December</month>
<day>04</day>
<year>2001</year>
</date>
<body>Isang Filipina ang nagkalasog-lasog, samantala nasa malubhang kalagayan ang apat pang kapwa Pinoy ng pasabugan ng bomba ng isang Palestinian suicide bomber ang isang bus na puno ng mga pasahero sa Haifa, Israel noong nakaraang Linggo. Sa report mula sa Philippine Embassy sa Tel Aviv, dead-on-the-spot si Rosalia Reyes, 42, ng Padre Garcia, San Juan, Batangas habang malubhang nasugatan sina Raul Divas at kapatid nitong si Maricar; Lili Basi at Mario Libao. Tanging ang magkapatid na Divas ang idineklarang ligtas na sa panganib, samantala si Libao ay kasalukuyan pa ring nasa intensive care unit at si Basi ay nasa kritikal na kondisyon at takdang sumailalim sa surgical operation. Ang mga sugatang Filipino ay naka-confine sa Ramban Hospital sa Haifa. Ang bangkay ni Reyes ay kasalukuyang isinasailalim sa &amp;quot;forensic test&amp;quot; sa Abu Kabir Forensic Institute na umanoy nagkalasog-lasog dahil sa tindi ng tama ng bomba. Nakikipag-ugnayan na ang Department of Foreign Affairs sa pamilya nito upang mapauwi ang bangkay sa Pilipinas sa lalong madaling panahon. Nabatid na si Reyes at ang apat na sugatang Pinoy ay sakay ng isang bus sa Haifa ng biglang pumutok ang isang bomba na puno ng mga pako at mga pira-pirasong metal na inilagay ng isang Palestinian suicide bomber. Nauna rito, dalawang suicide bombers ang nag-detonate ng kanilang mga bomba malapit sa mataong Zion Square shopping complex sa Jerusalem noong Sabado ng gabi na ikinasawi ng 10 biktima. Ang pagsabog ay sumugat ng 180 kataong iba pa. Sampung minuto pagkaraan ay niyanig ng ikatlong pagsabog ang naturang lugar mula sa isang car bomb. Labing-dalawang oras ang nakalipas ay naganap ang bus attack sa Haifa. Sa kabuuan ay 25 ang nasawi at nasa 200 ang bilang ng sugatan. Ang mga insidente ay bahagi ng Palestinian major bombing campaign sa Israel. Ayon sa DFA, mayroong 30,000 Filipino sa Israel. Wala naman balak ang DFA na pauwiin ng bansa ang mga Pinoy doon. (Ulat nina Rose Tamayo at Lilia Tolentino)</body>
<link>http://www.philstar.com/Article.aspx?articleId=142425&amp;publicationSubCategoryId=92</link>
</article>
<article>
<title>Malaysia atat nang-i-deport si Misuari</title>
<author>Joy Cantos at AFP</author>
<date>
<month>December</month>
<day>04</day>
<year>2001</year>
</date>
<body>Habang tila walang balak ang Pilipinas na mabalik sa bansa ang nagrebelyong si Nur Misuari ay inip na ang Malaysia na i-deport ang dating ARMM governor. Ayon kay Malaysian Defense Minister Najib Razak, sa lalong madaling panahon ay dapat nang mawala sa kanilang bansa si Misuari. Ang matagal na pananatili umano nito sa naturang bansa ay maaaring magdulot ng banta sa seguridad dahil na rin sa posibleng panganib na ihahasik ng mga followers ni Nur. Si Misuari ay noon pang Nobyembre 24 nasa Malaysia matapos arestuhin dahil sa illegal entry. &amp;quot;We have to wait for a signal from Manila on whether they are ready to receive Misuari,&amp;quot; sabi ni Najib. &amp;quot;We have not heard anything, (but) we hope the sooner the better.&amp;quot; Gayunman, wala pa silang natatanggap na anumang indikasyon mula sa Pilipinas patungkol sa deportasyon nito. Nilinaw rin ni Razak na hindi ugali ng Malaysia na magbigay ng espesyal na trato sa mga taong lumabag sa kanilang batas. Ang pahayag ay matapos mapaulat na ang naturang rebel leader ay nasa isang palace sa Sabah. &amp;quot;Misuari is being held at a government facility but it is definitely not a palace,&amp;quot; pahayag pa ng report. (Ulat ni Joy Cantos at AFP)</body>
<link>http://www.philstar.com/Article.aspx?articleId=142432&amp;publicationSubCategoryId=92</link>
</article>
<article>
<title>20,000 dagdag na sundalo tagilid</title>
<author>Ely Saludar</author>
<date>
<month>December</month>
<day>04</day>
<year>2001</year>
</date>
<body>Malabong maipatupad sa susunod na taon ang hiling ng Armed Forces of the Philippines (AFP) ng 20,000 karagdagang sundalo para tapatan ang lumalaking problema sa insurgency sa bansa. Ayon kay Presidential Spokesman Rigoberto Tiglao, kailangang maghintay pa ang AFP ng 2003 bago makapag-recruit ng kailangang sundalo dahil naisumite na sa Kongreso ang 2002 budget at malapit na itong mapagtibay. Gayunman, nilinaw ni Tiglao na ikinokonsidera pa rin ng Malaca&amp;ntilde;ang ang pagsusumite ng supplemental budget sa nasabing programa ng AFP subalit ito ay ibabatay pa rin sa magiging rekomendasyon ng Budget department. Ikinatwiran ng Palasyo na aabot sa tinatayang P500 milyon ang kinakailangang laan na pondo kada taon para sa suweldo at benepisyo ng karagdagang 20,000 sundalo. (Ulat ni Ely Saludar)</body>
<link>http://www.philstar.com/Article.aspx?articleId=142439&amp;publicationSubCategoryId=92</link>
</article>
<article>
<title>FVR isinangkot sa pagkawala ng P250M pondo ng ARMM</title>
<author>Rudy Andal</author>
<date>
<month>December</month>
<day>04</day>
<year>2001</year>
</date>
<body>Ibinunyag kahapon ni Senador John Osme&amp;ntilde;a na direktang sangkot si dating Pangulong Ramos sa nawawalang P250 milyong pondo ng Autonomous Region for Muslim Mindanao dahil direkta umanong ibinigay ang naturang salapi kay dating ARMM Gov. Nur Misuari. Sa ginanap na budget hearing kahapon, inamin ng ilang opisyal ng ARMM na may nawawalang P250 milyong pondo ang naturang ahensiya na hindi pa naipaliliwanag ng dating gobernador. &amp;quot;Inamin nila sa budget hearing namin na may unaccounted for, ang itinuturo nilang may kasalanan o sangkot sa anomalya ay ang Ramos administration. Kasi, inirelease nila ang pera direkta kay Misuari. Ipinaliwanag ni Osme&amp;ntilde;a na maanomalya ang pagpapalabas ng naturang pondo dahil lump sum ang ginawang pagbigay kay Misuari. Tiniyak naman ng mambabatas na iniimbestigahan ng Senate committee on accounts ang naturang anomalya, ngunit hindi ipapatawag si Ramos kundi si dating Budget Secretary Salvador Enriquez. &amp;quot;Hindi ko tatawagin si FVR dahil kasinungalingan lamang ang aabutin mo diyan. Tatawagin ko na lamang si Enriquez,&amp;quot; sabi pa ng senador. Sinabi pa ni Osme&amp;ntilde;a na isasailalim ng unprogram funds ang lahat ng pondong ilalaan ng pamahalaan sa pagpapaunlad ng nasasakupan ng ARMM habang magulo pa ang sitwasyon sa naturang rehiyon. Nilinaw pa ni Osme&amp;ntilde;a na hindi babawasan ng Senado ang P4.3 bilyong panukalang budget ng ARMM kundi uunti-untiin lamang ang pagpapalabas upang makatugon sa pangangailangan ng naturang rehiyon. (Ulat ni Rudy Andal)</body>
<link>http://www.philstar.com/Article.aspx?articleId=142445&amp;publicationSubCategoryId=92</link>
</article>
<article>
<title>Misauri hiling isama sa talaan ng terorista</title>
<author>Joy Cantos</author>
<date>
<month>December</month>
<day>04</day>
<year>2001</year>
</date>
<body>Nais ng liderato ng Armed Forces of the Philippines (AFP) na isama ng Estados Unidos sa talaan ng mga terorista sa mundo tulad ng public enemy number 1 nilang si Saudi millionaire Osama bin Laden si renegade outgoing Autonomous Region in Muslim Mindanao (ARMM) Gov. Nur Misuari. Ayon sa isang mataas na opisyal ng militar na tumangging magpabanggit ng pangalan, umaasa ang AFP na isasama ng Washington sa listahan ng mga terorista si Misuari na iniuugnay din sa grupo ng mga bandidong Abu Sayyaf na may koneksyon sa terrorist network na Al Qaeda ni bin Laden bilang isa sa mga kinatatakutang personalidad ng buong mundo. Ang pahayag ng nasabing opisyal ay sinuportahan ni AFP Spokesman Brig. Gen. Edilberto Adan na tumukoy pa sa ibat ibang insidente ng pagkakasangkot sa karahasan ng renegade forces ng nagrebelyong gobernador na naaresto sa Malaysia kung bakit dapat itong mapabiang sa talaan ng mga terorista. &amp;quot;Misuari will come to that (being named in the list),&amp;quot; pahayag ni Adan. Ayon sa dalawang opisyal, ang mga bandidong Abu Sayyaf at ang grupo ni Misuari ay magkatulong sa paglaban sa puwersa ng pamahalaan ng umatake ang grupo sa 104th Brigade headquarters sa Busbus, Jolo, Sulu noong nakalipas na buwan. Binanggit ni Adan na may malinaw na ngayong indikasyoon ang AFP na si Misuari ay talagang sangkot sa pagdukot ng mga bandidong Abu Sayyaf sa pamumuno ni Ghalib Andang alyas Commander Robot sa 21 katao kabilang na ang 18 Europeans sa Sipadan beach resort sa Sabah, Malaysia noong nakalipas na Abril 23, 2000. Samantala, kapag napabilang na umano si Misuari sa talaan ng mga terorista ay walang sinumang bansa na mag-aalokdito ng sanktuaryo. (Ulat ni Joy Cantos)</body>
<link>http://www.philstar.com/Article.aspx?articleId=142450&amp;publicationSubCategoryId=92</link>
</article>
<article>
<title>'Secret deal' sa coco levy haharangin ng Kongreso</title>
<author>Malou Rongalerios-Escudero</author>
<date>
<month>December</month>
<day>04</day>
<year>2001</year>
</date>
<body>Sa pamamagitan ng dalawang panukalang batas, haharangin ng Kongreso ang umanoy &amp;quot;secret deal&amp;quot; sa pagitan ng pamahalaang Arroyo at ni dating Ambassador Danding Cojuangco kaugnay sa P130 bilyong coconut levy fund. Inihain ng siyam na kongresista sa pangunguna nina Quezon Rep. Rafael Nantes at Akbayan Rep. Loretta Ann Rosales ang House Bill Nos. 4000 at 4001. Nakasaad sa mga panukalang batas na dapat ideklarang public funds ang lahat ng pondo ng coco levy at mga ari-ariang nabili sa pamamagitan nito. Layunin ng panukala na bumuo ng Presidential Coconut Industry Development Council na mangangasiwa sa paggamit ng pondo at palakasin ang partisipasyon ng mga maliliit na magsasaka ng niyog sa Philippine Coconut Authority para maibangon ang naghihingalong industriya ng niyog. Pinagdudahan ng mga mambabatas ang sinseridad ng mga taong nakapaloob sa naturang &amp;quot;compromise deal&amp;quot; dahil hindi nila ipinaalam sa mga maliliit na magsasaka ang detalye ng kasunduan. Hindi umano maaaring sabihin na pabor ang mga kinatawan ng magsasaka sa nasabing &amp;quot;deal&amp;quot; dahil hindi naman tinukoy ng pamahalaan kung aling grupo ng magsasaka ang kinausap nila. Sinabi pa ni Nantes na public fund ang coco levy dahil wala naman umanong pribadong kumpanya ang kinukunan ng levy sa ilalim ng batas. Tinatayang nasa 20 milyong katao ang direktang nakikinabang sa industriya ng niyog at malaking bilang umano ng mga magsasaka ng niyog ang naghihikahos ngayon dahil sa bagsak na industriya. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=142453&amp;publicationSubCategoryId=92</link>
</article>
<article>
<title>AFP at PNP naghiraman ng mga tauhan at armas</title>
<author>Joy Cantos</author>
<date>
<month>December</month>
<day>04</day>
<year>2001</year>
</date>
<body>Nagkaisa kahapon ang 68,000 puwersa ng Philippine Army at 113,000 mga tauhan ng PNP sa 6-point strategy para labanan ang terorismo at mga organisadong kriminal sa bansa. Sa ginanap na press briefing sa Army headquarters sa Fort Bonifaco, Makati City, lumagda sa kasunduan ang mga mag-mistah sa Phil. Military Academy Class 69 na sina Army Chief Lt. Gen. Jaime delos Santos at PNP chief Director Gen. Leandro Mendoza para sa paghihiraman ng mga armas, kagamitang pangdepensa at intelligence. Humiram ang Army ng may 1,500 piraso ng armalite rifles sa PNP bunga ng pagdami ng bilang ng mga napapaslang na pulis na walang armas pangdepensa para ipanlaban sa karahasan ng mga rebeldeng komunista, habang nanghingi naman ang Army ng 20,000 PNP personnel. (Ulat ni Joy Cantos)</body>
<link>http://www.philstar.com/Article.aspx?articleId=142456&amp;publicationSubCategoryId=92</link>
</article>
<article>
<title>Pasahe malabong ibaba</title>
<author>Danilo Garcia at Angie dela Cruz</author>
<date>
<month>December</month>
<day>04</day>
<year>2001</year>
</date>
<body>Matapos ang pinakahuling rollback sa presyo ng langis kamakalawa ng gabi, malabo pa rin ang inaasahang pagbaba ng pamasahe sa mga pampublikong sasakyan sa halagang P.50. Sinabi ni Land Transportation Franchising and Regulatory Board (LTFRB) Chairman Dante Lantin na kasalukuyang naiipit pa sa kanilang board ang petisyon na isinumite ng Philippine Confederation of Drivers Organization-Alliance of Concerned Transport Operators (PCDO-ACTO) para sa pagro-rollback ng pasahe. Ayon kay Lantin, kinontra na naman umano ang naturang petisyon ng PISTON at ng Pambansang Kalipunan ng mga Kooperatibang Pansasakyan (PKKP) na nagsumite rin ng sarili nilang petisyon upang ibasura ng LTFRB ang petisyon sa rollback ng PCDO-ACTO. Masusi umano nilang kinokonsidera ang kalagayan ng mga driver dahil sa pagtaas rin ng maintenance costs at mga matataas na bayarin sa kanilang mga terminals. Kasabay ng ikaapat na rollback sa presyo ng langis ng P.30 kada litro, ikinatuwiran ni Lantin na hindi pa rin umano nakakabawi ang mga driver dahil sa may kabuuan pa lang na P1.31 ang naibaba sa presyo kumpara sa mas malaking P1.80 na itinaas na langis mula noong Oktubre 2000. Kung ikukumpara umano ang presyo ng diesel noong Oktubre 4, 2000 pumapatak lamang ito sa halagang P13 kada litro. Sa kasalukuyan ay nasa P13.49 kada litro ito ngayon kahit na nagbaba ng P.30 kamakalawa ng gabi. Sinabi naman ni PISTON President Medardo Roda na nararapat muna umano ang P3.34 na rollback kada litro ng langis bago magkaroon ng rollback sa pasahe. (Ulat nina Danilo Garcia at Angie dela Cruz)</body>
<link>http://www.philstar.com/Article.aspx?articleId=142458&amp;publicationSubCategoryId=92</link>
</article>
<article>
<title>4 bata ni Nur patay sa gulpi ng taumbayan</title>
<author>Joy Cantos</author>
<date>
<month>December</month>
<day>05</day>
<year>2001</year>
</date>
<body>Apat na hinihinalang tagasunod ni renegade Muslim leader Nur Misuari ang napatay makaraang kuyugin umano ng mga naghiganting vigilante sa Zamboanga City. Sa nakalap na report, isinumbong ng mga galit na villagers sa mga sundalo ang presensiya ng isang grupo ng mga armado sa Limpapa district na nagresulta para sumugod dito ang mga tropa ng militar at magkabanatan. Tatlo sa mga rebelde ang napatay at nakarekober ng isang AK-47 rifle at dalawang Garand rifle. Samantala, natagpuan naman ang ika-apat na bangkay ng rebelde sa Upper Pasonanca district na bugbog-sarado at may tama ng baril at saksak na gawa umano ng mga residente nang tangkain nitong tumakas matapos manghabol ng palo sa dalawa katao. Pinabulaanan naman ni AFP Southcom Chief Lt. Gen. Roy Cimatu na napatay ng mga villagers ang mga renegade rebel ng dating ARMM governor. Ayon kay Cimatu, dakong alas-11:30 ng umaga ng masabat ng mga operatiba ng Armys Special Forces habang nagsasagawa ng combat patrol ang may 10 tauhan ni Nur sa bisinidad ng Bgy. Lapayan sa pagitan ng hangganan ng lungsod ng Zamboanga at Zamboanga del Norte. Agad pinaputukan ng mga armadong loyalitsa ni Nur ang tropa ng military kung saan tumagal ng halos isang oras ang bakbakan hanggang sa mapilitang umatras ang mga rebelde. Nagkanya-kanyag direksiyon sa pagtakas ang mga followers ni Nur at sa mopping-up operations ng mga sundalo ay natagpuan ang mga bangkay. (Ulat ni Joy Cantos)</body>
<link>http://www.philstar.com/Article.aspx?articleId=142546&amp;publicationSubCategoryId=92</link>
</article>
<article>
<title>Pag-amyenda ng Konstitusyon, sinimulan na ng Mababang Kapulungan</title>
<author>Malou Rongalerios-Escudero</author>
<date>
<month>December</month>
<day>05</day>
<year>2001</year>
</date>
<body>Nagsimula na sa Mababang Kapulungan ng Kongreso ang pagtalakay sa pag-amyenda ng Konstitusyon bago isagawa ang 2004 presidential elections. Sa isinagawang public hearing kahapon ng House committee on constitutional amendments na pinamumunuan ni Westerm Samar Rep. Antonio Nachura, mula sa 214 mambabatas, 81 sa mga ito ang pumabor sa panukalang pagbabago sa Konstitusyon o Charter Change (cha-cha) samantala anim lamang ang tumutol. Inaasahan ni Nachura na matatapos nila ang isinasagawang survey sa susunod na linggo kapag nagpahayag na ng kanilang pananaw ang lahat ng mambabatas. Sa naturang survey, tinanong nila ang mga mambabatas kung pabor sila na isagawa ang pag-amyenda sa pamamagitan ng Constitutional Convention kung saan ang mga miyembro ay ihahalal ng taumbayan. Mas magiging katanggap-tanggap umano sa mga mamamayan ang Con-Con kaysa ang Kongreso ang magsagawa ng pagbabago sa pamamagitan ng Constituent Assembly o Peoples Initiative. Maaari umanong magpatawag ng Con-Con sa mga unang buwan ng 2003 upang mas magkaroon ng oras sa pagtalakay ng mga babaguhin sa Saligang Batas. Ang plebisito sa aaprubahan ng Con-Con hinggil sa pagbabago ng Konstitusyon ay maaari naman umanong isabay sa May 2004 elections. Magsasagawa rin ang komite ni Nachura ng mga public consultation hinggil sa planong Charter Change. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=142553&amp;publicationSubCategoryId=92</link>
</article>
<article>
<title>Bagong gobernador ng ARMM nanumpa na kay GMA</title>
<author>Lilia Tolentino</author>
<date>
<month>December</month>
<day>05</day>
<year>2001</year>
</date>
<body>Pinanumpa na kahapon sa tungkulin ni Pangulong Arroyo ang mga bagong halal na opisyales ng Autonomous Region in Muslim Mindanao sa pangunguna nina Dr. Parouk Hussin bilang gobernador at Dr. Mahid Mutilan bilang vice governor. Nanumpa rin ang siyam na ARMM Regional Assemblymen na kinabibilangan nina Ansaruddin Adiong ng Lanao del Sur; Suhayla Salic, lanao del Sur; Alex Menor, Lanao del Sur; Julite Tammang, Sulu; Abraham Burahan, Sulu; Omar Maulana, Sulu; Umbrah Datumanong, Maguindanao; Ssuharto Mid Timbang, Maguindanao at Pua Mangondadato, Maguindanao. Nangako sina Hussin at Mutilan na magkatuwang na magtatrabaho para mapanumbalik ang katahimikan at kaayusan sa ARMM lalo na sa Sulu at Basilan. Ang dalawa ay kapwa tumakbo sa ilalim ng partido Lakas-NUCD-UMDP. Ang ARMM ay sumasakop sa mga lalawigan ng Lanao del Sur, Maguindanao, Sulu, Tawi-Tawi at Marawi. (Ulat ni Lilia Tolentino)</body>
<link>http://www.philstar.com/Article.aspx?articleId=142559&amp;publicationSubCategoryId=92</link>
</article>
<article>
<title>Walang basehan ang alegasyon ni Sen.Serge Osmena - Malacanang</title>
<author>Ely Saludar</author>
<date>
<month>December</month>
<day>05</day>
<year>2001</year>
</date>
<body>Itinuturing ng Malaca&amp;ntilde;ang na isang kalokohan at walang basehan ang mga alegasyon ni Senator Serge Osmena na alam ni Pangulong Arroyo na nagkaroon ng bayaran para mapalaya ang construction magnate na si Regis Romero mula sa kamay ng bandidong grupong Abu Sayyaf. Sinabi ni Presidential Spokesman Rigoberto Tiglao na seryoso ang alegasyong ito ni Osmena Ayon kay Tiglao, kung responsableng public official si Osme&amp;ntilde;a dapat ilabas muna ang kanyang ebidensiya bago paratangan ang Presidente. Binigyang diin ni Tiglao na walang nalalaman at hindi sangkot ang Pangulong Arroyo sa anumang ransom payments kung meron man nangyaring ganito. Hindi rin umano makatarungan para sa militar na sabihing nakakuha ng bahagi ng ransom payment. Ito ay isa umanong malaking insulto sa militar lalo nat marami sa kanila ang nagbuwis ng buhay sa kanilang pakikipaglaban sa Abu Sayyaf. Sinasabi ni Osmena na nakakuha umano ang militar ng P5 milyon mula sa ransom. (Ulat ni Ely Saludar)</body>
<link>http://www.philstar.com/Article.aspx?articleId=142565&amp;publicationSubCategoryId=92</link>
</article>
<article>
<title>Diplomatic protest hiling sa pagbabawas ng sahod ng OFWs sa HK</title>
<author>Malou Escudero</author>
<date>
<month>December</month>
<day>05</day>
<year>2001</year>
</date>
<body>Hiniling kahapon ng dalawang mambabatas ng Bayan Muna na maghain ng diplomatic protest ang Pilipinas sa gobyerno ng Hong Kong upang iprotesta ang pagbabawas ng sahod ng mga Overseas Filipino Workers sa nasabing bansa. Ayon kay Rep. Crispin Beltran, hindi na dapat na hintayin pa ng Department of Foreign Affairs (DFA) at ng Overseas Workers Welfare Administration (OWWA) na ipatupad ng HK government ang plano nito bago maghain ng protesta ang dalawang ahensiya ng gobyerno. Tinatayang nasa 200,000 Filipino ang nagtatrabaho sa HK na karamihan ay mga domestic helper. Sinabi pa ni Beltran na malaki ang naitutulong ng mga OFWs sa ekonomiya ng Hong Kong dahil maituturing din silang major consumers sa nasabing teritoryo. Ang mga domestic helpers umano ang pangunahing bumibili ng cellphone cards na ginagamit sa pagtawag dito sa Pilipinas at bumubuhay sa mga door-to-door services. Idinagdag pa ni Beltran na kung babawasan ng 20-30 porsiyento ang sahod ng mga OFW ay mawawalan ng nasa HK$111 milyong potential revenue mula sa mga Pinoy domestic helrpers ang HK government. Kaugnay nito, binatikos ni Rep, Liza Maza ang administrasyong Arroyo dahil huli na umano ang ginawa nitong pagdedeklara ng suporta para sa mga OFWs. &amp;quot;This dilly-dallying in itss dealing with foreign government puts welfare of Filipino workers in danger,&amp;quot; ani Maza. Malaki umano ang naitutulong ng mga katulong na Pinay sa HK sa mga Chinese career women dahil nakakapagtrabaho sila sa labas ng kanilang tahanan. (Ulat ni Malou Escudero)</body>
<link>http://www.philstar.com/Article.aspx?articleId=142570&amp;publicationSubCategoryId=92</link>
</article>
<article>
<title>House probe sa 'Gang of 5' tinapos na</title>
<author>Malou Escudero</author>
<date>
<month>December</month>
<day>05</day>
<year>2001</year>
</date>
<body>Pormal nang tinapos kahapon ng House committee on ethics ang imbestigasyon hinggil sa &amp;quot;Gang of Five&amp;quot; dahil walang lumutang kahit na isang complainant laban sa limang mambabatas na inakusahang miyembro ng naturang grupo. Ang desisyon na tapusin na ang pagsisiyasat ay base sa inihaing mosyon nina Negros Oriental Emilio Macias at Cavite Rep. Gilbert Remulla. Ikinatuwiran ni Macias na wala nang patutunguhan ang kanilang imbestigasyon dahil wala namang lumutang na complainant laban sa limang kongresista na diumanoy nangotong sa dalawang malaking kompanya ng cellular phones. Hindi rin naman umano maaaring pilitin ng komite ang reporter na si Tita Valderama ng Peoples Journal na isiwalat kung sino ang source ng kanyang istorya ng Gang of 5. Kabilang sa mga umanoy miyembro ng &amp;quot;gang&amp;quot; sina Surigao del Norte Rep. Prospero Pichay, Iloilo Rep. Rolex Suplico, Leyte Reps. Aniceto Saludo at Eduardo Veloso at Negros Oriental Rep. Jacinto Paras. Magugunitang mismong si Suplico ang humiling na bigyan ng dalawang linggong palugit ang komite para maghintay ng nais magreklamo laban sa mga kongresista. Dahil sa ginawang paggigiit nina Macias at Remulla na tapusin na ang pagdinig, nawalan na rin ng saysay ang naunang mosyon ni Saludo na ikulong si Valderama sa loob ng Kongreso hanggat hindi niya pinapangalanan ang kanyang source. Hindi na rin naisalang sa witness stand ang isa pang reporter na si Jess Diaz ng Philippine Star. Nakainitan ni Pichay si Diaz matapos nitong isulat na isang Mindanaoan solon ang lider ng grupo. Sa limang miyembro ng sinasabing Gang of 5, tanging sina Paras at Suplico lamang ang dumalo sa isinagawang pagdinig kahapon. (Ulat ni Malou Escudero)</body>
<link>http://www.philstar.com/Article.aspx?articleId=142574&amp;publicationSubCategoryId=92</link>
</article>
<article>
<title>Gag orders vs Army chief at AFP spokesman kinatigan</title>
<author>Joy Cantos</author>
<date>
<month>December</month>
<day>05</day>
<year>2001</year>
</date>
<body>Kinatigan kahapon ni Armed Forces of the Philippines (AFP) Chief of Staff Gen. Diomedio Villanueva ang ipinalabas na gag order ni Defense Secretary Angelo Reyes laban kina Army Chief Lt. Gen. Jaime delos Santos at AFP Spokesman Brig. Gen. Edilberto Adan dahilan sa pagpapalabas ng mga ito ng mga pahayag sa mediamen na wala na sa hurisdiksiyon ng kanilang mga tungkulin. Ayon kay Villanueva, totoong pagdating sa usapin ng policy making ay tanging ang DND sa pamumuno ni Secretary Reyes ang siyang may karapatan na magpahayag nito upang hindi ito mag-resulta sa anumang pagkalito sa panig ng mga mambabatas at maging ng publiko. For purpose of clarifying procedures, palagay ko ay mas maganda nga ito para hindi magkasalungat-salungat ang mga sinasabi namin, between us, sa operational level and sa policy making level, pahayag pa ni Villanueva. Matatandaang kamakalawa ay isang memorandum ang ipinadala ni Reyes kay Villanueva na inaatasan itong pagpaliwanagin sa loob ng 48-oras sina Adan at delos Santos dahil kapwa naging kalabisan umano ang posisyon ng mga ito nang magpahayag sila ng mga isyu na sakop na ng kalihim at ito lang ang may karapatang magpalabas ng pahayag ukol dito. Hindi umano nagustuhan ni Reyes nang sabihin ni delos Santos na kailangan pang karagdagang 20,000 tauhan ng Phil. Army dahil lumulobo na ang insurgency problem sa bansa. Samantala, si Adan naman ay kinastigo sa dahilang sinabi umano nito sa mga mamamahayag na kailangan pa ng militar ang mas mahigpit na kampanya laban sa terorismo. Samantala, maging ang Association of General and Flag Officers (AGFO), isang samahan ng mga retiradong military officers at officials ay nagpahayag din ng pag-suporta sa desisyon ni Reyes dahil gusto lamang umano ng huli na maisaayos ang mga pulisya na umiiral sa hukbo. (Ulat ni Joy Cantos)</body>
<link>http://www.philstar.com/Article.aspx?articleId=142576&amp;publicationSubCategoryId=92</link>
</article>
<article>
<title>GMA sa US: Dakpin si Misuari!</title>
<author>Ely Saludar</author>
<date>
<month>December</month>
<day>06</day>
<year>2001</year>
</date>
<body>Pormal nang hiningi ng pamahalaang Pilipinas sa Estados Unidos na usigin ang nagrebeldeng dating gobernador ng Autonomous Region in Muslim Mindanao (ARM) Nur Misuari bilang isang international terrorist na may kaugnayan sa al-Qaeda terrorist network ni Osama bin Laden. Ayon kay Pangulong Arroyo, ipauubaya na niya sa gobyerno ng America ang pagtugis kay Misuari dahil puwede na itong ituring na kalaban ng US at banta sa kanilang seguridad. Ito ay makaraang madiskubre ng military na may kaugnayan ito sa Abu Sayyaf at dapat nang idagdag sa listahan ng US ng mga suspected international terrorist. &amp;quot;Since the Abu Sayyaf is included in the order of battle of the United States on the terrorist, we will be notifying the US that we have information that Misuari has links,&amp;quot; pahayag ng Pangulo. Si Misuari ay kinasuhan na ng rebelyon sa Pilipinas dahil sa pagsugod sa Jolo at ang pagsalakay sa Cabatangan complex sa Zamboanga City ng kanyang renegade forces. Sa isang ambush interview, sinabi rin ng Pangulo na hindi niya bibigyang pansin ang umanoy open letter ni Nur. Bagaman hindi pa niya natatanggap o nakikita ang naturang liham ay sinabi ng Pangulo na hindi niya papatulan ito. &amp;quot;Im not going to dignify any letter from him (Misuari) and I have not received it,&amp;quot; dagdag pa ng Pangulo. (Ulat ni Ely Saludar)</body>
<link>http://www.philstar.com/Article.aspx?articleId=142670&amp;publicationSubCategoryId=92</link>
</article>
<article>
<title>Serge hinamon ng AFP na maglabas ng ebidensiya</title>
<author>Lilia Tolentino,Grace Amargo at Joy Cantos</author>
<date>
<month>December</month>
<day>06</day>
<year>2001</year>
</date>
<body>Hinamon kahapon ng Armed Forces of the Philippines (AFP) si Sen. Sergio Osme&amp;ntilde;a III na maglantad ng ebidensiya para patunayan nito ang seryosong paratang hinggil sa P17M ransom payment ng negosyanteng si Reghis Romero kapalit ng pagpapalaya dito ng mga bandidong Abu Sayyaf. Ayon kay AFP Spokesman Brig. Gen. Edilberto Adan, hindi nila batid kung ano ang motibo ng senador sa pagpapalutang nito ng kontrobersiyal na alegasyon. Sinabi ni Adan na hindi isasalang ng AFP ang kanilang kredibilidad kapalit lamang ng salapi dahil tapat silang sa kanilang tungkulin. Ayaw naman palampasin ng Malaca&amp;ntilde;ang ang anyay walang basehang akusasyong ito ni Osmena at hinihingan nito ng &amp;quot;apology&amp;quot; ang senador patungkol sa ransom. Magugunitang ibinulgar ni Osme&amp;ntilde;a ang pagbabayad ng halagang P17milyong ransom kung saan nakinabang umano rito ang ilang mga opisyales ng militar at lokal na pamahalaan ng Basilan. Sinabi ni Osme&amp;ntilde;a na alam niya ang naturang payoff dahil mismong ang single-engine plane niya ang hiniram ng isang opisyal ng pamahalaan para ideliver nag naturang salapi na unay pinalalabas na gamot para sa mga bihag ng bandido. Samantala, posibleng ipatawag ng Senado si Pangulong Arroyo upang hingan ng paliwanag kaugnay ng ibinulgar ni Senator Osme&amp;ntilde;a na may alam ito sa naganap na bayaran ng ransom sa mga bandidong Abu Sayyaf kapalit ng kalayaan ng construction magnate na si Reghis Romero. Kasalukuyan nang nagpupulong ang mga senador para hingan ng paliwanag ang Pangulo. Pero para kay Sen. Ramon Magsaysay Jr., hindi na dapat pang padaluhin ang Presidente dahil sa pagdalo pa lamang ni Osme&amp;ntilde;a sa imbestigasyon ng naturang isyu ay magkakaroon na ng malinaw na resulta. (Ulat nina Lilia Tolentino,Grace Amargo at Joy Cantos)</body>
<link>http://www.philstar.com/Article.aspx?articleId=142680&amp;publicationSubCategoryId=92</link>
</article>
<article>
<title>Gobyerno kinastigo sa repatriation ni Misuari</title>
<author>Grace Amargo</author>
<date>
<month>December</month>
<day>06</day>
<year>2001</year>
</date>
<body>Kinastigo ni Senador Tessie Aquino-Oreta ang patumpik-tumpik na pagkilos ng administrasyon upang maibalik kaagad sa bansa si dating ARMM Gov. Nur Misuari at litisin sa kasong kinasasangkutan ng dating lider ng MNLF. Sinabi ni Oreta na kailangan nang kumilos ang pamahalaan para maibalik si Misuari sa ating bansa upang magkaroon ito ng pagkakataong maipagtanggol ang sarili sa paratang na rebelyon at paglulustay ng pondo habang nanunungkulan bilang ARMM governor. Ikinababahala ng senadora na baka paghinalaan pa ng makapangyarihang Islamic body na ginigipit lamang ng Palasyo si Misuari sanhi ng mabagal na pagkilos sa repatriation issue nito. Ayon sa ulat, nananatiling kinikilala ng OIC si Misuari bilang MNLF leader at natatanging kinatawan ng Bangsamoro people sa buong bansa. Sinabi ni Oreta na maaring magbago ang pananaw ng OIC sa dating lider ng MNLF kapag nakapagsumite ng matitibay na ebidensiya ang pamahalaan sa kaso at isasasampa agad sa korte. (Ulat ni Grace Amargo)</body>
<link>http://www.philstar.com/Article.aspx?articleId=142687&amp;publicationSubCategoryId=92</link>
</article>
<article>
<title>Cabinet revamp hindi Charter change!</title>
<author>Malou Rongalerios-Escudero</author>
<date>
<month>December</month>
<day>06</day>
<year>2001</year>
</date>
<body>Ang pagtanggal sa itinuturing na &amp;quot;bad eggs&amp;quot; sa Gabinete ang dapat baguhin at hindi ang Konstitusyon! Ito ang iginiit kahapon ni Palawan Rep. Abraham Mitra kaugnay sa Charter Change (cha-cha) na isinusulong ng Kongreso. Sinabi ni Mitra na hindi sagot sa problema ng bansa ang pag-edit sa mga masasamang probisyon ng Konstitusyon. Ang solusyon umano sa problema ay ang Cabinet reshuffle na matagal nang dapat ginawa ng Pangulo. Naniniwala si Mitra na may listahan ang Pangulo ng kanyang mga &amp;quot;non-performing&amp;quot; Cabinet members at dapat na niyang sibakin ang mga ito sa puwesto. Bagaman at sinusuportahan ni Mitra ang pagbabago sa Konstitusyon, sinabi nito na hindi ito ang sagot sa mga problemang kinakaharap ng bansa sa kasalukuyan. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=142692&amp;publicationSubCategoryId=92</link>
</article>
<article>
<title>Kongresista napagkamalang terorista, US visa kinansela</title>
<author>Malou Rongalerios-Escudero</author>
<date>
<month>December</month>
<day>06</day>
<year>2001</year>
</date>
<body>Matapos mapagkamalang isang terorista ng New York Police, kinansela ng United States Embassy ang US visa ni Negros Occidental Rep. Apolinario Lozada. Hindi makapaniwala si Lozada na sa kabila na siya ang chairman ng House committee on foreign affairs ay biglang ibinalik sa kanya ng US Embassy ang kanyang registration form para sa pasaporte kasama ang kanyang kinanselang visa. Ayon kay Lozada, wala siyang matandaang atraso sa pamahalaang America maliban lamang ng masita ito ng New York police noong Oktubre at paghinalaang terorista dahil &amp;quot;suspicious looking&amp;quot; umano habang namamasyal malapit sa &amp;quot;Ground Zero&amp;quot; o sa lugar nang pinasabog na World Trade Center. Matapos magpakilalang isang journalist mula sa Pilipinas ay pinabayaan na ito. Sinabi ni Lozada na masyadong nakakainsulto ang pagkakansela ng kanyang visa dahil wala man lamang ibinigay na paliwanag ang embahada ng America. Ipinaliwanag pa ng mambabatas na hiniling lamang niya sa embahada na ilipat sa kanyang bagong passport ang kanyang US visa na nakadikit sa kanyang lumang passport pero nabigla siya nang kanselahin ito. &amp;quot;Masyado na kasing makapal yong passport ko dahil tatlong patong na kaya pinalakad ko na idikit na lamang sa bagong passport. Pero ang ginawa nila, kinansela nila iyong visa ko,&amp;quot; himutok nito. Maaaring ikinagalit din umano ng mga opisyal ng US ang ginawa nitong pagbatikos sa mga Amerikano ng alisan ng visa at ipa-deport ang dalawang Filipinong piloto na napagkamalang kontaminado ng anthrax. &amp;quot;Kung ito ang dahilan, ang babaw naman nila. Anong gusto nila tumahimik na lang tayo sa mga ginagawa nila sa mga kababayan natin,&amp;quot; sabi pa ni Lozada. Sinabihan umano siya ng US Embassy na magsumite na lamang ng bagong application form para makakuha muli ng visa. Dahil dito ay dadaang muli si Lozada sa proseso ng mga first timer na kukuha ng visa at kinakailangang magsumite ng mga requirements gaya ng certificate of employment, bank certificate, original land titles at proof of billing. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=142698&amp;publicationSubCategoryId=92</link>
</article>
<article>
<title>Ador Mawanay lumayas na sa ISAFP</title>
<author>Grace Amargo</author>
<date>
<month>December</month>
<day>06</day>
<year>2001</year>
</date>
<body>Umalis na sa pangangalaga ng Intelligence Service of the Armed Forces of the Philippines ang isa sa mga pangunahing testigo laban kay Senador Panfilo Lacson na si Angelo &amp;quot;Ador&amp;quot; Mawanay at sinasabing tuluyan nang lumipat sa pangangalaga ng mga security ng Department of Justice-Witness Protection Program dahil nakakainitan na umano nito ang mga tauhan ng ISAFP. Nabatid na inakusahan umano si Ador ng mga tauhan ng ISAFP na patuloy pa rin sa kanyang panggagantso sa pamamagitan ng pagbebenta ng mga cellular phones. Dahil dito, inutos umano ni ISAFP Chief, Col. Victor Corpus na putulan ng linya ng telepono si Mawanay sa kanyang quarters upang matigil na ang anumang transaksiyon nito dahil kahihiyan ng ISAFP ang nakataya kapag may naloko pa itong mga tao. Ikinagalit naman ito ni Mawanay sa pagsabing hindi man lamang siya binigyan ng pagkakataon ng ISAFP na ibigay ang kanyang panig at makapagpaliwanag. Kasabay nito ay lumiham na si Sen. Ramon Magsaysay Jr. sa DOJ na humihiling na isailalim na sa seguridad ng DOJ-Intelligence Service Operations Group (ISOG) si Mawanay na siya ring nais ng huli. Sa kasalukuyan, si Mawanay ay nasa ilalim na ng DOJ-WPP sa pamamagitan ng conditional admission bunga ng umanoy ibinunyag nitong kidnapping at drug activities ni Lacson. Gayunman, tiniyak ni DOJ-WPP director Senior State Prosecutor Leo Dacera na magpapatuloy pa rin ang pagbibigay nila ng proteksiyon at benepisyo kay Mawanay hanggat buhay ang kaso laban kay Lacson. (Ulat ni Grace Amargo)</body>
<link>http://www.philstar.com/Article.aspx?articleId=142702&amp;publicationSubCategoryId=92</link>
</article>
<article>
<title>Tulong ng UN hirit ni Misuari</title>
<author>Rose Tamayo</author>
<date>
<month>December</month>
<day>07</day>
<year>2001</year>
</date>
<body>Humihirit ngayon ang kampo ni renegade MNLF leader Nur Misuari sa United Nations na bigyan siya ng &amp;quot;permanent UN observer status&amp;quot; para tuluyan nang kilalanin ang bahagi ng Mindanao na dominado ng mga Muslim bilang malayang bansa. Nagtungo sa New York ang abogado ni Misuari na si Sadar Elly Velez Lao Pamatong para personal na iabot kay UN Secretary General Koffi Annan ang siyam na pahinang &amp;quot;urgent request&amp;quot; ng MNLF-Bangsamoro Republik. Ayon naman sa Department of Foreign Affairs, ibabasura lamang ng UN ang hindi kapani-paniwalang request na ito dahil hindi umano maniniwala ang UN na may &amp;quot;ethnic cleansing&amp;quot; sa Southern Philippines gaya ng nakapaloob sa urgent request ng MNLF bilang isa sa mga pangunahing rason ng mga ito. &amp;quot;To save the Mindanaoan people from the ugly scourage of war and genocide, Misuari seeks your assistance in obtaining a UN permanent observer status in behalf of the Moro National Liberation Front,&amp;quot; nakasaad pa sa request na may lagda ni Pamatong. Ayon pa sa DFA, wala umanong dapat ikabahala ang pamahalaan ukol dito dahil kung hindi umano pinaboran si Misuari ng OIC sa kahilingan nitong political asylum ay gayon rin umano ang gagawin ng UN. Masyadong mabibigat ang naging paratang ng MNLF sa pamahalaan ng Pilipinas gaya ng nakasaad sa urgent request na kanilang ipinasa na umanoy &amp;quot;The Mindanaoans have been a victim of egregerious ethnic and religious discrimination and under the circumstances, the only way for them to live as human beings is to regain their lost sovereignty or independence.&amp;quot; Nilinaw naman ni Malaysian Ambassador Mohammad Taufik na hindi umano imbitado si Misuari sa gaganaping extraordinary meeting ng OIC Committee of the Eight bilang RP representative sa Jakarta, Indonesia ngayong Disyembre 12. Ang pagkakaalam umano nito ay pawang mga foreign ministers lamang ng mga bansang Senegal, Somalia, Saudi Arabia, Libya, Bangladesh, Malaysia, Indonesia at Brunei ang imbitado. Magpupulong ang mga ito para pag-usapan ang tungkol sa kaso ni Misuari. (Ulat ni Rose Tamayo)</body>
<link>http://www.philstar.com/Article.aspx?articleId=142786&amp;publicationSubCategoryId=92</link>
</article>
<article>
<title>Summit vs terorismo ipatatawag ni GMA</title>
<author>Ely Saludar</author>
<date>
<month>December</month>
<day>07</day>
<year>2001</year>
</date>
<body>Nagdesisyon na si Pangulong Arroyo na magpatawag ng isang intelligence summit upang mas maging mabisa ang kampanya ng pamahalaan laban sa kidnapping at paglawak ng terorismo. Sa kanyang pagdalo sa graduation ng 161 kadete sa Philippine National Police Academy (PNPA) sa Camp Casta&amp;ntilde;eda, Silang, lalawigan ng Cavite, sinabi ng Pangulo na napapanahon ang intelligence summit para marepaso at mapagbuti ang serbisyo ng intelligence community, pero sinabi ng Pangulo na hindi naman nangangahulugan na palpak ang intelligence comunity sa bansa. Ayon sa Pangulo, matapos ang pag-atake sa US noong Sept. 11 at pagsabog sa Israel ay agad na nirebisa ang intelligence ng kanilang bansa na mas marapat na gawin din sa Pilipinas. &amp;quot;Not a break down because just like the US after the World Trade bombing they examined their intelligence. Even in Israel, after the suicide bomb they examined their intelligence. What more us,&amp;quot; paliwanag pa ng Punong Ehekutibo. (Ulat ni Ely Saludar)</body>
<link>http://www.philstar.com/Article.aspx?articleId=142793&amp;publicationSubCategoryId=92</link>
</article>
<article>
<title>Palasyo duda sa pagpunta ni Sen. Lacson sa Malaysia</title>
<author>Ely Saludar</author>
<date>
<month>December</month>
<day>07</day>
<year>2001</year>
</date>
<body>Malaking palaisipan sa Malaca&amp;ntilde;ang ang biglaang pagbisita ni Sen. Panfilo Lacson sa Kota Kinabalu, Malaysia. Ayon kay Presidential Spokesman Rigoberto Tiglao, umalis kamakalawa si Lacson patungong Kota Kinabalu sakay ng Malaysian Airlines flight 703 dakong alas-2 ng hapon, pero bumalik din kahapon. Sinabi ni Tiglao na nakita si Lacson na nakipagpulong kay dating Malaysian Sen. Sairin Karno at sa negosyanteng si Lee Ping Wei. Si Karno, kung matatandaan ang ipinipilit ng Abu Sayyaf Group na umentra bilang negosyador para sa pagpapalaya ng kanilang mga bihag, samantala si Li Peng ay nasangkot sa pagbabayad ng ransom sa mga Sipadan hostages noong Estrada administration. Ipinagtataka ng Palasyo ang motibo ng pagbisita ng senador sa Kota Kinabalu at ang pakikipagkita nito kina Sairin at Lee Ping. Ang hinala ni Tiglao ay may niluluto si Lacson na posibleng may kinalaman sa pagbabayad ng ransom sa mga nalalabing bihag ng Sayyaf kabilang ang mag-asawang American missionary na sina Martin at Gracia Burnham. Dahil dito, ipinaalala ng Malaca&amp;ntilde;ang kay Lacson ang umiiral na &amp;quot;no-ransom&amp;quot; policy ng pamahalaan. (Ulat ni Ely Saludar)</body>
<link>http://www.philstar.com/Article.aspx?articleId=142799&amp;publicationSubCategoryId=92</link>
</article>
<article>
<title>Gov't employee may karapatang nang mag-strike</title>
<author>Malou Rongalerios-Escudero</author>
<date>
<month>December</month>
<day>07</day>
<year>2001</year>
</date>
<body>Tulad ng mga pribadong manggagawa, maaari na ring mag-aklas ang mga kawani ng pamahalaan kung ang kanilang ipoprotesta ay tungkol sa iresponsableng pamamalakad ng ahensiyang kanilang pinaglilingkuran. Ito ang ginarantiyahan kahapon ng House Civil Service committee na pinamumunuan ni Bohol Rep. Eladio Jala matapos aprubahan ng komite ang panukalang Civil Service Code. Nakapaloob sa nasabing panukala na payagan ang lahat ng government employees na magsagawa ng &amp;quot;peaceful concerted activities&amp;quot; kabilang na ang karapatang mag-strike bilang last resort na naayon sa batas. Sinuportahan naman ni Samar Rep. Antonio Eduardo Nachura ang panukalang magbigay ng kaparatang mag-strike sa public sector employees kung ang strike ay hindi dahil sa kahilingang pagtaas ng economic benefits, kundi sa kaso lamang ng mismanagement, kabiguan ng management na ibigay ang mga benepisyo na itinakda ng batas o oppressive management practices. Ipinaliwanag ni Nachura na matibay ang desisyon ng Korte Suprema na hindi maaaring hilingin ng mga empleyado ng gobyerno sa kanilang mga agency managers na dagdagan ang kanilang benepisyo dahil ang bagay na ito ay hindi saklaw ng kapangyarihan ng manager. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=142803&amp;publicationSubCategoryId=92</link>
</article>
<article>
<title>Pinay na namatay sa suicide bombing, may buwanang pensiyon sa Israel</title>
<author>Lilia Tolentino at Rose Tamayo</author>
<date>
<month>December</month>
<day>07</day>
<year>2001</year>
</date>
<body>Nakatakdang tumanggap ng buwanang pensiyon mula sa pamahalaang Israel ang pamilya ni Rosalia Reyes, ang Pinay na namatay sa suicide bombing sa Haifa, Israel noong nakaraang Linggo. Inihayag ni Pangulong Arroyo sa isang press statement na tatanggap ng $1,529.01 monthly pension at benepisyong $2,117.15 bilang tulong ng gobyerno ng Israel sa pamilya ni Reyes at iba pang mga kailangan sa pagpapalibing sa kanyang bangkay. Pinasalamatan din ng Pangulo ang ginawang pagpapagamot ng Israel sa apat pang Filipino na nasugatang sina Mario Libao, Lily Basi, magkapatid na Maricar at Raul Vibas. Makakatanggap ng sick pay, medicine, medical treatment, recovery at free hospitalization assistance ang apat na mga nabanggit na sugatan. Si Reyes at ang apat na sugatan ay mga lehitimo at dokumentadong OWFs na namamasukan bilang care givers sa Israel kaya may karapatang tumanggap ng full benefits sa ilalim ng Betuach Leumi o National Security Insurance of Israel. Samantala, darating ngayong alas-5 ng hapon sa bansa sakay ng Swiss Air flight SR-178 ang bangkay ni Reyes. Agad dadalhin ang labi sa kanilang lalawigan sa San Juan, Batangas. Kaugnay nito, umalis ng bansa kamakalawa patungong Israel ang asawat mga anak ni Libao na iniulat na comatose pa rin at nasa intensive care unit ng Ramban hospital sa Haifa. Si Libao ay isinailalim sa liver at stomach operation matapos magkaroon ng impeksiyon dulot ng matinding tama ng mga pako at pira-pirasong metal sa ibat ibang parte ng katawan. Ayon kay Foreign Affairs spokesman Victoriano Lecaros, sasagutin ng Israel National Insurance ang pamasahe sa eroplano at hotel accomodation ng pamilya ni Libao. Samantala, isinailalim sa eye surgery si Maricar at ang kapatid nitong si Raul ay nagkaroon ng &amp;quot;broken leg&amp;quot; habang si Basi ay nabalian ng leeg at balikat at nagkaroon ng sunog sa mukha. (Ulat nina Lilia Tolentino at Rose Tamayo)</body>
<link>http://www.philstar.com/Article.aspx?articleId=142806&amp;publicationSubCategoryId=92</link>
</article>
<article>
<title>Kaso vs 3 kongresista ibinasura</title>
<author>Malou Rongalerios-Escudero</author>
<date>
<month>December</month>
<day>07</day>
<year>2001</year>
</date>
<body>Tulad ng kaso ng &amp;quot;Gang of Five&amp;quot; ibinasura na rin ng House committee on Ethics ang tatlo pang magkakahiwalay na kaso laban naman kina Reps. Narciso Monfort (Iloilo), Harry Angpin (Manila) at Enrico Echiverri (Caloocan) dahil sa kawalan umano ng merito. Magugunita na si Echiverri ay inireklamo ng isang opisyal ng US Embassy dahil sa hindi nito tinapos ang inisponsor nitong study tour para sa mga mambabatas at kinolekta pa rin umano ang buong allowance na ibinigay para sa kanila ng sponsor. Subalit sinabi ni Echiverri na walang dahilan para magreklamo ang embahada dahil ibinalik na niya ang mga nagastos para sa nasabing tour. Si Monfort naman ay kinasuhan ng isang negosyante sa kanilang lalawigan matapos angkinin ang isang lupain na dapat idodonate sa isang barangay. Patungo na rin sa dismissal ang reklamo ng dalawang negosyante laban kay Angpin na may kaugnayan naman sa isang gusali sa Maynila. Nagpasya ang Ethics committee na ibasura ang mga reklamo laban sa tatlong mambabatas dahil naganap ang atraso ng mga ito noong hindi pa sila mga miyembro ng 12th Congress. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=142809&amp;publicationSubCategoryId=92</link>
</article>
<article>
<title>Jinggoy inatake sa puso</title>
<author>Malou Rongalerios</author>
<date>
<month>December</month>
<day>08</day>
<year>2001</year>
</date>
<body>Isinugod kahapon sa Makati Medical Center si dating San Juan Mayor Jinggoy Estrada matapos umanong dumanas ng atake sa puso sa Veterans Memorial Medical Center. Ayon sa report, biglang kinapos sa paghinga at dumanas ng matinding paninikip ng dibdib si Jinggoy, 38, dahilan para itawag ng kanyang cardiologist na si Dr. Lorenzo Jocson sa Sandiganbayan ang tungkol sa kalagayan ng dating alkalde. Agad namang pinahintulutan ng Sandiganbayan ang paglilipat kay Jinggoy sa MMC. Ayon kay Sandiganbayan Sheriff Edgardo Urieta, pumayag ang mga mahistrado ng Sandiganbayan na ilipat si Jinggoy dahil isang emergency ang sitwasyon. Kagyat ding sumugod sa MMC si Senador Loi Estrada para daluhan ang kanyang anak. Hindi pa mabatid ang kasalukuyang kalagayan nito. Si Jinggoy, kasama ng kanyang amang si dating Pangulong Estrada ay kapwa nakadetine sa VMMC habang nililitis sa kasong plunder. Kung matatandaan nitong nakaraang Hulyo ay sinabi ng mga doktor ni Jinggoy na dapat itong manatili sa ospital dahil sa hypertension at paninikip ng dibdib. (Ulat ni Malou Rongalerios)</body>
<link>http://www.philstar.com/Article.aspx?articleId=142895&amp;publicationSubCategoryId=92</link>
</article>
<article>
<title>Pacifico Marcelo ginisa sa Senado</title>
<author>Grace Amargo</author>
<date>
<month>December</month>
<day>08</day>
<year>2001</year>
</date>
<body>Sermon agad ang inabot ng telecommunications executive na si Pacifico Marcelo kay Sen. Joker Arroyo matapos humarap ang una sa pagdinig ng Senate Blue Ribbon Committee kahapon para sa imbestigasyon ng telecom franchise anomaly. Dinikdik ng mga kaalyado ng administration si Marcelo kaya napilitan itong umamin na hindi tuwirang hiningi ni Pangulong Arroyo ang majority control ng Philippine Communications Clearinghouse Inc. na ang prangkisa ay na-veto kamakailan, matapos siyang tanungin nina Senators Rene Cayetano, Francis Pangilinan at Ralph Recto. Nabigo si Marcelo na patunayan na tahasang may interes ang Pangulo sa dalawa niyang kumpanya at sinabing ang lahat ay kanya lamang interpretasyon at paniniwala batay sa pahayag ng Pangulo noong sila ay mag-usap. Naniniwala rin si Cayetano na masyadong exaggerated si Marcelo sa kanyang mga pahayag dahil maging ang Palasyo ay aminado naman na nag-usap ang dalawa subalit hindi iyon ang kanilang pinag-usapan. Pati citizenship at pag-notaryo ng affidavit ni Marcelo ay pinuna rin ni Cayetano dahilan para mag-walkout si Sen. Robert Jaworski dahil sa pagkainis. Maging si Sen. Loi Estrada ay pinuna ang pagbabawal ni Sen. Arroyo sa abogado ni Marcelo na bigyan nito ng payo ang kanyang kliyente. Ayon naman kay Arroyo, maaari lamang magbigay ng payo at pigilin ng abogado si Marcelo na sagutin ang mga tanong ng senador kung ito ay lalabag sa self-incrimination. Pormal ring nilinis ni Marcelo ang pangalan ni First Gentleman Mike Arroyo sa Senado ang pagkakaugnay ng pangalan nito sa umanoy suhulan sa telecommunication franchise bill na na-veto ng Pangulo. (Ulat ni Grace Amargo)</body>
<link>http://www.philstar.com/Article.aspx?articleId=142905&amp;publicationSubCategoryId=92</link>
</article>
<article>
<title>Barangay election di tuloy</title>
<author>Lilia Tolentino at Malou Rongalerios-Escudero</author>
<date>
<month>December</month>
<day>08</day>
<year>2001</year>
</date>
<body>Hindi matutuloy ang nakatakdang pagdaraos ng barangay election sa Mayo 2002 dahil wala umanong budget para dito. Ayon kay Pangulong Arroyo, mayroong rekomendasyong nagmula sa ibat ibang sektor na huwag munang ituloy ang halalan dahilan sa walang pondo at payag siya rito. Ang pondo para sa eleksiyong pambarangay ay nagmumula sa pamahalaang lokal at Comelec. &amp;quot;Walang budget para sa halalang pambarangay. There is a clamor from everybody to postpone it,&amp;quot; pahayag ng Pangulo. Hihilingin din umano ng Pangulo sa liderato ng Senado at Kongreso na magpasa ng isang batas para sa pagpapaliban ng barangay election. Hahadlangan naman ng mga kongresistang kasapi ng oposisyon sa Mababang Kapulungan ng Kongreso ang anumang hakbang na ipagpaliban ang barangay elections. Ito ang naging opisyal na posisyon ng minority bloc sa pangunguna ni Minority Leader Carlos Padilla matapos mapagkasunduan sa isinagawang pagpupulong kamakalawa ng Legislative Executive Advisory Consultative Council (LEDAC) na isabay na lamang ang barangay election sa presidential polls sa 2004. Subalit sinabi ni Padilla na ang naturang hakbang ay magbibigay lamang ng maling senyales na hindi matatag ang Arroyo administration. Kung tutuusin umano ay tatlong taon nang extended ang termino ng mga kasalukuyang opisyal ng barangay at nais din naman ng taumbayan na gamitin ang kanilang karapatan na maghalal ng mga bagong opisyal ng kanilang barangay na nais nila. Idinagdag pa ni Padilla na maaaring makatipid nga ang gobyerno kung ipagpapaliban ang eleksiyon pero hindi ito sapat na batayan para hindi ito ituloy. (Ulat nina Lilia Tolentino at Malou Rongalerios-Escudero)</body>
<link>http://www.philstar.com/Article.aspx?articleId=142911&amp;publicationSubCategoryId=92</link>
</article>
<article>
<title>Kapag napatunayang nagbayad ng ransom Romero II, kakasuhan</title>
<author>Malou Escudero</author>
<date>
<month>December</month>
<day>08</day>
<year>2001</year>
</date>
<body>Maaring sampahan ng kasong perjury ng House defense committee ang pinalayang bihag ng Abu Sayyaf na si Reghis Romero III kapag napatunayan na nagbayad ito ng ransom sa bandidong grupo. Ayon kay Valenzuela Rep. Magtanggol Gunigundo, vice chairman ng komite, &amp;quot;under oath&amp;quot; si Romero ng sabihin nito sa komite na hindi siya nagbayad ng ransom at nakatakas lamang siya sa Abu Sayyaf kaya siya nakalaya. Ang reaksiyon ay ginawa ni Gunigundo dahil na rin sa ginawang pagbubulgar ni Sen. Serge Osme&amp;ntilde;a tungkol sa pagbabayad ng ransom ni Romero sa ASG. &amp;quot;Kung mapapatunayan na totoo ang alegasyon na nagkaroon ng bayaran, we will file perjury case against him (Romero) dahil nagsinungaling siya sa Kongreso,&amp;quot; sabi ni Gunigundo. (Ulat ni Malou Escudero)</body>
<link>http://www.philstar.com/Article.aspx?articleId=142917&amp;publicationSubCategoryId=92</link>
</article>
<article>
<title>Misuari handa nang pabalikin sa 'Pinas</title>
<author>Ely Saludar</author>
<date>
<month>December</month>
<day>08</day>
<year>2001</year>
</date>
<body>Tiniyak kahapon ni Pangulong Arroyo na pinaghahandaan na ng pamahalaang Pilipinas ang pagbabalik ni dating ARMM Gov. Nur Misuari mula sa Malaysia. Ayon sa Pangulo, bagamat kung siya ang masusunod ay mas nais nitong manatili si Misuari sa Malaysia, ay ayaw naman nitong maging pabigat ang MNLF leader sa naturang bansa kaya matapos umano ang isinasagawang interogasyon laban sa rebeldeng gobernador ay pauuwiin na ito sa Pilipinas. Sakaling umuwi sa bansa ay iminungkahi na ni Justice Secretary Hernando Perez na ikulong si Misuari sa Fort Magsaysay sa Nueva Ecija upang malayo ito sa kanyang mga loyalista sa Mindanao. (Ulat ni Ely Saludar)</body>
<link>http://www.philstar.com/Article.aspx?articleId=142926&amp;publicationSubCategoryId=92</link>
</article>
<article>
<title>Strunk ipatatawag na ng NBI</title>
<author>Ellen Fernando</author>
<date>
<month>December</month>
<day>09</day>
<year>2001</year>
</date>
<body>Sisimulan na ng National Bureau of Investigation (NBI) ang pag-iimbestiga kay Rod Strunk at anumang araw ngayong linggo ay ipatatawag na ito para isailalim sa lie detector test. Ayon sa isang NBI source na tumangging magpabanggit ng pangalan, hindi pa lusot si Strunk sa kasong pagpaslang sa asawa niyang aktres na si Nida Blanca. Tulad nang naunang lumabas sa pagsisiyasat ng PNP-Task Force Marsha ay nananatili pa rin itong suspek sa kaso. &amp;quot;Siya pa rin ang pinakamalapit sa biktima ng maganap ang krimen at bilang asawa ay may mga personal na usapin na sila lamang dalawa ang nakakaalam,&amp;quot; anang source. Sinabi pa ng source na hindi porket nilinis siya ng self-confessed killer na si Philip Medel ay abswelto na siya sa imbestigasyon ng NBI. Hindi umano nagpapatangay ang NBI sa ginawang pagwawala ni Medel sa DOJ. &amp;quot;Kaya nga nakatakda siyang (Strunk) isalang sa polygraph test ng NBI para mabatid kung nagsasabi ito ng katotohanan tungkol sa pagpatay sa kanyang asawang si Nida Blanca,&amp;quot; sabi ng source. Kamakalawa ay nagbigay ng kanyang salaysay sa NBI ang nag-iisang anak ni Blanca na si Kaye Torres kasama ang kanyang abogado na si Atty. Hariett Demetriou kung saan pinag-usapan ang mga huling naging transaksiyon ng kanyang ina bago ito pinaslang. (Ulat ni Ellen Fernando)</body>
<link>http://www.philstar.com/Article.aspx?articleId=143007&amp;publicationSubCategoryId=92</link>
</article>
<article>
<title>Pagpapaliban ng Barangay election haharangin ng Senado</title>
<author>Ellen Fernando</author>
<date>
<month>December</month>
<day>09</day>
<year>2001</year>
</date>
<body>Tututulan ng Senado ang plano ng pamahalaan na ipagpaliban ang nakatakdang barangay elections sa susunod na taon. Ayon kay Senate Minority Leader Aquilino Pimentel Jr., haharangin nila ang naunang hakbangin ng gobyerno na huwag ituloy ang nakatakdang barangay elections dahil sa karapatan ng bawat mamamayan na pumili ng mamumuno sa kanilang komunidad sa pamamagitan ng pagdaraos ng halalan. Sinabi ni Pimentel na may halong pulitika na ito dahil sa pagnanais ng ilang mga pulitiko na manatili sa puwesto ang kanilang mga kaalyado sa bawat barangay. Kung maisasabay ang halalan ng barangay sa national elections sa taong 2004 ay magiging malalim na aniya ang utang na loob ng mga opisyal ng barangay sa mga pulitikong nagsulong ng pagbinbin sa halalan at bilang ganti, gagawa ang mga ito ng mga pamamaraan upang buong suportahan ang kandidatura ng mga pulitikong ito. Idinagdag pa ni Pimentel na bilang may-akda ng Local Government Code, nararapat lamang na pangunahan niyang maipatupad ang nakatakdang halalan dahil sa labis-labis na ang panahong ipinanatili ng kasalukuyang liderato ng barangay kung maisusulong ang nasabing plano. Kung makakatigan ng Senado ang pagpapaliban ng barangay elections ay lalabas na walong taong manunungkulan ang mga nakapuwesto ngayong barangay officials na tahasang paglabag sa local government code. (Ulat ni Ellen Fernando)</body>
<link>http://www.philstar.com/Article.aspx?articleId=143021&amp;publicationSubCategoryId=92</link>
</article>
<article>
<title>Marcelo dapat mag-sorry</title>
<author>Lilia Tolentino</author>
<date>
<month>December</month>
<day>09</day>
<year>2001</year>
</date>
<body>Dapat na humingi ng &amp;quot;sorry&amp;quot; sa Senado ang negosyanteng si Pacifico Marcelo dahil sa kanyang pagsisinungaling nang aminin niyang inalok siya ng malaking halaga para wasakin si Pangulong Arroyo. Sa isang press statement, sinabi ni Presidential Spokesman Rigoberto Tiglao na ganap na nahubaran ng maskara si Marcelo nang ihayag ng dati niyang mga kasamahan sa ginanap na Senate hearing kamakalawa na nagsinungaling siya nang sabihing humingi ang Presidente ng malaking bahagi sa kanyang kumpanya. Tumestigo rin ang kanyang mga dating kasamahan na hindi ang Presidente kundi si Marcelo ang humiling na makapulong ang Pangulo sa Malaca&amp;ntilde;ang. Sinabi ni Tiglao na pinagbigyan ng Pangulo ang kahilingan ni Marcelo na makapulong ito sa Palasyo para mabigyan ito ng pagkakataon na masabi ng personal na wala siyang kinalaman sa mga alegasyon ng panunuhol laban sa First Gentleman. Gayunman, nilinis nga nito ang First Gentleman pero idiniin naman ang Pangulo. Nagsinungaling din si Marcelo sa kanyang citizenship ng aminin nito na binitiwan na niya ang pagkamamamayang Filipino noong Agosto 1996. At pagkatapos ay gumawa na naman ito ng pahayag na nagdesisyon siyang manumbalik sa pagiging Filipino noong 1998. (Ulat ni Lilia Tolentino)</body>
<link>http://www.philstar.com/Article.aspx?articleId=143023&amp;publicationSubCategoryId=92</link>
</article>
<article>
<title>P1M ginastos ng Task Force Marsha para pabanguhin ang nasirang imahe</title>
<author>Joy Cantos</author>
<date>
<month>December</month>
<day>09</day>
<year>2001</year>
</date>
<body>Gumastos umano ng P1 milyon na ibinayad sa isang PR firm si PNP-Criminal Investigation and Detection Group Chief, P/Director Nestorio Gualberto para pabanguhin at linisin ang kanyang nasirang imahe matapos ang ginawang pagbaligtad ng self-confessed killer na si Philip Medel. Ito ang ibinunyag kahapon ng ilang insider sa Camp Crame kung saan bukod sa &amp;quot;image buidling&amp;quot; ay trabaho rin umano ng hindi tinukoy na PR firm na balikan ang mga sumira sa pangalan ng Task Force Marsha na pinamumunuan ni Gualberto. Sinabi ng source na gumagawa ng &amp;quot;praise release&amp;quot; ang PR firm na kinontrata ni Gualberto na siya namang ikinakalat sa isang newspaper dailies. Isa sa pinalabas na istorya ng PR firm na ito ay ang pagbatikos umano ni P/Supt. Erickson Velasquez, CIDG legal officer sa Justice Department kung bakit bumaligtad si Medel, gayong ayon sa nasabing opisyal ay wala naman siyang sinasabing ganoong pahayag kaninuman. Mariin namang pinabulaanan ni Gualberto ang impormasyong kumuha siya ng PR firm dahil wala anya siyang ibabayad na ganoong kalaking halaga. (Ulat ni Joy Cantos)</body>
<link>http://www.philstar.com/Article.aspx?articleId=143033&amp;publicationSubCategoryId=92</link>
</article>
<article>
<title>73 Sayyaf nasa Metro na</title>
<author>Butch Quejada/Danilo Garcia</author>
<date>
<month>December</month>
<day>09</day>
<year>2001</year>
</date>
<body>Dumating kahapon ng umaga ang may 73 hinihinalang miyembro ng Abu Sayyaf na dinakip sa isinagawang military/police operations sa Basilan at Zamboanga City para sumailalim sa tactical interrogation at idetine sa Camp Bagong Diwa, Taguig, Metro Manila. Dakong 10:30 ng umaga ng dumating sa Villamor Air Base ang mga bandido lulan ng isang C-130 Hercules aircraft. Mula dito ay kaagad na isinakay sa dalawang military bus at dinala ang mga suspected ASG sa Metro Manila Rehabilitation Center sa Camp Bagong Diwa kung saan pansamantalang ikukulong ang mga ito habang hinihintay ang paglilitis sa kanila. Dito umano didinggin ang walong kaso ng kidnapping at serious illegal detention na isinampa sa kanila ng pamahalaan kasama ang nadakip na si ASG commander Hector Janjalani. Samantala, tinutulan naman ng mga residente ng Taguig ang pagdagsa ng mga bandidong Sayyaf sa kanilang bayan dahil sa pagkatakot na dito dalhin ang giyera sa Mindanao upang mapatakas ang mga ito. Una na nilang hiniling sa pamahalaan na dalhin na lamang sa Camp Crame ang mga bandido at dito dinggin ang kaso laban sa kanila na hindi naman naaprubahan. (Ulat nina Butch Quejada/Danilo Garcia)</body>
<link>http://www.philstar.com/Article.aspx?articleId=143036&amp;publicationSubCategoryId=92</link>
</article>
<article>
<title>Kaso ng comfort women bubuhayin ng Kongreso</title>
<author>Malou R. Escudero</author>
<date>
<month>December</month>
<day>09</day>
<year>2001</year>
</date>
<body>Dahil sa wala pang natatanggap na bayad-pinsala ang mga comfort women noong World War II, bubuhayin ng dalawang kapulungan ng Kongreso ang usapin at idudulog na ang nasabing problema sa Japanese government. Sa isang privilege speech, sinabi ni Bohol Rep. Trinidad Apostol na dapat tulungan ng Kongreso ang mga matatandang comfort women matapos silang mabigo na makakuha ng compensation at apology sa bansang Japan. Bagaman 50 taon na umano ang nakakaraan simula ng sakupin ng Japan ang Pilipinas ay hindi pa rin nakakakuha ng katarungan ang mga Pinay na inabuso na ngayon ay matatanda na. Sinabi pa ni Apostol na sa kabila na nagtatag ang Japanese government ng Asian Women Fund Program sa Pilipinas, limang taon na ang nakakaraan na naglalayong kilalanin ang mga nabubuhay na biktima, ay binuwag naman ito noong Agosto 12, 2001 kahit hindi pa nakikilalang lahat ang mga survivor. Ayon sa ulat, 100 biktima lamang ang kinikilala ng AWF at pinagkalooban ng bayad sa kabila na umaabot sa 450 ang documented survivors ng pang-aabusong sexual ng mga Hapon noong World War II. Maging sa Senado ay isinusulong na rin ni Sen. Loren Legarda-Leviste ang Senate Resolution No.44 na naglalayong malaman kung ano ang magagawa ng Department of Foreign Affairs (DFA) sa paghingi ng legal compensation sa Japan ng mga biktimang comfort women. Magugunitang naghain ng reklamo ang nasa 46 comfort women sa Japanese government subalit ibinasura ang nasabing kaso ng Tokyo District Court noong Okt. 9, 1998. Sinabi ni Apostol na dapat na masusing pag-aralan ng Kongreso kung paano ito makakatulong sa mga lolang naging sexual slave. (Ulat ni Malou R. Escudero)</body>
<link>http://www.philstar.com/Article.aspx?articleId=143045&amp;publicationSubCategoryId=92</link>
</article>
<article>
<title>Misuari inabsuwelto ng Malaysia sa kidnapping</title>
<author>AFP at Rose Tamayo</author>
<date>
<month>December</month>
<day>10</day>
<year>2001</year>
</date>
<body>KUALA LUMPUR, Malaysia  Inabsuwelto ng Malaysian authorities ang detenidong si dating Autonomous Region for Muslim Mindanao (ARMM) Gov. Nur Misuari na may kaugnayan ito sa kasong pangingidnap ng grupong Abu Sayyaf Group (ASG) sa mga turista sa Sipadan beach resort sa Sabah noong nakalipas na taon. Sinabi ni Inspector General of Police Norian Mai, na walang kaukulang ebidensiya na direktang nagsasangkot kay Misuari na ito ay may ugnayan sa ASG. Magugunita na kinidnap ng ASG sa pangunguna ni Commander Robot ang humigit sandosenang turista sa nasabing beach resort at pagkatapos ay dinala sa Jolo, Sulu. Ang mga kinidnap na turista ay pinakawalan din ng mga bandido pagkaraan ng mahabang negosasyon at umanoy pagbabayad ng ransom. Naaresto si Misuari at anim nitong kasamahan noong Nobyembre 24 sa Sabah habang ito ay tumatakas sa bansa matapos ang pagsasagawa ng pag-atake ng kanyang mga tauhan na tinaguriang Misuari Renegades Group sa mga kampo ng militar sa Zamboanga City na kung saan ay humigit kumulang na 100 katao ang namatay. Ayon pa kay Mai, ikinulong si Misuari dahil sa kasong ilegal na pagpasok sa kanilang bansa na walang kaukulang dokumento at kinakailangan na ito ay makulong ng ilang buwan bago ito ay pabalikin sa Pilipinas sa lalong madaling panahon. &amp;quot;Nakiusap ang bansang Pilipinas na ikulong muna pansamantala sa amin si Misuari hanggang hindi pa maayos ang sitwasyon at kami ay naghihintay ng go-signal para ito ay pabalikin sa Pilipinas&amp;quot; pagtatapos ni Mai. Si Misuari ay nahaharap sa kasong sedisyon at rebelyon matapos ang nasabing pag-atake ng kanyang mga tauhan sa mga kampo ng militar sa Zamboanga City. Samantala, nayayamot naman ang ilang opisyales ng Department of Foreign Affairs (DFA) sa umanoy hindi paghahayag ng Malaysia sa eksaktong lugar na kinaroroonan ni Misuari. Maraming beses ng humiling si Philippine Ambassador to Malaysia Jose Brillantes na makita at makausap si Misuari upang matiyak na ito ay nasa Malaysia subalit tinanggihan umano ang kahilingan niya. (Ulat ng AFP at Rose Tamayo)</body>
<link>http://www.philstar.com/Article.aspx?articleId=143154&amp;publicationSubCategoryId=92</link>
</article>
<article>
<title>Erap inusisa ng NBI sa 'Nida slay'</title>
<author>Lilia A. Tolentino</author>
<date>
<month>December</month>
<day>10</day>
<year>2001</year>
</date>
<body>Pinasyalan ng mga ahente ng National Bureau of Investigation (NBI) si dating Pangulong Joseph Estrada sa Veterans Memorial Medical Center (VMMC) para usisain kung may nalalaman itong dahilan nang pagkakapaslang sa premyadong actress na si Nida Blanca. Inihayag ito ni Estrada sa isang panayam ng PSN kamakalawa kasama ang iba pang peryodista. Tinanong nila kung maaaring may nalalaman ako sa motibo ng pagkakapaslang kay Nida. Ang sabi ko, anong nalalaman ko? Matagal nang hindi ko nakikita si Nida? ani Estrada. Bago naganap ang pagpaslang sa aktres na may balak sanang bumisita kay Estrada sa VMMC. Sinabi ni Estrada na nang huli niyang makita si Nida ay no- ong magdaos ng pulong ang MOWELFUND sa VMMC kasama ang iba pang mga artista. Tinawanan ni Estrada ang mga nabalitang ulat na diumanoy may ipinatago siyang $50 milyon sa napaslang na aktres. Wala aniyang katotohanan ang balitang ito at maaaring gawa lang ng mga taong lahat nang uri ng akusasyon ay ginagawa laban sa kanya. (Ulat ni Lilia A. Tolentino)</body>
<link>http://www.philstar.com/Article.aspx?articleId=143161&amp;publicationSubCategoryId=92</link>
</article>
<article>
<title>Erap kay GMA: Bakit ako?</title>
<author></author>
<date>
<month>December</month>
<day>10</day>
<year>2001</year>
</date>
<body>Bakit ako? Hindi ko naman supporter si Linda Olaguer-Montayre. Hindi ko naman kapanalig ang Sanlakas at Bayan? Ito ang patanong na reaksiyon ng dating Pangulong Estrada sa akusasyon ni Presidente Gloria Macapagal-Arroyo na ang mga loyalistang kapanalig ni Erap ang siyang nasa likod ng mga kontrobersiyal na akusasyon laban sa kanyang administrasyon para panghinain ang gobyerno. Si Montayre, secretary general ng Peoples Consultative Assembly na sumuporta sa EDSA II ang siyang nag-akusa na diumanoy ang Presidente at ang kanyang kabiyak na si Atty. Jose Miguel Arroyo ay humihingi ng P20 bilyong komisyon sa coco levy compromised agreement. Ang Sanlakas at Bayan ay mga militanteng grupo na sumuporta rin sa EDSA II ay nagdaraos ng mga rally at pumupuna sa mga patakaran ng administrasyong Arroyo. Sinabi ni Estrada sa mga mamamahayag na kung ang kontrobersiya naman sa telecom deal ang maaaring hinihinala ni Arroyo na kagagawan ng kanyang mga tagasuporta para sirain ang kanyang administrasyon nilinaw niyang wala rin siyang pakialam dito dahil ni hindi naman niya kakilala si Pacifico Marcelo na humaharap ngayon sa imbestigasyon ng Senate Blue Ribbon Committee. Samantala, malabong siputin ni Presidente Gloria Macapagal-Arroyo ang pagdinig ng Senate Blue Ribbon Committee kaugnay ng mga alegasyon ni Marcelo. Sinabi ni Presidential Spokesman Rigoberto Tiglao na malaki ang paniniwala ng Malaca&amp;ntilde;ang na pawang kasinungalingan ang mga alegasyon ni Marcelo na napatunayan sa idinaos na hearing . Naniniwala ang Malaca&amp;ntilde;ang na ang pagpipilit na dumalo sa Presidente sa pagdinig ng komite ay isang hakbang upang hiyain ito. (Lilia A. Tolentino/Ely Saludar)</body>
<link>http://www.philstar.com/Article.aspx?articleId=143168&amp;publicationSubCategoryId=92</link>
</article>
<article>
<title>Doktor ni Erap, ayaw pumunta ng 'Pinas</title>
<author>Lilia A. Tolentino</author>
<date>
<month>December</month>
<day>10</day>
<year>2001</year>
</date>
<body>Lalong lumabo ang tsansang dito sa bansa maidaos ang pagpapaopera para sa dalawang tuhod ni dating Pangulong Joseph Estrada para mapalitan ng bakal dahil sa ayaw nang maglakbay papunta sa Pilipinas ang kanyang doktor na si Christopher Lowe. Sinabi ni Estrada na ang espesyalistang Siruhano ay dapat sanang bumalik sa bansa para matingnan uli ang kanyang mga tuhod pero hindi na raw makabalik dahil sa ipinalabas na travel advisory ng US na nagpapayo sa kanilang mga mamamayan na iwasan ang paglalakbay sa Pilipinas dahil sa mga insidente ng pangingidnap. Ang pagkakabilang sa bansa sa ipinalabas na travel advisory ay bunga ng puspusang kampanya laban sa terorismo na inilunsad ng Amerika laban kay Osama bin Laden. Ang grupong Abu Sayyaf na siyang nagsasagawa ng pangingidnap sa Mindanao ay ibinilang na ng US bilang terorista. Sa isang liham na ipinadala ni Dr. Lowe sa Sandiganbayan, sinabi nitong lumalala na ang pananakit ng tuhod ni Estrada at kung hindi maisasagawa agad ang operasyon maaaring maapektuhan ang kanyang nervous system. Ipinayo ng manggagamot na sa US gawin ang operasyon dahil kumpleto ang mga modernong kagamitan doon. Sinabi ni Estrada na ang desisyon sa operasyon niya sa tuhod ay nakasalalay sa Sandiganbayan. (Ulat ni Lilia A. Tolentino)</body>
<link>http://www.philstar.com/Article.aspx?articleId=143175&amp;publicationSubCategoryId=92</link>
</article>
<article>
<title>Pagbuo ng Department of Sports, sinupalpal ni Oreta</title>
<author>Rudy Andal</author>
<date>
<month>December</month>
<day>10</day>
<year>2001</year>
</date>
<body>Isinara na ni Senadora Tessie Aquino Oreta ang pintuan sa mungkahing pagbuo ng Department of Sports (DoS) na sa kanyang palagay ay lalo lamang magpapagulo imbes na makatulong sa mga atleta. Sinabi ni Oreta na higit na dapat na unahin ng sports officials ay ang pagsasaayos ng kapakanan ng mga atleta na siyang inaasahan ng bansa na siyang magbibigay ng karangalan. Ayon kay Oreta, lalo lamang magugulo ang mga atleta at malilito kung sino ang kanilang susundin dahil sa tiyak na darami ang papapel at mahahati ang atensiyon sa kanilang training bago masabak sa kumpetisyon. Tanging ang kailangan lamang ng mga sports officials ay magkaroon ng hatian sa kanilang trabaho at hindi pakialaman ang isat isa kasabay ng pagkakaroon ng pagkakasundo upang sa gayon ay maiwasan lamang ang hindi pagkakaunawaan. Nauna rito, iminungkahi ni Bacolod Representative Monico Puentebella ang pagbuo ng DoS upang mapondohan ng pamahalaan na siyang tutugon sa mga pangangailangan ng mga atleta. Bukod anya sa hindi napapanahon, marami anyang magagawa ang mga opisyal na makahanap ng mga sponsors na siyang tutulong sa pagtataguyod ng mga kailangan ng mga atleta. Malaki na anya ang nai-ambag ng -Bureau of Physical Education and School Sports (BPESS), isa sa mga line departments ng Department of Education Culture and Sports (DECS) na siyang tutulong ng husto upang hubugin ang mga atleta. (Ulat ni Rudy Andal)</body>
<link>http://www.philstar.com/Article.aspx?articleId=143178&amp;publicationSubCategoryId=92</link>
</article>
<article>
<title>GMA nagdagdag pa ng holiday</title>
<author>Ely Saludar</author>
<date>
<month>December</month>
<day>10</day>
<year>2001</year>
</date>
<body>Ideneklara kahapon ni Presidente Gloria Macapagal- Arroyo ang Disyembre 17 bilang special non-working day sa buong bansa. Ito ay kaugnay ng pag-gunita ng Eid-Ul-Fitre, isang pinakamalaking Muslim festival kaugnay ng banal na buwan ng Ramadan. Sa nilagdaang Proclamation No. 120-A, sinabi ng Presidente na ang pagdedeklarang Dis.17 ay naglalayon na bigyan ng pagkakataon ang lahat upang lumahok sa mga kababayang Muslim sa paggunita ng nasabing araw. Ito ay dumagdag sa naunang ideneklarang Dis.24 bilang holiday at hindi pag-obliga sa mga empleyado ng gobyerno na pumasok sa Dis.26,27,28 na ang bakasyon ay hanggang Enero 2 ng susunod na taon. Samantala, sa Proclamation No. 126,ideneklara ng Presidente ang buong Disyembre bilang Rizal month na may kaugnayan sa Dis. 30-death anniversary ng bayaning si Dr.Jose Rizal na magkakaroon ng ibat ibang aktibidades. (Ulat ni Ely Saludar)</body>
<link>http://www.philstar.com/Article.aspx?articleId=143180&amp;publicationSubCategoryId=92</link>
</article>
<article>
<title>NPA nagdeklara ng ceasefire</title>
<author></author>
<date>
<month>December</month>
<day>10</day>
<year>2001</year>
</date>
<body>Nagdeklara ng ceasefire ang New Peoples Army (NPA) laban sa pamahalaan alang-alang sa darating na Kapaskuhan. Sa ipinalabas na pahayag ng NPA,magsisimula ang ceasefire sa darating na Disyembre 15 na matatapos naman sa Enero 15 at sa nabanggit na araw sila umano ay hindi magsasagawa ng pagsalakay sa lahat ng mga kampo ng pulisya at militar. Subalit magkakaroon lang ng epektibo ang pagdedeklara ng ceasefire ng NPA kung magdedeklara rin ng ceasefire ang pamahalaan. Dinagdag pa ng NPA na kahit may tigil-putukan sila ay nakaposisyon pa rin sa posibleng paglusob ng tropa ng pamahalaan.</body>
<link>http://www.philstar.com/Article.aspx?articleId=143181&amp;publicationSubCategoryId=92</link>
</article>
<article>
<title>Nur, Erap magsasama sa selda</title>
<author>Grace Amargo</author>
<date>
<month>December</month>
<day>11</day>
<year>2001</year>
</date>
<body>Posible umanong magsama sa selda sina dating Pangulong Estrada at dating ARMM Gov. Nur Misuari sa sandaling pabalikin na ng bansa ang huli. Ito ay kasunod na rin ng ulat na pinagpipilian pa kung sa Fort Sto. Domingo sa Sta. Rosa, Laguna o sa Fort Magsaysay sa Laur, Nueva Ecija planong ipatapon ang dating gobernador. Pero ayon kay Department of Justice (DoJ) Secretary Hernando Perez, titiyakin niyang hindi pagsasamahin sa Fort Sto. Domingo sina Estrada at Misuari dahil mapanganib. Nangangamba ang DOJ na pagmulan ng rebelyon kung pagsasamahin sa iisang selda ang dalawang opisyal ng pamahalaan. Sa halip, sinabi ni Perez na irerekomenda niya sa hukuman na maikulong na lamang sa Fort Magsaysay si Misuari. Naniniwala si Perez na mas ligtas na lugar ang Fort Magsaysay para sa rebel leader at malayong maging banta para sa seguridad ng bansa. Ang naturang kulungan ang lugar kung saan ikinulong noon si dating Senador Benigno Aquino. Magugunita na ang pro-Erap loyalists ang nagsagawa ng pag-aaklas laban sa pamahalaang Arroyo at inilunsad ang Edsa 3 para lusubin ang Malaca&amp;ntilde;ang. Samantala, si Misuari ang sinasabing namuno ng rebelyon sa Jolo, Sulu kung saan sinalakay ng kanyang MNLF renegades ang tatlong kampo ng militar at isang police station. Tiniyak rin ni Perez na hindi papayag na makipagkasundo ang pamahalaan kay Misuari dahil sa posibilidad na malakas ang ebidensiya laban sa kanya. Gagamitin niya ang buong puwersa ng batas para usigin si Misuari at bibigyan naman ito ng karapatan na ipagtanggol ang kanyang sarili. Hinihintay na lamang ng Pilipinas ang deportasyon nito. (Ulat ni Grace Amargo)</body>
<link>http://www.philstar.com/Article.aspx?articleId=143263&amp;publicationSubCategoryId=92</link>
</article>
<article>
<title>Misuari kulong agad pag-uwi</title>
<author>Lilia Tolentino,Rose Tamayo at Joy Cantos</author>
<date>
<month>December</month>
<day>11</day>
<year>2001</year>
</date>
<body>Selda ang sasalubong sa MNLF leader na si Nur Misuari sa sandaling pauwiin na ito sa bansa mula Malaysia. Nabatid kay Pangulong Arroyo na pinaghahandaan na ng pamahalaan ang pagdating ni Misuari gayundin ang seldang pagkukulungan sa kanya, pati ang mga kasong isasampa at kung paano siya aarestuhin. Inaasahang ibabalik ng Malaysia sa Pilipinas si Misuari bago matapos ang taon. Pinabulaanan rin ng Pangulo ang mga nalathalang ulat na nagsasabing inabsuwelto ng Malaysia ang dating ARMM governor sa bintang na kakutsaba ng Abu Sayyaf Group sa Sipadan kidnappings. Ayon sa Pangulo, walang sinabi ang Malaysian police na walang kasalanan si Misuari kundi wala lang sapat na ebidensiya ang mga awtoridad sa alegasyon laban dito. &amp;quot;Ang sabi ng pulis, they dont have enough evidence. It doesnt say that they cleared him,&amp;quot; anang Presidente. Nilinaw rin kahapon ng Department of Foreign Affairs na wala pang natatanggap ang pamahalaan ng anumang &amp;quot;formal notification&amp;quot; o konklusyon hinggil sa isinagawang imbestigasyon sa pag-absuwelto sa rebel leader. Ayon naman sa AFP, kahit pa inabsuwelto ng Malaysian government si Nur ay hindi pa rin ito lusot sa kinakaharap nitong rebelyon at iba pang kasong kriminal sa bansa. Sinabi ni AFP Spokesman Brig. Gen. Edilberto Adan, maaaring nalusutan nito ang kaso sa Malaysia pero hahabulin at pananagutin siya ng Pilipinas. Sinabi ni Adan na itinuturing nilang pansamantalang kabiguan sa panig nila ang ginawang pag-absuwelto ng Malaysia kay Misuari ngunit hindi umano ito pinal at kailangan pa rin na harapin ng dating gobernador ang kasong rebelyon. Sinabi rin ng opisyasl na nakahanda na ang AFP para sa deportasyon ni Misuari at inatasan na ni AFP Chief of Staff General Diomedio Villanueva ang kanyang mga tauhan na humanap ng mga posibleng lugar kung saan ikukulong ang nagrebelyong gobernador. (Ulat nina Lilia Tolentino,Rose Tamayo at Joy Cantos)</body>
<link>http://www.philstar.com/Article.aspx?articleId=143270&amp;publicationSubCategoryId=92</link>
</article>
<article>
<title>Sa Economic Summit: Trabaho dadagsa</title>
<author>Lilia Tolentino/Malou Rongalerios-Escudero</author>
<date>
<month>December</month>
<day>11</day>
<year>2001</year>
</date>
<body>Ipinangako kahapon ni Pangulong Arroyo na babaguhin nito ang takbo ng pamumuhay ng mga Filipino para maisulong ang paglikha ng maraming trabaho, murang pabahay at gamot. Sa ginanap na National Economic Summit kahapon sa Manila Hotel na dinaluhan ng mga mambabatas, Cabinet members at negosyante, inihayag ng Pangulo na bumuo sila ng mga hakbang para mabaka ang kahirapan at mabilis na pagpapaunlad ng ekonomiya upang maganyak ang bagong pamumuhunan sa bansa. Isang standing committee na magmumula sa executive at legislative branches ng pamahalaan kasama ang mga kinatawan mula sa private sector ang bubuuin upang magsilbing mata na magbabantay sa pagpapatupad ng nabuong mga rekomendasyon. Kabilang sa napagkasunduan ang pagkakaloob ng gantimpala ng pamahalaan sa makapagbibigay ng impormasyon tungo sa ikadarakip ng mga sindikato ng pangingidnap, paglutas sa problema sa trapiko, pag-aksiyon ng pamahalaan sa kahinaan ng sektor ng pananalapi, pagpapabilis ng repormang administratibo sa koleksiyon ng buwis at ang pagpapatupad ng Job Corps Program para makalikha ng empleyo at maisulong ang produksiyong pagkain. Sinabi rin ng Pangulo na hindi masisi ang publiko kung malamig ang pagtanggap nila sa kalalabasan ng summit dahil hindi anya pwedeng isa-isantabi ang katotohanang sila ang nahihirapan. Ayon naman kay Elmer Labog, pangkalahatang kalihim ng Kilusang Mayo Uno, hindi umano tatanggapin ng mga manggagawa ang mga kasunduan na pinagtibay dahil mga negosyante at dayuhan lamang ang makikinabang dito at hindi ang mga manggagawa. Hindi umano totoo ang sinasabi ng gobyerno na mas malaki ang bilang ng nagkaroon ng trabaho sa ilalim ng gobyernong Arroyo dahil ang 1.95 milyong &amp;quot;bagong trabaho&amp;quot; na nalikha umano ay kinabibilangan ng 878,000 unpaid family workers sa mga sweatshops at mga cottage industries at 785,000 naman ang self-employed. (Ulat nina Lilia Tolentino/Malou Rongalerios-Escudero)</body>
<link>http://www.philstar.com/Article.aspx?articleId=143277&amp;publicationSubCategoryId=92</link>
</article>
<article>
<title>GMA ayaw mabastos kaya walang balak magpa-imbestiga sa Senado</title>
<author>Lilia Tolentino</author>
<date>
<month>December</month>
<day>11</day>
<year>2001</year>
</date>
<body>Hindi isusuko ni Pangulong Arroyo sa Senado ang pagiging isang malaya ng Ehekutibo para lang paunlakan ang kahilingang dumalo siya sa imbestigasyon sa akusasyon na humihingi siya ng majority control ng dalawang kumpanyang pag-aari ni Pacifico Marcelo. Ayon sa Pangulo, hindi niya nais na mabastos tulad ng nangyari kay dating Pangulong Ramos noong panahong dinidinig ng Kongreso ang kontrobersiyal na Centennial scam. &amp;quot;The Executive never investigate a member of Congress because we respect their independence. So why will I surrender the independence of the Executive from Congress?&amp;quot; pahayag ng Pangulo. Sinabi ni Presidential Spokesman Rigoberto Tiglao na hindi na kailangan pang humarap ng Pangulo sa imbestigasyon dahil maliwanag namang nagsisinungaling si Marcelo. (Ulat ni Lilia Tolentino)</body>
<link>http://www.philstar.com/Article.aspx?articleId=143282&amp;publicationSubCategoryId=92</link>
</article>
<article>
<title>Mag-amang Estrada humirit ng Christmas vacation</title>
<author>Malou Rongalerios-Escudero</author>
<date>
<month>December</month>
<day>11</day>
<year>2001</year>
</date>
<body>Hiniling kahapon ng mag-amang dating Pangulong Estrada at dating San Juan Mayor Jinggoy Estrada sa Sandiganbayan Third Division na bigyan sila ng 10 araw na Christmas vacation simula Disyembre 23 hanggang Enero 2, 2002 para umano makasama nila ang kanilang mga mahal sa buhay. Sinabi ng kanilang abogadong si Atty. Rene Saguisag na mahalagang payagan ang mga Estrada na makapagpahinga matapos makulong simula noong Abril 2, 2001. Makatao umano ang kahilingan ng mag-amang Estrada bilang bahagi ng pagmamahalan at pagbibigayan ngayong kapaskuhan at tulad ng mga ordinaryong mamamayan ay nais rin nilang makapiling ang kanilang pamilya. Tiniyak ni Saguisag na nakahanda namang sumunod ang mga akusado sa anumang security arrangement na ipatutupad ng Sandiganbayan. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=143286&amp;publicationSubCategoryId=92</link>
</article>
<article>
<title>Tigil-putukan ngayong Kapaskuhan</title>
<author></author>
<date>
<month>December</month>
<day>11</day>
<year>2001</year>
</date>
<body>Simula kahapon ay pinasimulan na ni Pangulong Arroyo ang tigil-putukan sa National Democratic Front, Communist Party of the Philippines at New Peoples Army (NDF-CPP-NPA). Ayon sa Pangulo, magkakabisa ang ceasefire hanggang Enero 6, 2002 kaugnay na rin ng kapaskuhan. Nilinaw naman ng Pangulo na nananatiling bukas ang gobyerno sa usapang pangkapayapaan. Itinaon ng Pangulo ang deklarasyon ng tigil-putukan sa paggunita na rin kahapon ng Human Rights Day. (UIat ni Ely Saludar)</body>
<link>http://www.philstar.com/Article.aspx?articleId=143289&amp;publicationSubCategoryId=92</link>
</article>
<article>
<title>Pagpapaliban ng Barangay election isasangguni sa taumbayan</title>
<author>Malou Rongalerios-Escudero</author>
<date>
<month>December</month>
<day>11</day>
<year>2001</year>
</date>
<body>Hihingin ngayong linggo ng Mababang Kapulungan ng Kongreso ang opinyon ng mga mamamayan kaugnay sa panukalang pagpapaliban ng barangay election sa 2002. Ayon kay House Speaker Jose de Venecia Jr., mahalagang malaman ang tunay na kapasyahan ng taumbayan dahil kabilang ito sa kanilang karapatan. Sinabi pa ni de Venecia na itutuloy ang halalan sa barangay kung ito ang magiging desisyon ng mga mamamayan. Hindi naman umano magiging suliranin ang pondo dahil nakapaglaan na ang Kongreso ng P900 milyon para sa nasabing election at nakapaloob ito sa P780.8 bilyong pondo para sa susunod na taon. Sisiguraduhin din umano ng Kongreso na hindi makakalusot ang mga tiwaling opisyal ng barangay na makikinabang sakaling hindi matuloy ang halalan sa susunod na taon. Nakatakda na umanong magpasa ang Kamara ng batas na magpapalakas sa recall election sa mga opisyal na hindi karapat-dapat manatili sa puwesto. Magugunitang naunang napagkasunduan sa isinagawang pagpupulong ng Legislative Executive Development Advisory Council (LEDAC) ang pagkansela sa halalan dahil na rin sa ibat ibang problemang kinakaharap ng bansa. Hindi na umano dapat pang madagdagan ang tensiyong pampulitika sa bansa. Hiniling naman ng ilang senador na ilaan na lamang ang P900 milyong pondo sa halalan sa PNP upang mapalakas ang kampanya laban sa kriminalidad. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=143292&amp;publicationSubCategoryId=92</link>
</article>
<article>
<title>Wala na si Santa Cop at Robocop</title>
<author>Non Alquitran</author>
<date>
<month>December</month>
<day>11</day>
<year>2001</year>
</date>
<body>Hindi na ninyo makikita pa na gumagala sa mga shopping malls at busy streets sa San Juan ngayong Kapaskuhan ang fictional characters na sina Santa Cop at Robocop. Ito ay matapos na magpasya ang local na pamahalaan ng San Juan na i-scrap na ang dalawang programa dahil sa kakulangan ng pondo. Ayon kay Supt. Rodrigo de Gracia, San Juan police chief na napilitan silang itigil ang programa na nagbibihis sa mga police officers bilang Santa Claus at Robocop outfits para mabantayan ang mga business establishment at busy streets makaraang malugi sila ng may P36,000 sa loob ng nakalipas na dalawang taon. Bagamat hindi malinaw na nadarama ang resulta ng naturang programa na inilunsad ng nakapiit ngayong dating San Juan Mayor Jinggoy Estrada, ito naman umano ay nakapagpalakas sa police community relations. Imbes na Santa Cop at Robocop, makikita ngayon ng mga mamamayan sa San Juan ang mga unipormadong pulis na nagpapatrulya sa mga shopping centers, malls at busy streets. (Ulat ni Non Alquitran)</body>
<link>http://www.philstar.com/Article.aspx?articleId=143295&amp;publicationSubCategoryId=92</link>
</article>
<article>
<title>LRT extension sa Pasig, Marikina tapos na sa 2003</title>
<author>Danilo Garcia</author>
<date>
<month>December</month>
<day>11</day>
<year>2001</year>
</date>
<body>Inaasahang makukumpleto na ng Light Rail Transit Authority (LRTA) ang konstruksyon ng LRT Line 2 na magkukunekta sa Maynila hanggang sa Marikina at Pasig City. Sinabi ni LRTA Line 2 Project Manager Enrico Garcia, 60 porsiyento nang kumpleto umano ang konstruksyon ng proyekto mula Cubao hanggang sa Santolan area sa Pasig City at magiging operational na sa taong 2003. Ipinaliwanag ni Garcia na ikakabit ang bagong LRT Line 2 sa Doroteo Jose station ng LRT 1 at tatagos patungong San Juan, Quezon City, Marikina City at Pasig City. Kapag tuluyang natapos ang proyekto, magkakaroon pa ito ng ekstensyon patungong Antipolo City at North Harbor. Inaasahan namang magiging mas mabilis ang operasyon ng bagong train system kaysa sa LRT 1 at MRT sa pagkakaroon ng mas malaking makinang 1500 DC-powered electric motors. Makakatakbo umano ang LRT Line 2 trains ng average na 40-kilometro kada isang oras at kayang magsakay ng 1,200 pasahero ang isang tren na may apat na coaches. Dadaanan ng may 13.8 kilometro LRT Line 2 ang 11 istasyon nito buhat sa Recto, Legarda, Pureza, Araneta, J. Ruiz, Gilmore, Boston, Cubao, Anonas, Katipunan at Santolan sa Pasig City. Tatakbo ito sa kahabaan ng Ramon Magsaysay Blvd., Legarda Ave., Recto Ave., Aurora Blvd. at Marcos Highway. (Ulat ni Danilo Garcia)</body>
<link>http://www.philstar.com/Article.aspx?articleId=143296&amp;publicationSubCategoryId=92</link>
</article>
<article>
<title>200 political prisoners hihirit din ng Xmas break</title>
<author>Malou Escudero,Lilia Tolentino at Grace Amargo</author>
<date>
<month>December</month>
<day>12</day>
<year>2001</year>
</date>
<body>Malamang humirit din ng Christmas vacation ang nasa 200 political prisoners sa National Bilibid Prison kapag pinagbigyan ang kahilingan nina dating Pangulong Estrada at anak na si dating San Juan Mayor Jinggoy Estrada na makauwi sa kanilang tahanan mula Disyembre 23 hanggang Enero, 2, 2002 para doon makapagdiwang ng Pasko kasama ang kanilang pamilya. Ayon kay Bayan Muna Rep. Crispin Beltran, hindi dapat pagbigyan ng Sandiganbayan Third Division ang kahilingan ng mag-ama na makalabas ng kulungan dahil kung meron mang dapat na makauwi sa kanilang tahanan ngayong Pasko ay ang nasa 200 political prisoners. Matagal na umanong nagtitiis sa bilangguan ang mga political prisoner at marapat lamang na ibigay na sa kanila ng national government ang pagkakataon na makasama ang kanilang mga pamilya ngayong kapaskuhan. Sinabi ni Beltran na tuwing magkakaroon na lamang ng special occasion ay humihiling ang mag-ama na makalabas ng selda. Hindi umano dapat gamiting argumento ng mga Estrada sa Sandiganbayan ang diwa ng pagbibigayan ngayong pasko para payagan silang makauwi dahil walang kapatawaran ang ginawa nilang pagnanakaw sa kaban ng bayan. &amp;quot;This is not a season of forgiveness for the likes of Estrada who have plundered the country and attacked the economic welfare and the civil liberties of the Filipino people,&amp;quot; pahayag pa ni Beltran. Ang pahayag ni Beltran ay matapos ipasa ng Malaca&amp;ntilde;ang sa Sandiganbayan ang isyu ng pagpapasya sa kahilingan ng mag-ama na Christmas vacation. Kaugnay nito, hahadlangan ni Overall Deputy Ombudsman Margarito Gervacio ang kahilingan ng mga Estrada na makauwi. Ayon kay Gervacio, taktika lamang umano ng depensa ang mga ginagawa nito upang makalabas panandalian ang mag-ama. &amp;quot;Kung pagbibigyan natin ang kahilingan niya, baka lahat na ng preso ay magsumite din ng kanilang petition sa korte para naman makalabas sila pansamantala sa kani-kanilang kulungan, mabuti nga siya wala siya sa regular na kulungan di tulad ng ibang preso,&amp;quot; sabi ni Gervacio. Magugunita na nagsumite rin ng petition ang mag-ama sa Sandiganbayan noong nakaraang Todos los Santos para makalabas at makadalaw sa puntod ng namayapang kaanak pero ibinasura ng korte. Pinayagan lamang ng Sandiganbayan na makalabas ng detention cell ang mag-ama para dumalaw sa burol ng namatay na aktres na si Nida Blanca. Gayunman, sinabi ni Gervacio na hindi magiging daan ang kapaskuhan para payagan ng prosecution na makalabas sa kulungan ang mag-amang Estrada. (Ulat nina Malou Escudero,Lilia Tolentino at Grace Amargo)</body>
<link>http://www.philstar.com/Article.aspx?articleId=143381&amp;publicationSubCategoryId=92</link>
</article>
<article>
<title>Imbestigasyon kay Marcelo hiling tapusin na</title>
<author>Rudy Andal</author>
<date>
<month>December</month>
<day>12</day>
<year>2001</year>
</date>
<body>Pawang pagsasayang na lamang umano ng panahon ang ginagawang pagsisiyasat ng Senate Blue Ribbon committee sa isyu ng franchise deal kaya gusto nang tapusin ni Senador Robert Barbers ang yugto ng imbestigasyon. Sinabi ni Sen. Barbers na dapat nang i-terminate ang pag-iimbestiga dahil walang matibay na basehan at hindi rin umano masuportahan ni Pacifico Marcelo ang kanyang alegasyon laban kay Pangulong Arroyo. Dahil dito, sinabi ni Barbers na dapat na lamang ilipat ang atensiyon ng komite na pinangungunahan ni Sen. Joker Arroyo sa paghaharap ng kasong perjury dahilan sa pawang kasinungalingan lamang ang mga naunang pahayag ni Marcelo. Maging si Senador Arroyo ay naniniwala na dapat nang tapusin ang pagsisiyasat dahilan sa matapos niyang isailalim ang testimonya ng mga testigo, walang nakitang matibay na ebidensiya na magsasabit sa Pangulo. Kinontra naman ito ni Sen. Edgardo Angara sa pagsabing hindi dapat isara kaagad ang imbestigasyon sa franchise deal na kinasasangkutan ng Pangulo. Wala umanong karapatan si Arroyo na tapusin kaagad ang pagsisiyasat sa ibinulgar ni Marcelo dahil hindi lamang ito ang kasapi ng komite at dapat nitong konsultahin muna ang lahat ng miyembro nito. Sinabi ni Angara na dapat na intindihin ni Arroyo na hindi niya pag-aari ang komite at dapat na gumawa na lamang ito ng rekomendasyon bago ito kumilos na naayon sa kagustuhan ng mga miyembro at hindi nang sarili nitong pagpapasya. &amp;quot;No chairman of any Senate committee can just announce that a hearing is terminated. This is a collegial body, so I suggest that if he does that, he must convene the blue ribbon committee,&amp;quot; sabi ni Angara. (Ulat ni Rudy Andal)</body>
<link>http://www.philstar.com/Article.aspx?articleId=143389&amp;publicationSubCategoryId=92</link>
</article>
<article>
<title>Misuari humingi ng political asylum sa UN</title>
<author>Rose Tamayo</author>
<date>
<month>December</month>
<day>12</day>
<year>2001</year>
</date>
<body>Humingi ng political asylum ang Muslim leader na si Nur Misuari sa United Nations (UN) at handa na ang Malaysia na bigyan siya ng third country passage dahil nauubusan na umano ng pasensiya ang huli sa tagal ng pananatili ng dating ARMM governor sa kanilang bansa. Ayon kay UN Commissioner for Refugees (UNCR) spokesman Shinji Kubo, ang kaso ni Misuari ay &amp;quot;sensitibo&amp;quot; kaya hihilingin ng UNCR ang permiso ng Malaysian authorities para ma-interview si Misuari at makumpirma ang asylum request nito at mapag-aralan kung kuwalipikado ito para sa UN protection. Nabatid pa kay Kubo na Nobyembre pa nag-file ng asylum si Misuari sa pamamagitan ng abogado nito at ikinatwiran sa kanyang request na ayaw nitong ibalik siya sa mga lugar kung saan malalagay sa panganib ang kanyang buhay. Nauna nang inihayag ng Malaysian government na hindi nito bibigyan ng asylum ang dating ARMM governor at hindi rin bibigyan ng safe passage sa third country. Pero biglang nagbago ng posisyon ang Malaysia at pumayag nang pagkalooban ng third country passage sa dahilang naiinis na umano ang Malaysia dahil sa pagkaantala ng deportation ni Nur. &amp;quot;We do not want him to be here. There could be retaliations from his supporters against Malaysia,&amp;quot; sabi ng isang top Malaysian official. Hindi rin pabor ang Malaysia na ideport sa isang third country si Misuari dahil kapag nakakuha siya ng asylum sa ibang bansa, libre na siyang makapag-operate at ayaw ng Malaysia na mangyari ito. (Ulat ni Rose Tamayo)</body>
<link>http://www.philstar.com/Article.aspx?articleId=143395&amp;publicationSubCategoryId=92</link>
</article>
<article>
<title>2002 budget kinaltasan ng Senado</title>
<author>Rudy Andal</author>
<date>
<month>December</month>
<day>12</day>
<year>2001</year>
</date>
<body>Kinaltasan ng P13 bilyon ng Senado ang panukalang 2002 budget na nagkakahalaga ng P780 bilyon. Ayon kay Sen. John Osme&amp;ntilde;a, chairman ng Senate finance committee, aabot lamang sa P766.87 bilyon ang inaprubahang 2002 budget mula sa orihinal nitong proposal na P780 bilyon matapos bawasan ng P13.9 bilyon nang dumaan sa Senado. Pero dinagdagan naman ng Senado ang appropriations nito ng P1.731 bilyon para sa recruitment ng 3,000 bagong pulis sa PNP; P.605 bilyon para sa recruitment ng CAFGU; P.613 para sa 5,000 bagong sundalo; P.472 para sa ICT ng DepEd; P.145 bilyon sa barangay electrification ng NEA; P.105 sa overseas employment ng DOLE at P.037 sa power regulation ng ERB. (Ulat ni Rudy Andal)</body>
<link>http://www.philstar.com/Article.aspx?articleId=143400&amp;publicationSubCategoryId=92</link>
</article>
<article>
<title>4 bansa dumepensa sa sahod ng DH sa HK</title>
<author></author>
<date>
<month>December</month>
<day>12</day>
<year>2001</year>
</date>
<body>HONG KONG  Hiniling kahapon ng mga senior diplomats buhat sa Pilipinas, Thailand, Indonesia at Nepal sa pamahalaan ng Hong Kong na huwag ipatupad ang panukalang pagbabawas sa minimum wage ng foreign domestic helpers. Ang apela ay inisyu sa pamamagitan ng isang sulat na ipinadala ng education secretary buhat sa consuls-general ng apat na Asian nations. &amp;quot;Bilang mga representante ng kapitbahay na bansa na nagkokonsidera sa Hong Kong bilang partner at kaibigan, nananawagan kami na pigilin ang anumang planong pagbabawas sa sahod ng mga domestic helpers,&amp;quot; nakasaad pa sa sulat. Ang minimum wage ng foreign domestic helpers ay naunang binawasan ng may 5.0 percent nang magkaroon ng economic crisis dito noong 1999 at hindi na muli pang naitaas. Magugunitang nauna nang hiniling ni Pangulong Gloria Macapagal-Arroyo ang ganito ring apela sa Hong Kong authorities na nagpaplanong bawasan ng 15 hanggang 20 porsiyento ang sahod ng mga domestic helpers.</body>
<link>http://www.philstar.com/Article.aspx?articleId=143404&amp;publicationSubCategoryId=92</link>
</article>
<article>
<title>Pamahalaan dapat nang kumilos vs AIDS virus</title>
<author>Rudy Andal</author>
<date>
<month>December</month>
<day>12</day>
<year>2001</year>
</date>
<body>Iginiit kahapon ni Senate Majority Leader Loren Legarda-Levista na paigtingin ng pamahalaan ang kampanya nito laban sa nakamamatay na AIDS virus. Ayo kay Sen. Legarda, nakakaalarma ang mabilis na pagtaas ng bilang ng mga nagkakaroon ng AIDS virus kung saan ay naitala ng Department of Health (DOH) na may 1,515 cases ng Human Immunodeficiency Virus (HIV) nitong July 2001. Sinabi ni Legarda, kahit maituturing na mababa ang naturang figure kumpara sa ibang 3rd World countries ay nakakabahala na ito sa mabilis na pagkalat ng nasabing virus kumpara sa nakalipas na mga buwan. Aniya, lalong nagtutulak para dumami ang nagkakaroon ng AIDS ay ang sobrang kahirapan kaya ang mga kababaihan at kalalakihan ay walang magawa kundi malugmok sa prostitusyon na naging daan upang lalong tumaas ang bilang ng mga may AIDS sanhi ng unsafe sex. Idinagdag pa nito na dapat ang mga magulang, guro at church workers ay ikintal sa isipan ng mga kabataan ang panganib na idudulot ng pakikipagtalik sa labas ng kasal dahil ito ang pinakamabisang paraan upang maiwasan ang AIDS virus. Kahit mayroong inclusion ng AIDS education sa mga paaralan ay mayroon pa rin itong pagkukulang dahil sa curriculum content nito na naiiba naman sa tunay na sitwasyon kung saan nakukuha ang nakamamatay na sakit. (Ulat ni Rudy Andal)</body>
<link>http://www.philstar.com/Article.aspx?articleId=143408&amp;publicationSubCategoryId=92</link>
</article>
<article>
<title>Sleeping quarters sa mga babaeng manggagawa, hiling na itatag</title>
<author>Malou Rongalerios-Escudero</author>
<date>
<month>December</month>
<day>12</day>
<year>2001</year>
</date>
<body>Hiniling kahapon ng isang mambabatas ang pagtatatag ng sleeping facilities para sa mga kababaihan sa bawat tanggapan sa bansa. Sa panukalang batas na inihain ni Surigao del Norte Rep. Glenda Ecleo, sinabi nito na mahalagang maiiwas sa disgrasya ang mga kababaihan na inaabot ng dis-oras ng gabi sa pagtatrabaho lalo na yaong mga nakatira sa malayong lugar. Karamihan sa mga krimen laban sa mga kababaihan ay nagaganap sa dis-oras ng gabi at maiiwasan lamang ito kung maitatatag ang mga pasilidad o sleeping quarters para sa mga kababaihan. Karamihan umano sa mga babae na may shifting schedule sa trabaho ay napipilitang umuwi kahit na madaling araw dahil sa walang tulugan sa kanilang opisina o tanggapan. Nakasaad sa panukala na maaaring gamitin ng isang empleyadong babae ang sleeping quarters matapos ang kanilang trabaho at ito ay matatapos naman sa umaga ng susunod na araw sa pagitan ng alas-6 at alas-9 ng umaga. Naniniwala si Ecleo na kung magiging ganap na batas ang panukala mababawasan ang bilang ng krimen laban sa mga kababaihan na kadalasang nagaganap sa dis-oras ng gabi. Ang secretary ng Labor and Employment ang inaatasan na magbuo ng rules at regulations para sa pagpapatupad ng nasabing panukala na sisiguro sa kaligtasan at seguridad ng mga kababaihang empleyado. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=143412&amp;publicationSubCategoryId=92</link>
</article>
<article>
<title>Nur pakakawalan na ng Malaysia</title>
<author>Rose Tamayo,Ely Saludar at Lilia Tolentino</author>
<date>
<month>December</month>
<day>13</day>
<year>2001</year>
</date>
<body>Nagbanta na kahapon si Malaysian Prime Minister Datuk Seri Dr. Mahathir Mohamad na sa ayaw at gusto ng Pilipinas ay kanya nang pakakawalan si rebel leader Nur Misuari anumang araw mula ngayon kundi man sa bisperas ng Pasko dahil isang buwan lamang umano ang itinakda nila para hawakan ang dating ARMM governor. &amp;quot;We have no reason to retain him here. We will sent him back to Manila anytime they (the Philippine government) want to take him back,&amp;quot; ito umano ang naging pahayag ni Mahathir ayon sa Malaysian Embassy sa Manila. Ayon pa kay Mahathir, kung ayaw umanong kunin ng Pilipinas si Misuari ay mapipilitan itong ipasa ang nasabing lider sa ibang bansa na gustong kumanlong sa kanya. &amp;quot;The fact remains that Misuari has not committed any offense in Malaysia except for illegal entry. We are detaining him for only a month. After that we have to let him go. But we are not releasing him to go where he likes... he does not have any travel papers. Indeed we want to deport him. If Manila wants him, then take him...Otherwise, we cannot keep him here. If others are willing to take him, we shall send him there,&amp;quot; dagdag pa ni Mahathir. Gayunman, nilinaw naman ni Mahathir na sa kasalukuyan ay wala pang bansa ang nagpapahayag na gustong &amp;quot;ampunin&amp;quot; si Misuari. Samantala, nataranta naman ang Malaca&amp;ntilde;ang sa bantang ito ni Mahathir. Ayon kay Presidential Spokesman Rigoberto Tiglao, hindi papayag ang Pilipinas na basta pakawalan si Misuari dahil may napagkasunduan sila na iti-turnover ng Malaysia si Misuari sa Pilipinas kapag tapos na ang mga ito sa kanilang imbestigasyon sa renegade leader. Sinabi ni Tiglao na hindi naman umaayaw ang Pilipinas sa pagtanggap kay Misuari at nais lamang nitong patapusin ang ginawang pag-iimbestiga ng Malaysia. Pero sinabi ni Vice President at Foreign Affairs Secretary Teofisto Guingona na hindi umano makapagpadala ng &amp;quot;formal deportation request&amp;quot; ang pamahalaang Pilipinas para sa pagpapauwi kay Misuari dahil wala pa naman umanong &amp;quot;formal notification&amp;quot; o konklusyon sa isinagawang imbestigasyon na ipinadala ang Malaysia sa RP. Nangako naman si Guingona na aasikasuhin agad ang pagpapauwi sa dating gobernador pabalik ng bansa. Isang team umano ang malamang na ipadala para sumundo dito. Si Misuari ay 18 araw nang hawak ng Malaysia mula ng arestuhin noong Nobyemrbe 24 sa kasong iligal na pagpasok sa teritoryo ng naturang bansa.(Ulat nina Rose Tamayo,Ely Saludar at Lilia Tolentino)</body>
<link>http://www.philstar.com/Article.aspx?articleId=143509&amp;publicationSubCategoryId=92</link>
</article>
<article>
<title>Desierto dehado sa round 1 ng impeachment complain</title>
<author>Malou Rongalerios at Grace Amargo</author>
<date>
<month>December</month>
<day>13</day>
<year>2001</year>
</date>
<body>Ipupursige na ang impeachment case laban kay Ombudsman Aniano Desierto matapos pagtibayin kahapon nang nasa 34 miyembro ng House committee on justice na pinamumunuan ni Eastern Samar Rep. Marcelino Libanan ang pagkakaroon ng tamang porma o &amp;quot;sufficient in form&amp;quot; ng impeachment complaint na inihain ni Atty. Ernesto Francisco Jr. Agad itinakda ni Libanan ang muling pagdinig sa Disyembre 18 upang madetermina naman kung may sapat na ebidensiya ang nasabing reklamo. Binigyang-diin naman ni Desierto na hindi siya magbibitiw sa tungkulin sa kabila ng ginawang pagpupursige ng kanyang impeachment case. Tiwala si Desierto na walang matibay na ebidensiya ang tape record na ipinarinig ni Francisco sa Kongreso noong Martes kung saan ay pinag-usapan doon ng naturang abogado at kanyang kliyente na si Luke Roxas noong Okt 26, 2001 ang umanoy suhol na ipagkakaloob kay Desierto. Magugunita na ibinunyag ni Francisco na humihingi umano si Desierto ng P500,000 at P273,000 na beta camera kay Roxas kapalit sa gagawing pag-upo ng Ombudsman sa Petron scam case na kinasangkutan ni Roxas. Kasunod nito, nagbabala si Desierto na maaring sampahan ng kasong kriminal si Francisco sa ginawa niyang pag-tape recording ng kanilang usapan ni Roxas. Puwedeng umanong kasuhan ni Roxas si Francisco ng paglabag sa Anti-Wiretapping Law at paglabag sa confidential na usapan sa pagitan ng abogado at kanyang kliyente. (Ulat nina Malou Rongalerios at Grace Amargo)</body>
<link>http://www.philstar.com/Article.aspx?articleId=143515&amp;publicationSubCategoryId=92</link>
</article>
<article>
<title>4 pang Cabinet members lumusot sa CA</title>
<author>Rudy Andal</author>
<date>
<month>December</month>
<day>13</day>
<year>2001</year>
</date>
<body>Apat pang miyembro ng Gabinete ni Pangulong Arroyo ang nakalusot sa kumpirmasyon ng Commission on Appointments (CA) kahapon. Pinagtibay ang mga appointment nina Energy Secretary Vicente Perez, Labor Sec. Patricia Sto. Tomas, Agriculture Sec. Leonardo Montemayor at Interior and Local Government Sec. Joey Lina. Pito ring ambassador ang nakumpirma ng CA habang 36 chief of missions, career ministers at foreign service officers. Ang mga ambassador ay sina Rafael Seguis sa Indonesia, Ernesto llamas, Singapore; Ronald Allarey, Venezuela; Regina Irene Sarmiento, Cuba; Guillermo Wong, Vietnam; Justo Orros Jr., Mexico at Romeo Arguelles, Netherlands. (Ulat ni Rudy Andal)</body>
<link>http://www.philstar.com/Article.aspx?articleId=143520&amp;publicationSubCategoryId=92</link>
</article>
<article>
<title>Badoy 'pinagbakasyon' ng SC</title>
<author>AFP at Malou Escudero</author>
<date>
<month>December</month>
<day>13</day>
<year>2001</year>
</date>
<body>Pinatawan ng Supreme Court ng &amp;quot;indefinite leave&amp;quot; si Associate Justice Anacleto Badoy, Jr., chairman ng Third Division bilang pagkastigo sa ilang mga umanoy &amp;quot;kapalpakan&amp;quot; nito na naglagay sa judiciary sa hindi magandang imahe. Nakasaad sa SC ruling na inaalis si Badoy, 69, bilang mahistrado sa plunder case ni dating Pangulong Estrada. Nauna nang hiniling ng kampo ni Estrada sa SC na tanggalin si Badoy sa paghawak sa kaso sa alegasyong &amp;quot;bias&amp;quot; ito. Sasamantalahin naman umano ng depensa ang naging desisyon ng Korte para palakasin ang kanilang posisyon na tuluyang mag-inhibit si Badoy sa kaso. Para kay Christine Badoy-Sanchez, anak at executive assistant ng mahistrado, blessing ang nangyari para makapagpahinga nang husto ang ama na kasalukuyang ginagamot sa sakit nitong hika. (Ulat ng AFP at Malou Escudero)</body>
<link>http://www.philstar.com/Article.aspx?articleId=143524&amp;publicationSubCategoryId=92</link>
</article>
<article>
<title>Radio at TV ads ng isang sigarilyo ipinatigil ngayong Disyembre</title>
<author>Malou Escudero</author>
<date>
<month>December</month>
<day>13</day>
<year>2001</year>
</date>
<body>Boluntaryong ipinatigil ngayong buwan ng Disyembre ng Philip Morris Philippines ang kanilang television at radio advertisement bilang bahagi ng isang massive campaign na bawasan ang exposure ng mga menor-de-edad sa paninigarilyo. Ang desisyon ng kompanya ay ipinarating ng Managing Director nito na si George Farah sa pamamagitan ng isang sulat kay Northern Samar Rep. Romualdo Vicencio, Chairman ng House Committee on Public Information. Dinidinig ng nasabing komite ang mga panukalang-batas na nagnanais na mag-regulate sa advertising at marketing ng mga produkto ng tobacco. Sinabi pa ni Farah na napagkasunduan kamakailan ng Philip Morris International, Japan Tobacco Inc. (JTI) at British American Tobacco (BAT) na makiisa sa International Marketing Standards (IMS) na mahigpit na nagbabawal sa tobacco marketing na ipatutupad sa huling buwan ng susunod na taon. Subalit mas inunahan na umano ng Philip Morris Philippines ang pagpapatupad ng nasabing kasunduan dahil sinimulan na nila ngayong Disyembre ang pagtatanggal ng kanilang ads sa mga radyo at telebisyon. Maliban pa sa pagpapatigil ng mga advertisements sa radyo at telebisyon, sinuportahan din umano ng Philip Morris ang pagbabawal sa paggamit ng mga cartoons sa sigarilyo at ang pagbebenta lamang ng sigarilyo sa mga matatanda. Kaugnay nito, pinuri ni Zamboanga del Norte Rep. Roseller Barinaga ang naging desisyon ng Philip Morris dahil mahalaga umanong maiiwas sa paninigarilyo ang mga kabataan. (Ulat ni Malou Escudero)</body>
<link>http://www.philstar.com/Article.aspx?articleId=143529&amp;publicationSubCategoryId=92</link>
</article>
<article>
<title>Problema ng OFWs sa HK gagapangin ni Secretary Sto.Tomas</title>
<author>Lilia Tolentino</author>
<date>
<month>December</month>
<day>13</day>
<year>2001</year>
</date>
<body>Ginagapang na lang at hindi na ipinag-iingay ni Labor Secretary Patricia Sto. Tomas ang problema ng mga Filipinong domestic helper sa Hong Kong kaugnay ng napipintong panibagong pagbabawas sa kanilang sahod sa naturang teritoryo. Sa isang panayam, sinabi ni Sto. Tomas na nakatakda siyang makipag-usap sa susunod na linggo sa Hong Kong Labor Secretary para maipaabot ang reklamo ng mga Filipinong OFW. Kasabay daw niya sa pagdudulog din ng kahalintulad na suliranin ang Minister ng Transmigration and Manpower ng Indonesia. &amp;quot;So parang magkaka-reinforce din naman kami ng pagsasabi at makikipagnegosasyon sa Department of Labor ng Hong Kong tungkol dito,&amp;quot; ani Sto. Tomas. &amp;quot;Hindi lang kami masyadong maingay kasi mahirap iyong gumagalaw ka rito ng may publisidad. Kasi minsan ay nagkakatigasan din ng posisyon kapag masyadong malaki ang coverage,&amp;quot; ani Sto. Tomas. Nauna rito, inihayag ni Pangulong Gloria Macapagal-Arroyo na hindi nagpapabaya ang gobyerno sa pagbibigay-pansin sa problema ng mga Pilipinong OFW sa Hong Kong dahil inatasan na niya ang kinauukulang mga ahensiya ng gobyerno para makipagnegosasyon sa pamahalaang administratibo sa Hong Kong. (Ulat ni Lilia Tolentino)</body>
<link>http://www.philstar.com/Article.aspx?articleId=143532&amp;publicationSubCategoryId=92</link>
</article>
<article>
<title>Love triangle sa Nida murder</title>
<author>Ellen Fernando</author>
<date>
<month>December</month>
<day>14</day>
<year>2001</year>
</date>
<body>&amp;quot;Love triangle.&amp;quot; Ito ang anggulong lumitaw sa isinasagawang imbestigasyon ng National Bureau of Investigation (NBI) hinggil sa motibo ng pagpatay sa beteranang aktres na si Nida Blanca kasunod na rin ng serye ng isinagawang mainit na pagtatanong sa asawa nitong si Rod Lauren Strunk. Ayon sa isang opisyal ng NBI na tumangging magpabanggit ng pangalan, inabot ng hanggang ala-una ng madaling araw o halos 13 oras ang ginawang interogasyon kay Strunk dahil sa dami ng dapat nitong sagutin. Sa 88 katanungan na inihanda ng NBI, anim sa mga tanong ang hindi nito nasagot. Sa gitna ng mga pagtatanong ay dito nasilip ng NBI ang anggulong love triangle base na rin sa mga pahayag ni Strunk. Hindi naman nilinaw ng NBI source kung ang sinasabing &amp;quot;other person&amp;quot; ay kay Strunk o kay Blanca. Matagal na umanong lumutang ang anggulong ito dahilan na rin sa balitang nagkakalabuan na ang mag-asawa. Kamakalawa ng umaga nang dumating sa NBI si Strunk kasama ang kanyang dalawang abogado na sina Attys. Dennis Manalo at Noel Lazaro. Ayon sa NBI, hindi nila itinuturing na suspek si Strunk sa Nida case, gayunman ay itinakda anumang araw simula ngayon ang pagsasailalim sa kanya sa lie detector test o polygraph test. Kahapon ay dumulog din sa tanggapan ni NBI Director Reynaldo Wycoco ang mga kaanak ni Mike Martinez na isinangkot din sa krimen, na sinasabing dinukot ng mga tauhan ng Task Force Marsha. Sa isang panayam, sinabi ni Bobby Martinez, 38, kapatid ni Mike at inang si Teresita, 62, na nangako na sa kanila si Wycoco na bubuo ang huli ng isang team na tututok sa kasong kidnapping kay Martinez.(Ulat ni Ellen Fernando)</body>
<link>http://www.philstar.com/Article.aspx?articleId=143621&amp;publicationSubCategoryId=92</link>
</article>
<article>
<title>Office of the Ombudsman naglo-lobby sa Kongreso ?</title>
<author>Malou Rongalerios-Escudero</author>
<date>
<month>December</month>
<day>14</day>
<year>2001</year>
</date>
<body>Iniisa-isa na umanong lapitan ng ilang tauhan ni Ombudsman Aniano Desierto ang mga kongresista upang hilingin na ibasura na ang impeachment complaint na nakasampa laban dito. Ayon kina Pampanga Rep. Oscar Moreno at Bayan Muna Rep. Crispin Beltran, patuloy ang ginagawang pagla-lobby ng ilang tauhan ni Desierto upang pawalang saysay ang impeachment complaint na kasalukuyang nasa House committee on ethics. Partikular na tinukoy ni Moreno si Overall Deputy Ombudsman Margarito Gervacio, na ayon sa kanya ay halos araw-araw niyang nakikita sa House. &amp;quot;Gervacio is now a permanent fixture on the House of Representatives,&amp;quot; pahayag ni Moreno. Pero inamin naman ni Beltran na hindi pa nilalapitan ni Gervacio ang mga kinatawan ng Bayan Muna na kabilang sa nag-endorso ng impeachment dahil alam umano ni Desierto at mga tauhan nito na mabibigo sila sakaling silay makiusap. Ang naturang impeachment ay may kinalaman sa umanoy pagtanggap ng kalahating milyong pisong suhol ni Desierto at mamahaling beta-cam equipment kapalit sa gagawing pag-upo ng Ombudsman sa Petron scam. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=143628&amp;publicationSubCategoryId=92</link>
</article>
<article>
<title>Misuari susunduin na sa Malaysia</title>
<author>Rose Tamayo/Butch Quejada</author>
<date>
<month>December</month>
<day>14</day>
<year>2001</year>
</date>
<body>Matapos ang dalawang oras na isinagawang &amp;quot;emergency&amp;quot; Cabinet meeting kahapon sa Department of Foreign Affairs (DFA) ay nagpalabas ng &amp;quot;ultimatum&amp;quot; na desisyon ang pamahalaang Pilipinas para kunin na si dating ARMM Gov. Nur Misuari sa kamay ng Malaysia. Ayon kay Vice President at Foreign Affairs Secretary Teofisto Guingona na handa na ang bansa na ipasundo ang rebel leader, pero tumanggi ito na ihayag ang eksaktong araw ng pagdating ng MNLF chieftain dahil ikinokonsidera pa ring isang malaking banta sa seguridad ng bansa si Misuari. Ipinangako ng pamahalaan ang maayos na pagtrato dito bilang respeto sa isang dating opisyal ng gobyerno. Sinabi naman ni Justice Secretary Hernando Perez na posibleng sa Fort Magsaysay sa Nueva Ecija ito ikukulong. Isang team ng military at police agents ang ipadadala sa Malaysia na susundo kay Misuari. Isang military plane ang sasakyan ng mga ito. Isang contingency plan naman ang inihahanda sa NAIA sakaling dumating si Misuari bagaman di pa batid kung saang paliparan ito lalapag. Nakatakda ring mag-issue ng double red alert order sa Villamor Air Base sakali man gamitin ito bilang landing area ng eroplanong susundo sa dating gobernador. Nilinaw naman ni PNP Director Leandro Mendoza na hindi magde-deploy ang tanggapan nito ng maraming pulis gaya ng ginawa nito sa dating Pangulong Estrada nang isilbi ng Sandiganbayan sa kanyang tahanan sa San Juan ang warrant of arrest nito. Ang emergency top level meeting ay isinagawa matapos magpalabas ng banta at ultimatum si Malaysian Prime Minister Dr. Mahathir Mohamad na pakakawalan na si Misuari sa ayaw at gusto ng Pilipinas at handang &amp;quot;ipaampon&amp;quot; sa third country na magbibigay ng asylum dahil masyado na umanong matagal ang pananatili nito sa kanilang bansa. (Ulat ni Rose Tamayo/Butch Quejada)</body>
<link>http://www.philstar.com/Article.aspx?articleId=143634&amp;publicationSubCategoryId=92</link>
</article>
<article>
<title>279 runaway ng DH stranded sa Kuwait</title>
<author>Rose Tamayo</author>
<date>
<month>December</month>
<day>14</day>
<year>2001</year>
</date>
<body>Dahil sa kalabisang dinanas na pagmaltrato ng kani-kanilang mga amo, tumakas at kasalukuyan ngayong stranded sa Filipino Workers Resource Center sa Kuwait ang may 279 Pinay maids, pahayag kahapon ng isang source sa Department of Foreign Affairs. Ayon sa source, ang nasabing mga katulong ay tumakas ng mag-umpisa ang Ramadan noong Nobyembre 16 habang ang kanilang mga amo ay nag-aayuno o fasting. Base sa rekord ng DFA, may 47,000 OFWs sa Kuwait at karamihan sa mga ito ay domestic helpers. &amp;quot;Languange barrier has made it difficult for Filipino maids, for instance, to understand the instructions of their employers,&amp;quot; ayon sa DFA source. Naging ugali na umano ng Kuwaiti ang palaging pagsigaw at pagmumura sa mga DH kapag nagagalit o may inuutos. Nabatid din na karamihan sa mga Pinay DH na namamasukan sa Kuwait ay mga teenager at galing ng mga probinsiya at hindi marunong gumamit ng mga kagamitan tulad ng microwave oven, gas range, washing machine, grillers at TV sets. Kasalukuyan nang inaayos ng OWWA ang agarang repatriation ng nabanggit na mga maid. (Ulat ni Rose Tamayo)</body>
<link>http://www.philstar.com/Article.aspx?articleId=143640&amp;publicationSubCategoryId=92</link>
</article>
<article>
<title>Malacanang umatras sa pagbuwag sa Rent Control Law, pinaubaya sa Kongreso</title>
<author>Lilia Tolentino</author>
<date>
<month>December</month>
<day>14</day>
<year>2001</year>
</date>
<body>Umatras na ang Malaca&amp;ntilde;ang sa nauna nitong posisyon na isulong ang pagpapatibay ng batas na bubuwag sa Rent Control Law. Ito ay matapos umani ng puna sa libu-libong mamamayan na nangungupahan ng bahay ang naging pahayag ni Pangulong Arroyo na hindi na nito palalawigin pa ang naturang batas na magwawakas sa Disyembre 31. Itinatakda sa nasabing batas ang 15% taas sa bawat taon sa singil sa upa ng apartment at iba pang paupahang tirahan. Ayon sa Pangulo, ipinauubaya na niya sa Kongreso ang isyung ito. &amp;quot;Im just leaving it up to the wisdom of Congress,&amp;quot; anang Pangulo. (Ulat ni Lilia Tolentino)</body>
<link>http://www.philstar.com/Article.aspx?articleId=143644&amp;publicationSubCategoryId=92</link>
</article>
<article>
<title>Nestle' nagbabala laban sa swindling syndicate</title>
<author></author>
<date>
<month>December</month>
<day>14</day>
<year>2001</year>
</date>
<body>Binalaan kahapon ng Nestl&amp;eacute; ang publiko laban sa gumagalang swindling syndicate na bumibiktima sa kanilang mga consumers na gumagamit ng kasalukuyang promotions ng Bear Brand, Milo, Nescaf&amp;eacute; at Nestl&amp;eacute; Family Breakaway. Kaya naman inalerto ng pamunuan ng Nestle ang mga awtoridad sa bagong modus operandi ng sindikato, makaraang makatanggap sila ng maraming reklamo buhat sa kanilang mga consumers na nabiktima nito. Binanggit pa sa ulat na maraming mga consumers ang tumawag sa Nestl&amp;eacute; at inalam kung papano nila makukuha ang kanilang mga premyo, kasabay ng pagsasabing nakatanggap sila ng tawag sa telepono na sila umano ay nanalo sa Nestl&amp;eacute; Raffle Draw. Gayunman, bago umano nila makuha ang kanilang mga premyo ay kailangan nilang magdeposito ng halagang P6,000 hanggang P20,000 bilang processing at validation fee. Ibinibigay pa umano ng caller kung saan bangko, saang branch at account number nila maaaring ilagay ang pera. Wala umanong kinalaman ang Nestle sa ganitong modus-operandi. Niliwanag ng Nestl&amp;eacute; na ang standard procedure ng kompanya sa pagno-notify ng winners ay sa pamamagitan ng telegrama o di kaya ay kumontak sa Nestl&amp;eacute; Sales Office sa kanilang mga lugar.</body>
<link>http://www.philstar.com/Article.aspx?articleId=143648&amp;publicationSubCategoryId=92</link>
</article>
<article>
<title>NPA aatake sa Metro Manila</title>
<author>Joy Cantos</author>
<date>
<month>December</month>
<day>15</day>
<year>2001</year>
</date>
<body>Nakaalerto ang buong puwersa ng Armed Forces of the Philippines (AFP) laban sa posible pang paglulunsad ng opensiba o pag-atake ng New Peoples Army (NPA) sa Metro Manila ngayong holiday season partikular na sa nalalapit na ika-32 taong anibersaryo ng mga rebeldeng komunista sa bansa. Sinabi ni AFP Spokesman Brig. Gen. Edilberto Adan na bunsod ng paghahasik ng terorismo ng mga rebeldeng NPA sa kabila ng deklarasyon ng mga ito ng ceasefire ay inalerto ng liderato ng AFP ang kanilang puwersa upang maging vigilante laban sa posible pang karahasan na maaaring isagawa ng mga komunistang grupo. Binigyang diin ni Adan na bagaman may umiiral na ceasefire mula Disyembre 10 hanggang Enero 6 ay di ito nangangahulugan na magpapabaya na ang tropang militar laban sa pag-atake ng mga rebelde kung saan ay mananatiling nasa &amp;quot;defensive position&amp;quot; ang AFP. Nabatid na nakatakdang magdaos ng ika-32 taong anibersaryo ang Communist Party of the Philippines-NPA-National Democratic Front sa darating na Disyembre 26. &amp;quot;The AFP remains watchful, vigilant during these holidays even as we have declared a ceasefire, declared by our Commander-in-Chief,&amp;quot; ayon pa kay Adan. Kaugnay nito, nanawagan si Adan sa mga mamamayan na makipag-ugnayan sa AFP at PNP laban sa galaw ng mga kahina-hinalang personalidad sa lugar na kanilang nasasakupan.(Ulat ni Joy Cantos)</body>
<link>http://www.philstar.com/Article.aspx?articleId=143732&amp;publicationSubCategoryId=92</link>
</article>
<article>
<title>Xmas break ni Erap binasura ng Sandigan</title>
<author>Malou Rongalerios-Escudero</author>
<date>
<month>December</month>
<day>15</day>
<year>2001</year>
</date>
<body>Ibinasura kahapon ng Sandiganbayan Third Division ang mosyon ng mag-amang dating Pangulong Estrada at anak na si Jinggoy na makauwi sa kanilang tahanan ngayong kapaskuhan para makapiling ang kanilang pamilya. Sa resolution na ipinalabas ni Associate Justice Teresita Leonardo-de Castro, acting chairman ng Third Division, matindi ang naging pagtutol ng prosecution sa naging kahilingan ng mga Estrada, pero kinatigan naman ang mosyon ng dating pangulo na makapag-paopera ng kanyang mata sa darating na Linggo. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=143741&amp;publicationSubCategoryId=92</link>
</article>
<article>
<title>NBI duda kay Strunk at sa secretary ni Nida</title>
<author>Ellen Fernando</author>
<date>
<month>December</month>
<day>15</day>
<year>2001</year>
</date>
<body>Duda ang National Bureau of Investigation (NBI) sa pahayag nina Rod Lauren Strunk at sa sekretarya nang pinaslang na aktres na si Nida Blanca na si Elena dela Paz. Ayon kay NBI Atty. Ric Diaz, mapapadali ang pagresolba sa kaso ng aktres kung isa kina Strunk at dela Paz ang magsasabi ng katotohanan lalo na kung ito ay magmumula kay dela Paz dahil ito ang pinakamalapit na nakakasama ng aktres bilang kanyang secretary. Bagamat pumasa sa polygraph test si dela Paz, natitiyak naman ng NBI na mayroon pa rin itong ilang bagay na inililihim kaya gusto ng naturang ahensiya na muli itong isalang sa lie test upang masala ang mga impormasyon na gustong mabatid ng mga imbestigador. Ayon kay Diaz, magaling umanong mag-kontrol ng emosyon si dela Paz at bagamat nagsasabi ng totoo ay hindi naman niya sinasabi lahat. Inihalimbawa ni Diaz ang kanilang itinanong tungkol sa cellphone kung mayroon ito at sumagot si dela Paz na hindi siya marunong gumamit subalit nagkataon na nakita ito na gumagamit ng cellphone. Hindi rin nawala ang pagdududa ng NBI kay Strunk dahil kataka-taka umano na hindi man lamang ito determinado na isulong ang kaso at sa halip ay naghintay pa na imbitahan ng NBI bago magbigay ng pahayag. Higit na nakakapagduda ay ang pagtanggi ni Strunk na maimbestigahan nang walang kasamang abogado. Nilinaw ni Diaz na maaari namang magtungo si Strunk sa NBI para lamang makuhanan ng salaysay at hindi bilang suspek pero mistula umanong lumabas na suspek si Strunk dahil tatlo pa ang abogado nitong kasama ng magtungo sa NBI. Binigyan diin pa ni Atty. Diaz na napakaraming katanungan umano ang ibinato kay Strunk na hindi nito sinagot at sa halip ay hinarang ng kanyang mga abogado. (Ulat ni Ellen Fernando)</body>
<link>http://www.philstar.com/Article.aspx?articleId=143747&amp;publicationSubCategoryId=92</link>
</article>
<article>
<title>Sekretarya ni Nida bagsak sa ikalawang lie test</title>
<author>Grace Amargo</author>
<date>
<month>December</month>
<day>16</day>
<year>2001</year>
</date>
<body>Bumagsak sa ikalawang lie detector o polygraph test si Elena dela Paz, ang personal na sekretarya ng pinaslang na aktres na si Nida Blanca, na isinagawa ng National Bureau of Investigation (NBI) kahapon. Ang polygraph test na tumagal nang siyam na oras ay natapos bandang alas-4 kahapon ng madaling araw. Sa nasabing eksaminasyon, maraming bagay ang hindi tumutugma sa naunang kasagutan ni dela Paz na nagbigay daan upang lalong magduda ang NBI na talagang mayroong itinatagong lihim ang dating avid fan sa loob ng 42 taon ni Blanca. Bagamat pumasa sa unang lie test si dela Paz ay natitiyak ng NBI na mayroon pa rin itong ilang bagay na inililihim bunsod para muling isalang ng NBI sa lie detector exam ang naturang personal assistant ni Blanca upang masala ang mga impormasyon na gustong mabatid ng mga imbestigador. Ayon naman kay Interpol Chief Atty. Ric Diaz at spokesperson ng Nida murder case, naniniwala siya na maraming alam si dela Paz na hindi nito sinabi sa kanila tulad na lamang na hindi siya marunong gumamit ng cellphone ngunit napatunayan na marunong palang gumamit. Magaling umanong magkontrol ng emosyon si dela Paz kaya marahil pumasa ito sa unang lie test. Tulad ni dela Paz, duda pa rin ang NBI kay Rod Strunk kaya itinakda ang muling pagsasailalim dito sa polygraph exam sa darating na Martes kahit na bantulot o parang ayaw pumayag ang tatlong abugado nito. &amp;quot;Kailangan na namin siyang isailalim sa eksaminasyon para malaman kung ano ang dapat na malaman sa kasong pagkamatay ni Ms. Blanca,&amp;quot; sabi ni Diaz. Ayon naman kay NBI Director Reynaldo Wycoco, kung hindi pahihintulutan ng tatlong abugado ni Strunk na sina Attys. Dennis Manalo, Joel Lazaro at Alma Mallonga na hayaan na sumailalim sa lie detector test ang kanilang kliyente, ipatatawag nila ang mga ito para sila ang magpa-lie test, ang pagbibirong sinabi ni Wycoco. &amp;quot;Ang hindi namin maintindihan ay kung bakit masyado nilang (mga abugado) binibigyan ng proteksiyon ang kanilang kliyente na si Strunk, samantalang kaya namin ipinatawag ito (Strunk) ay bilang testigo at hindi isang suspek,&amp;quot; ang sabi ni Wycoco. Kung matatandaan, inabot ng 13 oras ang interogasyon kay Strunk nang imbitahan ito ng NBI. Sa 88 katanungan, anim dito ang hindi niya nasagot. (Ulat ni Grace Amargo)</body>
<link>http://www.philstar.com/Article.aspx?articleId=143846&amp;publicationSubCategoryId=92</link>
</article>
<article>
<title>Mga kawani ng bubuwaging ahensiya ng gobyerno di mawawalan ng trabaho</title>
<author>Rudy Andal</author>
<date>
<month>December</month>
<day>16</day>
<year>2001</year>
</date>
<body>Hindi dapat na ikabahala ng mga empleyado ng pamahalaan na sila ay mawawalan ng trabaho sakaling buwagin na ang kanilang tanggapan dahilan sa sila naman ay kabilang sa isasama sa magiging mother agency. Ang paglilinaw ay ginawa ni Senador Edgardo Angara matapos niyang isulong ang pagbuwag sa mga ahensiyang may overlapping functions upang sa gayon ay matiyak na maisusulong ng pamahalaan ang inilatag na nitong programa at maibigay ang hinihingi nitong budget para sa 2002. Ayon kay Angara sa kanyang isinagawang interpolation ng budget deliberation, mahalagang mabawasan ang pagkakagastos ng pamahalaan sa paraang walang personnel na maaapektuhan kung kaya tanging ang remedyo lamang dito ay ang pagbuwag sa mga ahensiya ng pamahalaan na may duplication ang functions. &amp;quot;Several agencies have lost their relevance and sense of mission. These can be dissolved so the government can use the money for job creating and productivity enhancing programs,&amp;quot; ani Angara. Dapat na pasimulan ito sa Office of the President na maraming binuong tanggapan na hindi naman kailangan at isama na lamang ang lahat nitong personnel sa iisang bubong upang sa gayon ay magamit ang higit na kailangang pondo, paliwanag ni Angara. Kabilang sa mga dapat buwagin ay ang mga tanggapang wala namang silbi na binuo lamang ng pamahalaan upang mabigyan ng political accommodation ang ilang tumulong dito sa panahon ng kampanya. Partikular na tinukoy ni Angara ang mga ahensiya ng gobyerno na nagsisilbing &amp;quot;milking cow&amp;quot; lamang na pawang mga walang silbi at sa halip ay dagdag lamang sa gastusin sa pamahalaan. Dapat anyang alisin ng mga kawani ang kanilang pangamba na kahit na buwagin ang kanilang tanggapan ay mayroon pa rin silang trabaho. (Ulat ni Rudy Andal)</body>
<link>http://www.philstar.com/Article.aspx?articleId=143853&amp;publicationSubCategoryId=92</link>
</article>
<article>
<title>Commander Global ibinalik sa Metro Manila</title>
<author>Joy Cantos at Lordeth Bonilla</author>
<date>
<month>December</month>
<day>16</day>
<year>2001</year>
</date>
<body>Balik tensiyon na naman ang mga residente sa Bicutan, Taguig, Metro Manila matapos na ibalik sa Camp Bagong Diwa ng Philippine National Police (PNP) si Abu Sayyaf leader Nadzmie Saabdulah alyas Commander Global kasama ang isa pang tauhang bandido. Mula sa pagkakakulong sa Tagum Provincial Jail sa Tagum, Davao del Norte ay inilipat sina Global at Salima Salih, 17, sa nabanggit na kampo at dumating dito dakong alas-10 kahapon ng umaga. Ang paglilipat sa kanila ng kulungan ay bunsod na rin ng bantang pagsalakay ng mga bandidong Abu Sayyaf para iligtas si Commander Global sa kinapipiitan nitong selda sa Davao. Nauna nang tumutol ang mga preso sa Camp Bagong Diwa laban sa pananatili ni Global sa naturang piitan, subalit nagdesisyon ang PNP na ibalik ito ng kulungan sa Metro Manila dahil mas ligtas umano kung dito sa Manila ikukulong ang nasabing ASG official. Tiniyak naman ni PNP directorate for Police Community Relations, P/Director Thompson Lantion na may sapat na seguridad na ipinatutupad ang pulisya para bantayan si Commander Global laban sa mga symphatizer nito na maaring maghasik ng kaguluhan. Minaliit ni Lantion ang posibilidad na salakayin ng mga symphatizer ni Global ang Camp Bagong Diwa para iligtas ang kanilang lider. Gayunman, nakaalerto ang puwersa ng pulisya sa mga symphatizer at mga bandido na maaaring pumuslit patungong Maynila. Magugunita na mula sa Camp Bagong Diwa ay inilipat si Global sa Davao jail para harapin ang kaso nitong piracy at murder na ipinalabas ng Panabo RTC kaugnay ng naganap na pag-atake noong nakalipas na Mayo 22 sa Pearl Farm Resort sa Davao City. Ang nasabing pag-atake ay sinundan pa ng pangingidnap ng grupo ni Global ng 20 katao kabilang na ang American missionary couple na sina Martin at Gracia Burnham sa Dos Palmas beach resort sa Puerto Princesa, Palawan noong nakalipas na Mayo 27. Matatandaan rin na si Global, chief of staff ng Sulu-based ASG na may patong sa ulo ng P5M reward ay nadakip ng magkakasanib na elemento ng militar at pulisya noong nakaraang Hulyo 8 sa Bgy. Calumpang, General Santos City. (Ulat nina Joy Cantos at Lordeth Bonilla)</body>
<link>http://www.philstar.com/Article.aspx?articleId=143860&amp;publicationSubCategoryId=92</link>
</article>
<article>
<title>Bigayan ng Christmas bonus sa DOLE di patas</title>
<author>Malou Rongalerios-Escudero</author>
<date>
<month>December</month>
<day>16</day>
<year>2001</year>
</date>
<body>Hindi umano magandang halimbawa ang ipinakikita ng pamunuan ng Department of Labor and Employment (DOLE) sa pangunguna ni Sec. Patricia Sto. Tomas dahil sa umanoy pagkakaroon nito ng diskriminasyon sa mga kawani ng kanyang departamento. Sa ginawang pagbatikos kahapon ni Bayan Muna Rep. Crispin Beltran, sinabi nito na hindi magandang halimbawa ang pagbibigay ng mas mataas na Christmas bonus sa mga empleyado na hindi miyembro ng DOLE Employees Union. Ayon sa ulat, ang mga hindi kasapi ng naturang unyon ay tatanggap ng P5,000 bilang Christmas bonus, subalit ang mga kasali sa unyon ay tatanggap lamang ng P2,000. Ayon kay Beltran, isang maliwanag na indikasyon ito ng pagiging anti-labor, anti-union at discrimination ni Sto. Tomas sa kanyang mga tauhan kaya hindi umano karapat-dapat na maging presidente ng International Labor Organization (ILO) at kalihim ng DOLE. &amp;quot;Sto. Tomas performance as Labor chief ranks among the worst in the history of the Institution. In her first few months on office, she has issued countless assumption of jurisdiction orders against labor disputes, favoring employer,&amp;quot; sabi ni Beltran. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=143865&amp;publicationSubCategoryId=92</link>
</article>
<article>
<title>Death Penalty Law 'papatayin' sa Kongreso</title>
<author>Malou Rongalerios-Escudero</author>
<date>
<month>December</month>
<day>16</day>
<year>2001</year>
</date>
<body>Patayin ang death penalty law! Ito ang nagsisilbi ngayong &amp;quot;battlecry&amp;quot; ni House Assistant Majority Leader Frank Perez matapos mabuhay sa Mababang Kapulungan ng Kongreso ang panukalang ibasura ang Republic Act 7659 na nagbalik sa parusang kamatayan sa bansa noong 1994. Sinabi ni Perez na tama lamang ang naging hakbang ng House Committee on Civil, Political and Human Rights at Revision of Laws na isalang sa floor deliberation ang panukalang magbabasura sa R.A. 7659. Sa ngayon ay apat na panukalang-batas na ang nakahain sa Kongreso na naglalayong i-repeal ang death penalty law. Sinabi ni Perez na hindi lamang dapat ibaba sa parusang habambuhay na pagkabilanggo ang death sentences kundi dapat ding magkaroon ng rehabilitasyon sa mga kriminal na naparusahan dahil sa paggawa ng karumal-dumal na krimen. Sa ngayon ay umaabot na sa 1,300 ang mga bilanggong nakalinya sa death row. Ikinatwiran pa ni Perez na ang patuloy na pagtaas ng bilang ng mga krimeng nagaganap sa bansa araw-araw ay isang patunay na inutil ang parusang kamatayan. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=143866&amp;publicationSubCategoryId=92</link>
</article>
<article>
<title>Danding hindi sisibakin sa San Miguel - GMA</title>
<author>Ely Saludar</author>
<date>
<month>December</month>
<day>16</day>
<year>2001</year>
</date>
<body>Tiniyak kahapon ni Pangulong Arroyo na walang balak ang gobyerno na patalsikin ang negosyanteng si Eduardo &amp;quot;Danding&amp;quot; Cojuangco bilang chairman ng San Miguel Corporation (SMC). Sa isang panayam, sinabi ng Pangulo na mananatili si Cojuangco sa SMC bagaman tuluyan nang makokontrol ng gobyerno ang 27 percent shares sa kompanya. Ito ay matapos na magdesisyon ang Korte Suprema na ang coconut levy funds ay isang public funds. Kasabay nito, idinepensa ng Pangulo ang ginawang hakbang ni Cojuangco sa kasunduan nito sa kumpanyang Hapon na Kirin bilang panibagong pamumuhunan sa SMC. Wala umanong nadehado sa hakbang na ito ni Cojuangco kaugnay ng pagkuha ng Kirin Brewery Co. na 15% o katumbas ng 534 milyong dolyar. Nilinaw ng Pangulo na kailangan lamang magpaliwanag ang SMC at Kirin sa PCGG kaugnay ng nasabing pamumuhunan. Samantala, tutol si Pangulong Arroyo na buwagin na ang PCGG. Bagamat nakasalalay sa kamay ng Kongreso ang paglusaw sa PCGG ay ikinatwiran ng Presidente na maraming trabaho ito na dapat gawin, partikular sa pinangangasiwaang sequestered assets. (Ulat ni Ely Saludar)</body>
<link>http://www.philstar.com/Article.aspx?articleId=143872&amp;publicationSubCategoryId=92</link>
</article>
<article>
<title>Non-biodegradable plastic materials ipagbabawal</title>
<author>Malou Escudero</author>
<date>
<month>December</month>
<day>16</day>
<year>2001</year>
</date>
<body>Hindi na maaaring gamitin bilang lalagyan, bags, wrappers at maging sa packaging ang mga non-biodegradable na plastic sa sandaling pumasa ang panukalang-batas na inihain ni Iloilo Rep. Narciso Monfort. Sa House Bill 3982 ni Monfort, sinabi nito na hindi nakakatulong sa kalikasan ang mga non-biodegradable plastic materials dahil hindi ito basta-basta natutunaw. Itinuturing umanong non-biodegradable ang lahat ng plastic materials na mayroong kemikal na nagiging sanhi upang hindi agad ito malusaw ng natural elements. Sinabi pa ni Monfort na dahil sa napakabilis na takbo ng buhay sa ngayon, karamihan sa mga produktong lumalabas ay inilalagay sa mga tinatawag na &amp;quot;disposable materials&amp;quot; na basta-basta na lamang itinatapon matapos gamitin. Sa ngayon ang malaking bahagi umano ng tone-toneladang basura sa Metro Manila araw-araw ay ang mga plastic na bumabara sa mga estero, ilog at landfills. Kung hindi umano ipagbabawal ng pamahalaan ang paggamit ng mga non-biodegrable plastic materials ay siguradong lalong lulubha ang problema ng Pilipinas sa basura. Sa panukala ni Monfort, papatawan ng parusang pagkabilanggo ng hindi bababa sa anim na buwan at hindi naman lalampas sa tatlong taon ang sinumang tao o kumpanya na magma-manufacture, magbibili at mamamahagi ng mga non-biodegradable na plastic. Pagmumultahin din ang mga ito nang hindi bababa sa P300,000 subalit hindi lalampas sa P500,000. (Ulat ni Malou Escudero)</body>
<link>http://www.philstar.com/Article.aspx?articleId=143873&amp;publicationSubCategoryId=92</link>
</article>
<article>
<title>'GMA persona non grata' - HK workers</title>
<author>Rose Tamayo</author>
<date>
<month>December</month>
<day>17</day>
<year>2001</year>
</date>
<body>Persona Non Grata. Ito ang ideneklara ng mga nagprotestang manggagawang Filipino sa Hong Kong matapos pumabor umano ang Pangulong Gloria Macapagal - Arroyo sa katamtamang pagbabawas sa sahod lalo na ng mga domestic helpers sa naturang bansa. Ayon sa samahanang MIGRANTE, nakipag-compromise daw ang Pangulo sa gobyerno nang Hong Kong matapos pumayag sa wage cut na 20 %. Pagsira daw ito sa naunang katiyakan na binitawan kamakailan ni Pangulong Arroyo na hindi niya pababayaan at bibigyan ng pansin ang problemang ito ng mga Overseas Filipino Workers (OFWs) na kung saan ay inatasan pa nito si Labor Secretary Patricia Sto.Tomas na makipagnegosasyon sa pamahalaang administratibo sa Hong Kong sa suliranin na kinakaharap ng mga Pinoy workers. Nagtataka ang MIGRANTE kung bakit naiba ang ihip ng hangin at hindi na umano ipinaglaban ni Pangulong Arroyo ang mga Pinoy workers ang apela nito kay Education and Manpower Secretary Fanny Law na huwag nang bawasan ang minimum wage ng mga domestic helpers dahil sa magiging kawawa ang kanilang pamilya na umaasa sa pinapadalang pera sa kanilang mga mahal sa buhay. Ang Pilipinas ay isa sa apat na bansa tulad ng Thailand, Indonesia at Nepal na dumedepensa sa sahod ng domestic helpers sa Hong Kong government na huwag ipatupad ang wage cut. Umaabot sa 67 porsiyento o may kabuuang 155,330 ang mga OFWs ang nagtatrabaho sa Hong Kong kaysa sa Indonesia na may bilang na 66,970; Thailand, 6,940 at iba pang bansa na may bilang na 3,870. Ang mga domestic workers dito ay tumatanggap lamang ng sahod na HK$ 3,670 o US$ 471 kada buwan. Una nang nagbawas ng 5 porsiyentong sahod para sa mga domestic helpers ang Hong Kong noong 1999. (Ulat ni Rose Tamayo)</body>
<link>http://www.philstar.com/Article.aspx?articleId=143977&amp;publicationSubCategoryId=92</link>
</article>
<article>
<title>5 board of directors ni Erap sa SMC, pinagbibitiw ng Malaca&amp;ntilde;ang</title>
<author>Lilia Tolentino</author>
<date>
<month>December</month>
<day>17</day>
<year>2001</year>
</date>
<body>Iginiit kahapon ng Malaca&amp;ntilde;ang na dapat nang magbitiw agad sa puwesto ang limang miyembro ng board of directors ng San Miguel Corporation na itinalaga ni dating Pangulong Joseph Estrada upang makapagtalaga ng bagong kapalit si Pangulong Gloria Macapagal - Arroyo. Ito ay sina Raul de Guzman, bayaw ni Estrada; Allan Lee; Ben Paulino; Esperidion Laxa at Hermogenes Tantoco. Intensiyon ng Pangulong Arroyo na tanggalin agad sa puwesto ang lima subalit sa desisyong ipinalabas ng Korte Suprema, sinabi nitong puwedeng palitan ang limang hinirang ni Estrada sa susunod pang pulong ng mga SMC Stockholders sa susunod na taon. Dahil sa pagkabigo ng pamahalaang Arroyo na makapagtalaga ng mga bagong kapalit ng limang miyembro ng SMC board members noong Enero 20 matapos mapatalsik sa puwesto si Estrada. Ayon naman kay Presidential Spokesman Rigoberto Tiglao na hindi na dapat hintayin ng limang appointees ni Estrada ang susunod pang pulong at kung mayroong &amp;quot;delicadeza&amp;quot; dapat nang magsibitiw ito sa kanilang posisyon. (Ulat ni Lilia Tolentino)</body>
<link>http://www.philstar.com/Article.aspx?articleId=143984&amp;publicationSubCategoryId=92</link>
</article>
<article>
<title>Empleyado na tatanggap ng Christmas gift kakasuhan - Ombudsman</title>
<author>Grace Amargo</author>
<date>
<month>December</month>
<day>17</day>
<year>2001</year>
</date>
<body>Nagbabala si Ombudsman Aniano Desierto sa mga empleyado ng gobyerno na posible silang sampahan ng kasong kriminal sa oras na tumanggap ng anumang &amp;quot;regalo&amp;quot; ngayong panahon ng kapaskuhan. Tinukoy ni Desierto ang nakasaad sa Presidential Decree 46 na nagbabawal sa sinumang kawani ng pamahalaan na tumanggap ng regalo mula sa isang pribadong indibidwal kahit pa ito ay para sa Kapaskuhan o anumang okasyon. Layunin ng nasabing batas na iwasan ang paggamit ng posisyon ng isang kawani ng gobyerno para gumawa ng katiwalian sa pamamagitan ng pagtanggap ng suhol. Binigyang diin pa ni Desierto na maaaring makasuhan ng indirect bribery o graft and corruption ang isang kawani ng gobyerno kung ito ay tatanggap ng regalo at ginagamit ang kanyang puwesto sa gobyerno. Binigyang linaw naman nito na ang maaari lamang tanggaping regalo ay iyong mga tinatawag na &amp;quot;moderate gifts&amp;quot; na pangkaraniwang ibinibigay tuwing sasapit ang kapaskuhan. &amp;quot;Ang mga normal na regalo lamang tuwing Pasko ang maaaring tanggapin ng isang kawani ng gobyerno. Kung lupat bahay o kotse ang kanilang tatanggapin,ito ay malinaw na bawal dahil napakalaking regalo ito at nilalabag na nito ang batas,&amp;quot; ani Desierto. Ang sinumang mapapatunayan na lumabag ay maaaring maparusahan ng mula 1 hanggang 5 taong pagkabilanggo,sisibakin sa puwesto at hindi na makakapasok pa sa alinmang puwesto sa gobyerno. (Ulat ni Grace Amargo)</body>
<link>http://www.philstar.com/Article.aspx?articleId=143990&amp;publicationSubCategoryId=92</link>
</article>
<article>
<title>Paggawa ng bahay na 'bansot' itigil na - Ople</title>
<author>Rudy Andal</author>
<date>
<month>December</month>
<day>17</day>
<year>2001</year>
</date>
<body>Nanawagan si Senador Blas Ople sa pamahalaan na tigilan na nito ang paggawa ng mga bahay na &amp;quot;bansot &amp;quot; at pagbebentang maliliit na bahagi ng lupa. Sinabi ni Ople na marami nang town houses ang binuo ng pamahalaan na pawang maliliit na halos ay parang bahay ng kalapati na kung saan ay hirap kumilos ang isang pamilya dahil sa liit ng gagalawan. Marami na sa kasalukuyan ang ibinibenta ng mga pribadong housing subdivision at town houses na mayroon lamang lot area hanggang 32 metro kuwadrado ang floor area na sumisingil ng P 3,000 bawat buwan na babayaran sa loob ng 18 hanggang 20 taon. Kinakailangan na hindi dapat bumaba sa 120 metro kuwadrado ang lot area at dapat na 100 metro kuwadrado naman ang floor area upang makagalaw naman ang sinumang makakabili dito. (Ulat ni Rudy Andal)</body>
<link>http://www.philstar.com/Article.aspx?articleId=143995&amp;publicationSubCategoryId=92</link>
</article>
<article>
<title>GMA dismayado sa 'persona non grata', suporta sa wage cut ng HK workers pinabulaanan</title>
<author>Lilia Tolentino</author>
<date>
<month>December</month>
<day>18</day>
<year>2001</year>
</date>
<body>Dismayado ang Malaca&amp;ntilde;ang sa pagdedeklara kay Pangulong Arroyo bilang &amp;quot;persona non grata&amp;quot; ng mga Pinoy domestic helper sa Hong Kong dahil pumayag umano itong bawasan ang sahod nila nang hanggang 20 porsiyento. Ayon kay Pesidential Spokesman Rigoberto Tiglao, nakakalungkot ang ginawang akusasyon ng United Filipinos (UNIFIL), isang organisasyon ng mga Filipino DH sa Hong Kong, dahil para na rin umano nilang minura ang Presidente. &amp;quot;Walang ginawang kompromiso ang Pangulo sa gobyerno ng Hong Kong para sa wage cut at hanggang ngayon ay ginagawa pa ng pamahalaan ang kaukulang pakikipag-usap para hindi ituloy ang wage cut,&amp;quot; paliwanag ni Tiglao. Ayon pa kay Tiglao, sa ginawang press conference ng Pangulo ang sinabi lamang nito ay hindi puwedeng makialam ang pamahalaan sa nais ipatupad na salary cut ng Hong Kong Autonomous Administrative Region. Gayunman, sinabi ni Tiglao na ang ginagawa ng gobyerno ay makiusap at kaya nga ipinadala ni Pangulong Arroyo si Labor Secretary Patricia Sto. Tomas sa HK ay para mag-lobby sa gobyerno doon tungkol sa planong pagbabawas sa sahod ng mga dayuhang manggagawa. Tulad ng Pilipinas, ang HK ay isang &amp;quot;malayang bansa&amp;quot; at hindi anya ito puwedeng utusan na huwag nang magbawas sa sahod ng domestic helpers. (Ulat ni Lilia Tolentino)</body>
<link>http://www.philstar.com/Article.aspx?articleId=144077&amp;publicationSubCategoryId=92</link>
</article>
<article>
<title>Pagpapauwi kay Misuari naunsiyami, sa Enero na lang daw</title>
<author></author>
<date>
<month>December</month>
<day>18</day>
<year>2001</year>
</date>
<body>Taliwas sa unang plano ng pamahalaan na bago mag-Pasko makakauwi sa Pilipinas si Nur Misuari ay maaaring sa unang linggo pa ng Enero ng susunod na taon makabalik ito mula sa pagkakapiit sa Malaysia. Ito ang inihayag kahapon ni Presidential Assistant on Special Concerns Norberto Gonzales na naging emisaryo ni Pangulong Arroyo at nakipag-ugnayan sa pamahalaang Malaysia. Sa panayam, sinabi ni Gonzales na bagamat handa na ang Pilipinas sa pagkuha kay Misuari ay mas makabubuti anyang patapusin muna ang mga sunud-sunod na pista opisyal bago pauwiin dito sa bansa ang MNLF chief. Inihayag rin ng Palasyo na bukas ang option nito hinggil sa posibleng pagpapa-ampon sa dating ARMM governor sa isang third country kung ito ay makakabuti, pero kailangan pang desisyunan ng Pangulo. Nilinaw rin ng Malaca&amp;ntilde;ang na luma na ang sinasabing statement ni Malaysian Prime Minister Mahathir Mohamad hinggil sa banta nitong pakakawalan si Misuari sa ayaw at gusto ng Pilipinas. Kung matatandaan noong Disyembre 13, isang araw matapos magbigay ng ultimatum si Mahathir na pakakawalan si Misuari kapag hindi sinundo ng Pilipinas ay biglang nagsagawa ng &amp;quot;emergency cabinet meeting&amp;quot; sa DFA sa pangunguna ni Vice President at Foreign Affairs Secretary Teofisto Guingona, at agad namang nagpalabas ng pahayag na susunduin na sa lalong madaling panahon ang renegade leader bago pa man ito mapunta sa mga bansang gustong &amp;quot;umampon&amp;quot; sa kanya. Gabi ng nabanggit na petsa ay biglang pumunta ng Malaysia si Gonzales na umanoy nakipagkita kay Mahathir upang aregluhin ang agarang deportasyon ni Misuari, pero ang lahat nang ito ay pinabulaanan kamakalawa ni Mahathir at sinabing hindi kailanman niya nakausap at nakaharap si Gonzales. Ayon naman kay Gonzales, anumang magiging hakbang ng Malaysian government kay Misuari ay tiyak na nakatimbre sa Pilipinas dahil plantsado na umano ang negosasyon at tanging ang proseso na lamang sa deportasyon ang isinasagawa sa kasalukuyan. (Ely Saludar/Rose Tamayo)</body>
<link>http://www.philstar.com/Article.aspx?articleId=144087&amp;publicationSubCategoryId=92</link>
</article>
<article>
<title>Oplan Simbang Gabi para sa mag-asawang Burnham</title>
<author>Joy Cantos</author>
<date>
<month>December</month>
<day>18</day>
<year>2001</year>
</date>
<body>May nalalabi pa hanggang Pasko ang mga operatiba ng Armed Forces of the Philippines (AFP) kaugnay ng inilatag na &amp;quot;Oplan Simbang Gabi&amp;quot; para masagip ang nalalabi pang tatlong hostages ng mga bandidong Abu Sayyaf kabilang na ang American missionary couple na sina Martin at Gracia Burnham at Pinay nurse na si Deborah Yap. Ayon kay AFP Southcom Chief, Lt. Gen. Roy Cimatu, inilatag nila ang &amp;quot;Oplan Simbang Gabi&amp;quot; na nag-umpisa nitong Disyembre 16 o ang inaasahang pagtatapos ng mga operatiba ng militar sa hostage crisis sa Basilan bilang target date nila. &amp;quot;Im very optimistic that this crisis will not go beyond Christmas. Our ground just formed Oplan Simbang Gabi, meaning simula December 16 we will scour all the areas kung saan sila nagtatago para ma-rescue iyong remaining hostages,&amp;quot; sabi ni Cimatu. (Ulat ni Joy Cantos)</body>
<link>http://www.philstar.com/Article.aspx?articleId=144094&amp;publicationSubCategoryId=92</link>
</article>
<article>
<title>'Paskudeta' kinumpirma ng AFP</title>
<author>Joy Cantos</author>
<date>
<month>December</month>
<day>19</day>
<year>2001</year>
</date>
<body>Nakaalerto ngayon ang puwersa ng Armed Forces of the Philippines (AFP) at Philippine National Police (PNP) bunsod na rin ng pagkaalarma sa ulat hinggil sa umanoy paggapang ng isang grupo na kaalyado ng oposisyon sa ilang kasapi ng militar upang magsagawa ng coup detat na itatapat sa unang taong anibersaryo ng Peoples Power II na nagluklok kay Pangulong Gloria Macapagal-Arroyo bilang ika-14 lider ng bansa. Batay sa nakalap na report, may binabalak na umanong recruitment sa hanay ng militar ang ilang grupo na malapit kay dating Pangulong Estrada na pinamumunuan umano ng isa sa mga senador ng oposisyon para kumbinsihin ang mga ito na mag-alsa laban sa kasalukuyang administrasyon. Bagaman inamin ni AFP Spokesman Brig. Gen. Edilberto Adan na may posibilidad na maganap ito ay naniniwala siyang hanggang recruitment lang umano o pagkumbinsi sa mga sundalo ang kakayahan ng mga ito pero di na ito maipupursige. &amp;quot;Oo, may nagsasabi dito, Sir, kinausap ako, ano raw problema ko, pero hanggang doon lang yon,&amp;quot; sabi ni Adan. Ayon kay Adan, sakaling may katotohanan ang ulat ay hindi ito magtatagumpay dahil kuntento na umano ang mga sundalo sa ginagawang pamamalakad sa kanila ng pamahalaan. Kasabay nito ay inutusan ni Pangulong Arroyo sina Interior and Local Government Secretary Jose Lina at PNP director Gen. Leandro Mendoza na isailalim ang buong puwersa ng pulisya sa &amp;quot;red alert&amp;quot; sa panahon ng pagdiriwang ng kapaskuhan upang mapigilang maulit ang pambobomba noong Dis. 30, 2000 sa Metro Manila. Ang tinutukoy ng Pangulo ay ang serye ng pagpapasabog sa LRT at pambobomba sa SM Megamall. (Ulat ni Joy Cantos)</body>
<link>http://www.philstar.com/Article.aspx?articleId=144179&amp;publicationSubCategoryId=92</link>
</article>
<article>
<title>SC tinaningan ang Sandiganbayan sa apela ni Jinggoy</title>
<author>Grace Amargo</author>
<date>
<month>December</month>
<day>19</day>
<year>2001</year>
</date>
<body>Tinaningan ng Supreme Court nang hanggang alas-8:30 ng umaga ng Biyernes, Disyembre 21, ang Sandiganbayan Third Division para resolbahin agad ang inihaing mosyon ni dating San Juan Mayor Jinggoy Estrada hinggil sa kahilingan nitong makapagpiyansa para sa kanyang pansamantalang kalayaan ngayong Pasko. Sa isang pahinang resolusyon na ipinalabas ng Mataas na Hukuman, inutusan nito ang Sandiganbayan na desisyunan ang motion to resolve na isinampa ni Jinggoy sa argumentong hindi naman umano siya pangunahing akusado sa kasong plunder. Iginiit ni Jinggoy na hindi siya nararapat kasuhan ng plunder dahil ang plunder bago maging isang kaso ay kailangang gawin sa pamamagitan ng serye ng mga transaksiyon sa pagkulimbat sa kaban ng gobyerno. Binigyang diin ni Jinggoy na siya ay may karamdaman din kayat marapat lamang na bigyan siya ng pagkakataon na makapag-bail. Una nang humirit sa Sandiganbayan ang mag-amang dating Pangulong Estrada at Jinggoy na payagan silang makauwi sa kanilang bahay sa Greenhills, San Juan mula Disyembre 23 hanggang Enero 2, 2002 para doon makapagdiwang ng Pasko kasama ang kanilang pamilya, subalit ito ay tinutulan ng Sandigan. Agad umapela si Jinggoy sa SC noong Disyembre 14 sa pamamagitan ng inihain nitong mosyon. (Ulat ni Grace Amargo)</body>
<link>http://www.philstar.com/Article.aspx?articleId=144185&amp;publicationSubCategoryId=92</link>
</article>
<article>
<title>GMA kuntento sa oil price rollback</title>
<author>Ely Saludar</author>
<date>
<month>December</month>
<day>19</day>
<year>2001</year>
</date>
<body>Idinepensa ni Pangulong Arroyo ang maliit na rollback na ipinatupad ng mga kompanya ng langis sa bansa. Ayon sa Pangulo, hindi dapat magtampo ang publiko sa maliit na rollback sa dahilang maraming beses namang ipinatupad ito ng mga oil companies. Ang pahayag ng Pangulo ay kaugnay ng pag-angal ng publiko dahil sa 30 sentimos lamang ang ibinaba sa presyo kumpara sa piso na pagtataya ng Consumer Oil Price Watch. Sinabi ng Pangulo na kahit papaano ay binababa ang presyo ng langis kumpara sa mga nakalipas na panahon. &amp;quot;Dahil sa dami ng pagbaba ng presyo, sa palagay ko imbes na parating iniisip natin na hindi tama, isipin natin na nung araw ay bumababa ang presyo sa pandaigdigang pamilihan pero tumataas sa Pilipinas,&amp;quot; paliwanag ng Pangulo. (Ulat ni Ely Saludar)</body>
<link>http://www.philstar.com/Article.aspx?articleId=144192&amp;publicationSubCategoryId=92</link>
</article>
<article>
<title>Administration at opposition senators 'nagsalpukan'</title>
<author>Rudy Andal</author>
<date>
<month>December</month>
<day>19</day>
<year>2001</year>
</date>
<body>Nagsalpukan kahapon ang oposisyon at administration bloc sa Senado matapos magkainitan nang pagsabayin ang pagdinig ng Commission on Appointments (CA) at plenary debates ng panukalang P780 bilyong national budget sa 2002. Magkasunod na kinuwestiyon nina Senate Minority Leader Aquilino Pimentel Jr. at Sen. Edgardo Angara ang panukala ng administration bloc na magkasabay na gawin ang tungkulin ng dalawang constitutional body. Ayon kay Pimentel, dapat bigyang prayoridad ng Senado kung alin sa dalawang mahalagang bagay ang uunahin, ang national budget na para sa lahat o ang kumpirmasyon ng iilang miyembro ng Gabinete ni Pangulong Arroyo. Hindi umano mahahati ng mga senador ang kanilang oras sa pagdalo sa confirmation hearings nina Commission on Audit Chairman Guillermo Carague, Justice Sec. Hernando Perez, Finance Sec. Jose Isidro Camacho, Defense Sec. Angelo Reyes at ilang DFA officials. Tagilid naman ang kumpirmasyon nina DENR Sec. Heherson Alvarez at DOTC Sec. Pantaleon Alvarez dahil sa pagtutol ng ilang sektor. Ikinatuwiran naman ni Sen. Renato Cayetano na dapat tapusin ng Senado ang dalawang tungkulin nito dahil kakapusin ng panahon para mapagtibay ang pambansang budget. Layunin umano ni Cayetano na makumpirma agad ang ilang Gabinete ni Arroyo dahil &amp;quot;nakikiusap&amp;quot; ang Palasyo sa administration bloc na palusutin sina Reyes, Camacho at Perez. Binara naman ni Angara si Cayetano nang sabihin ng una na bagitong senador ito kaya hindi nalalaman ang matagal nang records ng Senado na hindi pinagsasabay ang deliberasyon ng badyet at kumpirmasyon ng Gabinete. &amp;quot;During the old congress, we never allow the confirmation hearing to coincide with the budget deliberations, you can even check the records of the Senate. That should be a lesson to the distinguished gentleman (Cayetano),&amp;quot; dugtong ni Angara. (Ulat ni Rudy Andal)</body>
<link>http://www.philstar.com/Article.aspx?articleId=144197&amp;publicationSubCategoryId=92</link>
</article>
<article>
<title>2002 budget pasado sa Senado</title>
<author>Rudy Andal</author>
<date>
<month>December</month>
<day>19</day>
<year>2001</year>
</date>
<body>Ipinasa sa ikatlo at huling pagbasa sa Senado ang General Appropriations Act of 2002 at isinagawa agad ang bicameral conference committee kagabi ng dalawang kapulungan ng Kongreso upang pagsamahin sa iisang bersiyon. Ito ay matapos katigan ng 18 senador ang panukalang batas habang kinontra naman ni Senate Minority Leader Aquilino Pimentel ang pagpasa sa naturang budget dahilan sa kakarampot lamang ang inilaan sa buong Mindanao na kalahati lamang ng budget ng buong Luzon. Sampung ahensiya ng gobyerno ang dumanas ng kaltas sa kanilang taunang budget: Defense, Agrarian Reform, Agriculture, Transportation and Communications, Finance, National Food Authority, NEDA, Office of the President at ibat ibang executive offices na may kabuuang P13,785.988 bilyon. Nadagdagan naman ang budget ng 10 ahensiya ng pamahalaan: PNP, Department of National Defense/Phil. Army, DECS, DPWH, Comelec, Energy department, Supreme Court, DOLE, Justice department at Priority Development Assistance Fund na may kabuuang P5.198 bilyon. (Ulat ni Rudy Andal)</body>
<link>http://www.philstar.com/Article.aspx?articleId=144203&amp;publicationSubCategoryId=92</link>
</article>
<article>
<title>Impeachment vs Desierto ibinasura</title>
<author>Malou Rongalerios-Escudero</author>
<date>
<month>December</month>
<day>19</day>
<year>2001</year>
</date>
<body>Nakapuntos kahapon si Ombudsman Aniano Desierto matapos na ibasura sa ikalawang pagdinig ng House committee on justice ang impeachment complaint na isinampa laban sa kanya ni Atty. Ernesto Francisco. Tatlumput limang (35) mambabatas ang bumoto para sa pagbasura ng reklamo sa usaping &amp;quot;sufficiency in form&amp;quot; habang lima ang pumabor at isa ang nag-abstain. Ayon sa komite na pinamumunuan ni Rep. Marcelino Libanan (NPC, Eastern Samar), hindi nila nakita ang direktang paglabag ni Desierto at dahil sa kawalan ng &amp;quot;sustansiya&amp;quot; ay dapat lamang anya itong ibasura. Ang ginawang findings ng komite ay idadaan sa plenary debate kung saan pagbobotohan ng 214 mambabatas kung dapat pang ituloy ang reklamo. Sakaling makakuha ng mahigit sa 1/3 boto, ang naturang impeachment complaint ay maaaring ibalik sa komite upang ituloy ang proseso kung saan papayagan ang kampo ni Francisco na magprisinta ng mga ebidensiya. Ikinatuwiran ng mga mambabatas na nagbasura sa &amp;quot;sufficiency in form&amp;quot; na batay lamang sa naging &amp;quot;recollection&amp;quot; o ala-ala ni Francisco ang mga pangyayari bukod pa sa naging pagtanggi ng businessman-banker na si Luke Roxas na siya ang nagdeliver ng P500,000 in cash kay Desierto noong September 1997. Labis namang ikinatuwa ni Desierto ang overwhelming vote ng mga kongresista na ayon sa kanya ay isang patunay na umiiral pa rin ang batas sa bansa. Umaasa naman si Francisco na lalabas din ang katotohanan at bibigyan ng mga mambabatas ng ikalawang pagkakataon ang kanyang reklamo at papayagan siyang iprisinta ang mga ebidensiyang hawak niya. Ang impeachment complaint ay kaugnay sa pagtanggap umano ni Desierto ng suhol na P500,000 cash at mamahaling video camera na may kumpletong accessories. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=144204&amp;publicationSubCategoryId=92</link>
</article>
<article>
<title>Migrante inupakan ng Pangulo sa isyu ng wage cut sa HK</title>
<author></author>
<date>
<month>December</month>
<day>19</day>
<year>2001</year>
</date>
<body>Napikon na si Pangulong Arroyo sa grupong Migrante kaugnay ng pag-iingay sa isyu ng wage cut sa mga Pinay domestic helper sa Hong Kong. Ayon sa Pangulo, isang malaking kasinungalingan ang ginagawang pagkakalat ng Migrante na umanoy pabor ang Chief Executive sa wage cut sa mga Pinay DH mula 5 hanggang 10 porsiyento. Hindi nagustuhan ng Pangulo ang pagdedeklara sa kanya ng Migrante bilang persona non grata sa Hong Kong. Binigyang-diin ng Pangulo na walang katotohanan ang pagpabor nito sa wage cut at sa katunayan ay ipinadala nito sa Hong Kong si Labor Secretary Patricia Sto. Tomas. &amp;quot;Nagulat ako kung sino ang nagmumudmod ng kasinungalingan tungkol doon. In fact, si Pat Sto. Tomas ay nandoon ngayon para mag-appeal sa gobyerno na huwag bawasan ang suweldo ng ating mga manggagawa doon,&amp;quot; paliwanag ng Pangulo. Nilinaw din ni Pangulong Arroyo na ang Migrante ay hindi kumakatawan sa 200,000 manggagawa dahil maraming asosasyon ng mga manggagawa sa HK. Muling nilinaw ng Pangulo na ang maaaring magawa ng Pilipinas ay umapela sa gobyerno ng Hong kong upang pigilan ang wage cut.</body>
<link>http://www.philstar.com/Article.aspx?articleId=144208&amp;publicationSubCategoryId=92</link>
</article>
<article>
<title>Absentee Voting Law ipapasa bago magbakasyon ang Kongreso</title>
<author>Malou Rongalerios-Escudero</author>
<date>
<month>December</month>
<day>19</day>
<year>2001</year>
</date>
<body>Absentee voting law, ipapasa bago magbakasyon ang Kongreso Siniguro kahapon ni Negros Occidental Rep. Apolinario Lozada na maipasa na ng Kongreso bago magbakasyon ngayong Pasko ang panukalang-batas hinggil sa absentee voting na magbibigay-daan upang makaboto na ang mga Filipinong nasa ibang bansa. Ayon kay Lozada, chairman ng House committee on Foreign Relations, isang magandang pamasko ang nasabing panukala sa nasa 7.38 milyon ng overseas Filipino workers (OFWs). Magiging makabuluhan din umano ang pagdiriwang ng OFW month kung sa sandaling pumasa na ang panukala dahil nagawang gampanan ng Kongreso ang itinatakda ng batas hinggil sa pagboto ng mga Filipino na nasa ibang bansa. Nakasaad sa Section 2, Article V ng 1987 Constitution na kinakailangang magpasa ang Kongreso ng isang batas na magbubuo ng isang sistema para sa pagboto ng mga kuwalipikadong Filipino na nasa labas ng bansa. Ayon sa isinagawang survey ng Commission of Filipino Overseas (CFO), 91 porsiyento ng mga OFWs sa anim na bansang kinabibilangan ng United States, Canada, Australia, New Zealand at Indonesia na nag-endorso sa panukalang Absentee Voting Law. Walumput apat na porsiyento ng mga sumagot sa survey ay nagnanais na makilahok sa pagpili ng leaders sa Pilipinas, samantalang 16 na porsiyento naman ang nais na lumahok sa botohan subalit napipigilan sila ng kanilang nakuhang foreign citizenship. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=144211&amp;publicationSubCategoryId=92</link>
</article>
<article>
<title>Hula ni Rene Mariano: Erap, Jinggoy mabibitay; 2 senador mamamatay</title>
<author>Grace Amargo</author>
<date>
<month>December</month>
<day>21</day>
<year>2001</year>
</date>
<body>Mahahatulan ng parusang kamatayan sina dating Pangulong Estrada at anak na si dating San Juan Mayor Jinggoy Estrada sa kasong plunder, dalawa sa mga senador ang mamamatay bago matapos ang taong 2002, isang arsobispo ang mamamatay sa loob ng susunod na dalawang taon at malulutas ang kasong pagpatay sa aktres na si Nida Blanca. Ilan lamang ito sa mga inihayag na prediksiyon kahapon ni psychic Rene Mariano sa pagpasok ng taong 2002, Year of the Horse. Sinabi ni Mariano, nababasa niya na mako-convict ang mag-amang Estrada sa kinakaharap na kasong plunder. Kung matatandaan, minsan na rin nitong hinulaan na hindi matatapos ni Estrada ang kanyang termino bilang Pangulo ng bansa at ito ay nagkatotoo dahil makalipas lamang ang dalawang taon ay napatalsik ito sa Malaca&amp;ntilde;ang. Hinulaan rin ni Mariano na dalawa umano sa mga senador ang mamamatay bago matapos ang 2002, isa rito ay sanhi ng natural death habang mamamatay sa ambush ng kalabang grupo ang isa. Malulutas rin umano ang kaso ng pagpatay sa aktres na si Nida Blanca at mahuhuli ang salarin sa pagpasok ng buwan ng Enero. Ani Mariano, limang suspek ang madadakip ng National Bureau of Investigation (NBI) at dalawa dito ang siyang tunay na salarin. Idinagdag pa ni Mariano na sa pagpasok ng 2002 ay maihahalintulad ang Metro Manila sa lugar ng Calcutta sa India dahil bubulusok ang kahirapan sanhi ng pagtaas ng bilang ng street children at unemployment. Bukod sa kahirapan ay tataas rin ang krimen sa bansa kung saan pawang mga kabataan o yaong mga galing sa youth sector ang masasangkot. Dadami rin ang grupo ng relihiyon na magkakaroon ng kanya-kanyang pananampalataya. Hind rin umano magiging maganda ang lagay ng kalusugan ng isang arsobispo at mamamatay ito bago matapos ang taong 2002. Sa kabilang dako, magiging maganda ang samahan ng Mataas at Mababang Kapulungan ng Kongreso. Hindi rin anya magtatagumpay ang grupo na nagnanais na patalsikin si Pangulong Arroyo subalit hindi rin naman ito mananalo pa sa eleksiyon sakaling tumakbo muli bilang pangulo ng bansa. Magkakaroon rin ng malaking kontrobersiya sa Bangko Sentral ng Pilipinas at sangkot rito ang isang mataas na opisyal. Tataas rin ang bilang ng mga taong magsu-suicide at babagsak ang pagpapahalaga ng mga tao sa edukasyon at moral. Gayunman, inamin ni Mariano na ang kanyang mga sinabi ay pawang mga hula lamang at bahala na umano ang mga tao kung maniniwala sila.(Ulat ni Grace Amargo)</body>
<link>http://www.philstar.com/Article.aspx?articleId=144406&amp;publicationSubCategoryId=92</link>
</article>
<article>
<title>Dela Paz huling kausap ni Nida</title>
<author>Ellen Fernando</author>
<date>
<month>December</month>
<day>21</day>
<year>2001</year>
</date>
<body>Lalo pang tumindi ang paniwala ng National Bureau of Investigation (NBI) na may kinalaman si Elena dela Paz, personal secretary ng pinaslang na si Nida Blanca sa pagkakapatay sa aktres matapos na lumitaw na siya ang may pinakamaraming tawag at huling kausap ng biktima sa telepono bago ito natagpuang tadtad ng saksak sa Atlanta Centre sa San Juan, Metro Manila kamakailan. Nabatid kay Atty. Ric Diaz, tagapagsalita sa Nida Blanca case at hepe ng NBI Interpol na hawak na ng NBI ang kumpletong listahan na nakapaloob ang numero ng telepono na tumawag sa aktres at oras kung kailan tumawag at dito nadiskubre na si dela Paz ang may pinakamaraming tawag. &amp;quot;The time of call was crucial to the investigation and the record of the telephone company is a solid evidence that will help investigators put up several pieces of puzzle,&amp;quot; sabi ni Atty. Diaz. Sa masusing pagsasaliksik ng NBI, lumalabas na karamihan sa mga tawag na natanggap ng aktres bago ito patayin ay sa loob ng kanyang opisina sa MTRCB na nagmula kay dela Paz. Ayon kay Diaz, nakatakda sanang dumalo sa misa ang aktres dakong alas-7 ng gabi noong Nobyembre 6 sa Sanctuario de San Antonio sa Forbes, Makati City para dumalo sa ika-siyam na araw ng pagkamatay ng kanyang malapit na kaibigan na si Bong Erana, kasama ang iba pang kaibigan subalit nagbago ang isip nito at kinansela ang lakad dahil sa naging tawag ni dela Paz. Idinagdag pa ni Diaz na dapat umanong maipaliwanag nang husto ni dela Paz kung ano ang kanilang mga pinag-usapan ng aktres at nagawa nitong mapagbago ang isip ni Nida na dapat sanay may ibang lakad noong Nobyembre 6. Mga artista ipatatawag ngayon ng NBI Nakatakdang ring ipatawag ngayong hapon ang mga kilalang artista na malalapit kay Nida, kabilang sina Gina Pare&amp;ntilde;o, Caridad Sanchez, Annabelle Rama at Nova Villa para hingian ng salaysay na maaaring makatulong sa paglutas sa kaso. Hindi rin paliligtasin ang mga opisyal ng MTRCB na nakasama ni Nida sa panonood at pagre-review ng mga sinasalang na pelikula at iba pang malalapit na kaibigan nito. Nilinaw naman ni Diaz na sakaling hindi pumayag ang mga artistang nabanggit na tumungo sa NBI ay ang mga ahente ang tutungo sa kani-kanilang tahanan para doon sila kunan ng salaysay. At kung hindi pa rin umano sila puwede sa kani-kanilang mga bahay, kahit sa shooting ay pupuntahan sila ng mga NBI agent. Pagbabasehan rin sa mga salaysay ng mga artista kung sila ay dapat ring isalang sa polygraph o lie detector test.(Ulat ni Ellen Fernando)</body>
<link>http://www.philstar.com/Article.aspx?articleId=144416&amp;publicationSubCategoryId=92</link>
</article>
<article>
<title>Reyes nakalusot sa CA</title>
<author>Rudy Andal</author>
<date>
<month>December</month>
<day>21</day>
<year>2001</year>
</date>
<body>Matapos dumaan sa butas ng karayom ay nakalusot rin si Defense Secretary Angelo Reyes sa kumpirmasyon ng Commission on Appointments (CA). Hindi na naharang pa ni Sen. Serge Osme&amp;ntilde;a ang kumpirmasyon ni Reyes na isinalang sa tatlong oras na paggisa ng committee level ng CA bago inirekomenda para sa kumpirmasyon nito sa plenary ng komisyon. Nagkaroon ng matinding pagkuwestiyon si Osme&amp;ntilde;a kay Reyes sa isyu ng pagbabayad ng ransom para makalaya ang mga bihag na dinukot ng Abu Sayyaf Group at ang pagbili ng dispalingahadong C-130 planes at mga mahihinang klase ng helmet na gamit ng militar. Kasamang nakumpirma ni Reyes sina NEDA Sec. Dante Canlas, AFP Chief of Staff Gen. Diomedio Villanueva at tatlo pang ambassador na sina Alejandro del Rosario, Hungary; George Reyes, Argentina at Rodrigo Aragon, Iran. Samantala, hindi pa rin nakukumpirma ang mga miyembro ng Gabinete ni Pangulong Arroyo na sina Secretaries Hernando Perez, DOJ; Pantaleon Alvarez, DOTC; Heherson Alvarez, DENR; Jose Isidro Camacho, DOF at Guillermo Carague, COA. (Ulat ni Rudy Andal)</body>
<link>http://www.philstar.com/Article.aspx?articleId=144423&amp;publicationSubCategoryId=92</link>
</article>
<article>
<title>Shares ni Lucio Tan sa PNB ibenenta ng palugi sa gobyerno</title>
<author>Ely Saludar</author>
<date>
<month>December</month>
<day>21</day>
<year>2001</year>
</date>
<body>Kinumpirma ng Malaca&amp;ntilde;ang na pumayag na ang negosyanteng si Lucio Tan na ibenta sa paluging presyo ang kanyang mayoryang shares sa Philippine National Bank. Ayon kay Pangulong Arroyo, lumagda na sa isang kasunduan ang Lucio Tan Group at ang gobyerno. Layunin nito na tuluyan nang ipatupad ang komprehensibong rehabilitasyon sa PNB na isasagawa ng pamahalaan sa pamamagitan ng Philippine Deposits Insurance Corp. at Bangko Sentral ng Pilipinas. Sa pagbebenta ni Tan ng kanyang mayoryang shares sa gobyerno ay nagbunsod umano ito ng pagkalugi ng 2 bilyong negosyante. Gayunman, agad nilinaw ni Finance Secretary Jose Isidro Camacho na ang paluging pagbebenta ni Lucio Tan sa gobyerno ay para sa interes ng PNB upang lalo pa itong mapalakas at mapatatag kaugnay ng rehabilitasyon. Pero pinabulaanan ng Malaca&amp;ntilde;ang na may kapalit na pabor ang gobyerno kay Tan sa pagbitaw nito sa kanyang shares sa PNB. (Ulat ni Ely Saludar)</body>
<link>http://www.philstar.com/Article.aspx?articleId=144430&amp;publicationSubCategoryId=92</link>
</article>
<article>
<title>Rental Reform Act lagda na lang ni GMA ang kulang para maging batas</title>
<author>Rudy Andal at Malou Escudero</author>
<date>
<month>December</month>
<day>21</day>
<year>2001</year>
</date>
<body>Lagda na lamang ni Pangulong Arroyo ang kailangan upang maging ganap na batas ang consolidated version ng Rental Reform Act na niratipikahan ng dalawang bicameral conference committee. Batay sa committee report na binuo ng dalawang kapulungan ng Kongreso, ipagbabawal ang pagtaas ng upa sa mga nirerentahang bahay ng mahigit sa 10% simula Enero 1, 2002 hanggang Disyembre 31, 2004. Hindi maaapektuhan sa pagtataas ng renta ang mga umuupa sa National Capital Region at highly urbanized cities na ang renta ay hindi tataas ng P7,500 at P4,000 naman kung sila ay nasa kanayunan. Isinama din sa probisyon ang Rent To Own kung saan maaaring mapunta sa isang nangungupahan ang kanyang nirerentahang bahay. Inilatag din sa commitee report na maaaring palayasin ang sinumang umuupa kahit na hindi pa tapos ang kontrata kung ito ay nagsagawa ng sub-leasing nang walang written permission mula sa may-ari nito. Kung ito ay nabigong magbayad ng upa sa loob ng tatlong buwan o kayay inabisuhan na ang umuupa na kailangan ng may-ari tatlong buwan bago ang takdang panahon, ito ay maaari ding palayasin. (Ulat nina Rudy Andal at Malou Escudero)</body>
<link>http://www.philstar.com/Article.aspx?articleId=144435&amp;publicationSubCategoryId=92</link>
</article>
<article>
<title>50 porsiyentong bawas sa landing fee sa NAIA,ipapatupad sa taong 2002</title>
<author>Lilia Tolentino</author>
<date>
<month>December</month>
<day>21</day>
<year>2001</year>
</date>
<body>Magpapatupad ang pamahalaan ng 50 porsiyentong bawas sa landing fee sa lahat ng mga eroplanong lumalapag sa Ninoy Aquino International Airport (NAIA) mula Enero 1, 2002 na tatagal sa loob ng anim na buwan. Ang hakbang na ito, ayon kay NAIA General Manager Ed Manda ay naaayon sa direktang ibinigay sa kanya ni Pangulong Gloria Macapagal-Arroyo. Bukod sa pagbabawas sa landing fee ang pangasiwaan ng NAIA ay magpapatupad rin ng 50 porsiyentong diskuwento sa singil sa mga paupahang opisina sa NAIA, ayon pa rin kay Manda. Nauna rito, nagpalabas ang Pangulo ng panawagan sa mga mamamayan na suportahan ang pagpapasigla sa lokal na turismo sa pamamagitan ng pagbisita sa mga magagandang lugar sa bansa lalo na ngayong Kapaskuhan. Ang pagbabawas ng 50 porsiyentong landing fee at renta sa mga paupahang opisina sa NAIA ay inaasahan ding magpapasigla sa industriya ng turismo sa bansa.(Ulat ni Lilia Tolentino)</body>
<link>http://www.philstar.com/Article.aspx?articleId=144440&amp;publicationSubCategoryId=92</link>
</article>
<article>
<title>Makati bombing napigil</title>
<author>Lordeth Bonilla,Joy Cantos at Ely Saludar</author>
<date>
<month>December</month>
<day>22</day>
<year>2001</year>
</date>
<body>Isinailalim na ng Philippine National Police sa heightened alert ang buong bansa matapos madiskubre ang ikinasang 20-kilong time bomb ng mga di pa kilalang terorista sa Allied Bank branch sa Makati, kahapon ng umaga. Ayon kay PNP Chief Director Gen. Leandro Mendoza, malakas umano ang eksplosibo na kayang iguho ang gusali at pataubin ang mga sasakyang malapit dito. Sa report na nakarating sa tanggapan ng Makati City Police Bomb Squad Unit, nakita ang nabanggit na home-made bomb na nakalagay sa isang package ng isang Mario Tabianon, 25, construction worker, ng Caloocan City. Kahina-hinala umano ang kahon na nababalutan ng plastic na itim at naka-masking tape kaya agad niyang ipinagbigay alam sa mga guwardiya ng banko na nagreport naman sa pulisya. Sa pagresponde ng mga pulis ay positibong ammonium nitrate bomb ang nilalaman ng kahon. Agad namang dinetonate ang bomba. Hinihinalang inilagay ito gabi pa lamang. Kasabay nito ay nanawagan si Mendoza sa sambayanang Pilipino partikular sa mga residente ng Metro Manila na huwag maalarma dahilan sa nananatiling kontrolado ng mga awtoridad ang sitwasyon ng peace and order sa bansa. &amp;quot;We are on maximum alert to avoid terrorist groups from staging their attacks especially during the Christmas season,&amp;quot; pahayag ni Mendoza. Gayunman, itinanggi ni Mendoza na ang insidente ay bahagi ng &amp;quot;destabilization plot&amp;quot; laban sa administrasyong Arroyo. Hindi rin umano nila maiiugnay kung ang nasabing tangkang pagpapasabog sa Allied Bank ay kagagawan ng mga tao na responsable sa nakaraang Dec. 30, 2000 kung saan na sunud-sunod na bombings sa ibat ibang bahagi ng Kamaynilaan ang inihasik. Samantala, pinuri naman ni Pangulong Arroyo ang PNP dahil sa mabilis nitong pagresponde kaya agad na nadiskaril ang pagsabog sa Makati City. (Ulat nina Lordeth Bonilla,Joy Cantos at Ely Saludar)</body>
<link>http://www.philstar.com/Article.aspx?articleId=144531&amp;publicationSubCategoryId=92</link>
</article>
<article>
<title>Plunder vs Erap, Velarde binasura ng Ombudsman</title>
<author>Grace Amargo</author>
<date>
<month>December</month>
<day>22</day>
<year>2001</year>
</date>
<body>Ibinasura kahapon ng Office of the Ombudsman ang isa pang kasong plunder na isinampa laban kina dating Pangulong Estrada, El Shaddai spiritual leader Bro. Mike Velarde at 16 iba pa hinggil sa pagbebenta sa siyam na hektarya ng lupa na nagkakahalaga ng P1.22-billion na nag-uugnay sa C-5 Road at Manila-Cavite Toll Expressway. Sa 35-pahinang resolution na ipinalabas ni Overall Deputy Ombudsman Margarito Gervacio Jr., ibinasura nito ang reklamo ni Atty. Ernesto Francisco dahil lehitimo ang ginawang transaksiyon nina Estrada at Velarde kung saan ang gobyerno ay kumita pa ng P369.9 milyon. Ang nasabing lupa ay matatagpuan sa Brgy. Palasan at Brgy. Calang-Calangan, San Dionisio, Para&amp;ntilde;aque City. Sinabi pa ni Gervacio na nalugi pa nga ang AMVEL Land Development Corp., ang kumpanya ni Velarde na dating nagmamay-ari ng naturang lupain nang ibenta nito ang naturang lupa sa gobyerno sa layuning makatulong sa pagpapaluwag ng daloy ng trapiko. Binanggit pa ni Gervacio na ang ginawang pagbebenta nina Estrada at Velarde ay mas mababa pa ng P20,000 bawat metro kuwadrado kumpara sa ginawang pagbebenta noong panahon ni dating Pangulong Ramos. Napatunayan din na ang pagbebenta ng naturang lupa sa pagitan ng pamahalaan at nang naturang kumpanya ay naganap noong Mayo 1998 at hindi noong Marso 1999, tulad ng sinasabi ni Atty. Francisco sa kanyang complaint affidavit na isinumite sa Ombudsman. (Ulat ni Grace Amargo)</body>
<link>http://www.philstar.com/Article.aspx?articleId=144538&amp;publicationSubCategoryId=92</link>
</article>
<article>
<title>Lastimoso kapalit ni Abenina sa LTO</title>
<author>Danilo Garcia at Angie dela Cruz</author>
<date>
<month>December</month>
<day>22</day>
<year>2001</year>
</date>
<body>Tuluyan nang tinanggal sa kanyang tungkulin si Land Transportation Office (LTO) Chief Asst. Secretary Edgardo Abenina matapos na pirmahan na ni Pangulong Arroyo ang kanyang resignation letter at umanoy nakatakdang pumalit si dating PNP chief director Gen. Roberto Lastimoso. Pangunahing idinahilan umano sa pagkakaalis ni Abenina sa kanyang tungkulin ay ang edad nito na 65, ang itinakdang retiring age. Ngunit hindi pa matiyak kung kailan pormal na mauupo si Lastimoso bilang bagong hepe ng LTO matapos na mamataan kahapon si Abenina sa kanyang opisina. Naunang ibinigay ni Abenina ang kanyang resignation letter kay Transportation and Communications Secretary Pantaleon Alvarez subalit hindi niya ito inaprubahan at sa halip ay ipinadala ito sa Malaca&amp;ntilde;ang na hindi naman nagdalawang-isip pa. Nabatid na hanggang katapusan na lamang ng taon ang serbisyo ni Abenina sa LTO ngunit hindi na umano nito ginagampanan ang kanyang tungkulin sanhi para magkatambak-tambak ang mga papeles sa kanyang opisina. Isang officer-in-charge naman ang nakatakdang italaga pansamantala ni Secretary Alvarez upang malinis ang mga naiwang trabaho bago pumalit si Lastimoso. Matapos ang pormal na pamamaalam, inihayag ni Abenina, na siya ring lider ng Reformed the Armed Forces Movement (RAM) na no way ang grupo para pamunuan ng kanilang hanay ang napapaulat na &amp;quot;paskudeta. Sa isang panayam, sinabi ni Abenina na walang plano at kailanman ay hindi makikiisa ang RAM sa mga napapaulat na kudeta laban sa administrasyong Arroyo. Patuloy anyang sinusuportahan ng kanilang samahan ang integridad at katatagan ng pamahalaan kaya walang dahilan para makiisa sila sa kudeta. Nanghihinayang naman si Abenina dahil hindi na nito maipagpapatuloy ang kanyang misyon sa LTO na mawalis ang kurapsiyon. Ipinahiwatig nito na marami ang nais sumira sa kanyang ginagawang mga pagbabago at paglilinis sa ahensiya dahil sa mga taong tinatamaan ng kanyang kampanya. (Ulat nina Danilo Garcia at Angie dela Cruz)</body>
<link>http://www.philstar.com/Article.aspx?articleId=144543&amp;publicationSubCategoryId=92</link>
</article>
<article>
<title>Navy captain 3 beses hinimatay sa harap ni GMA</title>
<author>Joy Cantos</author>
<date>
<month>December</month>
<day>22</day>
<year>2001</year>
</date>
<body>&amp;quot;Nang-agaw&amp;quot; ng eksena ang isang Navy captain matapos itong tatlong beses himatayin sa formation line habang nagtatalumpati si Pangulong Arroyo sa ika-66 anibersaryo ng AFP kahapon. Alas-3:30 ng hapon nang unang bumagsak ang mahilu-hilong si Navy Capt. Ricardo Nicolas, 50. Sa tulong ng ilang kasamahan ay pilit itong tumayong muli subalit natumba. Sa kabila nito tumayo uli si Nicolas pero bumagsak sa ikatlong pagkakataon kaya inalalayan na ang naturang opisyal ng kanyang mga kasamahan pasakay ng ambulansiya at dinala sa Camp Aguinaldo station hospital. Nabatid na &amp;quot;heat stroke&amp;quot; ang sanhi ng pagkahimatay ni Nicolas pero may nagsasabing tumaas ang presyon nito. Habang isinusulat ang balitang ito ay nasa ligtas na kalagayan na si Nicolas. Sa kabila ng insidente, hindi naman naapektuhan ang pagtatalumpati ng Pangulo at nagpatuloy na parang walang nangyari. (Ulat ni Joy Cantos)</body>
<link>http://www.philstar.com/Article.aspx?articleId=144549&amp;publicationSubCategoryId=92</link>
</article>
<article>
<title>Walang wage cut sa HK workers</title>
<author>Lilia Tolentino at Ellen Fernando</author>
<date>
<month>December</month>
<day>22</day>
<year>2001</year>
</date>
<body>Malamang na hindi na maipatupad ang planong pagbabawas sa sahod ng mga overseas Filipino workers sa bansang Hong Kong. Ito ang inihayag kahapon ni Department of Labor and Employment Secretary Patricia Sto. Tomas. Ani Sto. Tomas, nagtataka umano ang mga opisyales ng HK kung saan nagmula ang balitang babawasan nila ng 20-30 porsiyento ang sahod ng mga manggagawa sa kanilang bansa dahil hindi pa naman nila ito napagdesisyunan o pinag-uusapan man lamang. Puro espekulasyon lamang umano ang mga balitang kumakalat dito sa Pilipinas ukol sa nasabing wage cut at maging ang mga ulat na nagbawas at nagpa-uwi na sila ng mga overseas workers. Sinabi ni Sto. Tomas na kasalukuyan pa lang nirerepaso ang &amp;quot;proposed cut&amp;quot; at ang planong yan ay maaaring hindi mangyari. (Ulat nina Lilia Tolentino at Ellen Fernando)</body>
<link>http://www.philstar.com/Article.aspx?articleId=144554&amp;publicationSubCategoryId=92</link>
</article>
<article>
<title>Barko at bangka nagsalpukan: 8 katao patay, 85 nawawala</title>
<author>Joy Cantos at Ellen Fernando</author>
<date>
<month>December</month>
<day>23</day>
<year>2001</year>
</date>
<body>Walo katao ang kumpirmadong nasawi, mahigit 85 pasahero pa ang iniulat na nawawala habang 62 ang nakaligtas kabilang ang 11 sugatan makaraang magbanggaan ang isang pampasaherong barko at isang fishing boat sa karagatan ng Hugnaya, San Remigio, Cebu City kahapon ng umaga. Sa report ng Philippine Navy at Philippine Coast Guard, kinilala ang mga namatay na sina Nilo Mercado, 41; Santos Aranger, 72; Carmencita Batido, 40; Paturiza Baltazar, 72; Luisa Lucay-lucay, 60; isang babae at dalawang lalaki na pawang di pa nakikilala. Sa sketchy report na nakarating sa National Disaster Coordinating Council (NDCC), naganap ang insidente dakong alas-7 ng umaga. Nabatid na low tide kaya hindi makapasok ang barkong M/V Island Express V mula Bantayan patungong San Remigio sa Pier kaya sinubukang ilipat nito ang kanilang mga pasahero sa kanilang service boat. Base sa report, kasalukuyang naglalayag ang service boat nang sa di malamang kadahilanan ay bigla na lamang nabangga ang nakasalubong nitong MBCDA Dondon G, isang bangkang pangisda. Mabilis umanong lumubog ang barko at nalunod ang mga biktima, habang ang mga sugatan ay isinugod sa Veraldo Hospital sa kalapit na bayan ng Bogo. Napag-alaman na 412 katao ang puwedeng sumakay sa barko at kabilang sa iniulat na mga pasahero ay walong sanggol. Di pa matiyak kung ilan ang nasawi o nasugatan sa fishing boat. Sa inisyal na imbestigasyon, &amp;quot;human error&amp;quot; umano ang sanhi ng trahedya matapos na mamiskalkula ng kapitan ng barko ang pagmamaniobra nito bunsod para mabangga nito ang kasalubong na bangkang pangisda na naglalayag rin sa nasabing karagatan. Wala rin naman umanong masamang lagay ng panahon ng maganap ang panibagong trahedya. Sinisiyasat rin ng mga imbestigador kung totoo na lasing ang kapitan ng barko kaya nabangga ang barko. Nabatid pa na 45 minuto lamang ang pagbibiyahe ng service boat mula sa Bantayan island para makarating sa Hugnaya. Patuloy naman ang isinasagawang paggalugad ng magkasanib na rescue teams ng Phil. Navy, Coast Guard at mga elemento ng AFP Visayas Command para masagip ang nawawala pang mga pasahero sa karagatan ng Hugnaya. (Ulat nina Joy Cantos at Ellen Fernando)</body>
<link>http://www.philstar.com/Article.aspx?articleId=144636&amp;publicationSubCategoryId=92</link>
</article>
<article>
<title>New Year's Resolution ng Pangulo: 'Hindi na ako magtataray ' - GMA</title>
<author>Lilia Tolentino</author>
<date>
<month>December</month>
<day>23</day>
<year>2001</year>
</date>
<body>Simula sa susunod na taon, pangako ni Pangulong Arroyo na magiging pasensiyosa na siya at hindi na masyadong magiging mataray. Ito ang New Years resolution ng Presidente na inihayag niya sa kanyang lingguhang palatuntunang &amp;quot;May Gloria ang Bukas Mo.&amp;quot; &amp;quot;Kasi maraming nagsasabi na ang taray-taray ko raw. Kaya ang resolusyon ko sa bagong taon ay maging less mataray,&amp;quot; pangako ng Pangulo. Ang pagiging mataray ng Pangulo ay ilang ulit na niyang ipinakita hindi lamang sa pulong ng Gabinete kundi maging sa press conference nito kung mayroon siyang hindi nagugustuhang tanong ng mga mamamahayag. Isang halimbawa nito ay ang isyu ng bigas na nadiskubreng matagal nang nakaimbak sa isang pribadong bodega sa Batangas City. Nang magtanong ang reporter na ito hinggil sa kung totoo na may iregularidad sa naganap na pag-iimbak ng bigas base sa pahayag ni NFA Administrator Anthony Abad ay biglang nagtaray ang Pangulo at agad tinawagan sa cellphone si Abad at kinastigo dahil wala naman daw siyang binabanggit na iregularidad. Gayunman, hangad ng Pangulo ang isang maligayang pasko at mapayapa at maunlad na Bagong Taon para sa lahat ng Pilipino. (Ulat ni Lilia Tolentino)</body>
<link>http://www.philstar.com/Article.aspx?articleId=144643&amp;publicationSubCategoryId=92</link>
</article>
<article>
<title>Bagong testigo sa Nida murder hawak ng NBI</title>
<author>Ellen Fernando</author>
<date>
<month>December</month>
<day>23</day>
<year>2001</year>
</date>
<body>Hawak ngayon ng National Bureau of Investigation (NBI) ang isang security guard bilang bagong testigo na posibleng makapagbibigay ng magandang impormasyon kaugnay sa pagkakapaslang sa aktres na si Nida Blanca. Ayon sa mapapanaligang impormante sa NBI, kinilala lamang sa pangalang Noel ang sekyu na nakatalaga sa White Plains, Quezon City kung saan nakatira ang aktres. Sa testimonya ng testigo, bago napatay si Blanca, ilang gabi niyang napansin ang isang taxi na aali-aligid sa bahay ng aktres. Dahil sa kahina-hinalang galaw ng nasabing sasakyan ay minabuti ng sekyu na itala ang plaka nito. Nakatakda namang ipatawag ng NBI ang operator ng naturang taxi para makunan ng pahayag. Nagpahiwatig nang pag-asa ang NBI na malaki ang maitutulong sa imbestigasyon sakaling matukoy ang operator at malaman ang dahilan kung bakit ilang gabi itong umaaligid sa bahay ng aktres. Dahil dito, tumitibay ang paniwala ng NBI na planado ang ginawang pagpatay sa aktres dahil na rin sa naging pahayag ng security guard kung saan positibong tiniktikan ang bawat galaw ng biktima bago ito pinatay. Subalit ayon sa isang opisyal ng NBI na tumangging magpabanggit ng pangalan, posibleng totoo na planado ang pagpatay kay Blanca kung ang pagbabatayan ay ang pahayag ng guard. Pero kung ang pagbabasehan ay ang mga tama ng saksak na tinamo ni Nida ay lumalabas na walang planong patayin ang aktres dahil sa mababaw lamang ang mga saksak nito at namatay lang dahil sa pagkaubos ng dugo. Lumilitaw din na totoong kilala ng aktres ang mga salarin kaya siya tinuluyang patayin. (Ulat ni Ellen Fernando)</body>
<link>http://www.philstar.com/Article.aspx?articleId=144650&amp;publicationSubCategoryId=92</link>
</article>
<article>
<title>Sindikato na gumagamit sa mga bata para mamalimos, dakpin! - GMA</title>
<author>Lilia Tolentino</author>
<date>
<month>December</month>
<day>23</day>
<year>2001</year>
</date>
<body>Inatasan ni Pangulong Arroyo si Philippine National Police (PNP) Director Gen. Leandro Mendoza na arestuhin ang utak ng sindikato na gumagamit sa mga bata para magpalimos sa lansangan. Sa kanyang palatuntunang &amp;quot;May Gloria ang Bukas Mo,&amp;quot; naghayag ang Pangulo ng pagkaawa sa nakikita niyang paggamit sa mga sanggol na karga ng mga namamalimos sa kalye para antigin ang damdamin ng mga hinihingan ng limos. &amp;quot;May mga sanggol na inaarkila para gamitin sa paghingi ng awa - ang practice ng professioal begging. Inatasan ko ang PNP na dakpin ang mga utak ng krimeng ito. At inaasahan ko ang Department of Social Welfare and Development na ipagtanggol ang mga batang biktima ng mga walang awang nakatatanda,&amp;quot; sabi ng Presidente. Kabilang dito ang mga batang lansangan, mga batang napipilitang magtrabaho sa mga delikadong lugar at biktima ng prostitusyon, yaong mga ginagamit bilang kubrador ng jueteng, mandukot at tagapagtulak ng droga. Dahil ilang tulog na lang at Pasko na, nanawagan ang Pangulo sa mga nakaririwasang Pilipino na magkaloob ng tulong sa mga kapus-palad na kabataan. &amp;quot;Puwede tayong magtayo ng soup kitchen o magbigay ng libreng pagkain sa lansangan. Puwede tayong mag-donate sa mga charities at foundations na tumutulong sa mga sawing palad,&amp;quot; apela ng Pangulo. (Ulat ni Lilia Tolentino)</body>
<link>http://www.philstar.com/Article.aspx?articleId=144655&amp;publicationSubCategoryId=92</link>
</article>
<article>
<title>Mga kabataan at lumipat ng tirahan magparehistro na kayo - Sen. Ople</title>
<author>Rudy Andal</author>
<date>
<month>December</month>
<day>23</day>
<year>2001</year>
</date>
<body>Pinaalalahanan ni Senator Blas Ople ang mga kabataan at mga lumipat ng tirahan na magpatala na sa pinakamalapit na tanggapan ng Commission on Elections (Comelec) upang kanilang magamit ang kanilang karapatang makaboto. Ang paalala ay ginawa ni Sen. Ople matapos niyang masilip na may malaking posibilidad na matuloy ang barangay elections sa darating na Mayo 2002 matapos lagyan na ng budget ng dalawang kapulungan ng Kongreso ang pagdaraos ng halalang pambarangay. Sinabi ni Ople na kailangang makapagpatala ang mga ito bago sumapit ang deadline na 120 araw bago sumapit ang anumang national elections sa bansa dahil ito ay mauulit lamang 20 araw matapos ang eleksiyon. Sa kasalukuyan ay umiiral ang continuing registration at nahihinto lamang ito sa panahon nang itinakdang deadline sa tuwing sasapit ang anumang national elections at muling itinutuloy pagkatapos ng halalan. Dapat na alalahanin ng mga nais magpatala na ang huling araw ng pagpapatala ay sa darating na December 28 lamang dahilan sa papasok na naman ang panibagong national election at ito ay ang barangay. Hindi na anya dapat pang makita ng sambayanan ang kilos protesta ng mga kabataan at mga lumipat ng tahanan na sila ay bigyan ng extension ng Comelec dahilan sa ang pagpapatala ay tuluy-tuloy at nahihinto lamang ito kapag malapit na ang kampanya o 120 araw bago magsimula ang eleksiyon. (Ulat ni Rudy Andal)</body>
<link>http://www.philstar.com/Article.aspx?articleId=144660&amp;publicationSubCategoryId=92</link>
</article>
<article>
<title>2002 budget niratipikahan na ng Kongreso</title>
<author>Malou Rongalerios-Escudero</author>
<date>
<month>December</month>
<day>23</day>
<year>2001</year>
</date>
<body>Niratipikahan na kagabi ng House of Representatives ang P780.8 billion General Appropriations Act (GAA) 2002 na ipinanukala ng Malaca&amp;ntilde;ang. Sa nilagdaang report ng bicameral conference committee ng dalawang kapulungan, nagkasundo na ibalik ang P8.3 bilyon na inalis ng Senado sa kanilang bersiyon ng budget. Subalit nagkaroon ng realignment sa P10 bilyong pondong gugugulin para sa modernisasyon ng Armed Forces of the Philippines (AFP). Ang P10 bilyon ay tinapyasan ng P5 bilyon na gugugulin sa pagpapalaki ng bilang ng tropa ng AFP at PNP. Magkakaroon din ng mas malaking pork barrel sa susunod na taon ang mga senador at congressmen matapos magkaroon ng adjustment sa kanilang mga Priority Development Assistance Fund (PDAF). Buhat sa P3.390 bilyon ang pork barrel ay ginawang P5.677 B. Inaasahan na lalagdaan kaagad ni Pangulong Arroyo ang 2002 budget bago matapos ang kasalukuyang taon. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=144663&amp;publicationSubCategoryId=92</link>
</article>
<article>
<title>Mabilis na paglaki ng populasyon nagpapahirap sa pagbangon ng ekonomiya</title>
<author>Malou Rongalerios</author>
<date>
<month>December</month>
<day>23</day>
<year>2001</year>
</date>
<body>Ang mabilis na paglaki ng populasyon ng Pilipinas ang dahilan kung bakit nahihirapang tumaas ang economic growth ng bansa. Sa pinakahuling pagdinig ng House committee on population, sinabi ni Population Commission (POPCOM) Executive Director Tomas Osias na bigo ang gobyerno na mapigil ang pagtaas ng populasyon ng bansa. Sinabi naman ni National Statistics Office Administrator Carmelita Ericta, ang kasalukuyang populasyon ng bansa at 2.36 porsiyento ay kung pababayaan ay posibleng madoble ang kasalukuyang populasyon ng bansa sa loob lamang ng 29 na taon. Sa ngayon ay 76.5 milyon na umano ang populasyon ng Pilipinas at ang unemployment rate ay nasa 11 percent. Base sa ulat ng NSO, bagaman at ang Metro Manila ang pinakamaliit na rehiyon, dito naman nagsisiksikan ang maraming tao na umaabot sa 15,617 katao ang nakatira per square kilometer. Ang nasabing bilang ay 61 beses na mas mataas kaysa sa national figure na 225 persons per square kilometer. Pinakamalaki naman ang populasyon ng Quezon City na 2.17 milyon, ikalawa ang Metro Manila na 1.58 milyon at pangatlo ang Caloocan na 57,407. Ang Taguig ang naiulat na fastest growing area sa bansa na may growth rate na 4.45 percent. Kabilang sa mga rehiyon na mabilis tumaas ang populasyon ay ang Autonomous Region of Muslim Mindanao, 3.86 percent; Region IV, 3.72 percent; Region III, 3.20 percent; Region VII, 2.80 percent at Region II, 2.60 percent. (Ulat ni Malou Rongalerios)</body>
<link>http://www.philstar.com/Article.aspx?articleId=144665&amp;publicationSubCategoryId=92</link>
</article>
<article>
<title>P200-M pondo para sa mga sundalong magreretiro</title>
<author>Lilia Tolentino</author>
<date>
<month>December</month>
<day>23</day>
<year>2001</year>
</date>
<body>Pagkakalooban ni Pangulong Gloria Macapagal-Arroyo ng P200 milyong pondo ang Retirement and Separation Benefits System ng Armed Forces of the Philippines para matugunan ang salaping kailangan sa pagreretiro ng mga sundalo sa serbisyo. Sa kanyang talumpati sa pagdiriwang ng AFP Day kamakalawa, sinabi ng Presidente na intensyon niyang maiagapay sa sahod ng mga guro sa paaralang pampubliko ang sahod ng mga sundalo sa sandaling mayroong maitalagang pondo sa pambansang badyet. Ayon sa Pangulo, kailangan ng RSBS ang dagdag na kapital para matugunan ang pondong laan sa mga nagreretirong sundalo dahil nabatid niya mula kay Defense Secretary Angelo Reyes na ang pondo ng RSBS ay nailagay sa shares of stocks na hindi naman bumibenta. Tinagubilinan ng Pangulo ang liderato ng AFP na ang ipagkakaloob niyang dagdag na pondong P200 milyon ay hindi na dapat na gamitin sa real estate kundi sa mapagkikitaang pamumuhunan. (Ulat ni Lilia Tolentino)</body>
<link>http://www.philstar.com/Article.aspx?articleId=144666&amp;publicationSubCategoryId=92</link>
</article>
<article>
<title>50 sentimong rollback isinumite ng jeepney transport group</title>
<author>Danilo Garcia</author>
<date>
<month>December</month>
<day>23</day>
<year>2001</year>
</date>
<body>Isinumite kamakalawa ng jeepney transport group ang singkwenta sentimong fare rollback sa land Transportation Franchising and Regulatory Board (LTFRB). Ito ang ikalawang pagsusumite ng petisyon ng Philippine Confederation of Drivers Organization-Alliance of Concerned Transport Operators (PODO-ACTO) makaraang ibasura ng LTFRB ang una nitong pitisyon noong Nobyembre dahil sa teknikalidad. Nabatid sa naunang petisyon ang kahilingan na ibaba ng may P.50 tungo sa P4 minimum fare. Ibinasura ito ng ahensya dahil sa ang umiiral na pasahe ay P4 kaya di na kailangan pang ibaba ito. Sinabi ni Efren de Luna na pangulo ng PODO-ACTO na nirebisa na nila ang kanilang pitisyon upang wala nang maging palusot ang LTFRB. Nagsumite rin umano sila ng pitisyon upang humiling na ibaba ng hanggang 15 porsyento ang lahat ng presyo ng mga pangunahing bilihin alinsunod sa naganap na pagbaba ng presyo ng langis sa pandaigdigang pamilihan. Natakdang makipagpulong naman si Consumers and Oil Price watch (COPW) Chairman Raul Concepcion sa mga oil companies at sa Department of Trade and Industries. Ito ay upang mabatid kung magkakaroon ng chain reaction sa presyo ng bilihin bunga nang pagbaba ng presyo ng langis. (Ulat ni Danilo Garcia)</body>
<link>http://www.philstar.com/Article.aspx?articleId=144667&amp;publicationSubCategoryId=92</link>
</article>
<article>
<title>P114-M shabu nasamsam</title>
<author>Jhay Mejias at Lordeth Bonilla</author>
<date>
<month>December</month>
<day>24</day>
<year>2001</year>
</date>
<body>Pitong Chinese national na hinihinalang mga big time drug trafficker ang naaresto ng pulisya matapos na makumpiska sa mga ito ang may 57 kilong shabu na nagkakahalaga ng P114 milyon sa isinagawang magkakasunod na drug operation ng pulisya sa Pasay City. Kinilala ang mga suspek na sina Zhang Zimeng; Li Chun Tsai; Tui Sui Chen alyas Ana; Cu Un Hai alyas Carlito Co; Li Siu Chin; Noel Dizon Chua at Carlos Chan Tan, pawang mga kasapi ng bigtime international drug syndicate na nagsasagawa ng operasyon sa Metro Manila. Ayon kay PNP Chief Leandro Mendoza, nagsagawa ng operasyon ang pamunuan ng PNP Narcotics Group (Nargroup), Anti-Carnapping Division na pinamunuan ni Chief Insp. Napoleon Villegas sa pakikipag-koordinasyon kay Regional Intelligence Special Operation Office Chief, C/Supt. Federico Laciste,Jr; Metro Manila Drug Enforcement Group at national Capital Regional Police Office makaraang matanggap ang warrant of arrest na ipinalabas ni Pasay City Regional Trial Court Judge Vicente Yap ng Branch 114 noong Disyembre 20, dakong alas-9:30 ng gabi. Agad na pinasok ng mga nabanggit na pinagsanib na grupo ang isang bahay sa No. 60 Don Benito Hernandez Avenue sa nasabing lungsod na nagresulta sa pagkadakip ni Zimeng na nakuhanan ng isang kilong shabu. Sa isinagawang follow-up operation sa bisinidad ng Seafront Garden Subdivision sa Roxas Boulevard, Pasay City ay nakasamsam pa ng 15 kilo ng shabu sa mga suspek na sina Tsai, Chen, Hai at Chin kasabay ng kanilang pagkakaaresto. Dakong ala-1:15 ng madaling-araw sa kasunod na operasyon ng pulisya ay sinalakay ng nasabi ring grupo dala ang warrant of arrest ang Units 1601 at 504 ng Tower A at Units 702 at 503 ng Tower B ng Escolta twin Tower sa 288 escolta St. ,Binondo, Maynila at nakakumpiska ang mga ito ng humigit kumulang sa isang kilo ng shabu sa Unit 702. Hindi naman naman naabutan ng mga awtoridad ang isang Peter Tan na nakapangalan sa warrant. Kasunod nito, dakong alas-5:30 ng gabi ng nasabi ring araw ay nakarekober naman ang Nargroup ng humigit kumulang sa 40 kilo ng shabu na nasa loob ng isang Kia Carnival van na nakaparada sa 4th flr. ng parking area ng Escolta Twin Towers sa Binondo. Dito pa nakumpiskahan sina Chua at Tan ng 241 gramo ng shabu na sinasabing kasapi ng ibang grupo. Inihahanda na ng pulisya ang isasampang kaso sa mga suspek na nakapiit sa Narcgroup headquarters sa Camp Crame dahil sa paglabag sa Sections 15 at 16, Article III, ng Republic Act 6425 o Dangerous Drugs Act. (Ulat nina Jhay Mejias at Lordeth Bonilla)</body>
<link>http://www.philstar.com/Article.aspx?articleId=144760&amp;publicationSubCategoryId=92</link>
</article>
<article>
<title>Task Force Marsha sinisi ng NBI</title>
<author>Ellen Fernando</author>
<date>
<month>December</month>
<day>24</day>
<year>2001</year>
</date>
<body>Ang Task Force Marsha na binuo ng Philippine National Police-Criminal Investigation and Detection Group (PNP-CIDG) upang siyang humawak sa imbestigasyon sa pagkamatay ng beteranang aktres na si Nida Blanca ang piniputukan ngayon ng sisi ng National Bureau of Investigation kung bakit hindi pa rin malutas ang nasabing krimen. Sa hinaing ng isang ahente ng NBI na tumangging magpabanggit ng pangalan na nahihirapan umano nilang lutasin ang nasabing kaso dahil na rin sa mga pagkukulang ng Task Force Marsha na siyang humawak ng kaso. Aniya maraming aspeto sa imbestigasyon ang nakalimutan ng nasabing grupo pati na rin ang mahahalagang ebidensya na maaari sanang makatulong sa ikabibilis ng paglutas sa krimen. Isa sa mga kinukuwestyon ng NBI ay ang kawalan ng re-enactment sa pinangyarihan ng krimen noong mahuli ng Task Force Marsha ang self-confessed killer na si Philip &amp;quot;Jun&amp;quot; Medel kasunod ng pagbaligtad nito sa testimonya. Niliwanag ng source na kung ang isang kriminal ay umaming siyang may kagagawan ng krimen ay marapat laman na magsagawa ng isang re-enactment. Samantala, sinabi kahapon ni Atty. Edmund Arugay, Director ng NBI-NCR na bagaman kasagsagan ng pagdiriwang ng Pasko kasunod ay ang Bagong Taon, patuloy pa rin umano ang kanilang trabaho at pangangalap ng impormasyon na makakapagbigay ng lead sa Nida murder case para sa agarang ikalulutas nito. (Ulat ni Ellen Fernando)</body>
<link>http://www.philstar.com/Article.aspx?articleId=144770&amp;publicationSubCategoryId=92</link>
</article>
<article>
<title>Misuari wala sa kulungan ng Malaysia</title>
<author>Ely Saludar at Rudy Andal</author>
<date>
<month>December</month>
<day>24</day>
<year>2001</year>
</date>
<body>Tila nagbago ang ihip ng hangin taliwas sa dating pahayag ng Malacanang matapos na kumpirmahin kahapon ni Pangulong Gloria Macapagal Arroyo na hindi pangkaraniwang bilanggo ang turing sa Chairman ng Moro National Liberation Front (MNLF) at dating ARMM Governor na si Nur Misuari sa Malaysia at wala ito sa loob ng detention cell o normal na bilangguan na pinagdadalhan sa mga dayuhang lumabag sa batas. Sinabi ng Pangulo na hindi maituturing na isang bilanggo si Misuari sa Malaysia subalit ito naman ay nakaditine at mahigpit na binabantayan tulad ng mag-amang Estarda na wala sa kulungan subalit nasa ospital. Sinabi pa ng Pangulo na bagaman nabibigyan ng VIP treatment si Misuari sa Malaysia ay hindi naman ito makakakilos ng normal at mahigpit itong binabantayan ng mga awtoridad. Gayunman, niliwanag ng Pangulo na walang nakikitang masama o mali ang Malaca&amp;ntilde;ang sa pagtatamasa ng dating ARMM Governor ng isang espesyal na trato sa Malaysia kung saan ay nakaditine lamang tulad nina dating Pangulong Jospeh Estrada. Ang pagbibigay ng VIP treatment kay Misuari ay kaugnay na rin aniya ng hiling ng Organization of Islamic Conference (OIC). Kaugnay nito, sinabi ni Senator Blas Ople, Chairman ng Senate Committee on Foreign Affairs na masamang imahe ang nakukuha ng Pilipinas sa ibayong dagat sahil sa urong-sulong na posisyon ng pamahalaan hinggil sa kaso ni Misuari. Marapat lamang na ipakita ng Pangulo sa buong mundo na kaya niyang pabalikin si Misuari sa bansa para papanagutin sa mga kasong kinakaharap nito. (Ulat nina Ely Saludar at Rudy Andal)</body>
<link>http://www.philstar.com/Article.aspx?articleId=144774&amp;publicationSubCategoryId=92</link>
</article>
<article>
<title>Payo ni GMA kay 1st Gentleman at Mikey</title>
<author>Lilia Tolentino</author>
<date>
<month>December</month>
<day>24</day>
<year>2001</year>
</date>
<body>May mahalagang payong ibinigay si Pangulong Gloria Macapagal-Arroyo kay First Gentleman Atty. Jose Miguel Arroyo at sa anak nitong si Mikey. Ayon sa Presidente, ang payo niya sa First Gentleman ay magdiyeta dahil &amp;quot;sobrang&amp;quot; lusog nito. Inamin ng Pangulo na dahil lubhang abala siya sa mga gawaing pambansa kung kayat wala siyang personal na panahong masubaybayan ang kabiyak para sa puspusang pagdidiyeta. Para kay Pampanga Vice Governor Mikey Arroyo, ang pagunita ng Presidente ay maging matapat siyang asawa ngayong nalalapit na siyang magpakasal sa nobyang si Angela Montenegro. Bilang isang padre de pamilya, sinabi ng Presidente na kailangang magsilbi siyang magandang halimbawa sa kanyang mga magiging anak. &amp;quot;Sa magandang halimbawa ng sarili niyang Tatay kasi iyan ang magandang halimbawa... ang sarili niyang Tatay. Kasi iyan ang pinakaimportanteng paraan kung paano maihahayag ang sarili niyang mga asal,&amp;quot; anang Presidente. Sa isang magkahiwalay na panayam ng PSN, inihayag naman ni Mikey na wala pa namang naitatakdang petsa ng kanilang kasal ni Angela bagaman ang kasal ay nais nilang dalawang maganap sa susunod na taon. Kaya nga aniya puspusang gagawa siya ng serye ng mga pelikula sa darating na 2002 ay para mapaghandaan ang kanyang pagiging padre de pamilya. Sinabi ni Mikey na ang pagiging artista ay nakatutulong sa kanya ng malaki para makadagdag sa suweldo niya bilang Vice Governor. &amp;quot;Ito ang nakikita kong lehitimong pamamaraan para kumita dahil Presidente ang aking ina at mahigpit niyang tagubilin na hindi kami puwedeng magkaroon ng transaksyon sa gobyerno,&amp;quot; ani Mikey. (Ulat ni Lilia Tolentino)</body>
<link>http://www.philstar.com/Article.aspx?articleId=144782&amp;publicationSubCategoryId=92</link>
</article>
<article>
<title>Drug test results puwede sa renewal ng lisensiya</title>
<author>Angie dela Cruz</author>
<date>
<month>December</month>
<day>24</day>
<year>2001</year>
</date>
<body>Niliwanag kahapon ng Land Transportation Office (LTO) drug test committee na tatanggapin ng alinmang licensing division ng ahensiya ang drug test result ng mga motorista hanggang 15 araw, oras na ito ay mag-renew ng kanilang lisensiya. Sinabi ni Atty. Percival Cendana, chief LTO legal division at drug test committee chairman, ang paglilinaw ay kanyang ginawa dahil na rin sa mga report na ilang LTO offices ay hindi tumatanggap ng drug test result ng mga motorista na isinasagawa ng advance kaysa sa itinakdang renewal date ng kanilang lisensiya. Binigyang diin ni Cendana, ang isang drug test result ay maaaring magamit at mai-submit sa alinmang LTO offices nationwide bilang requirement sa renewal ng lisensya sa loob ng 15 araw. &amp;quot;15 days ang ibinigay ng Dangerous Drug Board (DDB) sa mga motorista para makapag-prepare sa kanilang drug test kaya kung may motorista na sumasailalim na agad sa drug test bago ang takdang renewal ng lisensya nito, tatanggapin pa rin ito ng LTO dahil halos may dalawang linggo ito bago ma-expire.&amp;quot; pahayag ni Cendana. Niliwanag din nito na kung sa Central Office ng LTO sa QC nakakuha ng drug test ang isang motorista at sa probinsya naman siya magre-renew ng lisensya ay maaari pa rin itong tanggapin ng alinmang licensing office ng ahensya hanggat hindi pa nag-expire ang 15 araw na itinakda para dito ng DDB. Iniulat din ng naturang komite na bunsod ng implementasyon ng drug test nationwide, ilang motorista na ang nairekomendang isailalim sa rehabilitasyon at may mahigit 60 katao naman kada linggo ang hindi mabibigyan ng lisensya nationwide matapos na mag-positive sa drug test. Umani naman ng suporta ang hakbang sa hanay ng malalaking transport groups tulad ng Federation of Jeepney Operators and Drivers Association of the Philippines (FEJODAP) at Pinagkaisang Samahan ng mga Tsuper at Operators Nationwide (PISTON) dahil naubusan ng programa ang pagkakaroon ng mga adik na driver na sinasabing ito ang isang sanhi ng mga aksidente sa mga lansangan. (Ulat ni Angie dela Cruz)</body>
<link>http://www.philstar.com/Article.aspx?articleId=144786&amp;publicationSubCategoryId=92</link>
</article>
<article>
<title>Pinoy workers ipadadala sa Afghanistan</title>
<author>Rose Tamayo</author>
<date>
<month>December</month>
<day>24</day>
<year>2001</year>
</date>
<body>Matapos na madurog ng pinagsanib na puwersa ng Amerika at Afghan fighters ang huling balwarte ng al-Qaeda organization sa Afganhistan, bilang partisipasyon ng Pilipinas sa rehablitasyon ng nasabing &amp;quot;wartorn Muslim country&amp;quot; ay magpapadala ang pamahalaan ng mga Filipino engineers, workers at mga contructors pagkatapos ng holiday season. Ito ang inihayag kahapon ni Vice President at Foreign Affairs Secretary Teofisto Guingona, Jr. Inatasan na nito si RP Ambassador to Pakistan Jorge Arizabal na pumunta ng Afghanistan upang suriin kung anong mga proyekto ang naangkop at nararapat na maaaring maging gawin at kontribusyon ng mga ipadadalang mga Pilipino doon. Nilinaw ng Kalihim na hindi magpapadala ng &amp;quot;peace keeping troops&amp;quot; ang pamahalaan sa Afghanistan gaya ng pagpadala sa mga bansang East Timor at Kosovo. Ang pagtulong umano ng pamahalaan sa rehabilitasyon ng Afghanistan ay kontribusyon ng Pilipinas bilang isa sa mga bansang kasapi ng United Nations na nangakong tumulong sa pakikipagdigma laban sa terorismo at sa pagpapanumbalik ng kapayapaan sa Afghanistan. Sinabi ni Guingona sa posible na ring magtayo ng Embahada ng Pilipinas sa Afghanistan. (Ulat ni Rose Tamayo)</body>
<link>http://www.philstar.com/Article.aspx?articleId=144792&amp;publicationSubCategoryId=92</link>
</article>
<article>
<title>GMA sinungaling - Sen. Recto</title>
<author>Rudy Andal</author>
<date>
<month>December</month>
<day>25</day>
<year>2001</year>
</date>
<body>Bumaligtad na si administration Senator Ralph Recto makaraang kalabanin si Pangulong Arroyo matapos nitong akusahang isa umanong sinungaling ang huli at mistulang sirang plaka na at lumang tugtugin ang iniulat nito sa bayan na umangat ang ekonomiya ng bansa kumpara sa nakalipas na taon. Sa ibinigay na pahayag ni Senator Recto sa isang press statement sa Senado, hindi anya dapat magyabang ang pamahalaang Arroyo sa unti-unting pagyabong ng ekonomiya dahil mas lalo pang naging malala ang sitwasyon. Kasinungalingan umano ang pahayag ng Pangulo dahil patuloy pa ring dumaranas ng matinding krisis ang buong daigdig matapos ang September 11 terrorist attack sa Estados Unidos na nagpabagsak sa ekonomiya. Pinayuhan ni Recto ang pamahalaang Arroyo na magpatupad ng mga bagong reporma sa sistema ng ekonomiya upang makita ang tunay na pagsulong ng kabuhayan sa bansa. Makaraan ang humigit-kumulang sampung buwang panunungkulan, nananatiling problemang nasilip ng oposisyon kay Pangulong Arroyo ang isyu ng basura, trapiko at seguridad ng mamamayan. Bagamat pinapurihan ni Sen. Blas Ople ang ilang economic achievements ni Arroyo, hindi itinago ng mambabatas ang malaking pagkadismaya sa liderato, partikular dahil sa lumalalang problema sa basura. Ayon kay Ople, dapat pagtuunan ng pansin ng Pangulo sa pagpasok ng 2002 ang usapin sa edukasyon, kalusugan, pabahay, food security at public transport. Sinabi naman ni Sen. Edgardo Angara na malabong matamo ang minimithing paglago pa ng ekonomiya sa taong 2002 bunga ng maling prayoridad sa pambansang pondo na itinuring niyang anti-poor budget. Sinabi rin ni Angara na hindi sagot sa krisis ang mga numero at projections ng mga economic manager ng pamahalaan. (Ulat ni Rudy Andal)</body>
<link>http://www.philstar.com/Article.aspx?articleId=144873&amp;publicationSubCategoryId=92</link>
</article>
<article>
<title>Kuwintas, hiling na Christmas gift ni GMA kay First Gentleman</title>
<author>Lilia Tolentino</author>
<date>
<month>December</month>
<day>25</day>
<year>2001</year>
</date>
<body>Kuwintas na babagay sa kanyang mga bagong damit ang hiling na regalo ni Pangulong Arroyo mula kay First Gentleman Mike Arroyo ngayong Pasko. Bilang Presidente, sinabi niyang wala siyang nararamdamang pagkakaiba sa pagdiriwang ng Pasko matangi lang sa pangyayaring higit ngayong bukas sa publiko ang kanyang mga aktibidad kahit sa selebrasyon ng Pasko. &amp;quot;Well, its more public, pati yong midnight mass ko televised,&amp;quot; tumatawang pahayag ng Pangulo. Dahil sa lubha siyang abala sa gawain wala na siyang panahon para bilhan ng regalong pamasko ang First Gentleman. &amp;quot;We dont even know where to spend our Noche Buena at kung saang kapilya dadalo ng misa de aguinaldo.&amp;quot; &amp;quot;Alam ko ang ibibigay niya (Mike) sa akin, kasi yung mga damit ko wala akong kuwintas na babagay doon. Hell give me a simple one. Ngayon, ako, frankly speaking wala akong panahon kaya sinabi ko sa aking social secretary maghanap ng regalo, so I dont know what she found,&amp;quot; sabi ng Presidente. Samantala, isang balabal o shawl ang regalong pamasko ni Pampanga Vice Governor Mikey Arroyo sa kanyang inang Pangulo. Ayon kay Mikey, binili niya ito noong nagpunta siya sa US kasama sa pagbisita doon ng Pangulo nitong Nobyembre. Sabi ni Mikey, karaniwang regalong ibinibigay sa kanya ng kanyang ina ay neck tie, leather belt at iba pang simple gifts. Ang First Family ay nakatakdang magtungo bukas sa Baguio City at mananatili doon hanggang Bagong Taon. Isang Maligayang Pasko at Mapayapang Bagong Taon ang hangad ng Pangulo at First Gentleman para sa sambayanang Filipino sa pagdiriwang ngayon ng bansa sa paggunita sa pagsilang ng Dakilang Mananakop. (Ulat ni Lilia Tolentino)</body>
<link>http://www.philstar.com/Article.aspx?articleId=144877&amp;publicationSubCategoryId=92</link>
</article>
<article>
<title>AFP humirit uli ng palugit sa search and rescue sa Burnham couple</title>
<author>Joy Cantos</author>
<date>
<month>December</month>
<day>25</day>
<year>2001</year>
</date>
<body>Humirit pa ng ilang raw na palugit ang Armed Forces of the Philippines (AFP) para tapusin na ang hostage crisis sa lalawigan ng Basilan. Ito ay makaraang magtapos kahapon ang inilunsad na &amp;quot;Operation Simbang Gabi&amp;quot; na sinimulan nitong nakalipas na Disyembre 16 para mabawi ang tatlo pang nalalabing bihag ng mga bandidong Abu Sayyaf na kinabibilangan ng mag-asawang Martin at Gracia Burnham at ang Pinay nurse na si Deborah Yap Ayon kay AFP Southcom chief, Lt. Gen. Roy Cimatu ginagawa ng kanilang hanay ang lahat para mapawalan ang tatlong bihag at nilinaw na hindi deadline kundi target date lamang ang kanilang ipinalabas na mga petsa. (Ulat ni Joy Cantos)</body>
<link>http://www.philstar.com/Article.aspx?articleId=144888&amp;publicationSubCategoryId=92</link>
</article>
<article>
<title>Nida case dagok sa PNP</title>
<author>Joy Cantos</author>
<date>
<month>December</month>
<day>25</day>
<year>2001</year>
</date>
<body>Itinuturing ng PNP na isa sa malaking dagok sa kanila ngayong taon ang kaso ng brutal na pagpaslang sa beterana at sikat na aktres na si Nida Blanca. Inamin ng isang PNP official na tumangging magpakilala na nag-uumpisa pa lamang silang makabangon sa nangyaring kontrobersiya bunsod na rin ng pagbaligtad sa kanyang testimonya ng self-confessed killer na si Philip &amp;quot;Jun&amp;quot; Medel Jr. Iginiit ng opisyal na maliban sa usapin ng kudeta at malawakang krimen sa bansa na ipinupukol sa kanila ng mga kritiko ay maituturing nila na pinakamatinding kontrobersiya ang nangyaring pagbaligtad sa kanila ni Medel. Dahil umano dito ay nademoralisa ang maraming kagawad ng pulisya partikular yaong mga tauhan ng binuong Task Force Marsha. Sa kabila nito, patuloy pa rin silang nakikipagtulungan sa National Bureau of Investigation para sa ikalulutas ng kaso. (Ulat ni Joy Cantos)</body>
<link>http://www.philstar.com/Article.aspx?articleId=144891&amp;publicationSubCategoryId=92</link>
</article>
<article>
<title>Public utility law, inihain sa Kongreso</title>
<author>Malou Rongalerios-Escudero</author>
<date>
<month>December</month>
<day>25</day>
<year>2001</year>
</date>
<body>Upang masiguro na magkakaroon kaagad ng kabayaran ang sinumang tao na magiging biktima ng aksidente, mula sa isang gusali o sasakyan, ipinanukala ni Cebu Rep. Nerissa Soon-Ruiz ang pagkakaroon ng batas ukol dito. Sa House Bill No. 4088 o Public Liability Insurance Act of 2001 na inihain ni Ruiz, sinabi nito na kalimitang sinisisi ng mga may-ari ng establisimiyento ang Diyos tuwing magkakaroon ng sakuna upang makaiwas sa responsibilidad. Kabilang sa mga inihalimbawa ni Ruiz sa kanyang panukala ang Manor Hotel disaster sa Quezon City; Cherry Hills Subdivision disaster sa Antipolo; ang pag-collapse ng Villa San Pedro sa Cebu City; ang paglubog ng MV Princess of the Orient, MV Do&amp;ntilde;a Paz, MV Do&amp;ntilde;a Marilyn; ang pagbagsak ng Pacific Airlines flight 357 at Air Philippines sa Samal Island at ang pagkasunog ng Ozone Disco. Kalimitan umano, mas madaling naaayos o nababayaran ng isang kompanya kung isa o dalawang tao lamang ang nasasangkot sa sakuna, subalit kung maramihan na, ito ay kalimitang tinatakbuhan. Ipinanukala ni Ruiz na dapat atasan ng gobyerno ang lahat ng mga may-ari at operators ng mga business establishments, public utilities and services, buildings at machinery na magkaroon ng mandatory public liability insurance upang magbayad sa mga damages o sakuna sa kanilang operasyon. Sasagutin ng insurance policy ang pagkamatay o pagkasugat ng isang biktima at kailangang hindi bumaba sa P50,000 ang matatanggap nito. Ang liability insurance coverage naman ng isang property ay ibabatay sa idineklarang insurable interest ng may-ari subalit hindi kailangang lumampas sa totoong halaga ng property. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=144898&amp;publicationSubCategoryId=92</link>
</article>
<article>
<title>Pagtaas ng singil sa tubig tinuligsa</title>
<author>Mayen Jaymalin</author>
<date>
<month>December</month>
<day>25</day>
<year>2001</year>
</date>
<body>Matinding pagtutol ang inihayag kahapon ng mga manggagawa laban sa pagtaas ng singil ng tubig kasabay nang pagsasabing makadaragdag ito sa paghihirap ng naghihirap ng mga Filipino. Inireklamo ng mga miyembro ng Asian Labor Network on International Financial Institutions Philippine Chapter (ALNIFI) na dahil sa water rate hike, ang bawat isang pamilya ay mangangahulugang maglalaan ng P85 hanggang P147 karagdagang monthly expenses. &amp;quot;Hindi na ito makatarungan sa bawat pamilyang Filipino lalo na sa panahong ito ng tag-hirap&amp;quot;, pahayag pa ng grupo. Binanggit ng grupo na ang average household ay nagko-consume ng 30 cubic meters, na ang kahulugan ay magbabayad sila ng karagdagang P87 na ang katumbas ay tatlong kilo ng bigas para sa isang pamilya ng ordinaryong manggagawa. (Ulat ni Mayen Jaymalin)</body>
<link>http://www.philstar.com/Article.aspx?articleId=144900&amp;publicationSubCategoryId=92</link>
</article>
<article>
<title>2 oras na serbisyo ng NSO sa mga ipinanganak mula 1974-1978</title>
<author>Angie dela Cruz</author>
<date>
<month>December</month>
<day>25</day>
<year>2001</year>
</date>
<body>Dalawang oras lamang ang ipaghihintay at makukuha na ng mga aplikante ang kanilang mga kailangang dokumento sa National Statistics Office (NSO) tulad ng birth certificate. Ito ay sinabi ni NSO Administrator Carmelita Ericta subalit ito ay aplikable lamang sa mga taong ipinanganak sa taong 1974 hanggang 1978. Ayon kay Ericta, sa nasabing taon ay nasimulang ipasok sa data base ng kanilang mga computer kayat ito lamang ang naseserbisyuhan ng mas madaling oras at panahon. Anya, hindi pa ganap na pangkalahatan na computer ang ginagamit sa operasyon kayat kailangan ang pang-unawa ng maraming mamamayan. Sinabi ni Ericta na higit na pasensiya ang kailangan sa mga taong hindi ipinanganak sa naturang mga taon dahil bibilang sila ng halos dalawang linggo bago makuha ang kopya ng kanilang certificate. Gayunman, sinabi nito na sa pagpasok ng taong 2002 malamang na madagdagan na ang mga taon ng kapanganakan ng mga tao na maipapasok sa computer data base dahil sa patuloy sa pagpapabuti ng computerization program sa ahensiya. Kaugnay nito, binuksan ni Ericta ang kanyang tanggapan na nasa Sta. Mesa, Manila kung saan siya nag-oopisina upang tumanggap ng mga reklamo at sumbong laban sa kanyang mga tauhan na hindi maayos na nagseserbisyo sa taumbayan. Ito anya ay upang gisingin ang mga tauhan na tutulug-tulog sa kanilang trabaho. (Ulat ni Angie dela Cruz)</body>
<link>http://www.philstar.com/Article.aspx?articleId=144903&amp;publicationSubCategoryId=92</link>
</article>
<article>
<title>Malaca&amp;ntilde;ang hindi pumalag sa dagdag na pork barrel ng mga mambabatas</title>
<author>Ely Saludar</author>
<date>
<month>December</month>
<day>25</day>
<year>2001</year>
</date>
<body>Walang reklamo ang Malaca&amp;ntilde;ang sa naging hakbang na dagdagan ang pork barrel fund ng mga senador at kongresista kaugnay ng pagpapatibay sa 2002 national budget. Kinumpirma ni Budget Secretary Emilia Boncodin na aabot na sa P2.287 bilyon ang idinagdag na pork barrel ng mga mambabatas. Ang mga senador ay makakatanggap ng alokasyon na P100 milyon samantalang P50 milyon para sa mga kongresista. Hindi rin nakapalag ang Malaca&amp;ntilde;ang sa paglilipat ng pondo ng pork barrel mula sa infrastructure tungo sa priority development assistance funds. Ayon kay Boncodin, ang 20 porsiyento ng pork barrel na P2.287 bilyon ay nailipat upang ilaan sa social at health services. Gayunman, tiniyak ng Palasyo na mahigpit ang gagawing pagbabantay sa budget upang madiskaril ang anumang posibilidad na maanomalyang transaksiyon. (Ulat ni Ely Saludar)</body>
<link>http://www.philstar.com/Article.aspx?articleId=144904&amp;publicationSubCategoryId=92</link>
</article>
<article>
<title>AFP at PNP red alert sa CPP-NDF anniversary</title>
<author>Joy Cantos</author>
<date>
<month>December</month>
<day>26</day>
<year>2001</year>
</date>
<body>Nasa maximum alert ngayon ang buong puwersa ng Armed Forces of the Philippines (AFP) at Philippine National Police (PNP) bilang paghahanda sa posibleng kaguluhan na ihahasik ngayong araw na ito ng mga rebeldeng New Peoples Army kaugnay ng pagdiriwang ng ika-33 taong anibersaryo ng pagkakatatag ng Communist Party of the Philippines-National Democratic Front (CPP-NDF). Ayon kay Phil. Army spokesman Col. Jose Mabanta, bagaman sa kasalukuyan ay tahimik pa rin ang grupo at may umiiral na unilateral ceasefire, hindi anya ito dahilan upang luwagan ang pagbabantay sa mga pangunahing instalasyon at pampublikong lugar sa buong bansa. Napag-alaman na 1/3 ng mga tauhan ng Army ngayong Pasko ang hindi pinayagang magbakasyon para lamang mapagbuti ang pagbabantay sa seguridad ng bansa laban sa banta ng terorismo. Inalerto rin ni PNP Chief, P/Director General Leandro Mendoza ang lahat ng units nito sa buong bansa na ipatupad ang security measures laban sa posibleng panggugulo ng grupo ng NPAs na armed wing ng CPP-NDF. Gayunman, sinabi ni Mabanta na base umano sa karanasan ng militar ay hindi nagsasagawa ng karahasan ang nasabing grupo sa mismong araw ng kanilang anibersaryo. Karaniwan umano ay bago sumapit ang kanilang anibersaryo tulad nang nangyaring pagsunog ng mga ito sa isang pampasaherong bus at mga cell sites sa ibat ibang lugar sa bansa. (Ulat ni Joy Cantos)</body>
<link>http://www.philstar.com/Article.aspx?articleId=144964&amp;publicationSubCategoryId=92</link>
</article>
<article>
<title>Paglaya ng Sayyaf hostages dadaanin na lang sa dasal</title>
<author>Lilia Tolentino</author>
<date>
<month>December</month>
<day>26</day>
<year>2001</year>
</date>
<body>Dadaanin na lang sa taimtim na panalangin at kung susuwertihin, makakalaya bago mag-Bagong Taon ang mag-asawang Martin at Gracia Burnham, Pinay nurse na si Deborah Yap at Fr. Giuseppe Pierantoni, pahayag kahapon ng Malaca&amp;ntilde;ang. Ito ang reaksiyon nina Presidential Spokesman Rigoberto Tiglao at National Security Adviser Roilo Golez sa panawagan ni Pope John Paul II para sa ligtas na paglaya ng mga nalalabing bihag ng grupong Abu Sayyaf at Pentagon sa Mindanao. Sinabi ng dalawang opisyal na kung ang kasalukuyang istratehiyang ginagamit ng militar ay hindi magbubunga ng kalayaan ng mga bihag ay walang mabisang sandata kundi ang panalangin. Kung hindi man umano masagip ang mga bihag sa inaasahang panahon ay nanawagan ang mga opisyal na unawain ng publiko ang kalagayan ng mga nakikipaglaban nating mga sundalo. &amp;quot;Sana, unawain natin ang ating mga sundalo dahil napakahirap na malayo ka sa pamilya mo at nakikipaglaban habang lahat tayo ay masayang nagdiriwang ng Pasko kasama ang mga mahal natin sa bahay,&amp;quot; pahayag pa ng dalawa. (Ulat ni Lilia Tolentino)</body>
<link>http://www.philstar.com/Article.aspx?articleId=144980&amp;publicationSubCategoryId=92</link>
</article>
<article>
<title>Abu Sabaya sa bala mamamatay, hindi sa katandaan</title>
<author>Joy Cantos</author>
<date>
<month>December</month>
<day>26</day>
<year>2001</year>
</date>
<body>Sa bala at hindi sa katandaan mamamatay si Abu Sayyaf Group (ASG) spokesman Abu Sabaya kaugnay ng napipintong malagim na pagwawakas ng buhay ng kilabot na lider ng mga bandido. Ito ang naging pagtataya ni Brig. Gen. Emmanuel Teodosio, deputy chief of staff for Education and Training at acting spokesman ng AFP. Ayon sa opisyal, nakikinita na ng AFP ang madugong wakas ng buhay ni Sabaya bunga na rin ng puspusang operasyon ng militar upang durugin ang bandidong grupo at mabawi ang natitirang mga bihag. Aniya, sa anumang paraan ay pipilitin ng AFP na madurog si Sabaya at ang teroristang grupo nito na namumugad sa Mindanao partikular sa Basilan. &amp;quot;Abu Sabaya will not die of old age,&amp;quot; sabi ni Teodosio. Ang tinurang ito ng opisyal ay umani naman ng haka-haka na posibleng tuluyan nang &amp;quot;tirahin&amp;quot; o patayin ng military troops si Sabaya sakaling makorner ito sa magubat na bahagi ng Basilan. Sa kasalukuyan ay patuloy ang pagtugis ng mga sundalo sa grupo ni Sabaya at sa isa pang Sayyaf leader na si Khadaffy Janjalani. Umaasa siya na bago matapos ang taong ito ay mapapasakamay na nila ang tatlo at maibalik sa kani-kanilang mga pamilya. (Ulat ni Joy Cantos)</body>
<link>http://www.philstar.com/Article.aspx?articleId=144982&amp;publicationSubCategoryId=92</link>
</article>
<article>
<title>SAF ng PNP guwardiya lang sa Kongreso</title>
<author>Malou Rongalerios-Escudero</author>
<date>
<month>December</month>
<day>26</day>
<year>2001</year>
</date>
<body>Labis na pinanghihinayangan ng ilang miyembro ng Special Action Force (SAF) ng PNP ang kanilang kaalaman sa trabaho at pinagdaanang matinding schooling dahil hindi nila ito napapakinabangan matapos silang gawing tanod lamang sa House of Representatives. Napag-alaman na lahat ng miyembro ng PNP na nakatalagang magbantay sa mga gusali ng House ay kabilang sa SAF na itinuturing na elite force ng PNP. Ang SAF ang tinatawag na &amp;quot;sundalo&amp;quot; ng PNP dahil sa mas mahirap ang pinagdaanang training ng mga ito kumpara sa mga ordinaryong pulis. Kaya ganun na lamang ang ipinagtataka nila kung bakit sila ang itinalagang magbantay sa Batasan complex kapalit ng mga Marines gayong mas mapapakinabangan sa laban ang kanilang nalalaman. &amp;quot;Mga bata pa kami, nilulumot lang dito yong pinag-aralan namin. Dapat yong mga matatandang pulis na lamang ang gawing guwardiya dito,&amp;quot; himutok ng isang SAF na tumangging magpakilala. Sa ngayon ay nasa 80 miyembro ng SAF ang nagbabantay sa Batasan bukod pa sa mga guwardiyang sadyang nagbabantay dito na kasapi sa Legislative Security Bureau (LSB) na halos lampas sa 100 ang bilang. Kinumpirma naman ng isang source na simula sa Enero 7 ng susunod na taon ay magtatalaga na rin ng SAF sa Senado upang magbantay naman sa mga senador. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=144992&amp;publicationSubCategoryId=92</link>
</article>
<article>
<title>10% ng mga bilanggo sa bansa, pawang mga bata</title>
<author>Malou Rongalerios-Escudero</author>
<date>
<month>December</month>
<day>26</day>
<year>2001</year>
</date>
<body>Umaabot na sa 20,000 o sampung porsiyento ng kabuuang bilang ng mga bilanggo sa bansa ay mga bata na wala pang 18 taong gulang. Limampung porsiyento din umano ng mga bilanggo sa bansa ay nagsimula bilang mga young offenders. Ayon kay Rep. Edmundo Reyes, ng Marinduque, dapat na mabigyan ng proteksyon ng Kongreso ang mga batang bilanggo dahil dito sa Pilipinas, ang isang siyam na taong gulang na bata ay maaaring litisin na katulad ng isang matandang akusado. Ayon pa sa pag-aaral ng United Nations Childrens Emergency Fund (UNICEF), ang karahasan sa tahanan, child abuse, impluwensiya ng alkohol at droga ang mga major factors na nagtutulak sa mga kabataan upang gumawa ng krimen. Kaugnay nito, ipinasa na ng House Committee on Justice ang tatlong panukalang batas na magbubuo ng comprehensive juvenile system sa bansa. Nakapaloob sa tatlong panukala ang paghihiwalay sa mga batang bilanggo sa mga adult offenders at ang pagsasailalim sa mga ito sa rehabilitasyon. Idinagdag pa ni Reyes na iba ang dapat gawing pagtrato sa mga bata at sa mga matatandang akusado. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=144994&amp;publicationSubCategoryId=92</link>
</article>
<article>
<title>Karahasan sa TV bawasan - Loren</title>
<author>Rudy Andal</author>
<date>
<month>December</month>
<day>26</day>
<year>2001</year>
</date>
<body>Ipinalabas kahapon ni Senate Majority Leader Loren Legarda ang kanyang panawagang alisin sa telebisyon ang mga eksenang naglalarawan ng karahasan, laluna sa mga programang pambata. Idiniin ni Senadora Legarda ang malawakang epekto ng telebisyon sa buhay ng mga bata at sa kamulatan ng buong bansa. &amp;quot;Bago makatapos ng elementarya, nakakakita na kaagad ng humigit kumulang na mga 10,000 pangyayari ng karahasan sa telebisyon, kabilang na ang 8,000 pagpatay,&amp;quot; ani Legarda. Kapag nakatapos na ng high school ang isang bata, dumodoble na sa 20,000 mga pangyayaring karahasan ang napapanood nito, dagdag pa ni Legarda. Pag-umabot na ang isang bata sa gulang na 30, sabi pa ni Senador Legarda, lumalagay sa apat hanggang limang taon sa kanyang buhay ang naigugugol niya sa panonood ng telebisyon. Sa kanyang pagsusuri sa mga programa sa telebisyon tuwing Sabado ng umaga, napapatunayan niyang pangkaraniwan na lamang ang 26 insidente ng karahasan bawat oras ang mapapanood ng bata. Dahil sa katotohanang ito, tinawagan ng senadora ang kanyang mga kasamahang mambabatas sa Senado na pondohan ang Childrens Television Act of 1997 upang maipatupad na agad. Sa naturang batas, tinatadhana nito ang pagtatayo ng National Council of Childrens Television na siyang titiyak na malayo sa karahasan ang mapapanood ng kabataan sa bansa. (Ulat ni Rudy Andal)</body>
<link>http://www.philstar.com/Article.aspx?articleId=144998&amp;publicationSubCategoryId=92</link>
</article>
<article>
<title>Pagkakaisa ng Muslim at Kristiyano pagtibayin</title>
<author>Rudy Andal</author>
<date>
<month>December</month>
<day>26</day>
<year>2001</year>
</date>
<body>Nanawagan kahapon si Senate Majority Leader Loren Legarda ng dagdag na pagsisikap tungo sa pagkakaisa ng mga Muslim at Kristiyano upang maibsan ang hidwaan sa lipunan. Sa kanyang mensahe sa kapaskuhan, binigyang-diin ni Legarda ang pagkilala ni President Arroyo sa dignidad ng mga Muslim, lalo na sa kababaihan nito. Ang panghihikayat ng Pangulo sa mga Muslim na makiisa ng lubusan sa lipunang ginagalawan ay siyang nagtulak dito upang ideklara sa kauna-unahang pagkakataon ang nakaraang Eid ul-Fitr bilang pista opisyal noong Dis. 17. Pinuna din ni Legarda ang komentaryo ng isang kolumnista sa dyaryo na nagbansag sa mga Maranao bilang &amp;quot;pinakaduwag na tribung Muslim&amp;quot; at ang polisiya ng isang nagtitinda ng mga appliances sa mga salesmen nitong huwag magpautang sa mga Muslim. (Ulat ni Rudy Andal)</body>
<link>http://www.philstar.com/Article.aspx?articleId=145000&amp;publicationSubCategoryId=92</link>
</article>
<article>
<title>Kudeta ni FVR inismol ni GMA</title>
<author>Ely Saludar at Rudy Andal</author>
<date>
<month>December</month>
<day>27</day>
<year>2001</year>
</date>
<body>Minaliit kahapon ni Pangulong Arroyo ang muling pagbuhay ng umanoy balak na kudeta na tinaguriang &amp;quot;Oplan Big Brother&amp;quot; na ilulunsad sa unang buwan ng susunod na taon upang pabagsakin ang kasalukuyang administrasyon. Ito ay matapos na lumutang ang balita na sikretong nagpulong ang ilang matataas na opisyal ng Rebolusyonaryong Alyansang Makabansa (RAM), Young Officers Union (YOU), Peoples Consultative Assembly (PCA) at ilang personalidad na kaalyansa ni dating Pangulong Ramos sa Puerto Azul, Cavite noong Disyembre 4, 11 at 14 bilang bahagi ng Oplan Big Brother para planuhin ang kudeta. Kasabay nito, binigyan ng taning ng PCA si Pangulong Arroyo na mag-reporma bago sumapit ang anibersaryo ng Edsa Dos sa buwan ng Enero dahil kung hindi ay kanila umanong susuportahan ang anumang planong destabilisasyon. Ngunit ipinagkibit-balikat lamang ng Palasyo ang anumang balak at ayon kay Presidential Spokesman Rigoberto Tiglao, walang dahilan upang maglunsad ng kudeta dahil hindi ito susuportahan ng taumbayan. Muling nanawagan ang Palasyo na itigil na ang pag-uusap tungkol sa kudeta at makabubuting magkaisa ang publiko sa pagsusulong ng bansa. Ganito rin ang paniwala ni Senador Rodolfo Biazon na nagsabing anumang pagtatangka na agawin ang kasalukuyang pamahalaan sa pamamagitan ng kudeta ay hindi magiging matagumpay at taumbayan rin ang mahihirapan. Ayon kay Biazon na siyang vice-chairman ng Senate committee on national defense and security na hindi kakatigan ng mamamayan ang anumang kaguluhan dahil sawa na ito sa lalong paghihirap na batid nilang siyang magiging bunga ng anumang balakin ng mga magtatangkang ibagsak ang Arroyo administration. Sa kasalukuyan anya ay pawang palutang lamang ang ginagawa ng mga nag-aabang na maisulong ang kudeta at nakikiramdam lamang ang mga ito kung ito ay papanigan ng sambayanan. Dapat na burahin na lamang sa kaisipan ang masamang balaking ito dahilan sa hindi naman ito makakatulong sa kasalukuyang sitwasyon ng bansa at sa halip ay dapat na isipin ng mga ito kung ano ang kanilang magiging kontribusyon para sa pag-unlad ng bansa sa hinaharap, sabi pa ni Biazon. Samantala, kumbinsido ang Malaca&amp;ntilde;ang sa pagtanggi ni Ramos hinggil sa balitang pagtakbo nito sa 2004 presidential elections. Ayon kay Tiglao, masaya na si Ramos sa kasalukuyan nitong gampanin sa pagtulong sa gobyerno bilang salesman sa buong mundo na humihikayat ng mga dayuhang mamumuhunan upang pumasok sa Pilipinas. Ito ay matapos na kumalat ang balita na nakatakdang kumandidatong muli si Ramos sa susunod na eleksiyon upang labanan si Pangulong Arroyo. Bukod sa pagtanggi ni Ramos, sinabi ni Tiglao na may mga kuwestiyon din kung maaari pang kumandidato ang dating pangulo. Naniniwala ang Malaca&amp;ntilde;ang na isang constitutionalist si Ramos at hindi ito sangkot sa anumang mga balak na kudeta laban sa kasalukuyang administrasyon.(Ulat nina Ely Saludar at Rudy Andal)</body>
<link>http://www.philstar.com/Article.aspx?articleId=145080&amp;publicationSubCategoryId=92</link>
</article>
<article>
<title>Tiglao 'coddler' ni Mawanay - Ping</title>
<author>Rudy Andal</author>
<date>
<month>December</month>
<day>27</day>
<year>2001</year>
</date>
<body>Inakusahan kahapon ni opposition Senator Panfilo Lacson si Presidential Spokesman Rigoberto Tiglao na siyang nag-aalaga ngayon kay Ador Mawanay upang gamitin ng Malaca&amp;ntilde;ang sa pagwasak sa kanya. Ito ang tahasang sinabi ni Sen. Lacson sa kanyang statement matapos mapaulat na isang opisyal ng Palasyo ang nagsisilbi ngayong coddler ni Mawanay matapos itong bitawan ng Department of Justice mula sa Witness Protection Program (WPP). &amp;quot;People in Malaca&amp;ntilde;ang are so afraid of what Mawanay could do to them after the ISAFP and DOJ dropped him like hot potato for his crimes. The ghost they have created is now haunting them,&amp;quot; wika ni Lacson. Deretsahang tinukoy ni Lacson na si Tiglao ang sinasabing Malaca&amp;ntilde;ang official na ngayon ay nagsisilbing coddler ni Mawanay upang gamitin ito sa planong pagsira sa kanyang pagkatao. &amp;quot;I think they deserve each other and since they are deserving each other, they might as well enjoy each others company for the rest of their lives,&amp;quot; dagdag pa ng senador. (Ulat ni Rudy Andal)</body>
<link>http://www.philstar.com/Article.aspx?articleId=145083&amp;publicationSubCategoryId=92</link>
</article>
<article>
<title>Hamon ni Lacson di pinatulan ni Corpus</title>
<author>Joy Cantos</author>
<date>
<month>December</month>
<day>27</day>
<year>2001</year>
</date>
<body>Hindi pinatulan ni Intelligence Service of the Armed Forces of the Philippines (ISAFP) Chief, Col. Victor Corpus ang panibagong hamon ni Senador Panfilo Lacson na sipain ang tinaguriang masterspy ng bansa sa serbisyo dahil sinungaling umano ito tulad ng witness nitong si Angelo &amp;quot;Ador&amp;quot; Mawanay. Si Corpus ay pansamantalang nananahimik laban sa mga patutsada at paghahamon ni Lacson matapos na payuhan ng kanyang mga abogado na iwasan na muna ang makipagsabayan ng maaanghang na pahayag sa senador dahil hindi ito maganda para sa isinasagawang imbestigasyon sa Senado. Ayon kay Corpus, may tamang lugar para harapin niya si Lacson at ito ay sa Senate hearing na inaasahang gagawin sa kalagitnaan ng buwan ng Enero ng susunod na taon. Nauna nang inakusahan ni Lacson ng pagiging sinungaling ang ISAFP chief at hiniling ng senador ang pagbibitiw nito sa puwesto dahil na rin sa pangangalaga sa isa pang umanoy sinungaling na witness sa katauhan ni Mawanay na nasipa sa Witness Protection Program dahil sa pagbebenta ng cellphones sa mga ISAFP agents subalit di naman nai-deliver ang mga ipinangakong units. (Ulat ni Joy Cantos)</body>
<link>http://www.philstar.com/Article.aspx?articleId=145094&amp;publicationSubCategoryId=92</link>
</article>
<article>
<title>Sen. Cayetano inabsuwelto sa BW shares</title>
<author>Rudy Andal</author>
<date>
<month>December</month>
<day>27</day>
<year>2001</year>
</date>
<body>Ibinasura na ng Senate ethics and priveleges committee ang imbestigasyon laban kay Senator Renato Cayetano kaugnay sa alegasyon ditong kumita sa kanyang Best World (BW) shares dahil sa kawalan ng sapat na ebidensiya. Sinabi ni Sen. Francis &amp;quot;Kiko&amp;quot; Pangilinan, chairman ng nasabing komite na walang white wash na naganap sa pagbabasura ng kaso laban kay Sen. Cayetano bagkus ay ginamit ng komite ang lahat ng paraan upang makuha ang lahat ng tao na may kinalaman dito. Ayon kay Pangilinan, pawang &amp;quot;hearsay&amp;quot; lamang ang mga akusasyon nina Atty. Crispin Remulla at Ronald Lumbao ng Peoples Movement Against Poverty (PMAP) na ginamit ni Cayetano ang kanyang puwesto bilang senador upang makakuha ng shares sa BW ni Dante Tan. Wika ni Pangilinan, dalawang beses nilang pinadalhan ng subpoena si Tan sa kanyang huling address subalit hindi ito nakasipot sa anumang pagdinig sa Senado at maging ang mahahalagang tao na dapat magbigay linaw hinggil sa isyu ay hindi sumipot sa pagdinig ng komite. Ipinaliwanag ni Pangilinan na wala na silang magagawa kundi desisyunan ang nasabing kaso matapos magsumite ng kanyang panig si Cayetano kaugnay sa isyu samantala nabigo naman sina Remulla at Lumbao na patunayan ang kanilang akusasyon. (Ulat ni Rudy Andal)</body>
<link>http://www.philstar.com/Article.aspx?articleId=145097&amp;publicationSubCategoryId=92</link>
</article>
<article>
<title>Rent Control Law nilagdaan na ng Pangulo</title>
<author>Ely Saludar</author>
<date>
<month>December</month>
<day>27</day>
<year>2001</year>
</date>
<body>Nilagdaan na ni Pangulong Arroyo ang extension ng Rent Control Law bilang Republic Act 9161 na magkakabisa sa Enero 1, 2002. Inaprubahan ng Pangulo ang batas na kikilalanin bilang Rental Reforms Act of 2002. Sa ilalim ng Section 3 ng RA 9161, simula sa Enero 1, 2002 hanggang Dis. 31, 2004, ipagbabawal ang pagtataas sa upa sa lahat ng residential units sa national capital region (NCR) at iba pang highly urbanized cities, na ang monthly rentals ay hindi tataas sa P7,500 at P4,000 naman kung sila ay nasa kanayunan. Multang hindi baba sa P5,000 pero hindi hihigit sa P15,000 o pagkabilanggo nang isang buwan hanggang anim na buwan ang parusa sa sinumang lalabag. (Ulat ni Ely Saludar)</body>
<link>http://www.philstar.com/Article.aspx?articleId=145102&amp;publicationSubCategoryId=92</link>
</article>
<article>
<title>Ari-arian ng mag-asawang naghiwalay ng legal dapat hatiin agad</title>
<author>Malou Rongalerios-Escudero</author>
<date>
<month>December</month>
<day>27</day>
<year>2001</year>
</date>
<body>Dapat na hatiin din agad ang ari-arian ng mga mag-asawang naghiwalay ng legal o na-annulled ang kasal. Sa panukalang batas na inihain ni Cebu Rep. Nerissa Corazon Soon-Ruiz, sinabi nito na dapat nang amiyendahan ang Article 100 at 127 ng Executive Order No. 209 o mas kilala sa tawag na Family Code of the Philippines. Sa kasalukuyang batas, ang legal separation ng isang mag-asawa ay walang epekto sa kanilang conjugal partnership o ari-arian dahil na rin marahil sa posibilidad na muli silang magsama o magkabati. Bagaman at legal na magkahiwalay ang isang mag-asawa, ang anumang kinikita o naipupundar ng mga ito ay ikokonsidera pa ring bahagi ng conjugal property. &amp;quot;Masyado itong unfair sa asawang nagpundar dahil hindi naman siya binigyan ng material o moral support ng kanyang hiwalay na asawa para ma-acquire ang property na kanyang nakuha,&amp;quot; pahayag ni Ruiz. Sa panukala ni Ruiz, nais nitong magkaroon ng retroactive effect ang legal separation o deklarasyon ng nullity o marriage sa hahatiing ari-arian ng mag-asawa. Ang dapat lamang umanong paghatian ay ang mga naipundar habang nagsasama ang dalawa at hindi ang mga properties na naipundar ng isa habang sila ay magkahiwalay o hinihintay ang desisyon ng korte kaugnay sa kanilang legal separation o pagpapawalang bisa sa kasal. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=145105&amp;publicationSubCategoryId=92</link>
</article>
<article>
<title>Tamang paraan ng paggamit ng paputok ipinalabas ng PNP</title>
<author>Joy Cantos</author>
<date>
<month>December</month>
<day>27</day>
<year>2001</year>
</date>
<body>Upang makaiwas sa posibleng disgrasya, nagpalabas kahapon ang Philippine National Police-Firearms and Explosives Division (PNP-FED) ng mga tamang paraan sa paggamit ng mga legal na paputok sa pagsalubong sa taong 2002. Kasabay nito, binuo ng PNP-FED Chief, P/Sr. Supt. Ernesto Belen ang isang &amp;quot;special task force&amp;quot; na may misyong matyagan ang sinumang nagbebenta ng mga paputok na itinuturing na ilegal at mapanganib gamitin. &amp;quot;We have prepared guidelines so that the public would know in handling explosive materials like firecrackers and other forms of fireworks,&amp;quot; ani Belen sa panayam ng PNP reporters hinggil sa isinasagawa nilang mga paghahanda sa pagsalubong sa Bagong Taon. Sinabi ni Belen, totoong hindi nila mapipigilan ang publiko na gumamit ng paputok sa pagsalubong sa Bagong Taon, ngunit malaking bagay umano na mapuno ang kaalaman ng mga ito sa tamang paraan ng paggamit ng mga itinuturing na legal na paputok. Itoy upang mailayo sa anumang sakuna o disgrasya ang publiko at mga ari-arian ng mga ito. Nakasaad sa mga panuntunan ng paggamit ng mga paputok ang sumusunod: 1. Huwag hawakan ang paputok habang ito ay nakasindi. Gumamit ng mahabang &amp;quot;stick&amp;quot; bilang pansindi. 2. Hindi dapat pagsabay-sabayin ang pagsisindi ng mga paputok. Isa-isa lang. Huwag pag-imbentuhan ang paputok o paghalu-haluin ang laman nito. 3. Huwag mamulot ng mga hindi sumabog, ngunit nasindihan nang paputok para muling silaban ito, gayundin ang pagpapaputok nito sa mga lalagyan na maaaring sumabog at magbunga ng mga pagtalsik ng matatalas na bagay. 4. Huwag masyadong itagilid ang anumang pyrotechnic device gaya ng &amp;quot;fountains at crying cows&amp;quot;, sa pagsindi nito. Iwasan ang maglasing kung magsisindi ng mga paputok. 5. Huwag magsindi ng paputok sa loob ng bahay o kaya ay magsilab nito malapit sa anumang madaling masunog na bagay. 6. Huwag hayaan ang maliliit na bata na humawak ng anumang &amp;quot;fireworks&amp;quot;. 7. Huwag ihagis ang mga paputok sa lugar kung saan may mga tao o kaya ay dinadaanan ng mga sasakyan. 8. Huwag gumamit ng &amp;quot;kalburo&amp;quot; o anumang sumisilab na likido sa pagpapasabog ng laruang kanyon. 9. Iwasan din ang pagsisindi ng &amp;quot;kwitis&amp;quot;, &amp;quot;trompillo&amp;quot; at iba pang kauring fireworks, lalo sa mga malapit sa kawad ng kuryente, upang maiwasan ang sakuna ng sunog o pagkakuryente. 10. At sa matitirang mga hindi sumabog na paputok, basain ito ng tubig saka walisin at pagsama-samahin sa isang lalagyan bago sunugin sa isang ligtas na lugar. Kabilang naman sa mga paputok na pinayagang ibenta ay ang tinaguriang Bawang, Baby Rocket, Small Triangle, Judas Belt, Pilled Firecrackers, Sparklers, Luces, Jumbo regular/special, Roman Candle, Trompillo, Whistle Bomb, Sky Rocket o Kwitis at Watusi. Mahigpit namang ipinagbabawal ang paggamit ng mga mapanganib na paputok tulad ng Big Triangle, Super Lolo at katapat nitong Mother Rockets, Five Star, Og, Pla-pla, Pillbox at mga firecrackers na walang tatak ng gumawa nito.(Ulat ni Joy Cantos)</body>
<link>http://www.philstar.com/Article.aspx?articleId=145108&amp;publicationSubCategoryId=92</link>
</article>
<article>
<title>Malaswa, may sexual violence na commercials, ipinatitigil</title>
<author>Malou Rongalerios-Escudero</author>
<date>
<month>December</month>
<day>27</day>
<year>2001</year>
</date>
<body>Ipinanukala kahapon ng isang mambabatas na tuluyan ng tanggalin sa mga pahayagan, radyo at telebisyon ang mga malalaswa at may sexual violence na commercials. Ayon kay Rep. Glenda Ecleo ng Surigao del Norte, panahon na upang magpasa ng isang batas ang Kongreso na magpaparusa sa mga advertising agencies, publications, radyo at telebisyon na gumagawa at nagpapakita ng mga malalaswa, bayolente at may sexual violence na commercials. Ikinatuwiran ni Ecleo na malaki ang nagiging impluwensiya sa mga consumers ng mga advertisements upang tangkilikin ang isang produkto. &amp;quot;Sa ngayon, ang mga mabebentang produkto ay yong mga mino-model ng mga bata, maganda at seksing babae na halos wala ng suot,&amp;quot; ani Ecleo. Sinabi pa ni Ecleo na hindi dapat napapanood ng kabataan lalo na yong mga hindi pa nag-aaral ang mga commercials na nagpapakita ng kalaswaan. &amp;quot;Public should have a say in protecting themselves against any false, ugly, obscene and exploitative advertisement,&amp;quot; pahayag ni Ecleo. Ayon pa kay Ecleo, may mga programa sa telebisyon na bagaman at pambata ay may mga commercials namang malalaswa. Kalimitan din aniya ay wala namang kinalaman ang paggamit ng isang sexy at mapanuksong babae sa iniindorso nitong produkto. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=145110&amp;publicationSubCategoryId=92</link>
</article>
<article>
<title>Kudeta lalabanan: YOU dedepensa kay GMA</title>
<author></author>
<date>
<month>December</month>
<day>28</day>
<year>2001</year>
</date>
<body>Inihayag kahapon ng YOU na tutol sila sa anumang planong ibagsak ang Arroyo government at handa itong magtanggol sa administrasyon laban sa ganitong tangka. Sa isang phone interview, sinabi ni Col. Rafael Cardeno, chairman ng Young Officers Union at kasalukuyang LTO operations chief, tsismis lang ang mga balitang magsasagawa sila ng destabilization plot laban sa kasalukuyang pamahalaan. Binigyang diin ni Cardeno na patuloy nilang sinusuportahan ang katatagan ng gobyernong Arroyo at kung meron mang planong magsagawa ng kudeta laban dito ay hindi nila ito alam at wala silang partisipasyon dito. Kabilang ang YOU sa tatlong grupo na minamanmanan ngayon ng PNP kaugnay ng umanoy planong kudeta. Inatasan rin ni PNP Chief Director General Leandro Mendoza si PNP-Intelligence Group Director, P/Chief Supt. Robert Delfin na bantayan ang kilos ng Rebolusyonaryong Alyansang Makabansa (RAM) at Peoples Movement Against Poverty (PMAP). Ang PMAP ay pinamumunuan ni Ronald Lumbao, ang YOU ay kinakatawan ni Baron Cervantes habang ang RAM ay sa ilalim naman ng pangangasiwa ni ret. Navy Capt. Prospero Maligalig. Lumutang ang tatlong grupo matapos ibulgar ng YOU ang naganap na pagpupulong ng mga ito sa Puerto Azul sa Cavite para pag-usapan umano ang planong kudeta. Kasabay nito ay inamin ni Senador Gregorio Honasan na nagpulong nga ang RAM at kaalyado nitong YOU bago mag-Pasko pero ito ay upang maglatag ng solusyon sa lumalalang problema ng ating bansa. Hiniling ni Sen. Honasan kay Pangulong Arroyo na huwag intindihin ang bantang kudeta dahil walang basehan ito at nagiging sagabal lamang sa paglutas sa suliraning kinakaharap ng bansa. Kasabay nito ay tiniyak ni acting AFP Spokesman, Phil. Marine Brig. Gen. Emmanuel Teodosio na hindi magtatagumpay ang anumang grupo na magtatangkang ibagsak ang kasalukuyang gobyerno dahil handa ang puwersa ng militar na durugin ito. &amp;quot;They should put an end to this destabilization effort and to echo to them the AFP remain solid and behind the presidency and we are ready to crush any coup attempt if there will ever be,&amp;quot; pahayag ni Teodosio.</body>
<link>http://www.philstar.com/Article.aspx?articleId=145194&amp;publicationSubCategoryId=92</link>
</article>
<article>
<title>Mayor todas sa ambus</title>
<author>Joy Cantos</author>
<date>
<month>December</month>
<day>28</day>
<year>2001</year>
</date>
<body>Pinagbabaril hanggang sa mapatay nang hindi pa nakikilalang grupo ng mga armadong lalaki ang alkalde ng Tubo, Abra sa naganap na madugong pananambang sa nasabing lalawigan kahapon ng umaga. Kinilala ni PNP Spokesman C/Supt. Crescencio Maralit ang napatay na si Jose Segundo, mayor ng munisipalidad ng Tubo. Namatay ito habang isinusugod sa Cervantes Hospital matapos magtamo ng mga tama ng bala ng di pa mabatid na kalibre ng baril sa ibat ibang bahagi ng katawan. Ayon kay Maralit, hindi pa nila masasabi kung mga rebeldeng New Peoples Army (NPA) ang bumanat sa biktima ngunit isa umano ito sa anggulo na masusi nilang iniimbestigahan sa kasalukuyan. Sakali namang mapatunayang NPA rebels ang may kagagawan ng pagpaslang ay patunay anya ito ng direktang paglabag sa umiiral na ceasefire. Samantala hindi rin inaalis ang posibilidad na may kinalaman sa pulitika ang motibo sa krimen. Base sa inisyal na imbestigasyon, dakong alas-7 ng umaga nang harangin ng isang grupo ng mga armadong lalaki ang sasakyan ni Segundo habang bumabagtas sa bisinidad ng Brgy. Tubtuba, Tubo. Napag-alaman na patungo ang mayor sa kalapit na Brgy. Dilong sa bayan rin ng Tubo nang harangin ng mga suspek ang sasakyan ng biktima at sunud-sunod na paulanan ng bala ang mayor ng mga nakaposisyong suspek. Nabatid sa report na hindi tinantanan ng mga suspek ang biktima at sinigurong patay na ito bago iniwan at nagsitakas. Isang hot pursuit operation na ang inilunsad ng pulisya laban sa mga salarin. (Ulat ni Joy Cantos)</body>
<link>http://www.philstar.com/Article.aspx?articleId=145196&amp;publicationSubCategoryId=92</link>
</article>
<article>
<title>JDV, running mate ni FVR sa 2004</title>
<author></author>
<date>
<month>December</month>
<day>28</day>
<year>2001</year>
</date>
<body>Si House Speaker Jose de Venecia umano ang gagawing running mate ni dating pangulong Fidel Ramos sakaling ituloy nito ang balak na pagtakbo sa presidential elections sa 2004. Ayon sa isang source, malaki ang posibilidad na si de Venecia ang magiging vice-president ni Ramos dahil napatunayan na nito ang kanilang epektibong &amp;quot;team work&amp;quot; noong pangulo pa ito ng bansa. Magugunitang si JDV din ang Speaker ng House of Representatives noong panahon ni FVR at ito rin ang inendorso niya sa presidential elections noong 1998, ngunit natalo ito ni dating Pangulong Estrada. Samantala, nairita naman si Ramos kay Sen. Rodolfo Biazon dahil sa pagpapakalat umano ng balita ng senador na may balak siyang labanan sa 2004 si Pangulong Gloria Arroyo. Ayon kay Ramos, hindi niya maintindihan kung bakit binigyan umano ng kahulugan ni Biazon ang ginawang pagkamay at pagbati sa kanya ni FVR sa Philippine Navy Golf Course. &amp;quot;Natural naman na batiin ko ang fellow veterans, fellow golfers, fellow soldiers at fellow chiefs of staff. Siyempre babatiin mo ng something like, &amp;quot;I just want to shake your hands. Im not campaigning, siguro hindi siya marunong ng body language kaya ang conclusion niya agad ay tungkol sa eleksiyon,&amp;quot; sabi ni Ramos. Ang paglilinaw ay ginawa ni Ramos kasunod na rin ng obserbasyon ni Biazon na ang body language, mga pahayag at patuloy na pagpapakita sa publiko ni Ramos ay senyales na kakandidato pa siya sa halalang pampanguluhan sa 2004. Sa palagay umano ni Ramos, kahit 72 years old na siya ay mas physically fit siya kaysa kay Biazon. Sa panayam naman kay Sen. Aquilino Pimentel, pabiro nitong sinabi na may mga banderitas na sa bahay ni Ramos na ang nakalagay ay ERAP para sa 2004 na ang ibig sabihin umano ay &amp;quot;Eddie Ramos Again for President.&amp;quot; Subalit ayon naman sa isang mambabatas na tumangging magpabanggit ng pangalan, dapat pag-isipang mabuti ni FVR ang kanyang muling pagkandidato bilang pangulo ng bansa dahil sa kanyang edad. Dapat umanong ikonsidera ni Ramos na siya ay matanda na at hindi umano makabubuti sa bansa ang isang matanda at sakiting presidente. (Malou Rongalerios-Escudero/Lilia Tolentino)</body>
<link>http://www.philstar.com/Article.aspx?articleId=145208&amp;publicationSubCategoryId=92</link>
</article>
<article>
<title>Sa pagbabalik ng sesyon sa Enero: Mga kontratista hindi na papasukin sa Kongreso</title>
<author>Malou Rongalerios-Escudero</author>
<date>
<month>December</month>
<day>28</day>
<year>2001</year>
</date>
<body>Iginiit kahapon ni Bukidnon Rep. Juan Miguel Zubiri na huwag nang papasukin sa mga gusali ng House of Representatives sa muling pagbubukas ng Kongreso ngayong Enero ang mga kontratista, brokers at fixers na nag-aabang ng mga proyekto ng gobyerno. Ani Zubiri, ang House ay itinayo bilang isang legislative body na ang pangunahing tungkulin ay lumikha ng batas at hindi upang maging bidding o purchasing agency. Sinabi ni Zubiri na sa dalawang termino ng kanyang panunungkulan ay naobserbahan niya na labas-pasok lamang sa mga opisina ng mga mambabatas ang mga salesmen, private contractors at brokers ng ibat ibang private corporations. Kalimitan ay gumagamit pa ng mga seksing babae ang mga private contractors na humihingi ng proyekto sa mga kongresista. Kabilang sa mga inaalok ng mga kontratista at salesmen ay mga textbooks, computers, medicines, government infrastructure projects at iba pa. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=145210&amp;publicationSubCategoryId=92</link>
</article>
<article>
<title>Misuari patay na?</title>
<author>Rose Tamayo at Malou Escudero</author>
<date>
<month>December</month>
<day>28</day>
<year>2001</year>
</date>
<body>&amp;quot;I think they are dramatizing it to get too much attention,&amp;quot; ito ang naging kasagutan kahapon ng Department of Foreign Affairs (DFA) sa naging pahayag kahapon ni Tarhata Misuari, pangatlong asawa ni dating ARMM Governor Nur Misuari, na umanoy maaaring patay na ang renegade MNLF chief. Matindi umano ang pangamba ni Tarhata na patay na ang kanyang asawa dahil hanggang kahapon ng umaga ay hindi pa rin ito ipinapakita sa kanila ng Malaysian authorities. &amp;quot;It is possible that he (Misuari) may be dead and that is why there are not letting anybody to see him,&amp;quot; sabi ni Tarhata matapos mabigo na makita si Misuari sa pagpunta nito sa Malaysia kasama ang kanilang tatlong anak. Maging si RP Ambassador to Malaysia Jose Brillantes ay bigo ring makita o makausap ng personal si Misuari mula ng maaresto ito sa Malaysia. (Ulat nina Rose Tamayo at Malou Escudero)</body>
<link>http://www.philstar.com/Article.aspx?articleId=145214&amp;publicationSubCategoryId=92</link>
</article>
<article>
<title>Aide ni bin Laden tiklo sa Bataan</title>
<author>Joy Cantos</author>
<date>
<month>December</month>
<day>29</day>
<year>2001</year>
</date>
<body>Isang Jordanian national na hinihinalang tauhan ng international terrorist na si Osama bin Laden at miyembro ng al-Qaeda network ang naaresto ng mga awtoridad at nasamsaman ng 281 piraso ng mga dinamita at mga gamit sa paggawa ng bomba sa isinagawang paghahalughog sa bahay nito sa Balanga City, Bataan kamakalawa ng gabi. Kinilala ang suspek na si Hadi Yousef Alghoul na nadakip sa Pabunan Apartment, Barcarse subdivision, Kapihan 3 Brgy. Cupang Norte, Balanga City. Dakong alas-10 ng gabi nang arestuhin ito sa bisa ng search warrant matapos ang masusing surveillance makaraang makatanggap ng intelligence report hinggil sa pag-iingat nito ng mga eksplosibo. Kabilang sa mga nasamsam sa dayuhang suspek ay isang bag na naglalaman ng 181 sticks ng emulite explosives dynamite, isa pang bag na naglalaman ng 100 sticks ng emulite dynamite, mga Arabic-language documents, kabilang ang mga tula hinggil sa &amp;quot;jihad&amp;quot; o holy war laban sa America. Nakakumpiska rin ng wiring, isang drycell battery at tatlong cellphones na hinihinalang gagamitin sa pag-assemble ng bomba. Nabatid pa na ang suspek ay may limang taon nang naninirahan sa bansa at kasal sa isang Filipina. Sinisiyasat pa ng pulisya ang kaugnayan ng mga explosives sa teroristang grupo, partikular sa al-Qaeda network ni bin Laden. (Ulat ni Joy Cantos)</body>
<link>http://www.philstar.com/Article.aspx?articleId=145295&amp;publicationSubCategoryId=92</link>
</article>
<article>
<title>Travel advisory ng Britanya binatikos</title>
<author>Malou Rongalerios-Escudero</author>
<date>
<month>December</month>
<day>29</day>
<year>2001</year>
</date>
<body>Mariing binatikos kahapon ng mga opisyal ng Mindanao ang ipinalabas na travel advisory ng British Embassy na nagbabawal sa kanilang mga mamamayan na pumunta sa nasabing lalawigan. Sinabi ni Bukidnon Rep. Juan Miguel Zubiri na walang basehan ang nasabing pinakahuling travel advisory kung saan isinama ang Bukidnon sa mga lugar na hindi umano dapat puntahan. &amp;quot;Wala silang kaalam-alam sa nangyayari sa aming probinsiya. Hindi nila alam na ito ang pinaka-maunlad at pinakatahimik na lugar sa Mindanao,&amp;quot; pahayag ni Zubiri. Mas ligtas pa aniyang maglakad sa mga lansangan ng Malaybalay, ang kapitolyo ng Bukidnon, kaysa sa Belfast, Northern Ireland. Sinabi naman ni Bukidnon Governor Jose Zubiri na bagaman at parte ng Mindanao ang kanilang probinsiya ay lubhang malayo naman ito sa tinatawag na &amp;quot;hot spots.&amp;quot; Kung mapupuna umano ay hindi naman kasama ang Bukidnon sa travel advisory na naunang ipinalabas ng United States, France, Japan at Canada. &amp;quot;Walang car bombs sa Bukidnon, walang racial riots at walang touring hooligans,&amp;quot; sabi ni Gov. Zubiri. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=145306&amp;publicationSubCategoryId=92</link>
</article>
<article>
<title>GMA binansagang 'Iron Lady of Asia'</title>
<author>Lilia Tolentino</author>
<date>
<month>December</month>
<day>29</day>
<year>2001</year>
</date>
<body>Ikinalugod ni Pangulong Arroyo ang bansag sa kanya ng maimpluwensiyang Financial Times ng London bilang &amp;quot;Iron Lady of Asia.&amp;quot; Sa kanyang pag-uulat sa bayan kahapon na isinahimpapawid sa radyo at telebisyon mula sa Baguio City, sinabi ng Pangulo na makakabuti para sa kanya ang bansag na ito para hindi siya sindakin ng mga taong gustong umapi sa kanya dahil isa siyang babae at maliit. Ang karangalang &amp;quot;Iron Lady of Asia&amp;quot; ay naging taunang pagpaparangal ng Financial Times ng London na kahalintulad ng pagpili ng Time Magazine ng &amp;quot;Man of the Year.&amp;quot; Sinabi ng Malaca&amp;ntilde;ang na ang karangalan ay iginawad ng Financial Times kay Pangulong Arroyo dahil sa kanyang katatagan, pursigidong aksiyon sa tangkang pagbuwag sa kanyang administrasyon noong nakaraang Mayo 1. Ayon kay Presidential Spokesman Rigoberto Tiglao ang taguring &amp;quot;Iron Lady&amp;quot; ay naging bansag kay dating British Prime Minister Margaret Thatcher at tinagurian din ng ganito si dating Senador Miriam Defensor-Santiago. (Ulat ni Lilia Tolentino)</body>
<link>http://www.philstar.com/Article.aspx?articleId=145310&amp;publicationSubCategoryId=92</link>
</article>
<article>
<title>New Years' wish ni Erap: Makabalik sa Malaca&amp;ntilde;ang</title>
<author>Malou Rongalerios-Escudero</author>
<date>
<month>December</month>
<day>29</day>
<year>2001</year>
</date>
<body>Nagpahayag kahapon ng pag-asa si dating Pangulong Estrada na malilinis niya ang kanyang sarili upang makabalik sa puwesto at nang matupad umano ang kanyang mga naging pangako sa mga mahihirap. Sa mensahe nito para sa mga mamamayan ngayong bagong taon, sinabi ng dating pangulo na labis siyang nadidismaya sa nagiging takbo ng pamahalaan na inagaw umano sa kanya. Sinabi ni Estrada na labis siyang nababahala dahil patuloy ang paghihirap ng mga Filipino na kagagawan umano ng gobyernong hindi naman nila pinili kundi iniluklok na lamang ang sarili sa puwesto. &amp;quot;Let the New Year bring us new resolve to confront our problems and deliver us the opportunity to win back a government that looks after the welfare of the majority and not a new,&amp;quot;pagtatapos ni Estrada. (Ulat ni Malou Rongalerios-Escudero)</body>
<link>http://www.philstar.com/Article.aspx?articleId=145317&amp;publicationSubCategoryId=92</link>
</article>
<article>
<title>Pangulong Arroyo handang kasuhan ng sedition si Montayre</title>
<author>Ely Saludar</author>
<date>
<month>December</month>
<day>29</day>
<year>2001</year>
</date>
<body>Ikinokonsidera ng Malaca&amp;ntilde;ang ang posibleng pagsasampa ng kasong inciting to sedition sa pangunahing kritiko ni Pangulong Arroyo na si Peoples Consultative Assembly (PCA) secretary general Linda Montayre. Ayon sa Pangulo, kanyang kokonsultahin ang mga abogado nito kung maaaring maharap sa kasong sedition si Montayre matapos ihayag ng huli na handang lumahok ang PCA sa destabilisasyon laban sa katiwalian sa gobyerno. Sinabi ng Pangulo na kailangang pag-aralan pa ng kanyang mga abogado ang kaso bagamat wala pang karahasan ang grupo ni Montayre kaugnay ng planong destabilisasyon. Ang hakbang na ito ng Pangulo ay bilang pagpatol kay Montayre sa mga grabeng pagbatikos nito sa administrasyon. Matatandaan na binigyan ng PCA ng palugit ang Pangulo na kung walang repormang magaganap sa Arroyo administration bago sumapit ang unang taong anibersaryo ng Edsa Dos ay susuportahan nila ang anumang tangkang ibagsak ang kasalukuyang pamahalaan. Naunang inamin din ni Montayre na nakipagpulong ito sa ilang lider ng Rebolusyonaryong Alyansang Makabansa at Young Officers Union sa Puerto Azul sa Cavite. (Ulat ni Ely Saludar)</body>
<link>http://www.philstar.com/Article.aspx?articleId=145320&amp;publicationSubCategoryId=92</link>
</article>
<article>
<title>'Wala kaming affair ni Nani' - GMA</title>
<author>Lilia Tolentino</author>
<date>
<month>December</month>
<day>30</day>
<year>2001</year>
</date>
<body>Pinabulaanan kahapon ni Pangulong Arroyo ang mga kumakalat na tsismis na nag-uugnay sa kanya kay Justice Secretary Hernando Perez bilang isa sa mga umanoy ka-love affair niya. Sa kanyang pag-uulat sa bayan na isinahimpapawid sa radyo at telebisyon mula sa Presidential Mansion sa Baguio City, inamin ng Pangulo na ang isa sa mga nalilikhang impresyon ng isang babaeng Presidente kapag malapit ang trabaho sa isang lalaki ay ang hinalang mayroon na siyang relasyon dito. Talaga anyang wala siyang naging relasyon kay Perez at nakaka-shock umano ito kahit pa sabihing biro. Hindi umano biro ang kanyang trabaho bilang Pangulo dahil bukod sa pawang mga lalaki ang mga advisers niya, halos lahat ng mga namumuno sa mga ahensiya ng gobyerno ay lalaki. &amp;quot;Biruin mo, basta pala ikaw ay malapit sa iyong ka-trabaho na isang lalaki, nagkaka-affair na raw kayo. Ang hirap noon, nakakahiya,&amp;quot; sabi ng Pangulo. Hindi rin napikon ang Pangulo nang itanong ng program host na si Winnie Monsod kung isa sa mga idinadawit sa kanya ay si Dante Tan. &amp;quot;Ay naku, ayaw ko nang manggaling sa akin. Hindi totoo. Tingnan mo naman ang aking schedule. Saan ako magkakapanahon ng affair,&amp;quot; wika ng Presidente. Naghayag naman ng pagdaramdam ang Presidente sa aniyay hindi pantay na pamantayang ibinibigay ng publiko at media kay First Gentleman Atty. Jose Miguel Arroyo na sinasabing nanghihimasok sa patakaran ng gobyerno kung mayroon itong naibibigay na pahayag sa mahahalagang isyu. &amp;quot;Kung ang First Lady halimbawa ay si Nancy Reagan o si Mrs. Ramos ang magbigay ng opinion, hindi sila pinupuna. Pero ang asawa mo na nagsasabing ang nangidnap sa Dos Palmas ay Abu Sayyaf ay sinasabihan agad na nanghihimasok sa public policies,&amp;quot; dagdag pa ng Pangulo. (Ulat ni Lilia Tolentino)</body>
<link>http://www.philstar.com/Article.aspx?articleId=145397&amp;publicationSubCategoryId=92</link>
</article>
<article>
<title>Lost command umatake sa Zamboanga, 11 patay</title>
<author>Joy Cantos</author>
<date>
<month>December</month>
<day>30</day>
<year>2001</year>
</date>
<body>Labing-isa katao ang napatay at apat pa ang sugatan makaraang salakayin ng hinihinalang rebeldeng grupo ng Muslim na kasapi ng Lost Command ang isang Christian village sa isang liblib na lugar sa Naga, Zamboanga de Sibugay kamakalawa at paulanan ng mga bala ang mga kabahayan dito. Ang mga attacker na tinatayang nasa 20 ang bilang ay pawang nakasuot ng military fatigues at umatake dakong alas-10:30 ng gabi sa Purok 5, Brgy. Crossing, Sta. Clara, pahayag ni Armys 1st Infantry Division (ID) Deputy Chief, Brig. Gen. Angel Atutubo. Ayon kay Atutubo, 10 sibilyan ang napatay, lima rito ang kinilalang sina Romulo Caraca, Johnny Bajar, Gilbert Daque, Dodoy Burgete at Dodoy Magtupa habang napatay din ang isa sa mga attacker na si Kamlon Aburi, deputy ni Commander Barhama Ali, operations officer ng MILF. Nabatid na sa unang bugso pa lamang ng mga bala ay anim na villagers na ang agad napatay. Pagkatapos nito ay tumangay ang mga gunmen ng apat na villagers kung saan ginawa nilang tagabitbit ng kanilang mga napatay at sugatan. Nang makalayo na ang mga rebelde ay pinagbabaril din ang apat. Nasugatan naman sina Adriano Roberto, Rocy Monter, Toting Manolo at Richard Morter. Isinugod ang mga ito sa Dr. Sale Hospital. Sinabi ni Atutubo na karamihan sa mga biktima ay nasa kahimbingan na nang pagtulog ng biglang sumulpot ang mga armadong suspek at walang habas na pinaulanan ng bala ang mga kabahayan. Sunud-sunod na pagpapaulan ng putok ang pinakawalan ng mga rebelde na sumapul sa katawan ng mga nasabing biktima. Habang papatakas ay pinaulanan rin ng bala ng mga rebelde ang grupo ng mga taong maglalamay sa isang namatay na kaanak bago nagsitakas. Isang hot pursuit operations na ng militar ang inilunsad laban sa mga salarin samantala masusing iniimbestigahan ang motibo ng krimen. (Ulat ni Joy Cantos)</body>
<link>http://www.philstar.com/Article.aspx?articleId=145407&amp;publicationSubCategoryId=92</link>
</article>
<article>
<title>Misuari ibabalik sa bansa sa Enero 15</title>
<author>Lilia Tolentino</author>
<date>
<month>December</month>
<day>30</day>
<year>2001</year>
</date>
<body>Tinakdaan ni Pangulong Arroyo na maibabalik sa bansa si dating ARMM Governor Nur Misuari sa Enero 15, 2002 dahil nahihiya na umano siya sa bansang Malaysia. Ayon sa Pangulo, hindi siya umaatras sa desisyong ibalik sa bansa si Misuari para lang makaiwas sa posibleng gulo na maaaring likhain ng mga taga-suporta nito sa sandaling ikulong sa bansa ang dating gobernador. &amp;quot;Nakakahiya na sa Malaysia baka sabihin ng Malaysian citizens kay Prime Minister Mahathir Mohamad na bakit ito ang nag-aalaga ng problema ng ibang bansa,&amp;quot; sabi ng Pangulo. Sa sandaling dumating sa Pilipinas, aarestuhin at agad ikukulong si Misuari para harapin nito ang kasong rebelyon. Sinabi ng Pangulo na wala nang panganib na maaari pang makagulo sa sitwasyon ng bansa sa pagbabalik kay Misuari dahil hindi na ito chairman ng MNLF dahil ang papel niya dito ay ginagampanan na ng Council of the 15 na pinamumunuan ni ARMM Governor Farouk Hussin. (Ulat ni Lilia Tolentino)</body>
<link>http://www.philstar.com/Article.aspx?articleId=145413&amp;publicationSubCategoryId=92</link>
</article>
<article>
<title>11 bata ni Misuari dedo sa AFP</title>
<author>Jhay Mejias</author>
<date>
<month>December</month>
<day>31</day>
<year>2001</year>
</date>
<body>Labing-isang bata ni ex-ARMM Governor Nur Misuari ang napatay habang 2 sundalo naman ng militar ang nasawi makaraan salakayin ng mga loyalistang tauhan ng una kasama ang bandidong grupo ng Abu Sayaff ang tropa ng militar sa Jolo, Sulu, kamakalawa ng madaling araw . Ayon sa report ng Armed Forces of the Philippines (AFP) Southcom, na mayroong 40 miyembro ng Misuari Renegades Group ang umatake sa nagpapatrulyang tauhan ng Marine Batallion Landing Troops sa bayan ng Luuk, Jolo, Sulu. Umabot sa anim na oras ang bakbakan ng dalawang panig na naging dahilan para masawi ang dalawang tauhan ng militar at hindi pa nakikilalang 11 tauhan ni Misuari. Napag-alaman din AFP na bukod sa MRG ay kasama din sa pag-atake ang mga rebeldeng Abu Sayaff. Ayon kay Brig. Gen. Edilberto Adan, AFP spokesperson, na kanila pang inaalam ang mga pangalan ng mga nasawing sundalo at ang mga miyembro ng MRG. Samantala, sinabi rin ni Adan, na kanilang inaalam sa pamunuan ng Philippine National Police (PNP) kung saan lugar posibleng ikulong ang dating ARMM governo at manggagaling sa korte ang pinal na desisyon ukol dito. Nagbabala si Adan sa mga tauhan ni Misuari na kapag hindi tumigil ang mga ito sa paghahasik ng lagim sa ilang parte ng Mindanao ay mapipilitan silang isama ang mga ito sa talaan ng mga terorista . Hindi rin kinukonsidera ng AFP na bigyan ng malaking security measures si Misuari dahil ang ilan sa kapanalig nito ay nag-iisip na sumali sa magaganap na peace talks. (Ulat ni Jhay Mejias).</body>
<link>http://www.philstar.com/Article.aspx?articleId=145514&amp;publicationSubCategoryId=92</link>
</article>
<article>
<title>AFMA bigyan ng prayoridad - Oreta</title>
<author>Rudy Andal</author>
<date>
<month>December</month>
<day>31</day>
<year>2001</year>
</date>
<body>Nanawagan si Senator Tessie Oreta sa Arroyo administration na bigyang prayoridad ang pagpapalago ng agrikultura ng bansa sa pamamagitan ng pagpapabilis na maipamahagi sa 1,500 bayan sa buong bansa ang P1.5 bilyong pondo na siyang kinakailangan upang maisulong ang Agriculture and Fisheries Modernization Act (AFMA). Ang panawagan ay ginawa ni Oreta matapos nitong mabisto sa ulat ng Department of Budget ang Management (DBM) nang nakalipas na budget deliberation na P80 billion pa ang kulang ng AFMA upang maging matagumpay ang proyekto. Ipinakita sa larangan ng agrikultura na kailangang bigyan ito ng higit na pansin matapos magpamalas ng biglang pag-angat na siyang nakatulong ng malaki sa pagpapatatag ng ekonomiya sa kabila ng economic slowdown sa buong mundo. The plan of the Department of Agriculture to release P1.5 billion to the countrys town nationwide for farm modernization initiative is a welcome move. With 1,500 towns across the country sharing the allocation, this means that only small-scale farm projects can be undertaken by each municipality. This is a small amount compared with the total funding needed to switch AFMA on overdrive, paglilinaw ni Oreta. Ayon kay Oreta, sa kabila na malaking pagbaba ng ibang sektor sa krisis na kinahaharap ng mundo, nagpamalas ang sektor ng agrikultura nang kasiglahan na siyang tumutulong sa pagsasalba ng ekonomiya . Batay sa naitalang data ng DA, lumalabas na tumaas ang produksiyon ng palay sa 12.7 milyong metriko tonelada na nangangahulugang 12.5% pagtaas ng ani nito kung ito ay ikukumpara sa nakalipas na taon. Dahil dito, malaki ang natipid ng bansa sa pag-angkat ng mga produktong agrikultura dahilan sa malaki ang itinaas ng produksyon at malaki ang ibinaba naman ng pangangailangan ng bansa sa ibayong dagat. Kung mapapanatili anya ang antas ng pagtaas ng agrikultura, hindi siya magtataka na makabawi ang bansa at maibalik nito ang pagiging self-sufficient muli at kung papalarin ay manunumbalik ang export ng agricultural products sa ibayong dagat . Ang papasok pang buwan ang siyang anihan ng palay sa ibang lugar na siyang tutulong sa pag-angat ng ekonomiya ng bansa dahilan sa malaki ang maibabawas nito sa kinakailangang angkatin sa ibayong dagat . Naapektuhan ang Northern at Southern Mindanao dahilan sa kakapusan ng tubig na magagawan ng paraan ng pamahalaan sa pamamagitan ng paglalagay ng mga kinakailangan irrigation system para magpatuloy ang pag-ani. Naging maganda ang ginawa ng mga magsasaka na lumipat ng ibang pananim at ipinalit ang sugarcane at pineapple na siyang naging kapaki-pakinabang. (Ulat ni Rudy Andal)</body>
<link>http://www.philstar.com/Article.aspx?articleId=145516&amp;publicationSubCategoryId=92</link>
</article>
<article>
<title>'Trigger happy' lagot sa Ombudsman</title>
<author>Grace Amargo</author>
<date>
<month>December</month>
<day>31</day>
<year>2001</year>
</date>
<body>Nagbabala kahapon ang Department of Justice (DOJ) na hindi mangingilag na sampahan ng kaukulang kaso ang mga trigger happy na mahuhuling nagpapaputok ng baril sa pagsalubong sa Bagong Taon. Sinabi ni DOJ Chief State Prosecutor Jovencito Zu&amp;ntilde;o na kasuhan ang sinumang pulis, sundalo, security guards at mga sibilyan na positibo sa pagpapaputok ng baril mula ngayon hanggang bukas (Enero 1). Ayon kay Zu&amp;ntilde;o,kasong kriminal ang isasampa nilang kaso sa mga magpapaputok ng baril at kasong administratibo naman ang isasampa ng National Police Commission (NAPOLCOM) at Ombudsman sa mga pulis at sundalo na mahuhuling mga trigger happy. Nilinaw ni Zu&amp;ntilde;o ang sinumang mahuhuling magpapaputok ng baril ay kakasuhan ng illegal discharge at alarm and scandal. Ang mga mahuhuling walang kaukulang lisensya ay kakasuhan naman ng illegal possession of firearms. Samantala,sinabi ni DOJ Assisitant Chief state Prosecutor Leonardo Guiyab na may mga nakahanda ng piskal sa buong Metro Manila na siyang magsasagawa ng inquest sa mga sinumang gagawa ng krimen sa pagsalubong sa Bagong Taon. (Ulat ni Grace Amargo)</body>
<link>http://www.philstar.com/Article.aspx?articleId=145527&amp;publicationSubCategoryId=92</link>
</article>
<article>
<title>Peace &amp;amp; Order no. 1 kay GMA</title>
<author>Ely Saludar</author>
<date>
<month>December</month>
<day>31</day>
<year>2001</year>
</date>
<body>Itinuturing ni Pangulong Gloria Macapagal-Arroyo na malaking hamon sa kaniya ang katatagan ng katahimikan at kaayusan na nagsisilbing hadlang sa pag-usad ng bansa. Sa kaniyang ulat sa bayan, sinabi nito ang numerong uno niyang prayoridad ay alisin ang mga hadlang upang mapabilis at sumigla ang ekonomiya at ang sagot dito ay ang peace and order. &amp;quot;Ang number one challenge natin ay iyong perception ng peace and order&amp;quot; ani GMA. Sinabi pa nito na kailangan magbago ang pananaw ng mga negosyante na may katiyakan na magandang paglagakan ng puhunan ang Pilipinas. Ang nakakahadlang sa negosyante na maglagak ng puhunan ay ang pananaw nito sa mga bandidong Abu Sayyaf. Tiniyak ng Malaca&amp;ntilde;ang na sa lalong madaling panahon ay matatapos na ang problema sa Abu Sayyaf dahil sa pagpapaigting ng pamahalaan ang kampanya nito laban sa kriminalidad para mapatatag ang peace and order sa bansa. (Ulat ni Ely Saludar)</body>
<link>http://www.philstar.com/Article.aspx?articleId=145529&amp;publicationSubCategoryId=92</link>
</article>
<article>
<title>Pinay DH ninakawan sa NAIA</title>
<author>Butch Quejada</author>
<date>
<month>December</month>
<day>31</day>
<year>2001</year>
</date>
<body>Parang binuhusan ng kumukulong tubig ang isang 46-anyos na domestic helper matapos kalawitin ang kanyang handbag na naglalaman ng hindi pa mabilang na salapi, Nokia 8890 at mga importanteng dokumento sa may curbside ng Ninoy Aquino International Airport Centennial Terminal 2 matapos itong dumating galing Hongkong kahapon. Ang biktima ay nakilalang si Maria Editha San Mateo, isang katulong sa Hongkong na dumating sa NAIA sakay ng Philippine Airlines flight PR-303 dakong alas-11:30 ng umaga. Ayon kay San Mateo masaya siya nang lumapag ang eroplano sa airport dahil makikita niya ang kanyang pamilya na matagal din nitong hindi nakasama. &amp;quot;Kasama ko ang anak ko habang papatawid kami sa may curbside ng Centennial 2 para magpunta sa parking area. Wala akong kamalay-malay na sinungkit ang handbag ko.&amp;quot; ani San Mateo . Sinabi ng biktima na malungkot ang Bagong Taon niya dahil sa nangyari dahil hindi niya pinulot ang kinita niya sa Hong Kong kundi pinagpaguran niya ang mga ito. Nananawagan si San Mateo sa mga magnanakaw na kung puede ay isauli na lamang ang kanyang return ticket at passport para muli siyang makapagtrabaho. Napag-alaman na marami na rin umanong mga turista at dayuhan ang nagiging biktima ng holdap sa may bisinidad na NAIA. (Ulat ni Butch Quejada)</body>
<link>http://www.philstar.com/Article.aspx?articleId=145535&amp;publicationSubCategoryId=92</link>
</article>
</data>