<?xml version="1.0" encoding="ISO-8859-1" ?>
<data>
<article>
<title>GMA nagdeklara ng state of rebellion</title>
<author>Pilipino Star Ngayon Reportorial Team</author>
<date>
<month>May</month>
<day>02</day>
<year>2001</year>
</date>
<body>Idineklara kahapon ni Pangulong Arroyo ang state of rebellion bilang sagot sa umano&amp;acirc;€™y tangkang pabagsakin ang kanyang gobyerno at agawin ang kapangyarihan sa pamamagitan ng armadong mga pro-Erap rallyists na lumusob sa Malakanyang kahapon ng madaling-araw. Inihayag ni Presidential Spokesman Rigoberto Tiglao ang desisyon ni Pangulong Arroyo na isailalim ang buong Pilipinas sa state of rebellion, ilang hakbang na lamang sa state of emergency at martial law, upang wakasan na ang madugong demonstrasyon at manumbalik ang katahimikan. Sinabi ng Pangulo na ginamit ng mga pulitiko ang rally sa EDSA Shrine para isulong ang kanilang kapakanang pulitikal at sa kanilang panawagan pinagalit nila ang mga tao. Sila rin anya ang nagplano para ang gabi ng Lunes ay maging gabi ng paghihimagsik at gabi ng paglusob sa Malakanyang. Sa ilalim ng deklarasyon ng Pangulo, maaaring agad arestuhin ng militar at PNP ang bayolenteng demonstrador o ang sinuman ng walang warrant of arrest bastat maaktuhan na nanggugulo laban sa pamahalaan dahil itinuturing na itong mga kriminal o rebelde. Nilinaw ng Pangulo na kung saang lugar magkaroon ng kaguluhan ang mga demonstrador ay awtomatikong masasaklaw ng deklarasyon ng state of rebellion. Siniguro naman nito na aalisin din sa lalong madaling panahon ang idineklarang state of rebellion sa sandaling maaresto ang hinihinalang mga lider. &amp;quot;Gusto naming ipaalam sa ating mga mamamayan na hindi tayo nahaharap sa ordinaryong demonstrasyon, we&amp;acirc;€™re facing a rebellion, kaya nagdeklara ang Pangulo ng state of rebellion,&amp;quot; pahayag ni Tiglao. Pinuna ng gobyerno ang bayolenteng pagpapakita ng sentimiyento ng pro-Erap rallyists kay Estrada sa pamamagitan ng &amp;quot;armadong pag-aaklas.&amp;quot; Sinabi ni Tiglao na itinuturing ng Arroyo government ang pro-Erap attack sa Palasyo bilang isang &amp;quot;rebelyon&amp;quot; at maituturing na gawaing kriminal. Sa kabila ng deklarasyong ito, nilinaw ng Pangulong Arroyo na pinaiiral pa rin nito ang kanyang &amp;quot;maximum tolerance&amp;quot; policy. Arrest Warrant Kasunod ng deklarasyon ng state of rebellion, agad nagpalabas ng arrest warrant sa kasong sedition ang Department of Justice (DOJ) laban sa mga senatorial candidates ng Puwersa ng Masa na pinagsususpetsahang coup leaders at plotters na sina Juan Ponce Enrile, Gregorio Honasan, Panfilo Lacson at pro-Erap leader Ronald Lumbao. Iniutos din ng DOJ na pigilang makalabas ng bansa ang mga taong sinasabing nagtulak sa mga pro-Erap supporters na lusubin ang Malakanyang. Isinailalim sa hold departure list sina Enrile, Honasan, Lacson, Lumbao, JV Ejercito, Jude Estrada, Col. Cesar Mancao, Col. Vic Batac, dating Sen. Ernesto Maceda, Ret.Gen. Jake Malajacan, Ret.Gen. Cesar Taneda at Sr. Supt.Ed Valeroso. Hindi kasama sa HDO sina Santiago, Jamby Madrigal, Sen. Tito Sotto at Edgardo Angara. Inalerto naman ng Bureau of Immigration ang lahat ng ports of entry ng bansa at mahigpit na minomonitor ang galaw ng mga nabanggit na personalidad. Ang mga pangalan na nasa Immigration hold departure list ay ibinase sa records ng video tapes at speeches ng mga tumayo sa tinaguriang Edsa 3 na kabilang sa mga nag-udyok sa Erap supporters na magmartsa patungong Palasyo at patalsikin ang Arroyo administration. Miriam di kasama sa rebellion Samantala hindi na isinama ng Department of Justice sa kasong rebellion si Senator Miriam Defensor-Santiago. Ayon kay Justice Sec. Nani Perez, kinokonsidera ng DOJ ang pagiging nag-iisang babae ni Santiago sa mga lider na gumawa o namuno sa pagsasagawa ng rally at panggugulo sa loob ng Malakanyang kung gusto rin umano ni Miriam pwede itong maging state witness. Samantala, wala umanong korte ang maaring kumuwestiyon sa ipinalabas na warrant of arrest ng DOJ laban sa tatlong senatoriables at dating PNP chief. Ayon kay dating Sen. Jovito Salonga, sa ilalim ng Sec. 18 Article 7 ng Constitution, legal ang pagpapaaresto ni Justice Sec. Nani Perez sa mga ito dahil ito&amp;acirc;€™y isang executive power. State of Emergency hindi idedeklara Bagaman idineklara ang state of rebellion, wala umanong dahilan para isailalim sa state of emergency ang bansa. Sinabi ni Speaker Sonny Belmonte, hindi naman sa buong bansa nagaganap ang kaguluhan kundi sa maliit na bahagi lamang ng Metro Manila. Ipinaliwanag pa ng Speaker na hindi rin maaaring magdeklara ng martial law ang Malakanyang dahil kailangan pa itong dumaan sa Kongreso. Task Force vs Erap loyalist Samantala, bumuo kahapon ang Philippine National Police ng isang task force na magsasagawa ng imbestigasyon at pagdakip sa mga bayolenteng Erap supporters na lumusob sa Malakanyang. Inihayag ni PNP Chief Director Gen. Leandro Mendoza na ang binuo nilang Arrest and Investigation Task Force ay pamumunuan ni C/Supt. Lucas Managuelod, hepe ng PNP Directorate for Intelligence upang arestuhin at imbestigahan ang mga Erap loyalists na lumalabag sa batas. Sinabi pa ni Mendoza na inihahanda na nila ang kasong sedisyon laban sa mga inarestong Erap supporters. Kaugnay nito, pinapurihan ni Mendoza ang ipinamalas na kahinahunan at propesyunalismo ng mga pulis at sundalo ng pamahalaan sa pagsisikap nilang huwag direktang saktan ang mga protester na umano&amp;acirc;€™y sinulsulan ng mga pulitikong sinasamantala ang pagkakaroon para isulong ang kanilang personal na interes. Binigyang diin ni Mendoza na bagamat sinikap ng pulisya na ipatupad ang maximum tolerance laban sa nagwawalang Erap loyalists ay hindi sila mangingiming ipatupad ang batas sa oras na napatunayang lumalabag ang mga ito. (Ulat ng Pilipino Star Ngayon Reportorial Team)</body>
<link>http://www.philstar.com/Article.aspx?articleId=126484&amp;publicationSubCategoryId=92</link>
</article>
<article>
<title>'EDSA - 3' tapos sa Mendiola rally!</title>
<author>Ellen Fernando</author>
<date>
<month>May</month>
<day>01</day>
<year>2001</year>
</date>
<body>Tinatapatan mula pa kamakalawa ng gabi ng mga puwersang kalahok sa pangalawang people power revolution o EDSA 2 na nagpatalsik kay dating Pangulong Joseph Estrada sa pamamagitan ng rally sa paanan ng Don Chino Roces Bridge (dating Mendiola) ang demonstrasyon ng kanyang mga tagasuporta sa EDSA Shrine. Kagabi ay isinagawa ng mga kalahok sa EDSA 2 ang kanilang vigil sa Mendiola bilang pagsalubong sa pagdiriwang sa Araw ng paggawa ngayong Mayo 1. Inaasahang pangungunahan ng running priest na si Fr. Robert Reyes ang vigil sa pamamagitan ng isang banal na misa. Inaasahan ding isang milyong manggagawa at iba pang grupo ang magtitipon sa Mendiola para ipahayag na nananatiling buhay at ipaglalaban ang diwa ng EDSA 2 na nagluklok kay Pangulong Gloria Macapagal-Arroyo sa puwesto. &amp;quot;Sinusuportahan namin si Manila Archbishop Jaime Cardinal Sin sa panawagan niyang magtungo sa Mendiola para ipaglaban ang diwa ng People Power 2,&amp;quot; sabi ni Reyes. Isusulong din nila ang pagpapatuloy ng mga kasong kriminal laban kay Estrada. Isasagawa ng mga grupong Bagong Alyansang Makabayan, Kilusang Mayo Uno, Trade Union Congress of the Philippines, Couples for Christ, 13-0 Movement, Makati Business Club, Bayan Muna, Federation of Free Workers, government employees, grupong relihiyoso, at iba pang sektor ang rally para hadlangan ang balak ng mga loyalista ni Estrada na lumusob sa Malaca&amp;Atilde;&amp;plusmn;ang para patalsikin si Arroyo. (Ulat ni Ellen Fernando)</body>
<link>http://www.philstar.com/Article.aspx?articleId=126485&amp;publicationSubCategoryId=92</link>
</article>
<article>
<title>INC pinaatras sa pro-Erap rally</title>
<author>Nestor Etolle at Lilia Tolentino</author>
<date>
<month>May</month>
<day>01</day>
<year>2001</year>
</date>
<body>Inatasan ng liderato ng Iglesia ni Cristo ang mga miyembro nito na itigil na ang pagdalo sa rally ng mga tagasuporta ni dating Pangulong Joseph Estrada sa EDSA Shrine dahil naramdaman nilang walang mangyayari. Sinabi ng mapapanaligang mga impormante sa INC na napagsabihan sila ng kanilang mga ministro na magiging panghuli nila ang pagsama nila sa naturang rally noong Linggo ng gabi. &amp;quot;Wala naman daw nangyayari sa mga rallies. Pinapagod lang daw kami,&amp;quot; sabi ng impormante na apat na gabing dumalo sa rally sa EDSA Shrine. Ilang miyembro ng INC na residente ng Sampaloc, Manila ang nagsabing, sa unang araw ng rally, inobliga sila ng kanilang mga ministro na magtungo sa EDSA Shrine. Isang dating kongresista sa lunsod ang nagbigay sa kanila ng rasyong pagkain na binubuo lang ng mga sandwich at mineral water. Sinabi pa niya na hindi sila binayaran pero dumalo lang sila sa rally dahil sumusunod sila sa liderato ng INC. Natuwa naman ang mga miyembro ng INC sa utos ng lider nilang si Executive Minister Erano Manalo dahil naniniwala silang talagang nagkasala si Estrada sa mga kasong iniharap laban dito. Inihayag ni Manalo sa pulong niya kay Justice Secretary Hernando Perez kahapon ng tanghali na walang intensyon ang INC na pabagsakin ang administrasyon ni Pangulong Gloria Macapagal-Arroyo. Sinabi ni Perez na ikinalugod ni Manalo na kumikilos ang pamahalaang Arroyo para malunasan ang mga isyung pinuna ng lider ng INC. Kinumpirma rin ng Pangulo sa pulong-balitaan sa Malaca&amp;ntilde;ang na nakipagpulong din siya kay Bro. Mike Velarde na lider ng El Shaddai na ang maraming miyembro ay nagtutungo rin sa EDSA Shrine. Tumanggi ang Pangulo na ihayag ang napag-usapan nila ni Velarde dahil confidential umano ito. (Ulat nina Nestor Etolle at Lilia Tolentino)</body>
<link>http://www.philstar.com/Article.aspx?articleId=126486&amp;publicationSubCategoryId=92</link>
</article>
<article>
<title>Erap, haharap sa Korte sa Hunyo</title>
<author>Joy Cantos at Grace Amargo</author>
<date>
<month>May</month>
<day>01</day>
<year>2001</year>
</date>
<body>Inatasan kahapon ng Sandiganbayan si dating Pangulong Joseph Estrada at ang kanyang anak na si Jinggoy na humarap sa Korte sa Hunyo 27 para sa arraignment o pagbasa ng demandang plunder laban sa kanila. Sinabihan ni Sandiganbayan Associate Justice Anacleto Badoy Jr. ang sheriff at ang pulisya na dalhin sa Korte si Estrada sa Hunyo 27 para masagot ng mga ito ang naturang demanda at masimulan na ang paglilitis dito. Kasalukuyang hinihigpitan ng pulisya at militar ang pagbabantay kay Estrada at kay Jinggoy na sumasailalim sa isang executive checkup at posibleng manatili pa ng ilang araw sa Veterans Memorial Medical Center sa Quezon City. Sinasabing magtatagal pa sa ospital ang mag-amang Estrada bago ilipat sa bago nilang kulungan sa Sta. Rosa, Laguna. Gayunman, hanggang sa Huwebes lang, Mayo 3, ang ibinigay ng Sandiganbayan para makumpleto ang eksaminasyon ng mga duktor kay Estrada sa nabanggit na ospital. Hiniling naman ng abogadong si Oliver Lozano sa Supreme Court na ibalik sa puwesto si Estrada dahil pinagbatayan lang naman umano ang pagkakaluklok ni Pangulong Gloria Macapagal-Arroyo sa kapangyarihan ng EDSA 2. (Ulat nina Joy Cantos at Grace Amargo)</body>
<link>http://www.philstar.com/Article.aspx?articleId=126487&amp;publicationSubCategoryId=92</link>
</article>
<article>
<title>Crame at Aguinaldo nasa double red alert</title>
<author>Joy Cantos, Lilia Tolentino at Doris Franche</author>
<date>
<month>May</month>
<day>01</day>
<year>2001</year>
</date>
<body>Isinailalim sa double red alert mula kamakalawa ng gabi ang Camp Crame at ang Camp Aguinaldo sa Quezon City na punong himpilan ng Philippine National Police at Armed Forces of the Philippines, ayon sa pagkakasunod. Isinagawa ng liderato ng AFP at PNP ang hakbang makaraang kumalat ang mga balita hinggil sa tangkang kudeta para pabagsakin ang administrasyon ni Pangulong Gloria Macapagal-Arroyo at banta ng mga Estrada supporter na lusubin ang Malaca&amp;ntilde;ang at ang Veterans Memorial Medical Center na kinararatayan ng dating Pangulo para itakas ito. Maraming tangke at helicopter at mga sundalo ang nakabantay sa dalawang kampo. Hanggang kahapon, sarado ang dalawang kampo at matinding seguridad ang ipinatutupad. Mahigpit na ring binabantayan ng mga awtoridad ang mga istasyon ng radyo at telebisyon tulad ng ABS-CBN, GMA-7, PTV-4, DZMM, DZBB at iba pa para pangalagaan ang mga ito laban sa pananabotahe. Sinabi ni AFP Spokesman Brig. Gen. Edilberto Adan na nakahanda silang tapatan ang ilang grupong tapat kay Estrada na nagbabalak magkudeta. Sinabi ng Association of Generals and Flag Officers Inc. na tutol silang maibalik sa puwesto si Estrada dahil seryoso ang kaso nitong plunder. Idiniin ni AFP Chief of Staff Gen. Diomedio Villanueva na 100 porsiyento ang suporta ng militar kay Arroyo. Sinabi ni Villanueva na nagpapakalat ng balita hinggil sa kudeta ang mga grupong hindi kaalyado ni Arroyo para mahati ang militar. Pinabulaanan naman ni Presidential Spokesman Rigoberto Tiglao na nakikipagnegosasyon ang Malaca&amp;ntilde;ang sa kampo ni Estrada. Sinabi ni Tiglao na imposibleng mapalaya si Estrada dahil kautusan ng korte ang pagkakaaresto rito kaya hindi puwedeng idaan sa negosasyon. (Ulat nina Joy Cantos, Lilia Tolentino at Doris Franche)</body>
<link>http://www.philstar.com/Article.aspx?articleId=126488&amp;publicationSubCategoryId=92</link>
</article>
<article>
<title>Makati rally ng loyalists pumalpak</title>
<author>Lordeth Bonilla</author>
<date>
<month>May</month>
<day>01</day>
<year>2001</year>
</date>
<body>May 1,500 tagasuporta ni dating Pangulong Joseph Estrada ang nagmartsa mula sa EDSA Shrine patungo sa Ayala Avenue, Makati City at nag-rally dito kahapon ng umaga para tangkang hikayatin ang mga negosyante na sumama sa kanilang People Power 3.Pero hindi nagtagumpay ang kanilang rally dahil nagtagal lang sila ng limang oras sa naturang lugar bagaman nauna nilang ipinangakong hindi sila aalis doon bagaman balwarte ito ng mga grupong kontra kay Estrada. Nagkaroon ng misa sa kanilang rally at nagkaroon ng kantahan at mga talumpati. Nagbantay naman ang 200 pulis para masawata ang anumang kaguluhan. Pero, pasadong alas-9:30 ng umaga nang biglang tumigil ang programa ng mga ralista, namatay ang sound system at inalis ang backup generator kasama ang dump truck na nagsilbing stage. Ilang Estrada supporter ang naguluhan kung bakit biglang nahinto ang programa at pinababalik sila ng kanilang mga lider sa EDSA Shrine gayong sinabihan sila na mananatili sila sa Ayala. Ilan sa kanila ang nagmatigas na pumirmi sa naturang lugar pero tuluyan ding umalis at nagbalik sa EDSA pagsapit ng tanghali. (Ulat ni Lordeth Bonilla)</body>
<link>http://www.philstar.com/Article.aspx?articleId=126489&amp;publicationSubCategoryId=92</link>
</article>
<article>
<title>Bahay ni Sin guwardiyado</title>
<author>Danilo Garcia</author>
<date>
<month>May</month>
<day>01</day>
<year>2001</year>
</date>
<body>Mahigpit na ngayong binabantayan ng mga awtoridad at ng daan-daang pari at madre ang tahanan ni Manila Archbishop Jaime Cardinal Sin sa Villa San Miguel sa Mandaluyong City bilang paghahanda sa posibleng paglusob dito ng mga tagasuporta ni dating Pangulong Joseph Estrada. May kumalat umanong mga text message na lulusubin ng mga Estrada supporter na nagdedemonstrasyon sa EDSA Shrine ang bahay ni Sin dahil sa galit nila rito. (Ulat ni Danilo Garcia)</body>
<link>http://www.philstar.com/Article.aspx?articleId=126490&amp;publicationSubCategoryId=92</link>
</article>
<article>
<title>Speaker Belmonte suportado ng 28 TODA</title>
<author></author>
<date>
<month>May</month>
<day>01</day>
<year>2001</year>
</date>
<body>Sinuportahan si Speaker Sonny &amp;quot;SB&amp;quot; Belmonte at ang kanyang &amp;quot;Serbisyong Bayan (SB)&amp;quot; team ng 28 pangulo ng ibat ibang organisasyon ng mga Tricycle Operators and Drivers Association (TODA). Ayon sa lahat ng political surveys ng mga independyenteng grupo, lalaki pa ang lead ni Belmonte, ang paboritong kandidato ng People Power Coalition-Lakas para alkalde ng Quezon City at Quezon City Vice Mayor Connie Angeles naman para sa dating posisyon. Sama-samang nagmaneho ang mga tricycle drivers at operators papunta sa headquarters ni Belmonte sa E. Rodriguez Avenue sa Quezon City upang hayagang ideklara ang kanilang suporta kay SB bilang susunod na alkalde ng nasabing lungsod. &amp;quot;Hindi na kami magbabaka-sakali pa. Kailangan ng lungsod ang siguradong may kakayahan at sinseridad. Si Belmonte ang magaling at mabuting tao... maaasahan talaga,&amp;quot; ani Ricardo Dadea, TODA District 4 president. Pinangunahan ni Dadea ang mga pangulo ng TODA kasama si Freddie Manuel (Unang Hakbang), Josephine Gerones (Villa Espana), Jose Sison (UPTV), H. Panti (Philcoa), Frank Munoz (Visayan), Edmund Coronel (New Manila), Rod Docoron (Agham), Juantio Carpio (Biak-na-Bato), Armando Garcia (Kamuning), George Ballao (Pinyahan) at Honorio Pazcoguin (Pinagkaisahan), ilan dito. Idineklara ng mga tricycle organizations ang kanilang tiwala na makapagtatatag si Belmonte ng isang epektibo at hayag na administrasyon upang linisin ang katiwalian at red tape sa paghahatid ng serbisyo sa tao. Mga 253 grupo ng mga mahihirap ang nagkaisa kamakailan upang dalhin ang &amp;quot;good government&amp;quot; campaign ni Belmonte sa kanilang komunidad sa ilalim ng Coalition of Volunteers of Urban Poor Supporting SB. Ayon kay Alex Santos ng Social Housing Movement (SHM), isang NGO, subok na ang liderato ni Belmonte at ang kanyang kaalaman upang tugunan ang pangangailangan ng mahihirap na sektor, kasama ang pabahay, kalusugan at sanitasyon (basura), edukasyon, computer skills at pangkabuhayan. Gayon din ang sinabi ni Romeo Magramo ng Koalisyon ng Maralita-Lungsod Quezon (Koalisyon), kaalyansa ng SHM, &amp;quot;upang mapagkaisa ang ating puwersa para sa isang malinis at progresibong lungsod.&amp;quot;</body>
<link>http://www.philstar.com/Article.aspx?articleId=126491&amp;publicationSubCategoryId=92</link>
</article>
<article>
<title>Nasaan ang barko, Miriam ?</title>
<author>Edith Regalado</author>
<date>
<month>May</month>
<day>01</day>
<year>2001</year>
</date>
<body>DAVAO CITY  Sinisisi ngayon si Senador Miriam Defensor-Santiago dahil sa kanyang pahayag sa mga dumalo sa rally dito ng Puwersa ng Masa noong nakaraang linggo na isang barko ang aarkilahin para sakyan ng mga gustong dumalo sa rally ng mga tagasuporta ni dating Pangulong Joseph Estrada sa EDSA Shrine sa Mandaluyong City. Daan-daang maralitang residente ng Agdao, Sasa, Panacan at Bankerohan ng lungsod na ito ang nagdagsaan sa mga pier ng Sta. Ana at sa Sasa Wharf para abangan ang barko na magdadala umano sa kanila sa Maynila. &amp;quot;Mag-aarkila kami ng barko na magdadala sa mga taga-Mindanao sa Maynila para makisali sa rally at suportahan si dating Pangulong Estrada,&amp;quot; sabi ni Santiago sa mga tao na dumalo sa isang rally dito noong nakaraang linggo. Ang pahayag ni Santiago ay hindi nakaligtas sa pandinig hindi lang ng mga tagasuporta ni Estrada kundi pati na rin sa mga gustong makasakay ng barko kahit hindi pabor sa dating pangulo. Marami sa mga gustong sumakay sa barko ay nagsasabing gusto lang nilang makarating sa Maynila kaya sasamantalahin nila ang pagkakataon. &amp;quot;Pero nasaan ang barko?&amp;quot; tanong ng ilan sa kanila habang naghihintay sila sa sasakyang sinasabi ni Santiago. Gayunman, may kumalat na balita na ang sasakay sa barko ay bibigyan din ng tig-P10,000 bilang suporta sa pamamalagi nila sa Manila. (Ulat ni Edith Regalado)</body>
<link>http://www.philstar.com/Article.aspx?articleId=126492&amp;publicationSubCategoryId=92</link>
</article>
<article>
<title>Enrile Inaresto!</title>
<author>Joy Cantos</author>
<date>
<month>May</month>
<day>02</day>
<year>2001</year>
</date>
<body>Inaresto kahapon ng magkakasanib na elemento ng PNP-Intelligence Group at PNP-Traffic Management Group si Sen. Juan Ponce Enrile sa isinagawang warrantless arrest sa tahanan nito sa Dasmari&amp;ntilde;as Village, Makati City. Payapang sumama si Enrile kay PNP-IG Director Sr. Supt. Reynaldo Berroya ng puntahan nila ito sa kanyang bahay. Si Enrile, isang re-electionist senator mula sa partido ng Laban ng Demokratikong Pilipino-Puwersa ng Masa ay dinakip matapos na isangkot na kabilang sa mga pulitikong nag-udyok sa mga Erap loyalists na sugurin ang Palasyo ng Malakanyang na nagbunsod sa madugong komprontasyon sa pagitan ng mga operatiba ng anti-riot policemen at nagwawalang supporters na masyadong naging bayolente. Inihahanda na ang pagsasampa ng kasong sedisyon laban kay Enrile. Tiwala naman si Enrile na malulusutan ang naturang kaso bunga ng kawalan ng matibay na ebidensiya. Kusang loob namang sumuko dakong alas-2 ng hapon sina C/Supt. Victor Batac, dating hepe ng PNP-Records and Management at Senior Supt. Diosdado Valeroso. Ang dalawa ay kabilang sa inutos na arestuhin dahil sa pagkakasangkot sa naganap na pag-aaklas ng Erap loyalists. Kinumpirma naman ni Berroya na ibat ibang grupo mula sa militar at pulisya ang dadakip sa mga suspek at ipatutupad ito sa loob ng 24 oras. Samantala, nabigo namang maaresto ng PNP-CIDG si Sen. Gringo Honasan matapos na hindi ito matagpuan sa tahanan nito sa Marikina City ng magsagawa ng raid. (Ulat ni Joy Cantos)</body>
<link>http://www.philstar.com/Article.aspx?articleId=126493&amp;publicationSubCategoryId=92</link>
</article>
<article>
<title>Plano ni Erap nabunyag</title>
<author>Lilia Tolentino</author>
<date>
<month>May</month>
<day>02</day>
<year>2001</year>
</date>
<body>Ibinunyag ni Pangulong Arroyo ang isang plano ni dating Presidente Estrada para magbalik sa Malakanyang at muling pamunuan ang pamahalaan sa tulong ng kanyang mga kaalyado at political supporters. Sa national broadcast sa radyo at telebisyon, sinabi ng Pangulo na may naiwang dokumento si Estrada sa Veterans Memorial Medical Center na nagdedeklarang tapos na ang kanyang bakasyon na nagsimula noong Enero 20,2001 at babalik na siya sa panguluhan. Sinabi ng Pangulo na ang kahilingan ng mga tagasuporta ni Estrada na makabalik sa puwesto si Erap ay hindi puwedeng mangyari dahil kinumpirma na ng Korte Suprema ang pagiging lehitimo ng kanyang liderato. (Ulat ni Lilia Tolentino)</body>
<link>http://www.philstar.com/Article.aspx?articleId=126494&amp;publicationSubCategoryId=92</link>
</article>
<article>
<title>Puwersa candidates naghugas kamay</title>
<author>Danilo Garcia</author>
<date>
<month>May</month>
<day>02</day>
<year>2001</year>
</date>
<body>Mga duwag at iresponsable umano ang mga lider ng tinaguriang Edsa 3 dahil pinabayaan na lamang ng mga ito na sumugod ang mga tao sa Mendiola at doon manggulo, at patuloy na itinatago ang kanilang sarili. Sa pahayag nina Bohol Rep. Ernesto Herrera at Quezon Rep. Wigberto Ta&amp;ntilde;ada, sinabi ng mga ito na duwag ang namumuno sa tinawag nilang People Power 3 dahil walang gustong umamin sa mga ito. Sa pulong balitaan sa Club Filipino sa San Juan, nagkanya-kanyang tanggi sina Senators Miriam Defensor-Santiago, Tito Sotto, Juan Ponce Enrile, Orly Mercado at Ed Angara at sinabi ng mga ito sa panayam na naimbitahan lamang sila. Maging si re-electionist Makati Cong. Agapito &amp;quot;Butz&amp;quot; Aquino ay itinanggi na isa siya sa nag-utos sa pagsugod ng mga pro-Erap supporters sa Palasyo. (Ulat ni Danilo Garcia)</body>
<link>http://www.philstar.com/Article.aspx?articleId=126495&amp;publicationSubCategoryId=92</link>
</article>
<article>
<title>Paglilitis kay Erap bilisan</title>
<author>Doris M. Franche</author>
<date>
<month>May</month>
<day>02</day>
<year>2001</year>
</date>
<body>Iminungkahi ni Senate President Aquilino Pimentel Jr. na dapat na agarin ng pamahalaan ang paglilitis sa kaso ni dating Pangulong Joseph Estrada upang unti-unti nang humupa ang gulo sa pagitan ng pamahalaan at ng pro-Estrada protesters. Ayon kay Pimentel, nais ng protesters na malinis ang pangalan ng dating Pangulong Estrada sa paniniwalang ito pa rin ang makapag-aahon sa kanila sa hirap. Sinabi ni Pimentel na kailangan na mag-usap ang pamahalaan at ang mga abogado ni Estrada upang madaliin ang paglilitis ng kasong iniharap dito. Si Estrada ay sinasabing babasahan ng sakdal sa Hunyo 27, 2001 ng Sandiganbayan. Kasabay nito, sinabi din ni Pimentel na handa siyang mamagitan kung kinakailangan upang matapos na lamang ang usapin ng dalawang panig at maiwasan ang anumang karahasan. Naniniwala si Pimentel na muling magkakaroon ng gulo sa mga susunod na araw kung hindi aaksyon ang pamahalaan laban sa kaso ni Estrada. (Ulat ni Doris M. Franche)</body>
<link>http://www.philstar.com/Article.aspx?articleId=126496&amp;publicationSubCategoryId=92</link>
</article>
<article>
<title>Erap at Jinggoy inilipat na sa Laguna</title>
<author>Joy Cantos at Lilia Tolentino</author>
<date>
<month>May</month>
<day>02</day>
<year>2001</year>
</date>
<body>Dahil sa pagbabanta ng mga loyalista ni dating Pangulong Estrada na sapilitan itong kukunin mula sa kanyang kinaroroonang silid sa Veterans Memorial Medical Center (VMMC), inilipat na kahapon ng umaga ang dating presidente sa detention cell ng Fort Sto. Domingo sa Sta. Rosa, Laguna. Si Estrada, kasama ang anak na si San Juan Mayor Jinggoy Estrada at dating Unang Ginang Loi ay inalis sa nasabing hospital dakong alas-5:45 ng umaga sakay ng chopper. Ayon kay PNP Chief Director Gen. Leandro Mendoza, nagdesisyon sila na ilipat na si Estrada matapos na malaman na daan-daang supporters na nagra-rally sa EDSA Shrine ang lulusob rin sa VMMC para itakas ang kanilang idolo na binabalak nilang ibalik sa Palasyo. Tiniyak naman ni Mendoza ang kaligtasan ng dating Pangulo habang siyay nakapiit sa Fort Sto. Domingo. Igigiit naman ng mga abogado ni Estrada ang paglilipat na muli sa dating Pangulo sa VMMC kapag humupa na ang tensiyon sa Metro Manila bunga ng pagwawala ng mga loyalista nito. Nabatid na bunga ng tensiyon ay hindi na natapos ng mag-amang Estrada ang executive check-up sa VMMC. (Ulat nina Joy Cantos at Lilia Tolentino)</body>
<link>http://www.philstar.com/Article.aspx?articleId=126497&amp;publicationSubCategoryId=92</link>
</article>
<article>
<title>Santos papalit na DILG chief ?</title>
<author>Perseus Echiminada</author>
<date>
<month>May</month>
<day>07</day>
<year>2001</year>
</date>
<body>Ikinonsidera ng Malaca&amp;ntilde;ang si dating local government secretary Luis &amp;quot;Winchester&amp;quot; Santos bilang posibleng kapalit ni Interior and Local Government Secretary Jose Lina na ililipat naman sa Department of Trade and Industry (DTI). Ayon sa source, si Santos na kasalukuyang national president ng Kampi ang matunog na uupo sa DILG sa sandaling ipatupad ng Malaca&amp;ntilde;ang ang pagbalasa sa gabinete. Nabatid pa sa source na unang plano ay gawin si Pangulong Arroyo bilang kalihim ng DILG at dahil sa tangkang pag-agaw sa Palasyo ay napisil nitong si Santos ang bagay sa nasabing puwesto. Bukod sa pagiging World War II veteran, nagsilbi si Santos bilang hepe ng pulisya ng Davao City at naging kalihim ng nabuwag na Department of Local Government (DLG) hanggang sa magretiro. Sa kainitan ng kudeta noong 1990, pinamunuan ni Santos ang grupo ng mga militar at pulis sa pag-aresto kay Col. Rodolfo Aguinaldo sa Tuguegarao, Cagayan. Sinalakay noon ni Aguinaldo ang hotel Delfin at nasukol si Santos at mga tauhan nito. Ang naturang labanan ang pumatay kay Col. Oscar Florendo, na noon ay AFP spokesman. (Ulat ni Perseus Echiminada)</body>
<link>http://www.philstar.com/Article.aspx?articleId=126498&amp;publicationSubCategoryId=92</link>
</article>
<article>
<title>ICJ diringgin ang argumento ng Pilipinas</title>
<author>Rose Tamayo</author>
<date>
<month>May</month>
<day>07</day>
<year>2001</year>
</date>
<body>Sa susunod na buwan ay nakatakdang dinggin ng International Court of Justice (ICJ) ang oral argument ng Pilipinas sa pagkakaroon nito ng karapatan na umangkin sa Sabah. Hunyo 27 ang petsang itinakda at kauna-unahang pagkakataon na ang panig ng Pilipinas ay diringgin at igigiit nito sa ICJ na may karapatan din itong umangkin sa Sabah at sa mga isla ng Sipadan at Ligitan tulad ng pag-angkin ng bansang Malaysia at Indonesia. Ang isla ng Sipadan at Ligitan ay matatagpuan sa Celebes Sea,ilang kilometro ang layo mula sa hangganan ng Borneo na kinaroroonan ng Sabah na kapwa inaangkin ng Pilipinas, Malaysia at Indonesia. Sinabi ni Foreign Affairs Undersecretary for Policy Lauro Baja Jr.,na mayroon na silang legal team na makikipag-argumento sa ICJ at hindi maapektuhan kung anuman ang magiging desisyon ng korte sa kanilang pag-angkin sa mga nabanggit na isla. (Ulat ni Rose Tamayo)</body>
<link>http://www.philstar.com/Article.aspx?articleId=126499&amp;publicationSubCategoryId=92</link>
</article>
<article>
<title>May &amp;quot;fan&amp;quot; na Hollywood actor si Erap</title>
<author></author>
<date>
<month>May</month>
<day>07</day>
<year>2001</year>
</date>
<body>Kung sa pelikulang Pilipino na si Fernando Poe Jr., na kilalang matalik na kaibigan at numero unong supporter ng pinatalsik na Pangulong Joseph Estrada mayroon din itong &amp;quot;fan na Hollywood actor sa katauhan ni Jack Nicholson. Isang fax message noong Abril 30 ang ipinadala ni Nicholson na nagpapahayag ng pagsuporta sa pinatalsik na pangulo. Kilala si Nicholson bilang premyadong aktor na nakatanggap ng best actor awards sa Oscar para sa kanyang pag-ganap sa mga pelikulang &amp;quot;One Flew Over the Cuckoos Nest,&amp;quot; &amp;quot;Batman&amp;quot; sa papel na Joker at As Good As It Gets&amp;quot;. Maikli lamang ang mensahe subalit nakapaloob dito ang pahayag ni Nicholson na walang dapat ikahiya si Erap subalit dapat umanong mag-ingat ito sa mga taong may masamang balak sa kanya. &amp;quot;Dear President Estrada; Joseph,the world is watching you.Keep your head up,but dont forget to duck.Your Friend from&amp;quot; Flight to Fury&amp;quot; Jack Nicholson.</body>
<link>http://www.philstar.com/Article.aspx?articleId=126500&amp;publicationSubCategoryId=92</link>
</article>
<article>
<title>Enrile atbp sa rebelyon; Miriam aarestuhin na rin: Ex-Sen. Maceda dinampot!</title>
<author>Joy Cantos,Lilia Tolentino at Grace Amargo</author>
<date>
<month>May</month>
<day>03</day>
<year>2001</year>
</date>
<body>Dinampot kahapon ng mga elemento ng Philippine National Police-Intelligence Group (PNP-IG) si dating US Ambassador at Senate president Ernesto Maceda sa isinagawang operasyon sa tahanan nito sa Sampaloc, Maynila matapos paratangan na kabilang sa mga pulitikong nag-udyok sa mga Erap loyalists na magtipun-tipon sa Edsa Shrine at sugurin ang Palasyo ng Malakanyang na nagbunsod ng madugong komprontasyon sa pagitan ng mga ralista at anti-riot policemen kamakalawa. Bandang alas-3 ng hapon kahapon ng payapang sumama si Maceda kay PNP-IG chief, Sr. Supt. Reynaldo Berroya. Sinamahan si Maceda ng ilang miyembro ng kanyang pamilya at abogadong si Atty. Alfredo Lazaro. Dinala si Maceda sa headquarters ng PNP-IG sa Camp Crame kung saan ito inimbestigahan bago isasailalim sa kustodya ng PNP-Criminal Investigation and Detection Group. Sa panayam, malungkot na sinabi ni Maceda na sa gulang na 66 anyos na may sakit pang diabetes gayundin sa puso ay wala na siyang panahong makisangkot sa panggugulo laban sa administrasyong Arroyo. Itinanggi ni Maceda na hinikayat niya sa Edsa rally ang mga loyalista ni Erap na sugurin ang Palasyo at hindi rin umano siya nagsasalita ng maanghang laban sa gobyerno. Pinabulaanan rin ni Maceda ang napaulat na lihim siyang nakipagpulong kina Senators Gregorio Honasan, Juan Ponce Enrile at Panfilo Lacson sa Discovery Suites bago naganap ang madugong komprontasyon sa Mendiola. Ipinapalagay ni Maceda na ang pagdakip sa kanya ay paghihiganti umano ng kampo ni Arroyo. &amp;quot;I turned down offers to be Executive Secretary or DTI secretary six times. I refused to run for the Senate under the Puwersa ng Masa. I resigned as ambassador last October. I have long announced I was retiring. There is absolutely no ambition left in me to go back into power,&amp;quot; pahayag pa ni Maceda. Kabilang rin sa mga aarestuhin sina Honasan, Lacson, Army Brig. Gen. Marcelino &amp;quot;Jake&amp;quot; Malajacan, P/Sr. Supts. Michael Ray Aquino at Cesar Mancao, PMAP leader Ronald Lumbao at Cesar Tanega. Rebelyon kay Enrile atbp. giit Samantala, iginiit kahapon ni Pangulong Arroyo na kasong rebelyon ang dapat na isampa kay Sen. Juan Ponce Enrile at sa iba pang kasama nito. Tulad ni Enrile, handa rin si Sen. Miriam Defensor-Santiago na magpakulong kung ito&amp;acirc;€™y ipaaaresto ng Department of Justice (DOJ) sa bisa ng warrantless arrest. Sinabi ni Santiago na hindi siya natatakot sa banta ng DOJ na magsasampa ng kasong sedition laban sa kanya dahil sa direktang partisipasyon nito sa naganap na Edsa 3 dahil itoy isang bailable offense. Inihayag naman ni Justice Secretary Hernando Perez na tuluyan na ring aarestuhin ng pamahalaan si Santiago matapos nitong tanggihan ang alok ng Justice department na maging state witness sa kasong rebelyon sa mga akusadong umano&amp;acirc;€™y nagplano, tumulong o nanulsol sa mga pro-Erap loyalists para lusubin ang Malakanyang. Kasabay nito, hiniling ni Santiago sa Korte Suprema na ipalabas ang resolution ng kanyang petition na nagpapawalang-saysay sa warrantless arrest sa ilalim ng state of rebellion.(Ulat nina Joy Cantos,Lilia Tolentino at Grace Amargo)</body>
<link>http://www.philstar.com/Article.aspx?articleId=126501&amp;publicationSubCategoryId=92</link>
</article>
<article>
<title>GMA baka ma-impeach</title>
<author>Doris Franche at Malou Rongalerios</author>
<date>
<month>May</month>
<day>03</day>
<year>2001</year>
</date>
<body>Dapat umanong linawin ni Pangulong Arroyo ang ibig sabihin ng state of rebellion dahil maaari umano itong mapatalsik sa puwesto sakaling mapatunayan ng Korte Suprema na nilabag nito ang Konstitusyon ng Pilipinas. Ayon kay Sen. Rodolfo Biazon, mahihirapan umanong ipaliwanag ng administrasyon ang kanilang aksiyon lalu pat wala siyang nakikitang rebelyon noong Martes sa pagitan ng pro-Erap protesters at ng pamahalaan. Maaaring mayroong lawless violence na naganap sa Mendiola pero hindi umano ito makatarungan para ideklara ni Arroyo ang state of rebellion sa kalakhang Maynila. Gayunman, sinabi ni Biazon na bahala na ang Senate Committee on Justice and Human Rights na mag-imbestiga sa naganap na karahasan sa Mendiola. Samantala, tahasan namang sinabi ng mga administration senators na walang balak ang pamahalaang Arroyo na magdeklara ng martial law. Ayon kay re-electionist Sen. Franklin Drilon, walang masamang intensiyon ang Pangulo ng ideklara nito ang state of rebellion at hindi dapat kuwestiyunin ang ipinalabas na warrantless arrest laban sa mga nagpasimula ng gulo. Aniya, ang naganap na karahasan sa Mendiola ay maituturing na isang continuing offense na hindi na kailangan pa ng warrant of arrest mula sa anumang korte. Sinabi naman ni House Speaker Feliciano &amp;quot;Sonny&amp;quot; Belmonte Jr. na dapat pag-aralan sa lalong madaling panahon ang pag-aalis sa Metro Manila sa state of rebellion dahil kontrolado na naman ang sitwasyon. Mas magiging paborable umano sa gobyerno at sa ekonomiya ng bansa kung paiikliin ang deklarasyon ng state of rebellion. (Ulat nina Doris Franche at Malou Rongalerios)</body>
<link>http://www.philstar.com/Article.aspx?articleId=126502&amp;publicationSubCategoryId=92</link>
</article>
<article>
<title>Tuloy ang halalan!</title>
<author>Lilia Tolentino at Jhay Mejias</author>
<date>
<month>May</month>
<day>03</day>
<year>2001</year>
</date>
<body>Nilinaw ni Justice Secretary Hernando Perez na hindi naman magtatagal ang idineklarang state of rebellion ni Pangulong Arroyo at hindi ito makakaapekto sa idaraos na halalan sa Mayo 14. Sinabi ni Perez na tuloy ang halalan at walang dapat ikabahala ang taumbayan. Ang idineklarang state of rebellion ay pagkilala lamang ng katotohanan na may tangka talagang itumba ang ating pamahalaan sa pamamagitan ng armas at dahas. Maaaring alisin na ang state of rebellion sa sandaling tahimik na ang kapaligiran sa MM. Hindi anya dapat na kabahan ang sambayanan na ang kasunod ng state of rebellion ay ang suspension ng writ of habeas corpus o ang pagdedeklara ng martial law. Hinggil sa pagpapatupad ng pag-aresto ng walang warrant of arrest sa mga hinihinalang sangkot sa pang-aagaw ng kapangyarihan ng sulsulan ang mga pro-Erap rallyists na magtungo sa Malakanyang, sinabi ni Perez na puwedeng gawin ito mayroon man o walang deklarasyon ng state of rebellion alinsunod sa Rule 113 ng Rules of Court. Masusi anyang sinusuri ng piskal ang mga inaresto at kung walang kasalanan ay pinakakawalan naman. (Ulat nina Lilia Tolentino at Jhay Mejias)</body>
<link>http://www.philstar.com/Article.aspx?articleId=126503&amp;publicationSubCategoryId=92</link>
</article>
<article>
<title>Estrada matatagalan sa Fort Sto. Domingo</title>
<author>Grace Amargo</author>
<date>
<month>May</month>
<day>03</day>
<year>2001</year>
</date>
<body>Matatagalan pa sa loob ng Fort Sto. Domingo si dating pangulong Estrada. Ito ay makaraang tiyakin ng Department of Justice (DOJ) na maibabalik lamang si Estrada sa Veterans Memorial Medical Center (VMMC) mula sa detention cell nito kung babawiin na ng Palasyo ang &amp;quot;state of rebellion&amp;quot; na idineklara nito kamakalawa. Ayon kay Justice Secretary Nani Perez, nais na rin ng DOJ na maibalik si Estrada sa VMMC para ipagpatuloy ang naantalang health exam nito, pero dahil sa bayolenteng pagprotesta ng supporters nito ay napilitan ang pamahalaan na ilipat ito pansamantala sa Laguna jail. Gayunman, binigyang diin ni Perez na walang planong di maganda ang Arroyo government laban kay Estrada sa ginawang paglilipat sa mga ito sa Fort Sto. Domingo. Tiniyak ni Perez na hindi iaaplay ng pamahalaan ang isinasaad ng Sec. 18 Article 7 ng Constitution na maaaring ideklara ang state of rebellion sa loob ng 60-araw. (Ulat ni Grace Amargo)</body>
<link>http://www.philstar.com/Article.aspx?articleId=126504&amp;publicationSubCategoryId=92</link>
</article>
<article>
<title>Hideout nina Lacson at Honasan sinalakay</title>
<author>Joy Cantos</author>
<date>
<month>May</month>
<day>03</day>
<year>2001</year>
</date>
<body>Matapos na mabigo ang mga awtoridad na madakip sa kanilang &amp;quot;hideout,&amp;quot; itinuturing na ngayong mga wanted sa batas sina Puwersa ng Masa senatorial bets Sen. Gringo Honasan at dating PNP chief Panfilo Lacson. Dakong alas-12 ng tanghali kahapon ng salakayin ng pinagsanib na operatiba ng Intelligence Service ng Armed Forces of the Philippines at PNP-Intelligence Group sa pamumuno ni Sr. Supt. Reynaldo Berroya kasama ang mga miyembro ng media, ang sinasabing pinagtataguan nina Honasan at Lacson sa #1 Alta Vista Valley, Loyola Heights, Quezon City. &amp;quot;Negative wala yung dalawa dito. Certainly their flight is normally associated with guilt. The fact na nagtatago sila lumalakas ang suspicion natin na they are guilty about the charges,&amp;quot; pahayag ni Berroya. Ayon kay Berroya, ang pagsalakay ay batay na rin sa natanggap nilang ulat na sa nasabing bahay na pag-aari ng isang Emerito Ramos nagtatago ang dalawa. Si Ramos ay kaibigan umano ni Honasan, habang sina Honasan at Lacson ay kapwa mag-mistah sa Philippine Military Academy (PMA) Class &amp;acirc;€™71. Ang dalawa ay kabilang sa mga inakusahang nag-udyok sa mga Erap supporters na lumusob sa Malakanyang. (Ulat ni Joy Cantos)</body>
<link>http://www.philstar.com/Article.aspx?articleId=126505&amp;publicationSubCategoryId=92</link>
</article>
<article>
<title>Erap muling nadale sa numero 13</title>
<author>Malou Rongalerios</author>
<date>
<month>May</month>
<day>03</day>
<year>2001</year>
</date>
<body>Muling napatunayan kamakalawa na malas kay dating pangulong Estrada ang numero 13, makaraang hindi magtagumpay ang kanyang mga tagasuporta na pabagsakin ang pamahalaang Arroyo. Ayon kay PPC senatorial candidate Liwayway Vinzons Chato, naganap ang tangkang pagpapabagsak kay Arroyo ng mga Erap supporters, 13 araw bago mag-eleksiyon. &amp;quot;Hindi naman siguro sinasadya ng mga supporter niya na isagawa nila yong pagsugod sa Malakanyang noong Martes (May 1), 13 days before election.&amp;quot; Ayon pa kay Chato, malamang na lalong malasin ang mga senatorial candidates ni Estrada dahil ang kowalisyon nitong &amp;quot;Puwersa ng Masa&amp;quot; ay may 13 letra. (Ulat ni Malou Rongalerios)</body>
<link>http://www.philstar.com/Article.aspx?articleId=126506&amp;publicationSubCategoryId=92</link>
</article>
<article>
<title>Romulo bagong Executive Secretary</title>
<author>Lilia Tolentino</author>
<date>
<month>May</month>
<day>03</day>
<year>2001</year>
</date>
<body>Itinalaga ni Pangulong Arroyo si Finance Secretary Alberto Romulo bilang Executive Secretary kasunod ng walang takdang panahon na pagbabakasyon ni dating Executive Sec. Renato de Villa. Si de Villa ay pumailalim sa triple bypass may dalawang linggo na ang nakalilipas at kakailanganin niya ang mahabang panahong pamamahinga. Si Trade and Industry Sec. Mar Roxas naman ang kapalit ni Romulo bilang Finance Secretary samantala wala pang kapalit si Roxas sa DTI. (Ulat ni Lilia Tolentino)</body>
<link>http://www.philstar.com/Article.aspx?articleId=126507&amp;publicationSubCategoryId=92</link>
</article>
<article>
<title>GMA dinalaw sa kulungan si Erap</title>
<author>Lilia Tolentino</author>
<date>
<month>May</month>
<day>04</day>
<year>2001</year>
</date>
<body>Dinalaw kahapon ni Pangulong Arroyo si dating Pangulong Estrada at ang anak nitong si San Juan Mayor Jinggoy Estrada sa piitan ng mga ito sa Fort Sto. Domingo, Sta. Rosa, Laguna. Kasama ng Pangulo sina Cebu Archbishop Ricardo Cardinal Vidal at Interior and Local Government Sec. Jose Lina ng bisitahin ang mag-amang Estrada para alamin ang kalagayan nito sa naturang piitan gayundin ang kanyang kalusugan. &amp;quot;Salamat naman at dinalaw ako ng Presidente,&amp;quot; ito raw ang sinabi ni Estrada sa pagbisita ng Pangulo. Inutos rin ni Pangulong Arroyo na lagyan ng kurtina ang nakabukas na mga bintana sa kulungan para naman mabigyan ng kaunting privacy ang dating presidente. Muli umanong binanggit ni Estrada kay Arroyo ang pakiusap ng kanyang mga tagasuporta at abogado na ipailalim siya sa house arrest. (Ulat ni Lilia Tolentino)</body>
<link>http://www.philstar.com/Article.aspx?articleId=126508&amp;publicationSubCategoryId=92</link>
</article>
<article>
<title>Ideneklarang state of rebellion babawiin sa Mayo 7</title>
<author>Lilia Tolentino at Ely Saludar</author>
<date>
<month>May</month>
<day>04</day>
<year>2001</year>
</date>
<body>Nakatakdang bawiin ni Pangulong Arroyo ang idineklarang state of rebellion sa Metro Manila sa darating na Lunes, May 7 maaresto man o hindi ang nakalalaya pang sina Senador Gregorio Honasan at dating PNP chief Panfilo Lacson, pahayag kahapon ni National Security Adviser Roilo Golez. Sinabi ni Golez na pansamantala lamang ang state of rebellion at ginawa ito ng Pangulo para masawata ang planong pag-agaw ng kapangyarihan noong Martes ng madaling araw. Kasabay nito, inihayag ni presidential spokesman Rigoberto Tiglao na malabong mapatalsik sa puwesto ang Pangulo sa pamamagitan ng impeachment dahil sa idineklara niyang state of rebellion. Ayon kay Tiglao, malabo ang isyung impeachment dahil wala namang pang-aabusong ginawa sa implementasyon nito at wala namang suspension ng writ of habeas corpus at hindi naman martial law ang idineklara ng Pangulo. Ang pahayag ay kasunod ng babala ni Sen. Rodolfo Biazon na maaaring ma-impeach si Arroyo at dapat nitong linawin ang state of rebellion. Sinabi pa ni Tiglao na handa ang Malakanyang na ipalabas ang mga ebidensiya nitong banta sa pagpapatalsik sa Pangulo ngayong kinuwestiyon na ni Sen. Miriam Santiago sa Korte Suprema ang legalidad ng state of rebellion at pagpapaaresto sa miyembro ng oposisyon ng walang warrant of arrest. (Ulat nina Lilia Tolentino at Ely Saludar)</body>
<link>http://www.philstar.com/Article.aspx?articleId=126509&amp;publicationSubCategoryId=92</link>
</article>
<article>
<title>50,000 Erap loyalist susuko</title>
<author>Malou Rongalerios</author>
<date>
<month>May</month>
<day>04</day>
<year>2001</year>
</date>
<body>Muling susugod umano sa Malaca&amp;ntilde;ang ang nasa 50,000 na loyalista ni dating Pangulong Estrada upang kusang isuko ang kanilang mga sarili. Ayon sa isang source na tumangging magpabanggit ng pangalan, naghahanda na ang mga nasabing loyalista ni Estrada upang muling magtungo sa Malaca&amp;ntilde;ang at magpahuli sa kasong sedition. Sinabi pa ng source na siguradong malaking problema ang kakaharapin ng pamahalaan dahil sa diumanoy gagawing pagsuko ng mga nasabing loyalist ni Estrada na magpipilit pa umanong ibilanggo sila katulad ng kanilang idolo na si Erap. Kung huhulihin naman umano ng pulisya ang mga nasabing loyalista ni Estrada ay tiyak na walang kulungang paglalagyan sa mga ito dahil sa siksikan na ngayon ang mga ordinaryong kriminal sa bilangguan. Samantala, itinanggi naman ni Caloocan Rep. Luis &amp;quot;Baby&amp;quot; Asistio, kilalang malapit na kaibigan ni dating Pangulong Estrada ang nasabing ulat. Sa isang panayam sa telepono, sinabi ni Asistio na hindi niya alam kung may katotohanan ang nasabing ulat. Maaari umanong hindi naman ito totoo sapagkat mahirap mag-mobilize ng nasa 50,000 tao. (Ulat ni Malou Rongalerios)</body>
<link>http://www.philstar.com/Article.aspx?articleId=126510&amp;publicationSubCategoryId=92</link>
</article>
<article>
<title>Mga residente ng Mindanao na hinakot sa EDSA tutulungan ng Malaca&amp;ntilde;ang</title>
<author>Ely Saludar</author>
<date>
<month>May</month>
<day>04</day>
<year>2001</year>
</date>
<body>Lumikha na kahapon ng isang operations center ang Malaca&amp;ntilde;ang upang bigyan ng ayuda ang mga residente mula sa ibat ibang lalawigan partikular sa Mindanao na naunang hinakot upang dumalo sa isinagawang rally sa EDSA ng mga taga-suporta ni dating Pangulong Estrada. Inaprubahan ni Pangulong Arroyo ang pagtatayo ng operations center sa Malaca&amp;ntilde;ang na pamumunuan ni Presidential Assistant on Mindanao Affairs Jesus Dureza. Sa isang pulong balitaan, sinabi ni Dureza na nagpasya ang pamahalaan na bumuo ng operations center dahil sa mga natanggap nitong mga kahilingan ng mga mamamayan sa Mindanao upang mahanap ang kanilang kamag-anak at kaibigan na lumuwas sa Metro Manila at ipinadalo sa EDSA rally. Ayon kay Dureza, kabilang sa ibibigay na ayuda ay ang libreng pamasahe upang maibalik sa kanilang lalawigan. (Ulat ni Ely Saludar)</body>
<link>http://www.philstar.com/Article.aspx?articleId=126511&amp;publicationSubCategoryId=92</link>
</article>
<article>
<title>Suspected drug lord na financier daw nina Erap at Lacson minamatyagan</title>
<author>Andi Garcia</author>
<date>
<month>May</month>
<day>04</day>
<year>2001</year>
</date>
<body>Matamang minamatyagan ngayon ng intelligence community ng Philippine National Police (PNP) at Armed Forces of the Philippines (AFP) ang isang suspected drug lord sa bansa na umanoy numero unong financier ng pinatalsik na Pangulong Joseph Estrada. Ayon sa source, isang nagngangalang Tam Sing, alyas Kim, ang umanoy lantarang magbigay ng financier support kina Estrada at Puwersa ng Masa senatorial bet Panfilo Lacson. Noong kasagsagan ng sinasabing EDSA 3 ng mga kapanalig ni Estrada, si Kim ay nagpalabas umano ng daang milyong piso para tustusan ang ginastos sa naturang rally, mula sa logistics, pagkain, pambayad sa bus, jeep at mga hakot na supporters hanggang sa pagsusulsol sa mga inosenteng sibilyan para lamang lumusob sa Malaca&amp;ntilde;ang noong Mayo 1. Kilalang malapit na kaibigan din ni Kim si Manila Mayor Lito Atienza na isa rin sa sinasabing nag-udyok sa mga Erap supporters sa EDSA na lumusob sa Malaca&amp;ntilde;ang, bukod pa sa ginawang paghahakot ng alkalde sa ilang residente ng Parola Compound, Tondo, Manila para lamang sumama sa naturang rally. (Ulat ni Andi Garcia)</body>
<link>http://www.philstar.com/Article.aspx?articleId=126512&amp;publicationSubCategoryId=92</link>
</article>
<article>
<title>Walang balak sumuko: Puwersa nina Honasan, Lacson nagsanib</title>
<author>Doris Franche,Joy Cantos, Andi Garcia at Grace Amargo</author>
<date>
<month>May</month>
<day>04</day>
<year>2001</year>
</date>
<body>Pinagsanib na umano nina Puwersa ng Masa senatorial bets Gregorio Honasan at dating PNP chief Panfilo Lacson ang kanilang armadong puwersa sa misyong agawin ang kapangyarihan laban kay Pangulong Arroyo. Ito ang nabunyag kahapon kasabay ng pahayag ng dalawang kampo na wala silang balak sumuko. Sa nakalap na intelligence report, tinatayang 500 armadong nag-AWOL na tauhan ng binuwag na Presidential Anti-Organized Crime Task Force (PAOCTF) ni Lacson ang ngayoy nagpaplano na magsagawa ng armadong pagsalakay sa Palasyo, habang inihahanda na rin umano ni Honasan ang armadong puwersa ng Guardians Brotherhood Foundation na isinanib na nito sa puwersa ni Lacson. Bunga nito, inamin ni PNP-Criminal Investigation and Detection Group director, C/Supt. Nestorio Gualberto na itinuturing na ngayong banta sa pambansang seguridad sina Honasan at Lacson. Ayon kay Gualberto kailangang mahuli na sa lalong madaling panahon ang dalawa na binansagan nang mga pugante. Samantala sa isang radio interview ng DZMM, bahagi umano ng hidden agenda ang idineklarang state of rebellion para tuluyang pabagsakin ang mga kandidato ng oposisyon. Ipinalagay ni Lacson na nakasilip lang ng pagkakataon ang administrasyon na iugnay sila sa naganap na madugong paglusob ng mga Erap loyalists para ipatupad ang warrantless arrest laban sa pulitikong nasa panig ng oposisyon. Iginiit ni Lacson na hihintayin muna nila ang desisyon ng Korte hinggil sa isinumite nilang temporary restraining order laban sa anumang kautusan na arestuhin sila sa kasong rebelyon bago tuluyang pumayag na dakpin sila. &amp;quot;There is no need to surrender. Sa aking pananaw sa mga ginagawa ng gobyerno ni Arroyo at ng kanyang mga kapanalig, alam kong walang hustisya ang naghihintay sa akin at sa mga kasamahan ko,&amp;quot; wika ni Lacson. Samantala, isinampa na kahapon ng DOJ ang kasong rebellion laban kay Sen. Juan Ponce Enrile bago pa man makapagsagawa ng oral argument ang Korte hinggil sa suspension ng habeas corpus. Bunga nito, posibleng ibasura na ng Korte ang petisyon ni Enrile na humihiling na siyay palayain dahil sa wala pa namang partikular na kasong isinampa laban sa kanya. (Mga ulat nina Doris Franche,Joy Cantos, Andi Garcia at Grace Amargo)</body>
<link>http://www.philstar.com/Article.aspx?articleId=126513&amp;publicationSubCategoryId=92</link>
</article>
<article>
<title>Miriam lalaban ng barilan kapag inaresto</title>
<author>Rudy Andal,Joy Cantos,Doris Franche at Jhay Mejias</author>
<date>
<month>May</month>
<day>04</day>
<year>2001</year>
</date>
<body>Walang balak si Senator Miriam Defensor-Santiago na sumuko o magpa-aresto sa mga awtoridad bagkus ay lalaban ito ng barilan sa sinumang magpapatupad ng warrantless arrest kaugnay ng sedition charges laban sa kanya. &amp;quot;I will defend myself against unlawful arrest, I will not yield myself to them.&amp;quot; Ito ang mariing binitiwan ni Sen. Santiago sa ipinatawag nitong press conference sa kanyang tahanan sa Quezon City kahapon ng umaga. Ipinakita ng senadora ang kanyang lisensiyadong 9mm pistol sa mga mamamahayag na umanoy gagamitin niya kung pipilitin siyang arestuhin ng mga awtoridad sa kautusan ng Department of Justice (DOJ). Buong tapang na sinabi ni Santiago na ipagtatanggol niya ang kanyang sarili sa oras na lusubin siya ng mga arresting team mula sa PNP-Intelligence Group at AFP-Intelligence Service. Sinabi pa ni Santiago na pinaalis na niya ang kanyang mga security escorts para sakaling sumalakay ang mga arresting team ay hindi madamay ang mga ito sa paglaban niya at mag-isa niyang ipagtatanggol ang kanyang sarili. Idinagdag pa ni Santiago na sakaling mapatay siya, sina Pangulong Arroyo, dating Pangulong Aquino at Fidel Ramos ang pangunahing responsable dahil ang mga ito umano ang nakikita niyang may responsibilidad sakaling biglaan ang aksidente sa kanya. Hiniling din ni Santiago sa Comelec na ipagpaliban ang May 14 elections bunsod na rin ng idineklarang state of rebellion ni Pangulong Arroyo. Ayon kay Santiago, papaanong makakapagkampanya ang mga kandidatong ipapaaresto ng pamahalaang Arroyo kung nasa loob ng kulungan ang mga ito sa huling dalawang linggo ng pagkampanya na maituturing na krusiyal na panahon. Kabilang si Santiago sa mga pulitiko na umanoy nagpa-init sa damdamin ng Erap supporters para sumugod sa Malakanyang. Una nang inaresto si Sen. Juan Ponce Enrile at sumunod si dating Ambassador Ernesto Maceda habang sumuko naman sina Supt. Diosdado Valerozo na tauhan ni dating PNP chief Panfilo Lacson at C/Supt. Vic Batac na dating miyembro ng Reformed the Armed Forces Movement (RAM). (Mga ulat nina Rudy Andal,Joy Cantos,Doris Franche at Jhay Mejias)</body>
<link>http://www.philstar.com/Article.aspx?articleId=126514&amp;publicationSubCategoryId=92</link>
</article>
<article>
<title>Rebelyon sa pro-Erap rallyists ipinababasura</title>
<author>Lilia Tolentino at Ely Saludar</author>
<date>
<month>May</month>
<day>08</day>
<year>2001</year>
</date>
<body>Dala umano ng awa, inatasan kahapon ni Pangulong Arroyo si Justice Secretary Hernando Perez na ikonsidera ang pag-uurong ng mga kasong rebelyon laban sa mga naarestong pro-Erap rallyists. Ayon kay Presidential Spokesman Rigoberto Tiglao, hiniling ng Pangulo ang pagpapalaya sa ilan sa mahigit 100 hinuling Erap rallyists matapos niyang personal na makausap ang mga ito ng bisitahin niya sa Western Police District headquarters at Camp Crame. Kasalukuyan namang pinag-aaralan ng DOJ kung papaano gagawa ng tamang rekomendasyon sa Pangulo dahil ayon kay Tiglao, sa sandaling isampa ang kaso, masasakop na ito ng mga korte. At kapag naisampa ito ay hindi na basta-basta mababawi. Kailangan na aniyang gumawa ng panibagong petisyon sa mga korte. Nauna nang inutos ng Pangulo na ilipat sa DSWD ang mga kababaihan at kabataang pro-Erap rallyists para sa kaukulang tulong. (Mga ulat nina Lilia Tolentino at Ely Saludar)</body>
<link>http://www.philstar.com/Article.aspx?articleId=126515&amp;publicationSubCategoryId=92</link>
</article>
<article>
<title>P2-M sa ulo nina Gringo at Ping</title>
<author>Malou Rongalerios,Joy Cantos at Doris Franche</author>
<date>
<month>May</month>
<day>05</day>
<year>2001</year>
</date>
<body>Pabuyang P2 milyon para sa makapagtuturo sa kinaroroonan ng mga umanoy coup plotters na sina Sen. Gregorio Honasan at dating PNP chief Panfilo Lacson ang iminungkahi kahapon ni Negros Occidental Rep. Apolinario Lozada, Jr. para sa mas mabilis na paghuli ng mga awtoridad sa dalawang nabanggit na senatorial bets ng Puwersa ng Masa. Naniniwala si Lozada na ang reward na ipagkakaloob ng pamahalaan ay makahihikayat sa sinumang may kinalaman sa pinagtataguan ng dalawa. Nanawagan si Lozada sa mga taong nagtatago kina Honasan at Lacson na isuko na nila ang dalawa sa mga awtoridad dahil baka sila ay makasuhan. &amp;quot;Hindi nila dapat ipagamit ang kanilang mga sarili dahil anim na taon ang parusa sa mga taong nagtatago ng mga pinaghahanap ng batas,&amp;quot; ani Lozada. Matigas naman ang paninindigan ni Honasan na hindi siya susuko kaugnay ng kasong rebelyon na iniharap laban sa kanya kaugnay ng gulong naganap sa Mendiola. Sa isang telephone interview kay Honasan, sinabi nito na wala siyang nakikitang basehan ng pag-aresto sa kanya at sa kasamang sina Lacson at Sen. Juan Ponce Enrile. Handa umano siyang mapatay sakaling makasalubong sila ng mga arresting team ng pamahalaan. &amp;quot;Hindi ako susuko. At kung mahuli nila ako o mapatay, okay lang.&amp;quot; Sinabi ni Honasan na ang problema ng bansa ay ang kasalukuyang kahirapan at kawalan ng trabaho at hindi ang pagmamatyag sa kanila ng administrasyon. Bagamat hindi tinukoy ni Honasan ang kanyang kinaroroonan ay inamin nito na nagbibigay ng proteksiyon sa kanya ang mga miyembro ng Young Officers Union (YOU). Pinabulaanan din niya na kasama niyang nagtatago ang kanyang dating kaklase sa Phil. Military Academy (PMA) na si Lacson. Nauna nang ipinahayag nina Lacson at Honasan na wala silang planong sumuko hanggat hindi nadedesisyunan ng Korte Suprema ang kanilang petisyon para ipatigil ang pag-aresto sa ilang isinasangkot sa kasong rebelyon. Samantala, kinakanlong umano ng maimpluwensiyang business tycoon na kilalang matalik na kaibigan ni dating pangulong Estrada sina Gringo at Lacson. Sinabi pa ng source na ang dalawa ay nagtatago umano sa Negros Occidental kung saan ang dating PNP chief ay huling namataan sa isang kilalang subdivision sa Bacolod City. Magugunita na nabigo ang mga awtoridad na maaresto ang dalawa sa sinasabing hideout ng mga ito sa Alta Vista Valley Court sa Loyola Heights, Quezon City. Kasabay nito, pinabulaanan naman ni PNP chief Gen. Leandro Mendoza ang report na si Honasan at Lacson ay nakalabas na ng bansa. &amp;quot;Reports are unconfirmed. Ang paniniwala namin nandito pa sila,&amp;quot; pahayag ni Mendoza. (Ulat nina Malou Rongalerios,Joy Cantos at Doris Franche)</body>
<link>http://www.philstar.com/Article.aspx?articleId=126516&amp;publicationSubCategoryId=92</link>
</article>
<article>
<title>GMA nagpasalamat sa 'Gloria Labandera'</title>
<author>Lilia Tolentino</author>
<date>
<month>May</month>
<day>05</day>
<year>2001</year>
</date>
<body>Imbes mainsulto, nagpasalamat pa si Pangulong Arroyo nang tawagin siyang &amp;quot;Gloria Labandera&amp;quot; ng mga Erap loyalists. Ayon sa Pangulo, hindi niya ikinahihiya ang taguring ito sa kanya dahil siya ay totoong may lahing labandera kung saan ang kanyang ama ay nagmula sa isang pamilyang mahirap at ang lola niya sa ama ay naging isang labandera. &amp;quot;Kaya noong nanonood ako doon sa nagaganap sa EDSA 3 at tinatawag nila akong Gloria labandera bilang insulto, ipinagmamalaki ko pa at salamat sa kanila. Akala ko ba para sila sa mahihirap bakit iniinsulto nila ang labandera?&amp;quot; pahayag ng Pangulo. Ang awit na Gloria Labandera ang ginawa umanong national anthem ng mga nag-rally sa EDSA. (Ulat ni Lilia Tolentino)</body>
<link>http://www.philstar.com/Article.aspx?articleId=126517&amp;publicationSubCategoryId=92</link>
</article>
<article>
<title>Senado pasok sa Mendiola riot</title>
<author>Doris Franche</author>
<date>
<month>May</month>
<day>05</day>
<year>2001</year>
</date>
<body>Bunga na rin ng ibat ibang pananaw sa naganap na kaguluhan sa Mendiola noong nakaraang Martes, pinaiimbestigahan ni Senate President Pro Tempore Blas Ople sa Senado ang insidente para malaman kung sino ang nasa likod ng naturang riot. Ayon kay Ople, dapat lamang na matukoy ang mga responsable para masampahan ng kaukulang kaso ang mga may kagagawan bukod pa sa sinasabing nasa impluwensiya ng droga ang mga Erap protester ng sumugod sa Malakanyang. (Ulat ni Doris Franche)</body>
<link>http://www.philstar.com/Article.aspx?articleId=126518&amp;publicationSubCategoryId=92</link>
</article>
<article>
<title>Manalangin at mag-ayuno</title>
<author>Jhay Mejias</author>
<date>
<month>May</month>
<day>05</day>
<year>2001</year>
</date>
<body>Nanawagan ang National Ecumenical Consultative Committee (NECCOM) sa sambayanang Pilipino na ilaan ang dalawang araw ng Linggo para sa panalangin at pag-aayuno para sa malinis, maayos at tapat na halalan. Itinakda ang ecumenical days of prayer and fasting sa May 6 at May 13. Naniniwala si Bishop Deogracias I&amp;ntilde;iguez, chairperson ng NECCOM, na ang halalan ay isa sa mga paraan ng tao para ipahayag ang kanilang kalayaan. &amp;quot;Gusto nating magtagumpay ang halalang ito. Prayer takes a primary role in the electoral process,&amp;quot; wika ni I&amp;ntilde;iguez. (Ulat ni Jhay Mejias)</body>
<link>http://www.philstar.com/Article.aspx?articleId=126519&amp;publicationSubCategoryId=92</link>
</article>
<article>
<title>Misuari pinagpapaliwanag sa Independent Bangsamoro Republic</title>
<author>Joy Cantos</author>
<date>
<month>May</month>
<day>05</day>
<year>2001</year>
</date>
<body>Pinagpapaliwanag ni Defense Secretary Angelo Reyes si Moro National Liberation Front (MNLF) chairman Nur Misuari hinggil sa ipinalabas nitong resolusyon na nagdedeklara ng Independent Bangsamoro Republic sa rehiyon ng Mindanao. Ayon kay Reyes, mismong siya ay nakatanggap ng kopya ng naturang resolusyon na napagkasunduan ng MNLF matapos pulungin ni Misuari habang nasa kasagsagan ng tensiyon ang Palasyo ng Malakanyang dulot ng bantang rebelyon o pang-aagaw ng kapangyarihan sa gobyerno. &amp;quot;We have to clarify what he really means, he is a government official so he has to clarify this,&amp;quot; wika ni Reyes. Tumanggi namang bigyan ng interpretasyon ni Reyes ang naturang aksiyon ni Misuari hanggat hindi pa umano ito pormal na nakakapagpaliwanag sa nasabing isyu. (Ulat ni Joy Cantos)</body>
<link>http://www.philstar.com/Article.aspx?articleId=126520&amp;publicationSubCategoryId=92</link>
</article>
<article>
<title>Miriam tinangkang arestuhin ng VACC</title>
<author>Andi Garcia/Rudy Andal</author>
<date>
<month>May</month>
<day>05</day>
<year>2001</year>
</date>
<body>Bigo ang tangkang pagpapapogi umano ng Volunteers Against Crime and Corruption (VACC) ng tangkain nilang dakpin si Sen. Miriam Defensor-Santiago sa pamamagitan ng citizens arrest sa tahanan nito kahapon sa UP Village, Quezon City. Hindi naaresto nina Dante Jimenez at Lauro Vizconde ang kontrobersyal na senadora makaraang iligaw sila nito sa pamamagitan ng pagpapalabas nito ng kanyang kotse na hinabol naman ng mga volunteers pero wala roon si Santiago. Sinasabing nang tangkain nilang barikadahan ang bahay ng senadora ay sinalubong sila ng mga supporters nito at nakialam na rin sa kanila ang local government ng QC. Samantala, itinanggi naman ni Santiago na siya ay mamamaril sa sinumang aaresto sa kanya ng walang dalang warrant of arrest. Anang senadora, isa siya sa magaling na abogadang nagtapos ng Law sa Harvard University bukod sa isa siyang dating hukom at magaling na senadora kaya laging nasa ibabaw ng kanyang lamesa ang baril na 9mm na kanyang ipinakita at gagamitin lamang daw niya sa pagtatanggol ngayong nasa ilalim ng state of rebellion ang Metro Manila. Tiniyak naman ng Department of Justice na hindi nito aarestuhin si Santiago hanggat hindi pa ipinapalabas ng Korte Suprema ang resolution hinggil sa isinumite nitong petisyon na humihiling na magpalabas ng temporary restraining order para pigilin ang warrantless arrest ng DOJ. Umani naman ng pagbatikos mula sa militanteng hanay ang ginawang pagpabor ni Pangulong Arroyo sa senadora dahil ito umano ay pagpapakita ng pagiging double standard nito. Pinuna nila na binigyang pabor ng Presidente si Santiago dahil sa pagtanaw ng utang na loob nito kay Air Force Chief, Lt. Gen. Benjamin Defensor Jr. na kapatid ng senadora dahil sa ipinakita nitong katapatan partikular noong EDSA 3. (Ulat nina Andi Garcia/Rudy Andal)</body>
<link>http://www.philstar.com/Article.aspx?articleId=126521&amp;publicationSubCategoryId=92</link>
</article>
<article>
<title>Maceda isinugod sa St. Luke's</title>
<author>Rudy Andal/Joy Cantos</author>
<date>
<month>May</month>
<day>05</day>
<year>2001</year>
</date>
<body>Namuo ang tensiyon sa St. Lukes Medical Center makaraang dumagsa ang armadong mga militar at pulis nang isugod dito si dating ambassador Ernesto Maceda, kamakalawa ng gabi mula sa Camp Crame, Quezon City. Ayon kay Dr. Louie Bautista ng PNP, inirekomenda niyang dalhin sa St. Lukes hospital si Maceda dahil sa pagtaas ng presyon ng dugo nito na 170 over 100. Ani Bautista, kulang sa mga kagamitan ang PNP hospital kaya minabuti niyang ipadala sa nasabing pagamutan ang dating senador na kabilang sa kinasuhan ng PNP ng sedition. Kasalukuyang naka-confine si Maceda sa room 4020 at bagamat normal na ang dugo nito ay patuloy pa rin siyang inoobserbahan ng mga doktor. Sa sandaling bumuti na ang kalagayan nito ay ibabalik din ito sa kanyang selda sa PNP-Intelligence Group. Pinaniniwalaan namang masyadong dinamdam ni Maceda ang pagkakaaresto sa kanya kaya nagsikip ang dibdib nito. (Ulat nina Rudy Andal/Joy Cantos)</body>
<link>http://www.philstar.com/Article.aspx?articleId=126522&amp;publicationSubCategoryId=92</link>
</article>
<article>
<title>Senior Citizens dumarami</title>
<author>Malou Rongalerios</author>
<date>
<month>May</month>
<day>05</day>
<year>2001</year>
</date>
<body>Dumarami taun-taon ang bilang ng senior citizens sa bansa o iyong may edad na 65 taon pataas, ayon kay dating Speaker Manny Villar. Ang pagtaas ng bilang ng senior citizens, ay dahil na rin sa tumataas sa tinatawag na average life expectancy ng Pilipino na ngayon ay nasa 67.73 taon para sa lalaki at 70.38 taon para sa babae kumpara sa 61 hanggang 63 taon dalawang dekada ang nakaraan. Dahil dito, ani Villar, dahan-dahang tumataas ang dami ng porsiyento ng nakatatanda kung ihahambing sa buong populasyon. &amp;quot;Nangangahulugan lamang ito na dapat nating dagdagan ang atensyon sa pagkalinga sa mga nakatatanda,&amp;quot; pagdidiin ni Villar. Ibinunyag din ni Villar na habang may 4 na milyong senior citizens sa bansa ay 20 lamang ang geriatricians sa bansa o iyong mga doktor na nag-specialize sa pangangalaga sa nakatatanda. &amp;quot;Ibig nitong sabihin, para sa 200,000 pasyente ay may iisa lamang doktor,&amp;quot; pagdidiin ni Villar. (Ulat ni Malou Rongalerios)</body>
<link>http://www.philstar.com/Article.aspx?articleId=126523&amp;publicationSubCategoryId=92</link>
</article>
<article>
<title>2 Metro mayor aarestuhin dahil sa partisipasyon sa pag-agaw ng pamahalaan</title>
<author>Lilia Tolentino</author>
<date>
<month>May</month>
<day>06</day>
<year>2001</year>
</date>
<body>Kinumpirma kahapon ni Pangulong Arroyo na nagpalabas na ng arrest order ang Department of Justice (DOJ) laban sa dalawang Metro Manila mayor matapos makakuha ng matibay na ebidensiya ang DOJ hinggil sa umano&amp;acirc;€™y naging partisipasyon at pagkakasangkot nila sa bigong pang-aagaw ng kapangyarihan laban sa kanyang administrasyon. Bagaman tumanggi ang Pangulo na pangalanan ang dalawang alkalde na nakatakdang arestuhin, sinabi ng Pangulo na ang nakuhang &amp;quot;strong evidence&amp;quot; sa dalawang mayor ay base sa mga resulta ng imbestigasyon sa naganap na paglusob sa Malakanyang ng pro-Erap rallyists. Nilinaw ng Pangulo na mayroon nang utos na arestuhin ang dalawang mayor pero hindi ito nanggaling sa kanya. Ito anya ay nagmula sa DOJ. Magugunita na may ispekulasyon na isinasangkot sina Manila Mayor Lito Atienza, Malabon Mayor Amado Vicencio at dating Makati Mayor Jejomar Binay na pawang nagsalita sa ginanap na anim na araw na vigil sa EDSA Shrine. Kasabay nito, pinabulaanan ng Pangulo ang mga ulat na nagpalabas na ng arrest order laban kay Zamboanga City Mayor Ma. Clara Lobregat, isang kilalang political ally ni dating pangulong Estrada. &amp;quot;Walang katotohanan na may arrest order kay Mayor Lobregat,&amp;quot; pahayag ng Pangulo. Isa pang local executive na kilalang kaalyado ni Palawan City Mayor Edward Hagedorn ang nakatakda ring arestuhin dahil sa pagdadala ng mga tao sa EDSA rally. (Ulat ni Lilia Tolentino)</body>
<link>http://www.philstar.com/Article.aspx?articleId=126524&amp;publicationSubCategoryId=92</link>
</article>
<article>
<title>Jude Estrada, iimbestigahan</title>
<author>Joy Cantos</author>
<date>
<month>May</month>
<day>06</day>
<year>2001</year>
</date>
<body>Pinaiimbestigahan ni Defense Secretary Angelo Reyes si presidential son Jude Estrada matapos na makita sa video footage na nakipag-usap pa ito sa mga Erap loyalists ilang oras bago lumusob ang mga ito sa Palasyo ng Malakanyang. Sinabi ni Reyes na dapat ipaliwanag ng anak ng dating pangulong Estrada kung ano ang naging partisipasyon nito sa karahasang ginawa ng mga loyalista ng kanyang ama. Ayon kay Reyes, si Jude ay isang reserved captain sa Phil. Air Force at hindi ito dapat nakikisangkot o humahalo sa mga supporters ng dating pangulo dahil bawal ito sa patakaran ng militar. Sa isang video footage na nakunan ng Channel 7 ay kitang-kita si Jude na bumaba sa kotse at humalo sa Erap loyalists habang nagpupuyos sa galit ang mga ito na sumalakay sa Palasyo. Gayunman, hindi malinaw kung anong instructions ni Jude sa mga pro-Erap bago nag-martsa ang mga ito patungong Mendiola. (Ulat ni Joy Cantos)</body>
<link>http://www.philstar.com/Article.aspx?articleId=126525&amp;publicationSubCategoryId=92</link>
</article>
<article>
<title>Sumuko na kayo!</title>
<author>Lilia Tolentino</author>
<date>
<month>May</month>
<day>06</day>
<year>2001</year>
</date>
<body>Pinayuhan ni Pangulong Arroyo sina Sen. Gregorio Honasan at dating PNP chief Panfilo Lacson na sumuko na at harapin ang kanilang kaso at tinitiyak niyang bibigyan sila ng makatarungang paglilitis. Ayon sa Pangulo, hindi niya maituturing na banta sa seguridad ng bansa ang dalawa kahit hindi pa naaaresto ang mga ito. Kung patuloy pa ring nakakalaya ang dalawa hindi nangangahulugan na marami pa silang tagasuporta sa AFP at PNP. &amp;quot;Hindi na malakas. Wala silang nakuhang General maliban kay Gen. Jake Malajacan na AWOL na ngayon. Iyon lang ang connection nila,&amp;quot; wika ng Pangulo. Pinawi rin ng Pangulo ang pangamba na dumanas ng kudeta ang kanyang administrasyon kahit hindi pa naaaresto sina gringo at Ping. &amp;quot;Hindi na magkakaroon ng kudeta. Ang insidente noong nakaraang Mayo 1 ay hindi kudeta kundi isang tangkang pang-aagaw ng kapangyarihan ng ilang pulitiko na nanulsol sa mga tao at pinabayaan nila sa dakong huli,&amp;quot; pahayag pa ng Pangulo. (Ulat ni Lilia Tolentino)</body>
<link>http://www.philstar.com/Article.aspx?articleId=126526&amp;publicationSubCategoryId=92</link>
</article>
<article>
<title>Kahirapan, posibleng magbunsod ng panibagong protesta</title>
<author>Doris Franche</author>
<date>
<month>May</month>
<day>06</day>
<year>2001</year>
</date>
<body>Nagbabala si Senate President Pro Tempore Blas Ople na ang patuloy na kahirapan sa bansa ang magiging dahilan ng panibago at walang tigil na protesta mula sa ibat ibang grupo. Ayon kay Ople, ang naganap na EDSA 3 ay kinabibilangan ng mga Filipino na walang trabaho, walang bahay at mga school drop-outs kabilang na din ang mga tagasuporta ni dating Pangulong Estrada. Sinabi ni Ople na patuloy na ipaglalaban ng mga mahihirap ang kanilang mga karapatan sa pamamagitan ng rally para matauhan ang administrasyon na gumawa ng paraan na maiahon sa hirap ang mga Filipino. Hindi umano kayang pigilan ng pamahalaan ang pag-aaklas ng mahihirap na mamamayan kung wala silang nakikitang pagbabago sa pamumuno matapos na mapatalsik si Estrada sa puwesto. Posible rin umanong makisama na ang mga cause oriented group sa rally ng mga pro-Erap para ipakita ang kanilang pagkondena sa administrasyong Arroyo. (Ulat ni Doris Franche)</body>
<link>http://www.philstar.com/Article.aspx?articleId=126527&amp;publicationSubCategoryId=92</link>
</article>
<article>
<title>Malaca&amp;ntilde;ang dapat ilipat sa probinsiya</title>
<author>Malou Rongalerios</author>
<date>
<month>May</month>
<day>06</day>
<year>2001</year>
</date>
<body>Para hindi na basta-basta masugod ng mga demonstrador ang Malakanyang, iginiit ni Bohol Rep. Ernesto Herrera na muling pag-aralan ang mungkahing ilipat ang Malakanyang sa probinsiya. Sinabi ni Herrera na dapat ihiwalay ang seat of powers dahil tuwing magkakaroon na lamang ng rally palaging sa Malakanyang pumupunta ang mga demonstrador. Ipinaliwanag ni Herrera na grabe ang traffic na nararanasan sa kalakhang Maynila lalo na kapag nagkakaroon ng rally sa Mendiola. Kung maililipat umano ang Malakanyang sa labas ng Maynila ay hindi ito basta-basta mapupuntahan ng mga demonstrador at may posibilidad na mabawasan na rin ang mga squatters na nagsisiksikan sa Maynila. Sinabi pa ni Herrera na anim na taon na ang nakararaan ay nagkaroon na rin ng ganitong mungkahi at ipinanukala umano noon na dalhin ang Malakanyang sa Central Luzon. (Ulat ni Malou Rongalerios)</body>
<link>http://www.philstar.com/Article.aspx?articleId=126528&amp;publicationSubCategoryId=92</link>
</article>
<article>
<title>Enrile pinagpiyansa ng Supreme Court</title>
<author>Grace Amargo</author>
<date>
<month>May</month>
<day>06</day>
<year>2001</year>
</date>
<body>Malaya nang makapangangampanya si Sen. Juan Ponce Enrile, ito ay makaraang irekomenda ng Korte Suprema na makapaglagak siya ng piyansa kaugnay ng kasong rebelyon na isinampa ng Department of Justice sa Quezon City Regional Trial Court. Sa ginanap na special session ng SC, pinayagan si Enrile na magpiyansa ng P100,000 para sa pansamantalang kalayaan nito habang dinidinig ang kasong rebelyon nito. Pero, nilinaw ng SC na nasa pagpapasya pa rin ng mababang hukuman kung siya ay pagbibigyan na makapagpiyansa dahil nasa hurisdiksiyon ng QCRTC ang usapin sa pagpipiyansa. (Ulat ni Grace Amargo)</body>
<link>http://www.philstar.com/Article.aspx?articleId=126529&amp;publicationSubCategoryId=92</link>
</article>
<article>
<title>Pasaporte kailangan para makapasok sa Mindanao Bangsamoro Republic</title>
<author>Rose Tamayo at Joy Cantos</author>
<date>
<month>May</month>
<day>06</day>
<year>2001</year>
</date>
<body>Isinasaayos na umano ang mga patakaran sa proseso ng pagkuha ng pasaporte para makapasok sa Mindanao Bangsamoro Republic. Nabatid sa information committee ng Moro National Liberation Front (MNLF), hindi na umano basta-basta makakapasok ang sinuman sa Mindanao ng walang kaukulang pasaporte matapos na isailalim na sa republika ang buong Mindanao sa bisa ng nilagdaang resolution ng Fourth Bangsamoro National Congress na ipinatawag ng MNLF noong Abril 29 sa pamumuno ni MNLF chairman Nur Misuari sa Zamboanga City. Sa ilalim ng nasabing republika, si Misuari ang inilalagay na presidente. Nakapaloob sa nabuong resolusyon ang deklarasyon para sa pagtatag ng provisional government sa Bangsamoro Homeland; pagpapasa sa State Congress resolution at resolusyon para sa professional, youth, women at religious sectors. Sa mga resolusyong ito, lumilitaw na walang katotohanan ang sinasabing pagtiwalag ng ilang mga dating opisyal ng MNLF na nakabase sa Metro Manila. Nakatakda namang ipasa ang nilagdaang resolusyon sa United Nations at Organization of Islamic Committee ng MNLF. (Ulat nina Rose Tamayo at Joy Cantos)</body>
<link>http://www.philstar.com/Article.aspx?articleId=126530&amp;publicationSubCategoryId=92</link>
</article>
<article>
<title>P122-M kontrata sa pagtatayo ng bagong munisipyo iimbestigahan</title>
<author></author>
<date>
<month>May</month>
<day>06</day>
<year>2001</year>
</date>
<body>Pinaiimbestigahan ng Malakanyang ang umanoy iregularidad na bumabalot sa mabilisang pag-apruba ni Malabon Mayor Amado Vicencio at ilang miyembro ng Sangguniang Bayan sa kinukuwestiyong P122-milyong pagpapatayo ng bagong munisipyo. Ang imbestigasyon ay gagawin matapos matuklasang lumabag ito sa Memorandum Order No. 143 na pinalabas noon pang panahon ni dating Pangulong Estrada. Batay sa naturang order, kailangan munang humingi ng pahintulot ang lahat ng ahensiya ng gobyerno national o local sa mga proyektong ipatutupad nito, na ang halaga ay hihigit sa P50 milyon. Nabatid na hindi dumaan sa tanggapan ng Office of the Executive Secretary ang pagpapa-apruba sa naturang proyekto ng Malabon. Sakaling mapatunayang nilabag ng mga opisyal nito ang naturang kautusan mahaharap ang mga ito sa kasong administratibo.</body>
<link>http://www.philstar.com/Article.aspx?articleId=126531&amp;publicationSubCategoryId=92</link>
</article>
<article>
<title>State of rebellion inalis na</title>
<author>Lilia Tolentino</author>
<date>
<month>May</month>
<day>07</day>
<year>2001</year>
</date>
<body>Inalis na ng Pangulong Gloria Macapagal Arroyo ang pagpapatupad ng &amp;quot;state of rebelliom&amp;quot; simula kaninang madaling araw matapos ang isang linggong ipatupad ito bunga ng madugong insidente sa Mendiola noong Mayo 1. Sa isang pambansang pagsasahimpapawid sa radyo at telebisyon, sinabi ng Pangulo na ang desisyon sa pagbawi sa kanyang ideneklarang state of rebellion ay ang paghupa na ng gulo at kontrolado na ng gobyerno ang sitwasyon. Ayon sa Pangulo,kilala na nila ang mga utak sa likod ng rebelyon, ang mga taong nag-udyok sa mga demonstrador sa Edsa na salakayin ang Malaca&amp;Atilde;&amp;plusmn;ang noong Mayo 1. &amp;quot;Pinaaaresto na namin sila at marami sa mga sumalakay ang nakabilanggo na rin,&amp;quot; anang Pangulo. Kasabay nito,sinabi ng Pangulo na iginagalang niya ang desisyon ng Korte Suprema na makapagpiyansa ang isa sa mga sangkot sa kaso. Gayunman sinabi nito na hindi nangangahulugang ligtas na sila sa kasong rebelyon. Inihayag din ng Pangulo na gagawin niya ang lahat para manumbalik ang kapayapaan sa mga lansangan, mga barangay, mga siyudad sa bansa para maging maayos ang halalan sa susunod na linggo. Sa paglusob ng mga Erap loyalist noong Mayo 1 sa Malaca&amp;Atilde;&amp;plusmn;ang ay nagresulta sa pagkasawi ng apat na katao at pagkasugat ng marami kaya nagdeklara ang Pangulo ng state of rebellion. Samantala, kumalat naman ang isang text messages na nagsasabing pasasabugin ang mga gusali sa Makati City matapos mabalitaan na binawi na ng Pangulo ang state of rebellion. Nagbabala naman ang pulisya sa mga taong walang magawa kundi takutin ang publiko na tigilan na ang mga pinapakalat na text messages dahil hindi ito nakakatulong sa pag-unlad ng bayan. (Ulat ni Lilia Tolentino)</body>
<link>http://www.philstar.com/Article.aspx?articleId=126532&amp;publicationSubCategoryId=92</link>
</article>
<article>
<title>Eleksyon sa Mayo 14 tuloy - Comelec</title>
<author>Jhay Mejias</author>
<date>
<month>May</month>
<day>07</day>
<year>2001</year>
</date>
<body>Kahit na may tensyong politikal sa bansa ay tuloy na sa susunod na linggo ang eleksyon. Ito ang sinabi kahapon ni Comelec Chairman Alfredo Benipayo. Ayon kay Benipayo,na matagal nang nakahanda ang kanilang tanggapan sa eleksyon sa Mayo 14 at hindi na ito kailangan ipagpaliban pa. Ilang kandidato ang humiling sa Comelec na ipagpaliban ang halalan dahil sa pagdeklara ni Pangulong Gloria Macapagal-Arroyo ng state of rebellion dahil sa nais agawin ng ilang lider politiko na kaalyado at mga supporter ni dating Pangulong Joseph Estrada ang pamahalaan nang lumusob ito sa Palasyo. Siniguro naman ni Benipayo, na magiging maayos ang eleksyon at walang dayaang mangyayari dahil ang mga election paraphernalia ay kukunin ng mga poll supervisor na sasamahan ng mga sundalo. Nagbigay din ng kasiguruhan ang sandatahang lakas at kapulisan sa Comelec na magbibigay sila ng seguridad sa araw ng halalan para maiwasan ang dayaan at kaguluhan. (Ulat ni Jhay Mejias)</body>
<link>http://www.philstar.com/Article.aspx?articleId=126533&amp;publicationSubCategoryId=92</link>
</article>
<article>
<title>Heatwave magtatagal pa, kaso ng heat strokes tataas pa</title>
<author>Andi Garcia</author>
<date>
<month>May</month>
<day>07</day>
<year>2001</year>
</date>
<body>Kahit na pumasok ang buwan ng Mayo at minsang pag-ulan patuloy pa ring makakaranas ng matinding init ng panahon sanhi ng matinding heat wave sa bansa ayon sa Philippine Atmospheric Geophysical and Astronomical Services Administration (PAGASA). Kaya naman nagbabala ang Department of Health sa publiko na dapat ay mayroong sapat na panlaban sa matinding init ng araw para makaiwas sa heat strokes at heat exhaustion. Ayon sa mga health experts na ang heat strokes ay isang uri ng karamdaman sanhi ng pagkabilad sa init ng araw na siyang nagiging dahilan para ang isang tao ay mawalan ng malay at hihinto ang pagpintig ng puso dahil sa sobrang init sa katawan nito. Samantala ang heat exhaustion naman ay ang pagkawala ng body fluid,dahil sa labis na pamamawis at kabiguan na makainom ng sapat na tubig sa katawan na magreresulta ng pagkawala ng fluid tulad ng sa mga may diarrhea. Ang panlaban naman sa heat strokes at heat exhaustion ayon kay Health Secretary Manuel Dayrit ay pag-inom ng maraming malamig na tubig o fruit juices. (Ulat ni Andi Garcia)</body>
<link>http://www.philstar.com/Article.aspx?articleId=126534&amp;publicationSubCategoryId=92</link>
</article>
<article>
<title>Sona pinabulaanan</title>
<author>Joy Cantos</author>
<date>
<month>May</month>
<day>08</day>
<year>2001</year>
</date>
<body>Mariing pinabulaanan kahapon ng pamunuan ng Armed Forces of the Phils. (AFP) ang napaulat na nagsagawa ang mga sundalo ng illegal na pag-aresto sa daan-daan umanong mga kalalakihan na pinaghihinalaang mga Erap loyalists sa mga sinona ng mga itong lugar sa Metro Manila mula madaling-araw ng Biyernes hanggang kahapon. Ayon kay AFP Chief of Staff Gen. Diomedio Villanueva, walang isinagawang &amp;quot;saturation drive&amp;quot; o pagso-sona ang militar laban sa mga indibidwal na hinihinalang sangkot sa planong pagpapabagsak sa pamahalaan ni Pangulong Arroyo habang pinaiiral ng pamahalaan ang &amp;quot;state of rebellion&amp;quot; noong Mayo 1. Pinabulaanan din ni PNP Chief Director General Leandro Mendoza ang nasabing operasyon at wala umano silang dinadakip na sinumang indibidwal sa mga komunidad sa Maynila at iba pang karatig na lungsod. Sinabi ni Villanueva, personal niyang pinaberipika sa mga police headquarters ang nangyaring pagdakip sa mga sibilyan ngunit negatibo umano ang resulta nito. Dahil dito ay hinikayat ng heneral ang mga kamag-anak ng biktima na lumutang at makipagtulungan sa awtoridad upang mabigyan ng kalutasan ang nasabing pangyayari, kung totoo man na naganap ito. Kinumpirma naman ng AFP at PNP na simula nang ideklara ni Pangulong Arroyo ang &amp;quot;state of rebellion&amp;quot; ay nagtalaga na ang dalawang hukbo ng kanilang mga tauhan sa ilang lugar na hinihinalang pinagpupugaran ng masasamang elemento ngunit ipinag-utos na umano ang pag-pull-out sa mga ito kamakalawa pa ng gabi. (Ulat ni Joy Cantos)</body>
<link>http://www.philstar.com/Article.aspx?articleId=126535&amp;publicationSubCategoryId=92</link>
</article>
<article>
<title>Batangas mayor nilikida ng NPA hitmen</title>
<author>Joy Cantos,Ed Amoroso,Ariel Ozaeta at Ely Saludar</author>
<date>
<month>May</month>
<day>08</day>
<year>2001</year>
</date>
<body>Pinagbabaril hanggang sa mapatay ng hinihinalang hitmen ng liquidation squad ng New Peoples Army (NPA) ang incumbent mayor sa Tanauan, Batangas at tumatakbong gobernador sa nasabing lalawigan ilang sandali matapos itong magtalumpati sa isinagawang miting de avance ng kinakaanibang partido Lakas NUCD-PPC, kahapon ng madaling araw. Tatlong tama sa ulo at sa ibat ibang bahagi ng katawan mula sa bala ng kalibre .45 baril ang tumapos sa buhay ng biktimang si Mayor Cesar Platon, 54, ng Tuy, Tanauan, Batangas. Agad inako ng isang Ka Bart, spokesman ng Melito Glor Command ang naganap na pamamaslang. Sa pahayag ng grupo, matagal na nilang pinupuntirya ang biktima dahil sangkot umano ito sa mga kriminal na aktibidades tulad ng carnapping, gunrunning, droga at human rights violation. Batay sa ulat na tinanggap kahapon ni PNP chief Director Gen. Leandro Mendoza, dakong 1:30 ng madaling araw naganap ang pamamaslang matapos magsalita sa entablado ang biktima. Napag-alaman na nagutom si Platon kaya bumaba ng stage at bumili ng popcorn di kalayuan sa stage. Habang nakatalikod si Platon ay dalawang lalaki na sumunod dito ang pinaputukan siya habang nagsilbing lookout ang iba pa. Pagbagsak ng biktima sa lupa ay dalawang tama pa ng bala ang sumapol dito bago nagsitakas ang mga salarin na humalo sa nagkakagulong mga tao. Sa kabila ng mahigpit na seguridad ni Platon, nagawa pa rin umano siyang malusutan at hindi nasukol ang mga salarin. Base sa nakalap na impormasyon ng pulisya, matindi umano ang galit ng NPA sa biktima dahil sa pagkakaaresto ng isang miyembro ng Melito Glor Command na ipinahuli umano at kinasuhan ni Platon matapos siyang puntahan sa tanggapan nito at hingan ng malaking halaga para sa revolutionary tax at permit tax para makapangampanya sa teritoryo ng NPA. Sinisilip rin ng mga awtoridad ang posibilidad na may kinalaman sa pulitika ang naganap na krimen. Samantala,tiwala naman ang Malakanyang na hindi maaapektuhan ang isinusulong na peace talks ng pamahalaan sa National Democratic Front-NPA. (Mga ulat nina Joy Cantos,Ed Amoroso,Ariel Ozaeta at Ely Saludar)</body>
<link>http://www.philstar.com/Article.aspx?articleId=126536&amp;publicationSubCategoryId=92</link>
</article>
<article>
<title>PSN editor-in- chief bagong NPC vice president</title>
<author>Ellen Fernando,Rudy Andal at Andi Garcia</author>
<date>
<month>May</month>
<day>08</day>
<year>2001</year>
</date>
<body>Pormal na iprinoklama kahapon ng umaga ni Court of Appeals Justice Ramon Mabutas, chairman ng Commission on Election ng National Press Club, si Al Pedroche, Editor-in-Chief ng Pilipino STAR Ngayon, bilang nanalong vice president, kasama ang iba pang bagong halal na opisyales matapos ang ginanap na botohan kamakalawa sa NPC Bldg., Magallanes Drive, Intramuros, Maynila. Si Pedroche na kabilang sa SAGIP-Tri-Media Party ay dalawang beses na naging direktor ng NPC at Chairman ng NPC-Committee on Moral Recovery nitong nakalipas na termino ni president Antonio Antonio ng Manila Bulletin. Siya ay nakapuntos ng 425 votes na nakalalamang sa kanyang dalawang kalaban. Bukod kay Pedroche, pormal ding prinoklama sina Louie Logarta, nagwaging pangulo (Philippine Daily Tribune); Roman Floresca, Secretary (Philippine Star); Jim Bilasano, Treasurer (Phil. Broadcasting System); Sanny Galvez, Auditor (Manila Bulletin); at mga Directors Mandy Francisco (ABS-CBN); Jimmy Cheng (United Daily News/RP Daily Expos&amp;Atilde;&amp;copy;); Willy Caliwan (Balita); Lolit Rivera-Acosta (Manila Standard); Delfin Perez (Mla. Bulletin); Amor Virata (Remate); Fred Roxas (Mla. Bulletin); Mitos Garcia (RP Daily Expos&amp;Atilde;&amp;copy;); Dennis Fetalino (People&amp;acirc;€™s Journal) at Atty. Ric Valmonte (Balita). Sinabi ni Jo Capadocia, nagsilbing isa sa mga Commissioner ng NPC-Comelec na kinuha nila si CA Justice Mabutas bilang Chairman upang maging malinis at patas ang eleksyon dahil sa agam-agam ng mga kumakandidato na nagkakaroon ng dayaan dito. (Mga ulat nina Ellen Fernando,Rudy Andal at Andi Garcia)</body>
<link>http://www.philstar.com/Article.aspx?articleId=126537&amp;publicationSubCategoryId=92</link>
</article>
<article>
<title>Desisyon sa house arrest ni Erap iniliban</title>
<author>Grace Amargo</author>
<date>
<month>May</month>
<day>08</day>
<year>2001</year>
</date>
<body>Ipinagpaliban kahapon ng Sandiganbayan ang pagpapalabas sa desisyon nito hinggil sa pagpapailalim sa house arrest kay dating Pangulong Estrada. Ayon kay Justice Anacleto Badoy ng 3rd division ng Sandiganbayan, kailangan ng sapat na panahon para pag-aralan ang lahat ng petisyon na inihain nito kaugnay ng house arrest. Sa argumento ni Atty. Rene Saguisag, abogado ni Estrada, dapat i-house arrest na lamang ang kanyang kliyente para matiyak ang seguridad nito habang itoy nakakulong. Ikinatuwiran naman ng Ombudsman na hindi dapat bigyan ng special treatment ang dating pangulo at isang uri na ng pagbibigay ng special treatment kay Estrada kung pagbibigyan ang kahilingan nito. Ayon naman kay Justice Secretary Hernando Perez, hindi na nila kukuwestiyunin kung payagan ng Sandiganbayan ang house arrest kay Erap para mapabilis na ang paglilitis sa kaso nito at lumitaw na kung tunay na nagkasala ito sa kasong plunder. Pinahintulutan rin ng Sandiganbayan ang pagbawi ng Ombudsman sa dalawang graft case na isinampa ng huli laban kay Estrada at pagtutuunan na lamang ang plunder case. Samantala, hinihintay na lamang ng PNP ang go signal ng Sandiganbayan para mailipat si Estrada sa Veterans Hospital mula sa pansamantala nitong kulungan sa Fort Sto. Domingo sa Sta. Rosa, Laguna para makumpleto na ang nabinbing physical exam dito. (Ulat ni Grace Amargo)</body>
<link>http://www.philstar.com/Article.aspx?articleId=126538&amp;publicationSubCategoryId=92</link>
</article>
<article>
<title>Kaso sa 2 Metro Mayor isasampa sa DOJ</title>
<author>Grace Amargo</author>
<date>
<month>May</month>
<day>08</day>
<year>2001</year>
</date>
<body>Anumang araw ay maaari nang sampahan ng kasong rebellion at conspiracy to commit rebellion ng National Bureau of Investigation (NBI) sa Department of Justice (DOJ) ang dalawang Metro Manila mayor at ilan pang kandidatong tumulong sa Edsa 3 at puwersang lumusob sa Malakanyang noong Mayo 1. Ayon kay NBI director Reynaldo Wycoco, kinukumpleto na lamang ng mga imbestigador ang lahat ng ebidensiya bago tuluyang isampa ang naturang asunto. Ilan sa pinaghihinalaang sangkot sa pagbibigay ng pondo at naghakot umano ng tao para sumali sa paglusob sa Palasyo sina Malabon Mayor Amado Vicencio, Pasay City Mayor Peewee Trinidad, Caloocan City mayoral candidate Luis &amp;quot;Baby&amp;quot; Asistio at dating Metro Manila Development Authority (MMDA) Jejomar Binay. Ang naturang mga opisyal ay kilalang malapit na kaibigan at kapartido ni dating Pangulong Estrada. Lumalabas na may testigo ang NBI na nagtuturo sa ginawang paghahakot ng tao ng mga mayor/pulitiko para dalhin sa Edsa shrine. Habang si Binay ay itinuturo naman ng kalabang si Edu Manzano na umanoy naghakot ng mga squatters sa Makati para makisali sa ginawang demonstrasyon sa Edsa. (Ulat ni Grace Amargo)</body>
<link>http://www.philstar.com/Article.aspx?articleId=126539&amp;publicationSubCategoryId=92</link>
</article>
<article>
<title>Honasan nagbanta kapag ginalaw ang pamilya</title>
<author>Doris Franche at Grace Amargo</author>
<date>
<month>May</month>
<day>08</day>
<year>2001</year>
</date>
<body>Nagbanta kahapon si Sen. Gregorio Honasan sa pamahalaan na huwag idamay o galawin ang kanyang pamilya para lang mahuli siya at panagutin sa kasong rebelyon na isasampa laban sa kanya. Sinabi ni Honasan na mananagot ang militar at pulisya kung may mangyaring masama sa kanyang pamilya. Ang banta ay matapos mapaulat na may planong dukutin ang kanyang anak na nasa Mindanao. Iginiit ni Honasan na hindi siya lilitaw hanggat hindi inaaksiyunan ng Korte Suprema ang kanyang petisyon na kumukuwestiyon sa legalidad ng state of rebellion na idineklara ni Pangulong Arroyo. Sa 40-pahinang petition ni Honasan kahapon, gusto nito na ideklara ng Korte na unconstitutional, illegal at invalid ang state of rebellion na ibinaba ng Pangulo, sa kabila na itoy binawi na. Binigyang diin ni Honasan na walang sapat na basehan ang pamahalaan para magdeklara ng state of rebellion dahil maituturing na simpleng kilos-protesta lamang ang naganap noong Mayo 1. Kasabay nito, nagpahayag din si Panfilo Lacson na susuko lamang anya siya sa isang &amp;quot;legal forum.&amp;quot; (Mga ulat nina Doris Franche at Grace Amargo)</body>
<link>http://www.philstar.com/Article.aspx?articleId=126540&amp;publicationSubCategoryId=92</link>
</article>
<article>
<title>Madre, pari magma-martsa</title>
<author>Jhay Mejias</author>
<date>
<month>May</month>
<day>08</day>
<year>2001</year>
</date>
<body>Nakatakdang magmartsa ang mga pari, madre at non-government organizations (NGOs) mula Palasyo ng Malakanyang sa Mendiola patungong Edsa Shrine sa Ortigas sa darating na Mayo 13, bilang &amp;quot;pagpapanumbalik&amp;quot; sa nawalang kabanalan ng lugar na anilay nalapastangan nitong nakalipas na mga araw. Ang martsa ay magsisimula sa Gate 7 ng Malakanyang at pagdating sa Edsa shrine ay isang misa ang gaganapin sa pangunguna ni Archbishop Jaime Cardinal Sin. (Ulat ni Jhay Mejias)</body>
<link>http://www.philstar.com/Article.aspx?articleId=126541&amp;publicationSubCategoryId=92</link>
</article>
<article>
<title>Lina di tuloy sa DTI</title>
<author>Lilia Tolentino</author>
<date>
<month>May</month>
<day>08</day>
<year>2001</year>
</date>
<body>Hindi na matutuloy ang planong pagtatalaga kay Interior and Local Government Secretary Jose Lina Jr. bilang kapalit ni Mar Roxas sa Department of Trade and Industry (DTI) na plano namang ilagay bilang Finance secretary. Sa isang press briefing kahapon, sinabi ni Presidential Spokesman Rigoberto Tiglao, wala namang plano ang Presidente na ilipat si Lina sa DTI bagaman sinabi nito na pinag-aaralan niyang ipalit ito kay Roxas na papalit naman kay Secretary Alberto Romulo na hinirang kamakailan bilang bagong Executive Secretary kapalit naman ni Renato de Villa. Bagaman hindi sinabi ni Lina, halatang hindi nito gustong malipat sa DTI. Ayon naman kay Lina, nilakad niya sa Presidente para hindi siya malipat sa DTI. (Ulat ni Lilia Tolentino)</body>
<link>http://www.philstar.com/Article.aspx?articleId=126542&amp;publicationSubCategoryId=92</link>
</article>
<article>
<title>Gringo lulutang ngayon sa DOJ</title>
<author>Grace Amargo at Joy Cantos</author>
<date>
<month>May</month>
<day>09</day>
<year>2001</year>
</date>
<body>Nakatakdang lumutang ngayon sa Department of Justice (DOJ) si Senator Gregorio &amp;quot;Gringo&amp;quot; Honasan para umano&amp;acirc;€™y tapusin na ang isyu sa kanya at pabulaanan ang mga ibinabatong akusasyon laban sa kanya hinggil sa umano&amp;acirc;€™y pagbubuo niya ng puwersa para pabagsakin ang pamahalaang Arroyo. Ayon kay Justice Secretary Hernando Perez, nakipag-ugnayan na si Sen. Aquilino Pimentel sa kanya para ayusin ang gagawing paglantad ngayon ni Honasan. Si Honasan ay inaasahang darating sa DOJ dakong alas-11 ng umaga kasama si Pimentel kung saan kukunin nito ang unang biyahe patungong Maynila galing sa Cagayan de Oro City. Sinabi naman ni Perez na walang kasiguruhan na hindi aarestuhin si Honasan kapag ito&amp;acirc;€™y lumantad sa kabila na binawi na ang state of rebellion. Base sa report, namataan si Honasan kasama ang armadong grupo ng GUARDIANS, breakaway group ng Rebolusyonaryong Alyansang Makabayan (RAM), sa Sultan Kudarat noong nakalipas na Sabado habang nakita rin umano ito sa Cagayan Valley kasama si Cagayan Rep. Rodolfo Aguinaldo. Sa panayam naman ng Radio Mindanao Network, sinabi ni Honasan na walang katotohanan ang pinalulutang ng administrasyon na balak nilang magkudeta ni ex-PNP chief Ping Lacson at umano&amp;acirc;€™y nanggagapang sila ng suporta sa hanay ng mga opisyal ng militar at pulisya. Nangako si Sen. Pimentel na iko-custody niya pansamantala si Honasan at sa kanya ito maaaring hanapin ng mga awtoridad kung sakaling may kailangan itong panagutan. Kasabay nito ay hinamon ng RAM si Honasan na huwag magtago para maipagtanggol nito ang sarili sa maka-demokratikong pamamaraan na hindi maaapektuhan ang interes at seguridad ng publiko. Sinabi ng RAM na kanilang sinusuportahan ang lehitimong gobyerno ni Pangulong Arroyo at tinututulan ang mga pulitikong gutom sa kapangyarihan. (Mga ulat nina Grace Amargo at Joy Cantos)</body>
<link>http://www.philstar.com/Article.aspx?articleId=126543&amp;publicationSubCategoryId=92</link>
</article>
<article>
<title>TV political ads laban sa Puwersa senatorial bets ipinatanggal ni GMA</title>
<author>Lilia Tolentino,Doris Franche at Malou Rongalerios</author>
<date>
<month>May</month>
<day>09</day>
<year>2001</year>
</date>
<body>Pinatigil kahapon ni Pangulong Arroyo ang pagpapalabas sa mga telebisyon ng negatibong political advertisements laban sa mga kandidato ng LDP-Puwersa ng Masa matapos umalma ang mga oposisyong senador sa anilay black propaganda na inumang sa kanila. Sa isang press briefing kahapon, sinabi ni Presidential Spokesman Rigoberto Tiglao na hindi nagustuhan ng Pangulo ang naturang propaganda at nilinaw na walang kinalaman ang Malakanyang sa ipinalabas na political propaganda. &amp;quot;Ang mga kandidato ng People Power Coalition ay mayroong kuwalipikasyon para manalo at ang mga botante ay may sapat na impormasyon sa mga nangyari kaya hindi na kailangan ito,&amp;quot; pahayag ng Pangulo. Sinabi ni Tiglao na ang naturang pol ad ay mula sa &amp;quot;propaganda machine&amp;quot; ng PPC at bagaman ang PPC senatorial ticket ay suportado ng Pangulo, ang PPC ay may sariling organisasyon at gumagawa ng sarling mga desisyon sa kanilang kampanya gaya ng nabanggit na political ad. Ang commercial ads na isinasahimpapawid sa Channels 2, 13 at 23 ay nagpapakita ng mga film at audio clips sa umanoy partisipasyon nina Puwersa reelectionist Senators Juan Ponce Enrile, Gringo Honasan, Miriam Defensor-Santiago at dating PNP chief Panfilo Lacson sa naganap na Mendiola rebellion. Binatikos ni Enrile ang naturang political ad na isang malisyosong &amp;quot;black propaganda&amp;quot; laban sa opposition senatorial candidates at nagbanta na magsasampa ng kaso laban sa mga nasa likod ng mapanirang commercial. Ayon naman kay Sen. Rene Cayetano, hindi maaaring kasuhan ng Comelec at ng oposisyon ang mga taong nasa likod ng paninira o black propaganda sa apat na kandidato ng LDP-PnM dahil sa ilalim anya ng batas, pinapayagan ang paglalathala, pagpapalabas at pagbo-broadcast ng political advertisement, katig o laban sa isang kandidato kung malinaw na binabanggit din ang sponsor o donor ng nasabing political ads. Nilinaw ni Cayetano na legal ang black propaganda laban sa opposition candidates at maaabsuwelto sa asunto ang 13-0 Movement. (Ulat nina Lilia Tolentino,Doris Franche at Malou Rongalerios)</body>
<link>http://www.philstar.com/Article.aspx?articleId=126544&amp;publicationSubCategoryId=92</link>
</article>
<article>
<title>NAIA inalerto; Pinay OFWs patungong Bahrain ginagawang prosti</title>
<author>Jhay Mejias</author>
<date>
<month>May</month>
<day>09</day>
<year>2001</year>
</date>
<body>Inalerto kahapon ni Bureau of Immigration Commissioner Andrea Domingo ang mga opisyal sa Ninoy Aquino International Airport (NAIA) na doblehin ang paghihigpit sa mga kababaihang papaalis patungong Bahrain makaraang makatanggap ng mga report na maraming bilang ng mga Pinay OFWs ang nagiging prostitute sa nasabing lugar. Sa report ng Department of Foreign Affairs (DFA), 16 Pinay na ipinadala sa Bahrain ang umalis ng dalawang grupo bilang mga prostitute sa isang sex ring na inooperate ng mga Arabo at Filipino. Nabatid na pinangakuan sila na kikita ng mahigit US$20,000 sa loob lamang ng tatlong buwan kung papasok silang prostitute. Napag-alaman pa na ang mga babae ay ipinadala sa Bahrain ng isang Sharif Ad Ibrahim ng isang recruitment agency na nakabase sa Paco, Maynila. Kasunod nito, nagpalabas ng order si Domingo kung saan nire-require sa lahat ng dalagang Pinay na patungong Bahrain na kumuha muna ng entry visa mula sa Bahrain Embassy sa Maynila o trips na isponsor ng Bahrain-based travel agency. Ang Bahrain visas ay iniisyu sa ports of entry sa Bahrain. Sa report ng Philippine consulate sa Manama, ang mga Pinay na nakatakdang umalis patungong Bahrain ang papalit sa Russian prostitutes na ipinadeport ng pamahalaang Bahrain. (Ulat ni Jhay Mejias)</body>
<link>http://www.philstar.com/Article.aspx?articleId=126545&amp;publicationSubCategoryId=92</link>
</article>
<article>
<title>Mga lalaking presidente mas madaling mapatalsik</title>
<author>Malou Rongalerios</author>
<date>
<month>May</month>
<day>09</day>
<year>2001</year>
</date>
<body>Mas madaling sumuko sa kudeta ang mga lalaking naging Pangulo ng Pilipinas. Ito ang sinabi kahapon ni dating Pangulong Corazon Aquino kaugnay sa personal niyang karanasan bilang presidente ng bansa at sa nakita niyang tangkang pagpapatalsik kay Pangulong Gloria Macapagal- Arroyo. Hindi umano totoo na ang mga babaing presidente lamang ang laging pinagtatangkaan ng kudeta dahil sina dating Pangulong Marcos at Estrada ay lumayas sa posisyon dahil sa kudeta. Magugunitang nalampasan ni Aquino ang pitong kudeta noong siya ay Pangulo ng bansa, samantalang sa kabila ng napakaraming bilang ng mga Erap supporters na sumugod sa Malaca&amp;ntilde;ang noong Mayo 1, ay hindi naman napababa sa puwesto si Pangulong Arroyo. &amp;quot; Kaming dalawang babae, hindi kami umalis kung saan nandoon ang seat of authority and that is Malaca&amp;ntilde;ang &amp;quot;, pahayag pa ni Aquino. (Ulat ni Malou Rongalerios)</body>
<link>http://www.philstar.com/Article.aspx?articleId=126546&amp;publicationSubCategoryId=92</link>
</article>
<article>
<title>NYC leaders inakusahan sa Mendiola rebellion</title>
<author></author>
<date>
<month>May</month>
<day>09</day>
<year>2001</year>
</date>
<body>Sibakin ang mga traydor sa kabataang mahihirap! Ito ang mariing panawagan ng mga militanteng grupong mga kabataan na pinangungunahan ng Anakbayan. Ayon kay Darrius Guerrero, tumatayong tagapag-salita ng naturang grupo, dapat pagbayarin at sampahan ng kaso ang mga nananatiling commissioners na nasa National Youh Commission na sumama sa Edsa 3 at nag-udyok umano sa mga tao na sumugod sa Malaca&amp;ntilde;ang. Idinawit din ni Guerrero si Dennis Cunanan, executive director ng NYC na isa rin umano sa mga may kinalaman sa pagpapalabas ng P1.9 milyong piso na pondo para sa mga grupong maka-Erap tulad ng KAMPIL na konektado sa Puwersa ng Masa, Abakada at Junior Chamber of Jaycees.</body>
<link>http://www.philstar.com/Article.aspx?articleId=126547&amp;publicationSubCategoryId=92</link>
</article>
<article>
<title>Ate Glo campaign pakikilusin na</title>
<author>Lilia Tolentino</author>
<date>
<month>May</month>
<day>09</day>
<year>2001</year>
</date>
<body>Naglunsad ang pamahalaan ng isang kampanyang pangangasiwaan ng Department of Social Welfare and Development (DSWD) na ang layon ay alamin sa mahihirap na mamamayan kung anong tulong ang nais nila mula sa pamahalaan. Ang programa na tinaguriang Ate Glo Campaign ay agad na pakikilusin ni DSWD Secretary Dinky Soliman para maaksiyunan ang karaingan ng mga maralitang taga-lunsod na binibigyan ngayon ng prayoridad ng Pangulong Arroyo. Ayon kay Presidential Spokesman Rigoberto Tiglao sa ilalim ng programang ito, nais malaman ng gobyerno ang mga daing ng mga mahihirap at kung papaano makaaabot sa kanila ng mabilis ang tulong ng pamahalaan. Magugunitang itinalaga ng Pangulong Arroyo si Pampanga Gov. Lito Lapid para maging emisaryo niya sa mga mahihirap. (Ulat ni Lilia Tolentino)</body>
<link>http://www.philstar.com/Article.aspx?articleId=126548&amp;publicationSubCategoryId=92</link>
</article>
<article>
<title>Rep. Punzalan, aide itinumba sa Miting de Avance</title>
<author>PSN Reportorial team</author>
<date>
<month>May</month>
<day>14</day>
<year>2001</year>
</date>
<body>TIAONG, QUEZON -Pinagbabaril hanggang sa mapatay ng anim na kalalakihan ang incumbent Congressman ng ikalawang Distrito ng lalawigang ito at ang kanyang aide habang malubha namang nasugatan ang isa pa nitong bodyguard habang sila ay dumadalo sa &amp;acirc;€˜miting de avance&amp;acirc;€™ ng kumakandidatong asawa ng nasabing mambabatas mula sa partidong Lakas-NUCD/People Power Coalition sa Poblacion 2, bayang ito kamakalawa ng gabi. Kinilala ni Supt. Amado Sadili, Hepe ng Tiaong Police Station ang mga napatay na sina Marcial Punzalan, Jr., Kongresista sa 2nd District ng Quezon province at Conrado Soriano, 45, bodyguard ng una, ng Brgy. Lusacan, bayang nabanggit. Si Punzalan ay idineklarang dead-on-arrival sa Liwag Hospital sa Tiaong bunga ng dalawang tama ng punglo sa ulo habang si Soriano ay tinamaan ng bala sa ulo at katawan. Kasalukuyan namang ginagamot sa nasabi ring pagamutan sanhi ng dalawang tama ng bla sa tuhod mula sa di-pa mabatid na kalibre ng baril ang bodyguard ni Punzalan na si Nemesio Barnachea, 45, ng Taguidin, Ilocos Sur. Isa pang di-kilalang sibilyan ang tinamaan ng ligaw na bala sa katawan na ngayon ay nilalapatan ng lunas sa San Pablo Hospital. Base sa inisyal na imbestigasyon ng pulisya, dakong alas-10:45 ng gabi nang maganap ang insidente. Habang nakikipagkamay umano si Punzalan sa mga taong nanonood sa miting de avance ng kanyang asawang si Lynette, kumakandidatong Congresswoman sa ikalawang distrito ng nasabing lalawigan nang bigla na lamang paligiran ng anim na armadong kalalakihan ang nasabing mambabatas. Agad na pinaputukan ng dalawang beses sa ulo ng mga suspek si Punzalan at nang magkagulo ay sunud-sunod na pinagbabaril ang mga nabanggit na bodyguards na kumukober sa mambabatas. Sinamantala naman ng mga suspek ang pagtakas habang nagkakagulo ang daang tagasuporta ng nasabing partido na dumalo sa nasabing pagtitipon. Sinabi naman ni Chief Supt. Domingo Reyes,Jr., Director ng Police Regional Office 4 na dalawa sa mga suspek ang bumaril kay Punzalan habang ang apat sa mga ito na tinatayang nagkakaedad ng 20 pataas ang nagsilbing look-out at armado ng kalibre .45 at .9mm pistol. Kaugnay nito, may teorya ang pulisya na may kinalaman umano sa pulitika ang ginawang pagpatay sa Kongresista na naitalang ika-56 na politiko na napapaslang simula ng campaign period nitong nakalipas na Enero 2, dahilan sa ilang panahon din anila itong nakakatanggap ng pagbabanta sa kanyang buhay. Isa rin sa tinitingnan ay ang pagkakasangkot ng pangalan ni Punzalan sa umano&amp;acirc;€™y drug trade ng isang Jonathan Perpinan sa kanilang lugar. Base sa rekord, noong nakaraang taon ay binaril at napatay din ng mga di-kilalang salarin ang bodyguard ni Punzalan sa Sariaya, Quezon sa hindi naman mabatid na kadahilanan. Inako naman ng New People&amp;acirc;€™s Army na sila ang responsable sa pagpatay kay Punzalan sa pamamagitan ng kanilang tagapagsalita na si Ka Tirso Alcantara alyas Ka Bart. Ang pag-amin ng NPA ay inihayag sa DWTI radio station na nakabase sa Lucena City. Kaugnay nito, kinondena ng Malaca&amp;Atilde;&amp;plusmn;ang ang ginawang pag-ambush at pagpatay kay Punzalan. Matatandaan na may ilang buwan ang nakakalipas nang lumutang ang pangalan ni Punzalan na siya umanong protector ng malaking shipment sa may 250 kilo ng shabu na nasamsam ng binuwag na Task Force Aduana na dating pinamunuan ni AFP Vice Chief of Staff Lt. Gen. Jose Calimlim sa isinagawang raid sa Sariaya, Quezon. Pumasok ang National Bureau of Investigation sa nasabing isyu subalit nitong nakalipas na linggo ay nilinis rin ng NBI ang pangalan ni Punzalan hinggil sa nasabing drug trade. Gayunman ay itinanggi ng mambabatas ang nasabing paratang. Ayon kay Presidential spokesman Rigoberto Tiglao, nanawagan ang Malacanang sa CPP-NPA na itigil na ang nasabing paghahasik ng karahasan at pagpaslang dahil ito ay hindi makakaulong upang mapatatag ang estado ng pulitika sa bansa. Ito ay matapos na aminin ng Melito Glor Command na nasa ilalim ng New People&amp;acirc;€™s Army na sila ang responsible sa pagpatay kay Punzalan dahil sa kasalanan umano ng huli sa kilusan at sambayanan. Nauna rito, pinaslang din ng nasabing grupo si Lakas Governatorial candidate Cesar Platon sa Batangas. Sinabi pa ni Tiglao na bagaman inako ng NPA na sila ang responsable sa krimen ay patuloy pa rin ang pagsisiyasat ng awtoridad at sisilipin din ang anggulo ng pulitika sa nasabing pagpatay. Kasabay nito, kinondena rin ni House Speaker Sonny &amp;quot;SB&amp;quot; Belmonte ang ginawang pamamaslang kay Punzalan. &amp;quot;Nawalan tayo ng isang kaibigan at colleague, isang leader na nagpakita ng kasipagan at pagmamahal sa sambayanan,&amp;quot; ani Belmonte. Nanawagan si Belmonte kay PNP Chief Dep. Director General Leandro Mendoza na magsagawa ng malalimang imbestigasyon sa brutal na pagpatay kay Punzalan na siyang tumatayong Chairman ng House Committee on Trade and Industry. (Mga ulat ng PSN Reportorial team)</body>
<link>http://www.philstar.com/Article.aspx?articleId=126549&amp;publicationSubCategoryId=92</link>
</article>
<article>
<title>Erap at Jinggoy boboto sa Veterans</title>
<author>Jhay Mejias</author>
<date>
<month>May</month>
<day>14</day>
<year>2001</year>
</date>
<body>Kumpirmadong boboto si dating Pangulong Joseph Estrada at ang incumbent San Juan Mayor Jinggoy Estrada sa Veterans Memorial Medical Center (VMMC) habang si Edwardo Serapio ay sa Obando, Bulacan. Ito ang inihayag ni P/Gen. Thompson Lantion sa isang panayam sa Comelec Forum sa Westin Philippine Plaza kahapon, makaraang isugod ang dating Pangulo dahil sa sakit na brochitis at pagsumpong ng sakit sa athritis sa kanyang dalawang binti habang ang anak nito ay nagkaroon ng Lose Bowel Movement (LBM) dahil sa tubig sa Fort Sto. Domingo sa Sta. Rosa Laguna kung saan nakapiit ang mga ito dahil sa kasong plunder. Una rito ipinahayag ni Commission on Election Chairman Alfredo Benipayo sa nasabing forum na pinayagan na ng Sandiganbayan na makaboto ang mga nabanggit sa Sta. Rosa o sa VMMC makaraang gumawa ng draft ang komisyon upang implementahan ang panukala na isagawa na lamang ang pagboto ng mga nabanggit sa nasabing ospital. Ayon kay Benipayo bibigyan ng komisyon sina Estrada ng tatlong Board of Election (BOE) na kung saan ito ang magdadala ng mga balota, ballot boxes na paglalagyan ng kanilang boto at iba pang mga election paraphernalias. Idinagdag pa ni Benipayo na mas pabor na ang kabuuang opisyal ng komisyon na idaos ang pagboto nina Estrada sa nasabing ospital dahil makakasiguro ang mga ito sa seguridad ng mga nabanggit. (Ulat ni Jhay Mejias)</body>
<link>http://www.philstar.com/Article.aspx?articleId=126550&amp;publicationSubCategoryId=92</link>
</article>
<article>
<title>Pagsuko ni Gringo naunsyami</title>
<author>Doris Franche,Ely Saludar at Grace Amargo</author>
<date>
<month>May</month>
<day>10</day>
<year>2001</year>
</date>
<body>Naunsyami ang nakatakdang paglantad kahapon ni Sen. Gregorio &amp;quot;Gringo&amp;quot; Honasan sa Department of Justice (DOJ) matapos na magbago ang isip nito ng magpakalat ng arresting team ang PNP-Criminal Investigation and Detection Group sa DOJ compound na dahilan para mawalan ng tiwala si Honasan sa pangambang manganib ang kanyang buhay dahil sa posibilidad na arestuhin siya. Dakong alas-9:30 ng umaga ng makipagkita ang abogado ni Honasan na si Atty. Paul Redublo kay Senate President Aquilino Pimentel Jr. kung saan isang closed door meeting na tumagal ng isang oras ang isinagawa sa isang pribadong kuwarto sa Westin Philippine Plaza. Dito ay tatlong kahilingan ang inilatag ng abogado ni Honasan na kinabibilangan ng hindi pagpapataw sa kanya ng warrantless arrest; pagbibigay katiyakan ng kanyang kaligtasan at ang libreng pag-iikot sa buong bansa para makapangampanya. Taliwas naman sa naunang ulat na gustong sumuko ni Honasan sa pamamagitan ni Sen. Pimentel, ibinunyag ni Pangulong Arroyo na may natanggap siyang surrender feelers mula kay Honasan na susuko ito sa Malakanyang. Ayon sa Pangulo, ipinadala ni Honasan ang kanyang intensiyong lumantad sa pamamagitan ni Pampanga Gov. Lito Lapid. Sa kabila nito, nagpasalamat si Honasan sa malasakit na ipinakita ni Pimentel sa kanya. Kaugnay nito, tuloy pa rin ang pagsasampa ng kasong rebellion laban kay Honasan. Handa na umano ang prosecution na mag-iinquest dito habang pag-aaralan pa rin ng DOJ kung magbibigay ito ng rekomendasyon para makapagpiyansa si Honasan. Samantala, pinanindigan ni ex-PNP chief Panfilo Lacson na wala siyang planong sumuko dahil walang charges at walang kopya ng ebidensiya. Hindi rin umano siya maaaring ikonsiderang pugante dahil wala siyang tinatakbuhang kaso. Susuko lamang anya siya sa sandaling maipaliwanag ng Korte Suprema ang legalidad ng state of rebellion at warrantless arrests. Pinabulaanan rin nito ang napaulat na umatras siya sa pagtakbong senador.(Mga ulat nina Doris Franche,Ely Saludar at Grace Amargo)</body>
<link>http://www.philstar.com/Article.aspx?articleId=126551&amp;publicationSubCategoryId=92</link>
</article>
<article>
<title>Extradition kina Ang, Ricaforte hingi sa US</title>
<author>Grace Amargo</author>
<date>
<month>May</month>
<day>10</day>
<year>2001</year>
</date>
<body>Nakipag-ugnayan na kahapon ang Department of Justice (DOJ) sa United States-DOJ para maibalik sa bansa at managot sina dating Philippine Amusement and Gaming Corp. (PAGCOR) consultant Charlie &amp;quot;Atong&amp;quot; Ang at Yolanda Ricaforte na kapwa may outstanding warrant kaugnay ng plunder case na isinampa sa mga ito ng Ombudsman. Sa bisa ng Extradition Treaty sa pagitan ng Pilipinas at Amerika, hiniling ni Justice Sec. Hernando Perez kay John Harris, acting director ng Office of International Affairs, ang provisional arrest kina Ang at Ricaforte. Nabatid na si Ang ay huli umanong nakita sa Los Angeles, California at Las Vegas, Nevada habang si Ricaforte ay nagtatago ngayon sa California kasama ang kanyang mga anak. Batay sa apat na pahinang magkahiwalay na request ng DOJ, iginiit nito na dapat aksyunan sa lalong madaling panahon ng Estados Unidos ang extradition laban sa dalawang nabanggit dahil posibleng makalabas ang mga ito ng US at lumipat ng ibang bansa para takasan ang kasong kinakaharap sa Pilipinas. Ang dalawa ay sangkot sa kasong plunder kung saan si Ricaforte ang sinasabing auditor ni dating pangulong Estrada sa nakukuhang jueteng payola, samantala si Ang na malapit na kaibigan ni Estrada ang middleman naman sa pagkuha ng kickbacks sa tobacco excise tax. (Ulat ni Grace Amargo)</body>
<link>http://www.philstar.com/Article.aspx?articleId=126552&amp;publicationSubCategoryId=92</link>
</article>
<article>
<title>Elections 'hotspots' tinukoy</title>
<author>Jhay Mejias</author>
<date>
<month>May</month>
<day>10</day>
<year>2001</year>
</date>
<body>Idineklarang election &amp;quot;hotspots&amp;quot; ng Comelec ang 57 lugar sa ibat ibang panig ng bansa para sa nalalapit na national at local elections sa May 14 batay na rin sa rekomendasyon ng mga commissioner nito. Tututukan ng mga awtoridad ang Cordillera Autonomous Region (CAR) sa Abra; Curimao sa Ilocos Norte; Sta. Lucia sa Ilocos Sur; Banaoan, La Union; Dagupan; Natividad at Tayug sa Pangasinan; Borongan at Calbayog sa Samar; San Pablo sa Isabela; Romblon; Alcantara, Occidental Mindoro; Banaba, Palawan; Dolores, Quezon; Mabitak, Laguna; Masbate, Catanduanes; dalawang bayan sa Sorsogon; Danao, Sugud at San Remigio sa Cebu; Zamboanga del Sur; Siraway sa Zamboanga del Norte; Tagbilaoan sa Misamis Oriental; Causwagan at Magsaysay, Lanao del Norte; San Jose at Alegria, Surigao del Norte; dalawang bayan sa Agusan del Sur at Surigao del Sur, Autonomous Region of Muslim Mindanao (ARMM) at kabuuan ng Sulu at Basilan. (Ulat ni Jhay Mejias)</body>
<link>http://www.philstar.com/Article.aspx?articleId=126553&amp;publicationSubCategoryId=92</link>
</article>
<article>
<title>Pagboto ni Estrada dedesisyunan ng Sandiganbayan</title>
<author>Jhay Mejias at Danilo Garcia</author>
<date>
<month>May</month>
<day>10</day>
<year>2001</year>
</date>
<body>Desisyon na umano ng Sandiganbayan kung papayagang makalabas ng kulungan para makaboto sa San Juan si dating pangulong Estrada sa darating na halalan. Ito ang sinabi ni Commission on Elections (Comelec) Chairman Alfredo Benipayo, bagaman wala pang pormal na kahilingang natatanggap ang Comelec hinggil sa pagnanais ni Estrada na makaboto na inaasahan nilang hihilingin ng panig ni Estrada dahil itoy lehitimong botante. Sinabi ni Benipayo na bibigyang prayoridad na unang makaboto si Estrada para kaunting oras lamang ang ubusin nito sa labas at loob ng kulungan. Ayon naman kay Presidential spokesman Rigoberto Tiglao, papayagan na makalabas ng kulungan para makaboto si Estrada at anak nitong si San Juan Mayor Jinggoy Estrada. May operational plans ang pulisya para makaboto ng maayos ang mag-amang Estrada, pero may alternatibo para sa dating pangulo na bumoto ito sa loob ng kanyang bungalow cell. Nabatid na nakarehistro si Erap sa Bgy. Pedro Cruz habang si Jinggoy naman ay sa Bgy. Greenhills sa San Juan. (Ulat ni Jhay Mejias at Danilo Garcia)</body>
<link>http://www.philstar.com/Article.aspx?articleId=126554&amp;publicationSubCategoryId=92</link>
</article>
<article>
<title>Pagpatay kay Platon tatalakayin sa peace talks, gobyerno nababahala</title>
<author>Ely Saludar at Rose Tamayo</author>
<date>
<month>May</month>
<day>10</day>
<year>2001</year>
</date>
<body>Nababahala na ang gobyerno sa sunud-sunod na &amp;quot;political assassinations&amp;quot; partikular sa mga lalawigan na ang responsable ay mga rebeldeng grupo na ang pinakahuli ay ang ginawang pagpatay kay Tanauan, Batangas Mayor Cesar Platon. Bunga nito, isusulong ni Pangulong Arroyo na matalakay sa peace talks ang nangyaring pagpatay kay Platon. Sinabi ito ng Pangulo matapos dumalaw sa burol ni Platon sa Batangas at kausapin ang naulilang pamilya nito. Dito na rin nagkaroon ng pagkakataon si Mrs. Platon para isumbong sa Pangulo ang natatanggap na mga banta sa kanilang buhay makaraang mapatay ang asawa. Nangako ang Pangulo na kumikilos ang mga awtoridad para agad malutas ang nasabing kaso bagamat inako na ng Melito Glor Command ng New People&amp;acirc;€™s Army (NPA) ang pagpaslang.(Mga ulat nina Ely Saludar at Rose Tamayo)</body>
<link>http://www.philstar.com/Article.aspx?articleId=126555&amp;publicationSubCategoryId=92</link>
</article>
<article>
<title>Paggalang sa dumadalaw na pamilya Estrada siniguro ng DILG</title>
<author>Rudy Andal</author>
<date>
<month>May</month>
<day>10</day>
<year>2001</year>
</date>
<body>Siniguro kahapon ni Interior and Local Government Secretary Joey Lina na pagkakalooban ng nararapat na paggalang si dating Unang Ginang Loi Estrada at pamilya nito sa pagdalaw ng mga ito kay dating pangulong Estrada sa Fort Sto. Domingo sa Sta. Rosa, Laguna. Ito ay matapos batikusin ni Loi ang ginawa umanong pagyurak sa kanila ng kanyang anak na si Jackie ng dumalaw ang mga ito kay Estrada sa selda kung saan kinapkapan sila hanggang sa dibdib ng mga babaing SAF members bago tuluyang pinapasok. Ayon kay Lina, inatasan niya sina PNP chief Leandro Mendoza at Special Action Force head Supt. Rogelio Bathan na bigyan ng kaukulang paggalang ang dating First Family, sa kabila na sasailalim pa rin sila sa ipinatutupad na body search sa pagbisita. (Ulat ni Rudy Andal)</body>
<link>http://www.philstar.com/Article.aspx?articleId=126556&amp;publicationSubCategoryId=92</link>
</article>
<article>
<title>Tessie di na pinakikialaman ng mga kapatid</title>
<author>Malou Rongalerios</author>
<date>
<month>May</month>
<day>10</day>
<year>2001</year>
</date>
<body>Hindi na umano pinakikialaman si Sen. Tessie Aquino-Oreta ng kanyang mga kapatid at alam ng mga ito na ang emosyon na ipinakita ng una kay dating pangulong Estrada ay bilang pagtanaw ng utang na loob sa huli. Ayon sa isang kamag-anak ni Tessie, sobra umano ang katapatan nito kay Estrada dahil kundi sa dating pangulo ay di siya maluluklok sa Senado kaya ganoon na lamang ang suporta niya dito. Isa si Oreta sa 11 senador na tumutol sa pagbubukas ng ikalawang envelope sa ginanap na impeachment trial sa Senado. Matinding pagbatikos ang inani nito ng makita sa isang telebisyon ang ginawa niyang pagsasayaw ng manalo ang No-vote. Sa ngayon ay nahahati sa dalawang kampo ang magkakapatid na Aquino kung saan campaign director ng People Power Coalition si Paul Aquino at field director ng PPC ang kapatid nitong si Lupita Kashiwara. Nasa panig naman ng oposisyon si Makati Rep. Butz Aquino na siyang nag-eendorso sa mga kandidato ni dating pangulong Estrada. Sa kabila nito, sinabi ng source na bagaman magkalaban ang kampo nina Paul at Butz Aquino ay walang personalang nagaganap sa dalawa. (Ulat ni Malou Rongalerios)</body>
<link>http://www.philstar.com/Article.aspx?articleId=126557&amp;publicationSubCategoryId=92</link>
</article>
<article>
<title>Bagong finance secretary itinalaga ni GMA</title>
<author>Lilia Tolentino</author>
<date>
<month>May</month>
<day>17</day>
<year>2001</year>
</date>
<body>Mayroon nang itinalagang bagong Finance Secretary si Pangulong Gloria Macapagal- Arroyo kapalit ni Alberto Romulo na siyang itinalaga para maging Executive Secretary kapalit naman ni Renato de Villa. Ayon sa Malaca&amp;ntilde;ang, ang itinalaga ng Pangulong Arroyo ay si Jose Isidro Camacho na siyang kasalukuyang Secretary of Energy. Hindi pa inihayag ng Malaca&amp;ntilde;ang kung sino ang napipisil ng Pangulong Arroyo na makakapalit ni Camacho sa Department of Energy. Nagkaroon ng bakanteng puwesto sa gabinete matapos sumailalim sa triple bypass operation si dating Executive Secretary de Villa at nagpahayag ito ng pagnanais na mamahinga nang matagal pagkaraan ng kanyang operasyon. Ang unang napisil ng Pangulo na italagang Finance Secretary kapalit ni Romulo ay si Trade and Industry Secretary Mar Roxas subalit nagpahayag ito nang pagnanais na manatili na lamang sa puwesto dahil na rin sa mga programa na nailunsad niya sa departamento. (Ulat ni Lilia Tolentino)</body>
<link>http://www.philstar.com/Article.aspx?articleId=126558&amp;publicationSubCategoryId=92</link>
</article>
<article>
<title>GMA magpapatawag ng special session</title>
<author>Lilia Tolentino</author>
<date>
<month>May</month>
<day>17</day>
<year>2001</year>
</date>
<body>Magpapatawag ng special session ng Kongreso si Pangulong Gloria Macapagal Arroyo sa Mayo 29 para umano maisulong ang pagpapatibay ng Omnibus Power Bill. Ayon kay Presidential Spokesman Rigoberto Tiglao na tentatibo pa lang ang itinakdang petsa ng special session dahil maaaring sa panahong iyon ay abala pa ang maraming kongresista at senador sa natapos na halalan. Bukod sa Omnibus Power Bill inaasahang tatalakayin din ang iba pang pangmadaliang panukalang batas. Sinabi ng Pangulo na kailangang maisaayos kaagad ang sektor ng kuryente kabilang na ang pagsasapribado ng Napocor. &amp;quot;Kahit hindi pa magbubukas ang ika-12 Kongreso sa darating na Hulyo, isusulong na namin ang ratipikasyon ng power restructing bill sa pamamagitan ng kasalukuyang Kongreso&amp;quot; wika ng Pangulo. (Ulat ni Lilia Tolentino)</body>
<link>http://www.philstar.com/Article.aspx?articleId=126559&amp;publicationSubCategoryId=92</link>
</article>
<article>
<title>Mga pag-ulan dahil kay Cresing</title>
<author></author>
<date>
<month>May</month>
<day>11</day>
<year>2001</year>
</date>
<body>Patuloy na makakaranas ng mga pag-ulan ang bansa dulot ng tropical depression &amp;quot;Cresing&amp;quot; na namataan kahapon ng hapon sa layong 250 kilometro kanluran ng Calapan City, Oriental Mindoro at 150 kilometro timog ng Zambales. Ang Bataan, Zambales at Pangasinan ay makakaranas ng mga pag-ulan gayundin ang iba pang bahagi ng Luzon at Western Visayas.</body>
<link>http://www.philstar.com/Article.aspx?articleId=126560&amp;publicationSubCategoryId=92</link>
</article>
<article>
<title>Mark Jimenez ipapalit kina Atong at Ricaforte</title>
<author>Lilia Tolentino</author>
<date>
<month>May</month>
<day>11</day>
<year>2001</year>
</date>
<body>Inihahanda na ng pamahalaan ang posibleng extradition sa Estados Unidos ng negosyanteng si Mark Jimenez kapalit naman ng pagpapabalik sa bansa nina Charlie &amp;quot;Atong&amp;quot; Ang at Yolanda Ricaforte na kapwa nasa US at sangkot sa kasong plunder na isinampa laban kay dating pangulong Estrada. Ayon kay Justice Secretary Hernando Perez, sa sandaling pumayag ang US na ibalik sa bansa sina Atong at Ricaforte ay nakahanda na ring ibalik sa US si Jimenez na may kasong paglabag sa election campaign sa Amerika. Ayon pa kay Perez, kung hindi rin naman kakailanganin ng Ombudsman ang testimonya ni Jimenez sa Sandiganbayan, talagang hindi mapipigil ang extradition nito sa US. Si Jimenez ay kandidatong kongresista sa ika-5 distrito ng Maynila. Sinabi ni Perez na kung manalo man ito, sa kanyang opinion, hindi puwedeng mabigyan siya ng immunity dahil nang kumandidato ito alam niyang mayroon siyang kinakaharap na kaso sa Amerika. Maaari lamang makalibre si Jimenez sa extradition kung maghaharap siya ng apela sa Korte Suprema at bibigyan siya nito ng restraining order, wika ni Perez. (Ulat ni Lilia Tolentino)</body>
<link>http://www.philstar.com/Article.aspx?articleId=126561&amp;publicationSubCategoryId=92</link>
</article>
<article>
<title>Petisyon sa warrantless arrest, state of rebellion ibinasura ng SC</title>
<author>Grace Amargo,Lilia Tolentino at Rudy Andal</author>
<date>
<month>May</month>
<day>11</day>
<year>2001</year>
</date>
<body>Ibinasura kahapon ng Korte Suprema ang petition na isinampa nina senatorial candidates Miriam Defensor-Santiago at ex-PNP chief Panfilo Lacson na kumukuwestiyon sa legalidad ng warrantless arrest at state of rebellion. Sa 10-pahinang en banc decision, sinabi ng Korte na maituturing na wala nang saysay ang naturang petisyon dahil binawi na ni Pangulong Arroyo ang state of rebellion kaya wala na rin ang pinaiiral na warrantless arrest. Pinanghahawakan pa rin ng Korte ang binitiwang pangako ni Justice Secretary Hernando Perez na hindi na ito magpapalabas ng kautusan para sa isang warrantless arrest ng walang pahintulot ng Korte. Dahil dito, hindi na maaaring arestuhin pa ang nasabing mga petitioner at maging si Sen. Gringo Honasan. Kaugnay nito, nakatakdang lumutang ngayong gabi sa gaganaping grand rally ng Puwersa ng Masa sina Honasan at Lacson makaraang mag-isyu ng safe conduct pass si Pangulong Arroyo sa dalawang opposition candidates para malayang makapangampanya. Sa ginanap na command conference kahapon, hiniling ni Makati Rep. Butz Aquino kay Mrs. Arroyo na payagan sina Honasan at Lacson na makapangampanya na hindi mangangambang aarestuhin o ihaharass ng mga awtoridad. &amp;quot;Madam President, because the state of rebellion has been lifted and no charges have been filed, the situation is like in a basketball court where one team has five (players) and the other three. Even rebels are given safe conduct pass. So we want that our candidates be given a &amp;quot;pass,&amp;quot; pahayag ng kahilingan ni Aquino na agad sinagot ng Pangulo ng &amp;quot;Your request is approved.&amp;quot; (Mga ulat nina Grace Amargo,Lilia Tolentino at Rudy Andal)</body>
<link>http://www.philstar.com/Article.aspx?articleId=126562&amp;publicationSubCategoryId=92</link>
</article>
<article>
<title>Task Force HOPE vs 'Oplan Noel'</title>
<author>Ely Saludar/Doris Franche/Ellen Fernando at Joy Cantos</author>
<date>
<month>May</month>
<day>11</day>
<year>2001</year>
</date>
<body>Mahigpit na binabantayan ngayon ng buong puwersa ng Armed Forces of the Philippines (AFP) at Philippine National Police (PNP) ang galaw ng ibat ibang grupo na pinangangambahang maghasik ng kaguluhan para hindi matuloy ang halalan sa May 14 dahil sa paglulunsad ng Oplan Noel ( no elections). Ayon kay PNP chief of operations Edgardo Aglipay, nakatanggap sila ng intelligence report na nakatakdang magsagawa ng pananabotahe sa eleksiyon ang mga rebeldeng grupo ng MILF, Abu Sayyaf, CPP-NPA at maging ang mga Erap supporters. Kabilang din sa nakatakdang maghasik umano ng kaguluhan sa araw ng halalan ang ilang mga tauhan ng Peoples Movement Against Poverty (PMAP) na pinamumunuan ni Ronald Lumbao bilang ganti sa dispersal operations ng pulisya sa Erap loyalists na sumugod sa Malakanyang. Sa ginanap na command conference sa Malakanyang kahapon, inihayag ang pagtatatag ng Task Force HOPE (honest, orderly, peaceful elections) na isang paghahanda para madiskaril ang mga plano ng mga ito na guluhin ang eleksiyon. Bahagi ng paghahanda ang pagbabantay ng mga pulis sa pagkuha ng election paraphernalias ng mga guro hanggang sa panahon na maidala ang mga election returns sa mga canvassing areas. Dobleng pagbabantay rin ang isasagawa sa mga voting precint na ayon sa intelligence report ay siyang target na guluhin at isabotahe umano ng pro-Erap group. Ang hakbang ay matapos madiskubre kamakalawa ng pulisya ang umanoy Oplan Noel na niluluto ng isang political group at mga kaalyadong criminal elements para maharang ang pagsasagawa ng May 14 elections. Kinumpirma naman umano ng Comelec ang nasabing &amp;quot;Oplan No Elections.&amp;quot; Tiniyak naman ni Senate President Aquilino Pimentel na ang darating na halalan ang isa sa pinakamagulo at malawak na dayaan sa bansa. Aniya, mas lulutang ang dayaan sa pamamagitan ng double registration. (Mga ulat nina Ely Saludar/Doris Franche/Ellen Fernando at Joy Cantos)</body>
<link>http://www.philstar.com/Article.aspx?articleId=126563&amp;publicationSubCategoryId=92</link>
</article>
<article>
<title>P18 B sequestered assets ibebenta</title>
<author>Danilo Garcia</author>
<date>
<month>May</month>
<day>11</day>
<year>2001</year>
</date>
<body>Inaasahang aabot sa may P18 bilyon ang maaaring kitain ng gobyerno sa planong pagbebenta ng Presidential Commission on Good Government (PCGG) sa mga sequestered assets, kabilang na ang mga alahas ng pamilya Marcos kapag tuluyan na itong naaprubahan ng Bureau of Customs. Ayon kay PCGG Commissioner Jorge Sarmiento, kasalukuyan pa nilang isinasailalim sa imbentaryo ang mga alahas na nakuha sa mga Marcoses at plano nilang i-bid sa mga sosyal na jewelry stores sa ibang bansa tulad ng Christies sa US at Sothebys sa London o di kayay sa Singapore. Inihayag rin nito na isasailalim rin nila sa public auction sa pagtatapos ng taong ito ang iba pang na-sequester na mga ari-arian tulad ng Baguio Properties, share ng stock sa Manila Electric Co., Express Telecoms Philippines Inc., Oceanic Wireless Network, Inc. at Channel 13 tv station. Naka-schedule sa susunod na taon ang bidding ng isa pang government tv station na Channel 9. (Ulat ni Danilo Garcia)</body>
<link>http://www.philstar.com/Article.aspx?articleId=126564&amp;publicationSubCategoryId=92</link>
</article>
<article>
<title>8 PPC senatoriables inendorso ng Iglesia; 8 Puwersa bets ang sa El Shaddai</title>
<author>Jess Diaz at Efren Danao</author>
<date>
<month>May</month>
<day>11</day>
<year>2001</year>
</date>
<body>Binago ng maimpluwensiyang Iglesia Ni Cristo (INC) ang listahan ng senatorial candidates na sinusuportahan nito kung saan walo mula sa People Power Coalition (PPC) senatorial ticket ang kanilang inendorso. Ang lima sa walo ay kinabibilangan nina Senators Franklin Drilon at Ramon Magsaysay Jr., dating Speaker Manny Villar at Reps. Joker Arroyo at Ralph Recto. Mula naman sa opposition senatorial slate, pumili ang Iglesia ng apat na kandidato, kabilang sina dating Executive Secretary Edgardo Angara at broadcast journalist Noli de Castro na tumatakbong independent. Pinasalamatan ni Pangulong Arroyo ang nasabing sekta sa ipinakita nitong suporta ng makipagkita ang una kay INC Executive Minister Erano Manalo kamakailan. Samantala, kung walong kandidato mula sa PPC ang inendorso ng INC, kabaligtaran naman ito ng sinusuportahan ng charismatic group na El Shaddai. Sa isang sample ballot na ipinakalat ng El Shaddai, inendorso nito ang mga sumusunod na senatorial opposition candidates: Dr. Loi Estrada, Ping Lacson, Dong Puno, Gringo Honasan, Juan Ponce Enrile, Edgardo Angara, Orlando Mercado at Miriam Defensor Santiago. Ang administration candidates na sinusuportahan ng El Shaddai ay sina Drilon, Bobby Ta&amp;ntilde;ada, Obet Pagdanganan at Villar, habang ang 13th candidate ay bakante. Ang INC ay may tinatayang 3 milyong miyembro habang ang El Shaddai ay may isang milyon. (Mga ulat nina Jess Diaz at Efren Danao)</body>
<link>http://www.philstar.com/Article.aspx?articleId=126565&amp;publicationSubCategoryId=92</link>
</article>
<article>
<title>&amp;quot;Spice Boys&amp;quot; balik Kongreso</title>
<author>Malou Rongalerios</author>
<date>
<month>May</month>
<day>18</day>
<year>2001</year>
</date>
<body>Makakabalik sa House of Representatives ang mga prominenteng miyembro ng tinaguriang &amp;quot;Spice Boys&amp;quot;,matapos silang mahala sa kani-kanilang distrito. Muling nahalal bilang mga mambabatas sina Bukidnon Rep. Juan Miguel Zubiri, Camarines Sur Rep. Rolando Andaya Jr., Surigao Del Norte Rep. Ace Barbers at Malabon-Navotas Rep. Federico Sandoval II. Ang dalawa pang miyembro ng Spice Boys ng Kongreso na si dating Quezon City Rep. Mike Defensor at dating Pangasinan Rep. Hernani Braganza ay magugunitang itinalagang gabinete ni Pangulong Arroyo. (Ulat ni Malou Rongalerios)</body>
<link>http://www.philstar.com/Article.aspx?articleId=126566&amp;publicationSubCategoryId=92</link>
</article>
<article>
<title>'Extradition' kay Mark Jimenez political gimmick</title>
<author></author>
<date>
<month>May</month>
<day>12</day>
<year>2001</year>
</date>
<body>Ito ang mariing sagot kahapon ng kampo ni independent congressional aspirant Mark Jimenez kaugnay ng napaulat na nakipagkasundo na ang pamahalaan ng Pilipinas sa Estados Unidos para ipatapon si Jimenez sa US bilang kapalit sa pagpapabalik sa bansa kina Charlie &amp;quot;Atong&amp;quot; Ang at Yolanda Ricaforte. Ayon kay Atty. Melina Tecson, isa sa batikang abogado ni Jimenez na tumatakbo sa ika-5 distrito ng Maynila, walang basehan ang balita at kaduda-duda ang sources na mula lamang sa mga desperadong katunggali sa pulitika ni Jimenez. Sinabi ni Atty. Tecson na kumambiyo ang mga kalaban ni MJ sa estilo ng kampanya matapos mapunang malayo na ang agwat ni Jimenez sa kanila. Idinagdag ni Atty. Tecson na hindi kailanman magkakaroon ng exchange extradition deal dahil hindi ito nababanggit man lamang ni Justice Secretary Hernando Perez sa nilagdaang kasunduan ng Pilipinas at US. Magugunita na kamakalawa ay napabalitang inihahanda na ng pamahalaan ang posibleng extradition sa US ng negosyanteng si Jimenez kapalit nina Atong at Ricaforte na kasalukuyang nagtatago sa US at kapwa sangkot sa kasong plunder na isinampa laban kay dating pangulong Estrada. Kasabay nito, nanawagan si MJ sa kanyang mga katunggali na iwasan ang &amp;quot;below the belt tactics&amp;quot; at iba pang labag sa batas na pangangampanya sa nalalapit na national at local elections.</body>
<link>http://www.philstar.com/Article.aspx?articleId=126567&amp;publicationSubCategoryId=92</link>
</article>
<article>
<title>Huling araw ng pangangampanya ngayon</title>
<author>Jhay Mejias</author>
<date>
<month>May</month>
<day>12</day>
<year>2001</year>
</date>
<body>Ngayon na ang huling araw ng pangangampanya ng mga kandidatong tumatakbo sa ibat ibang national at local positions. Batay sa Omnibus Election Code, bukod sa pangangampanya ay bawal na rin ang pagbebenta at pag-inom ng alak, pagtanggap ng kahit na anong materyal na bagay mula sa kahit na sinong kandidato simula sa alas-12:01 ng Mayo 13, araw ng Linggo. Bawal naman sa mismong araw ng eleksiyon, May 14, ang pagdaraos ng fair, sabong, boxing, karera ng kabayo at ilan pang katulad na mga sugal at ang pagtatayo ng tiangge booth na 30 metro lamang ang layo mula sa polling precinct. Ayon kay Comelec Commissioner Resurreccion Borra, sinumang mangampanya makaraan ang itinakdang panahon ay maaaring maparusahan ng isa hanggang anim na taong pagkabilanggo, diskuwalipikasyon ng kandidatura nito at ang pagtanggal ng kanyang karapatang bumoto. (Ulat ni Jhay Mejias)</body>
<link>http://www.philstar.com/Article.aspx?articleId=126568&amp;publicationSubCategoryId=92</link>
</article>
<article>
<title>May 14 idineklarang Holiday</title>
<author>Lilia Tolentino</author>
<date>
<month>May</month>
<day>12</day>
<year>2001</year>
</date>
<body>Idineklara kahapon ni Pangulong Arroyo ang May 14 elections bilang special public holiday sa buong bansa para mabigyan ng pagkakataon ang lahat na kuwalipikadong botante na makaboto sa nasabing araw ng halalan. Batay sa pagtaya ng Commission on Elections (Comelec), may 36.5 milyong botante ang dadagsa sa mga voting precincts para pumili ng 13 senador, gobernador, bise-gobernador, mga kagawad ng Sangguniang Panlalawigan, mayor, bise-mayor, mga konsehal at party-list representative. Kasabay nito, nanawagan ang Pangulo sa lahat ng kuwalipikadong botanteng Pilipino na bumoto sa Lunes para sa matagumpay na halalan. (Ulat ni Lilia Tolentino)</body>
<link>http://www.philstar.com/Article.aspx?articleId=126569&amp;publicationSubCategoryId=92</link>
</article>
<article>
<title>AFP, PNP handa na sa May 14 polls</title>
<author>Joy Cantos</author>
<date>
<month>May</month>
<day>12</day>
<year>2001</year>
</date>
<body>Handang-handa na ang nagkakaisang puwersa ng Armed Forces of the Philippines (AFP) at Philippine National Police (PNP) sa pamamagitan ng pagpapakalat ng libu-libong sundalo at pulis para matiyak na magiging payapa at maayos ang pagdaraos ng nasyonal at lokal na eleksiyon sa bansa sa araw ng Lunes, May 14. Inatasan ng Malakanyang ang AFP at PNP na maging alerto sa anumang pananabotahe tulad ng pambobomba sa mga huling araw ng kampanya o miting de avance ng mga kandidato at ang mismong eleksiyon. Tiniyak ni Pangulong Arroyo na walang kakampihan o bibigyan ng pabor ang AFP at PNP at nilinaw na ang pagtupad ng dalawang magkasanib na puwersa ng awtoridad sa kanilang tungkulin ay walang kikilingan. Ang pahayag ng Pangulo ay bilang pagpawi sa pangamba ng oposisyon na posibleng pumabor ang AFP at PNP sa mga administration candidates lalo na sa mga kritikal na lugar o iyong mga &amp;quot;hotspots.&amp;quot; Sinabi naman ni PNP chief director Gen. Leandro Mendoza, partikular na babantayan ang mga lugar na tinukoy na &amp;quot;areas of immediate concern&amp;quot; ng Comelec. Sa kasalukuyan ay umaabot na sa 76 lugar ang idineklarang kritikal. Nabatid na may kabuuang 17,579 kandidato ang maglalaban sa puwesto sa nasyonal at lokal na binubuo ng 13 sa Senado, 209 sa Kongreso, 53 sa partylist, 78 gobernador at bise gobernador, 732 board members o bokal, 99 sa city mayor at vice mayor, 1,098 city councilors, 1,510 municipal mayors at vice mayors, 12,100 konsehal. (Ulat ni Joy Cantos)</body>
<link>http://www.philstar.com/Article.aspx?articleId=126570&amp;publicationSubCategoryId=92</link>
</article>
<article>
<title>Honasan at Lacson di maaaresto pero sasampahan ng kaso</title>
<author>Ely Saludar at Lilia Tolentino</author>
<date>
<month>May</month>
<day>12</day>
<year>2001</year>
</date>
<body>Sa kabila na tiniyak ni Pangulong Arroyo na maaari nang makapag-kampanya at makaboto sa eleksiyon sina Sen. Gregorio Honasan at ex-PNP chief Panfilo Lacson nang hindi aarestuhin, hindi pa rin sila tuluyang malilibre matapos magpahayag si Presidential Spokesman Rigoberto Tiglao na sasampahan ng kaso ang dalawa matapos ang eleksiyon dahil may ebidensiya ang gobyerno na may kinalaman sila sa tangkang pang-aagaw ng kapangyarihan noong Mayo 1. &amp;quot;Tiwala kami sa ebidensiya, pati mga testimonya na sila ay sangkot sa tangkang power grab,&amp;quot; wika ni Tiglao. Nilinaw naman ni chief Presidential Legal Counsel Avelino Cruz na ang pagsasampa ng kaso kina Honasan at Lacson ay idadaan sa normal na proseso at kung ito ay aarestuhin ay mangangailangan ng warrant mula sa korte. Ayon kay Cruz, ang mga ebidensiya na ihaharap ng Department of Justice kapag nagsampa ito ng mga kaso laban sa umanoy power grabbers ay kabibilangan ng videotapes at testimonya sa mga saksi. (Mga ulat nina Ely Saludar at Lilia Tolentino)</body>
<link>http://www.philstar.com/Article.aspx?articleId=126571&amp;publicationSubCategoryId=92</link>
</article>
<article>
<title>Mediamen ban sa May 14 elections</title>
<author>Ellen Fernando</author>
<date>
<month>May</month>
<day>12</day>
<year>2001</year>
</date>
<body>Binatikos kahapon ng National Press Club (NPC) ang kautusan ni Senior Supt. Nicolas Pasinos Jr., director ng Western Police District, na pagbawalan ang lahat ng mamamahayag na kumober o kumuha ng anumang kaganapan habang idinadaos ang halalan sa darating na Lunes sa lahat ng lugar sa Maynila na nasasakop ng kanyang hurisdiksyon. Ang nasabing pagkondena ay ginawa ng mamamahayag makaraang iutos ni Pasinos Jr. na i-ban o ipagbawal ang mga mediamen na pumasok sa mga polling precinct sa oras ng botohan sa Mayo 14. Nabatid na pinulong kahapon ni Pasinos ang mga pulis, mga guro , mediamen at kinatawan ng Commission on Election (Comelec) upang talakayin ang katahimikan sa nalalapit na eleksyon kung saan ay pinigilan nito ang mungkahi ng mga mamamahayag na makapasok para ikober ang isasagawang botohan sa lunsod. Nag-walk-out naman sa naturang pulong ang ibang opisyales ng NPC na dumalo sa naturang pagpupulong dahil sa tahasang pagbanat ni Pasinos sa media. (Ulat ni Ellen Fernando)</body>
<link>http://www.philstar.com/Article.aspx?articleId=126572&amp;publicationSubCategoryId=92</link>
</article>
<article>
<title>Bigat ng election paraphernalias di nakaya ng PAL, ibiniyahe ng C-130</title>
<author>Jhay Mejias</author>
<date>
<month>May</month>
<day>12</day>
<year>2001</year>
</date>
<body>Hindi umano nakayanan ng mga eroplano ng Philippine Airlines (PAL) ang bigat ng lahat ng balota, ballot boxes, election returns at iba pang election materials kaya ang C-130 ng Phil. Air Force ang nagbiyahe ng nasabing mga election paraphernalias ng Comelec patungo sa ibat ibang lalawigan sa Visayas at Mindanao. Nilinaw ni Comelec Chairman Alfredo Benipayo na tanging ang mga lalawigan na lamang ng Caraga, Davao, Zamboanga, Cotabato at Sulu ang hindi nakukumpleto ang election paraphernalias. Nakatakda ring gumamit ang Comelec sa kauna-unahang pagkakataon, ng tinatawag na secrecy folder bilang alternatibo sa dati nang ginagamit na three-cornered voting booth. (Ulat ni Jhay Mejias)</body>
<link>http://www.philstar.com/Article.aspx?articleId=126573&amp;publicationSubCategoryId=92</link>
</article>
<article>
<title>Mga bilanggong wala pang hatol sigaraduhing makakaboto bukas</title>
<author>Malou Rongalerios</author>
<date>
<month>May</month>
<day>13</day>
<year>2001</year>
</date>
<body>Dapat na siguraduhin ng pamahalaan na makakaboto bukas ang mga bilanggong hindi pa hinahatulan sa kanilang mga kaso, dahil tulad nina dating pangulong Estrada at anak na si Jinggoy, sila rin ay may karapatang bumoto. Ayon kay Quezon Rep. Marcial Punzalan Jr., hanggat wala pang conviction, hindi nawawala ang constitutional right ng mga ordinaryong bilanggo para makaboto. Inihalimbawa nito ang Quezon Provincial Jail na kanyang nasasakupan kung saan pinapayagan umanong makaboto ang mga rehistradong bilanggo na wala pang hatol ng korte. Kung hindi umano sisiguraduhin ng pamahalaan na makakaboto ang mga bilanggo, maaaring isipin ng mga ito na may kinikilingan sila sa maimpluwensiyang tao tulad ng mag-amang Estrada. Pero dapat din umanong tiyakin ng Comelec na walang magaganap na pamimilit sa mga presong maaaring makaboto kung sino ang dapat nilang isulat sa balota. May posibilidad umano na gamitin sila ng gobernador ng isang lugar o ng isang maimpluwensiyang pulitiko para madagdagan ang kanilang boto, wika pa ni Punzalan. (Ulat ni Malou Rongalerios)</body>
<link>http://www.philstar.com/Article.aspx?articleId=126574&amp;publicationSubCategoryId=92</link>
</article>
<article>
<title>'Special oil' gamit ng flying voters</title>
<author>Doris Franche</author>
<date>
<month>May</month>
<day>13</day>
<year>2001</year>
</date>
<body>Ibinunyag ni Sen. Aquilino Pimentel Jr. na isang &amp;quot;special oil&amp;quot; ang umanoy gagamitin ng mga flying voters para makapandaya sa gagawing eleksiyon bukas kaya dapat na paghandaan ito ng Comelec at imbestigahan ang responsable. Ayon kay Pimentel, naglalagay na ng naturang &amp;quot;special oil&amp;quot; sa kanilang hintuturo ang mga botante bago pa lamang bumoto kaya madali para sa kanila na alisin ito. Gayunman, hindi tinukoy ni Pimentel kung anong uri ng langis ang ginagamit ng mga flying voters at kung ito ay nabibili lamang sa mga tindahan. Nauna nang sinabi ni Pimentel na ang May 2001 elections ang pinakamagulo at may malawak na dayaan. (Ulat ni Doris Franche)</body>
<link>http://www.philstar.com/Article.aspx?articleId=126575&amp;publicationSubCategoryId=92</link>
</article>
<article>
<title>Assasination team target ang pamilya Arroyo</title>
<author>Lilia Tolentino</author>
<date>
<month>May</month>
<day>13</day>
<year>2001</year>
</date>
<body>Kinumpirma kahapon ni Pangulong Arroyo na mayroon ngang banta sa buhay niya at ng kanyang pamilya lalo na sa kanyang anak na si Mikey na kandidatong bise gobernador ng Pampanga. Sa isang radio interview, sinabi ng Pangulo na may tinanggap siyang intelligence report na mayroong isang nine-man liquidation squad ang magsasagawa ng pagpaslang sa kanyang pamilya. &amp;quot;Detalyado ang intelligence report. Ang sabi ko kay Mikey, ikaw ay target for abduction and assassination. Kinonfirm niya na nakatanggap din pala siya ng threat kasi, the day before nakatanggap siya ng sobre na may 5 live bullets,&amp;quot; pahayag ng Pangulo. Sinabi pa ng Pangulo na base sa intelligence report ang balak daw ng may pakana ng planong ito ay sa pagitan ng Abril 29 at Mayo 2 isagawa kung hindi babalik (sa puwesto) si dating pangulong Estrada. Ang liquidation squad ay nakabase umano sa lalawigan ng Pampanga. (Ulat ni Lilia Tolentino)</body>
<link>http://www.philstar.com/Article.aspx?articleId=126576&amp;publicationSubCategoryId=92</link>
</article>
<article>
<title>Mensahe ng Pangulo ngayong Mother's Day</title>
<author>Lilia Tolentino</author>
<date>
<month>May</month>
<day>13</day>
<year>2001</year>
</date>
<body>Bilang pagkilala sa kadakilaan ng mga ina sa bansa, isang mensahe ng pagbati ang ipinaabot ni Pangulong Arroyo sa mga ina ng tahanan na tulad niya ay may mahalagang papel na ginagampanan sa pamilya at lipunan. Ayon sa Pangulo, ngayong ipinagdiriwang ang Mothers Day, dapat na ipakita sa mga ina ang pagmamahal ng bawat miyembro ng pamilya at taos-pusong pasasalamat sa hindi matatawarang pagmamahal, pagsisilbi at sakripisyo na inialay nila para sa mga anak. (Ulat ni Lilia Tolentino)</body>
<link>http://www.philstar.com/Article.aspx?articleId=126577&amp;publicationSubCategoryId=92</link>
</article>
<article>
<title>Erap, Jinggoy isinugod sa Veterans</title>
<author>Lilia Tolentino</author>
<date>
<month>May</month>
<day>13</day>
<year>2001</year>
</date>
<body>Isinugod kahapon ng hapon sina dating pangulong Estrada at anak na si San Juan Mayor Jinggoy Estrada sa Veterans Memorial Hospital mula sa detention cell ng mga ito sa Fort Sto. Domingo sa Santa Rosa, Laguna makaraang lagnatin at dumaing ng pananakit ng tiyan at paninikip ng dibdib ang mag-ama. Ayon kay Presidential Spokesman Rigoberto Tiglao, nakausap niya si PNP chief Director Gen. Leandro Mendoza at kinumpirma nitong inilipat na sina Estrada at Jinggoy kung saan dumating ang dalawa sa Veterans dakong alas-5:30 ng hapon sakay ng dalawang chopper. Nabatid na si Estrada ay nilalagnat sa gabi at nananakit ang tiyan habang si Jinggoy ay nakakaramdam naman ng kirot o pananakit sa itaas na bahagi ng dibdib at mga binti, dahilan para desisyunang ibalik sila sa Veterans. &amp;quot;Tila may problema sa atay ang dating pangulo,&amp;quot; wika ni Tiglao. Alam umano ni Pangulong Arroyo ang naging desisyon ng PNP na ang paglilipat na ito sa mag-amang Estrada sa Veterans hospital ay para matiyak ang pangangalaga sa kanilang kalusugan. Kasama ng mag-amang Estrada sa paglipat sa Veterans hospital ang sheriff ng Sandiganbayan, si Dr. Loi Ejercito at ang abogadong si Jose Flaminiano. Pero, nilinaw ni Tiglao na ang paglilipat sa dalawa ay walang kinalaman sa kahilingan ni Estrada na makaboto sa San Juan bukas. Bagaman may pahayag ang Sandiganbayan na pahintulutang makaboto ang mag-ama sa San Juan, isa sa mga kundisyon ay tiyakin ng PNP ang seguridad nila habang nagsasagawa ng kanilang karapatang makaboto. Inihayag ng PNP na hindi nila masisiguro ang seguridad ng dalawa sa panahon ng pagboto. Samantala, tinatayang mahigit sa 400 mga unipormado at nakasibilyang pulis ang itatalaga sa Pedro Cruz Elementary School sa may Barangay Pedro Cruz sa San Juan bukas, kaugnay nang nakatakdang pagtungo dito ng mag-ama. Kaugnay nito, ibayong seguridad ang ipagkakaloob ng mga tauhan ng pulisya sa dating Pangulo sa pagtungo nito sa San Juan makaraang payagan sila ng 3rd division ng Sandiganbayan na pansamantalang makalabas ng piitan at bumoto sa kanilang home district. Ayon kay EPD director Chief Superintendent George Alino, inaasahan nila ang pagdagsa ng mga supporters ng mag-amang Estrada kaya gagamit sila ng daang puwersa ng pulisya. Ang dating Pangulo at anak na si Jinggoy ay boboto sa precinct no. 268-A sa nabanggit na paaralan. Hindi naman ihihiwalay ang iba pang botante na nakarehistro sa naturang presinto kundi pabobotohin sila na kasama ang dating Pangulo. Ang naturang seguridad na ibibigay sa mag-amang Estrada ay alinsunod na rin ng ginawang kahilingan ng Department of Justice (DOJ) sa PNP. Ang kahilingan ay sinabi ni DOJ Secretary Hernando Perez sa kabila ng unang naging pahayag ni PNP Director General Leandro Mendoza na kapos sila sa mga tauhan, kaya hiniling nila na sa detention cell na lamang makaboto ang mag-ama. Gayunman, sinabi ni Perez na dapat lamang na gawin na ang kanilang makakaya para mabigyan ng proteksyon ang mag-amang Estrada. Magugunitang nagsampa ng mosyon ang PNP sa Sandiganbayan upang hilingin na huwag nang palabasin ng detencion cell ang mag-amang Estrada, kasabay nang pagsasabing dalhan na lamang ang mga ito ng balota sa kulungan at pagkatapos ay ihatid ito sa San Juan at ihulog sa ballot box. Dahil sa hindi naman nagsagawa ng special session ang Sandiganbayan , ilang impormante ang nagsabing malamang na hindi muna palabasin ang mag-ama sa kulungan hanggat walang desisyon na ipinalalabas ang Sandiganbayan tungkol sa mosyon. (Ulat ni Lilia Tolentino)</body>
<link>http://www.philstar.com/Article.aspx?articleId=126578&amp;publicationSubCategoryId=92</link>
</article>
<article>
<title>Trending pinangangambahan: Magbantay ka bayan - PPC</title>
<author></author>
<date>
<month>May</month>
<day>14</day>
<year>2001</year>
</date>
<body>Nangangamba ang kampo ng People Power Coalition (PPC) sa posibleng pandaraya ng oposisyon sa umanoy trending sa bilangan ng boto na nakatakdang isagawa anumang oras ngayon katulong ang isang kilalang computer school upang maniobrahan ang resulta ng eleksiyon na pabor sa kanila. Napag-alaman na pinaandar na ng kampo ng oposisyon ang kahalintulad na makinarya at sistema na ginamit nito noong 1998 Presidential election sa isang hotel umano sa Mandaluyong. Sa ulat na nakarating kay PPC Media Bureau Director Dodi Limcaoco, nabatid na isang classic trending ang nakatakdang gawin ng oposisyon para manipulahin ang resulta ng eleksiyon ang nasabing operasyon ay pinamumunuan ng isang dating kalihim ng DILG na may kaanak na kandidato ng Puwersa ng Masa. Nag-aalala kami, lalo na ang ating mga kandidato sa balitang ito. Umanoy gagamit sila ng isang kahina-hinalang data upang maging batayan ng media coverages. Hindi mo mahahalata ito dahil parang totoo ang basihang estatistika, ngunit hindi ito dapat paniwalaan ng mga mamamahayag dahil isang pandaraya ito, ani Limcaoco. Sinabi pa nito na maaaring maligaw ang publiko sa trending na isasagawa ng oposisyon, dahil sa nakalap naming impormasyon, lumalabas na gagamitin ang computer school na kakutsaba nila ang malawakang pandaraya sa paggamit ng computer network, dagdag ni Limcaoco.</body>
<link>http://www.philstar.com/Article.aspx?articleId=126579&amp;publicationSubCategoryId=92</link>
</article>
<article>
<title>'Bantayan ang balota' - GMA</title>
<author>Ely Saludar</author>
<date>
<month>May</month>
<day>14</day>
<year>2001</year>
</date>
<body>Pangungunahan ngayon ni Pangulong Gloria Macapagal-Arroyo ang buong sambayanan upang bumoto para sa mga ihahalal na senador at iba pang opisyal ng pamahalaan sa bansa kasabay ng panawagan na gamitin ang konsensiya at bumoto para sa pagbabago. Uuwi ngayong umaga ang Pangulo sa kanyang lalawigan sa Lubao, Pampanga upang doon bumoto kung saan ay ang isa sa mga kandidato ay ang kanyang anak na si Mikey bilang Bise Gobernador. Boboto ang Pangulo sa East Central School sa Precint 1-A sa San Nicholas, Lubao, Pampanga. Kasabay nito, muling nanawagan si Pangulong Arroyo sa sambayanan na gamitin ang konsensiya sa gagawing pagboto at maging matalino sa pagpili ng mga pulitiko na may lehitimong plataporma at programa para sa taumbayan. Iginiit ng Pangulo na ang mga Filipino ay nais na bumoto dahil sa paniniwalang ang eleksiyon ang daan para makamit ang pagbabago sa bansa. Naniniwala rin ang Pangulo na ang eleksiyon ay magsisilbing daan para sa pagkaka-isa upang mapagtuunan ng pansin ang tunay na kalaban partikular ang kahirapan. Ipinaliwanag pa ni Pangulong Arroyo na kung ang kanyang sinundang pangulo ay nakilalang matulungin sa mahihirap sa pamamagitan ng mga ginampanang papel sa pelikula, siya naman ay maunawain, handang makinig at umaksiyon sa pangangailangan ng sambayanan. (Ulat ni Ely Saludar)</body>
<link>http://www.philstar.com/Article.aspx?articleId=126580&amp;publicationSubCategoryId=92</link>
</article>
<article>
<title>Eleksyon payapa - Comelec</title>
<author>Rudy Andal, Joy Cantos, Jhay Mejias, Malou Rongalerios</author>
<date>
<month>May</month>
<day>15</day>
<year>2001</year>
</date>
<body>Sa kabila ng mga naganap na insidente ng karahasan at iregularidad sa mga voting centers na naganap sa ibat ibang bahagi ng bansa, idineklara ng Commission on Elections (Comelec) na &amp;quot;payapa&amp;quot; ang pangkalahatang sitwasyon ng national at local elections kahapon. Bagaman inamin ng Comelec na may kapalpakan ang computerized voter&amp;acirc;€™s list kaya nakaranas ng kalituhan at kaguluhan, sinabi ni Comelec Chairman Alfredo Benipayo na karamihan sa mga problema na nakarating sa kanyang tanggapan ay agad ring naresolba. Samantala, nabahiran ng pagdanak ng dugo at mga insidente ng iregularidad at karahasan ang ginanap na eleksiyon kahapon sa bansa kung saan umaabot na sa 88 bilang ng election-related violence ang iniulat mula ng mag-umpisa ang campaign period nitong nakalipas na Enero. Sa pinakabagong ulat ng Armed Forces of the Philippines (AFP) at Philippine National Police (PNP) Task Force HOPE, lima katao kabilang ang isang pulis at sundalo ang napatay sa Paoay, Ilocos Norte makaraang tambangan ng mga armadong lalaki ang isang Toyota Revo kung saan lulan ang tatlong supporter ni Paoay Mayor Reginita Evangelista habang tinatahak ang Bgy. Calaguip sa naturang bayan, kamakalawa ng gabi. Namatay sina bgy. kagawad John Concepcion at Anthony Andeja at malubha si Sandy Galapia. Nagkaroon ng palitan ng putok sa pagitan ng rumesponde mga tauhan ng pulisya at militar at mga suspek na ikinasawi ng pulis na si Julie Bacud at sundalong si Sgt. Donato Pacia habang sugatan sina Cpl. Edmundo Galotan at Pfc. Herely Buano. Habang nagsisitakas ang mga suspek ay isang grupo pa ng armado ang pinaputukan ang bahay ni re-electionist Mayor Evangelista. Samantala sa Lamitan, Basilan ay isang grupo ng hinihinalang bandidong Abu Sayyaf ang nagpaulan ng putok sa may 100 botante habang patungo sa isang paaralan sa Bgy. Martha kahapon. Isa ang nasawi dito habang apat katao ang sugatan. Isang kapitan naman ng barangay na umano&amp;acirc;€™y supporter ng isang kandidatong gobernador sa Cadiz, Negros Occidental ang namatay matapos ratratin ng bala ng hindi nakilalang mga suspek habang patungo sa polling precints para bumoto kahapon ng umaga. Sa lalawigan ng Masbate, nakaligtas sa kamatayan ang isang kandidato sa Sangguniang Bayan habang malubha naman ang dalawa nitong supporter ng tambangan ng mga tauhan ng kalaban nitong kandidato. Sa Region 10, sinunog ng hindi pa nakikilalang mga suspek ang dalawang silid-aralan sa Soroo Elem. School sa Mambajao, Camiguin bandang 1:40 ng madaling araw na nagbunsod para ilipat ang dalawang polling precincts. Sinunog din ang election paraphernalias sa Bgy. Pasabangan Elem. School sa Masbate. Sa Camarines Sur, ilang oras bago ganapin ang eleksiyon ay kinidnap naman ang isang dating barangay kagawad na si Esperidion Ramboyong, political leader ni reelectionist mayoralty candidate Mayor Manny Alfelor. Dinukot din ang barangay captain na si Melchor Farinol sa Polangui, Albay bandang alas-7 ng umaga kahapon. Kinuwestiyon naman ang pagpapalabas kahapon dakong alas-2 ng madaling araw ng mga ballot boxes para sa Bgy. Cailon, Inilaio, Misamis Oriental na walang presensiya ng mga kinatawan ng Lakas-NUCD. Nagkaroon naman ng failure of election sa Matanog, Maguindanao. Sa Caloocan, ang botohan ay nakansela sa 30 presinto sanhi ng kakulangan ng election materials. Ang elections sa mga presintong ito ay nagsimula bandang alas-7 na ng gabi. Samantala sa Malabon, nagkaroon ng kalituhan sa panig ng mga boboto matapos silang sabihan na imbes anim na konsehal ay pito ang dapat nilang piliin. Base pa sa rekord ng PNP, ang ginanap na halalan ngayong taong ito ang may pinakamataas na bilang ng karahasan kumpara noong 1998 na may 45 patay at 127 sugatan. (Mga ulat nina Rudy Andal, Joy Cantos, Jhay Mejias, Malou Rongalerios)</body>
<link>http://www.philstar.com/Article.aspx?articleId=126581&amp;publicationSubCategoryId=92</link>
</article>
<article>
<title>NPA inupahan para patayin si Rep. Punzalan</title>
<author>Rudy Andal at Malou Rongalerios</author>
<date>
<month>May</month>
<day>15</day>
<year>2001</year>
</date>
<body>Binayaran umano ng malaking halaga ng isang maimpluwensiyang pulitiko ang Melito Glor Command ng New People&amp;acirc;€™s Army (NPA) para patayin si Quezon 2nd district Rep. Marcial Punzalan noong Sabado ng gabi sa Tiaong, Quezon. Ayon sa isng Army official na tumangging magpabanggit ng pangalan, isa ito sa tatlong anggulong sinisilip base sa nakalap na intelligence report. Sa ipinadalang report ni Quezon provincial director alberto mercado, isa sa posibleng dahilan ng pagpatay kay Punzalan ay ang matagal na away sa pulitika ng angkan ng biktima at dating Mayor Aniano Wagan ng San Antonio; ikalawa ay ang galit ng New People&amp;acirc;€™s Army (NPA) sa kongresista dahil sa ginawa nitong pagpapasuko noon kay NPA leader Hector Mabilangan, at ang mainit na labanan sa 2nd district ng lalawigan kung saan ay tumatakbo bilang kongresista ang maybahay nitong si Lynette. Pinaghahanap pa rin ng pulisya si ex-mayor Wagan na matagal na umanong nagtatago matapos itong sampahan ng kasong murder ni Rep. Punzalan dahil sa ginawang pagpaslang din sa kanyang ama na si Marcial Sr. noong 1984. Kahit inamin ng Melito Glor Command ang ginawang pagpatay sa kongresista, malaki pa rin ang paniwala ng pamilya Punzalan na may kinalaman ito sa pulitika at hindi gawa ng NPA ang pagpaslang. Magugunita na binaril sa ulo ang mambabatas ng anim na armadong lalaki habang nakikipagkamay sa mga supporter ng kanyang maybahay habang ang bodyguard nito na si Conrado Soriano ay nasawi din matapos barilin sa ulo at katawan, samantala sugatan din ang isa pang bodyguard na si Nemesio Barnachea. Sa kabila nito, sinabi ni Mrs. Punzalan, na hindi mapipigil ng bala ang kanyang kandidatura. Si Punzalan ang ikalawang opisyal ng Southern Tagalog na napaslang at inako naman ang pagpatay ng NPA Melito Glor Command. Magugunitang unang inamin ng NPA ang pagpatay kay Tanauan City Mayor Cesar Platon na tumatakbong gobernador sa nasabing lalawigan ng Batangas. Nakatakdang ilipat ngayong hapon ang mga labi ni Punzalan sa simbahan ng Forbes Park, Makati at ililibing sa Sabado. (Mga ulat nina Rudy Andal at Malou Rongalerios)</body>
<link>http://www.philstar.com/Article.aspx?articleId=126582&amp;publicationSubCategoryId=92</link>
</article>
<article>
<title>Quick count ng PPC idinaan sa text</title>
<author>Malou Rongalerios</author>
<date>
<month>May</month>
<day>15</day>
<year>2001</year>
</date>
<body>Naglunsad kahapon ng sariling &amp;acirc;€˜quick count&amp;acirc;€™ ang People Power Coalition (PPC) ng resulta ng eleksyon sa pamamagitan ng modernong teknolohiya, ang paggamit ng text. &amp;quot;Sinusubukan naming gamitin itong new technology sa quick counts. We are experimenting on texting,&amp;quot; ani PPC campaign manager Paul Aquino, sa isang press briefing kahapon. Tinawag nilang TXT Count 2001 ang ginagawa nilang pagbibilang na ayon kay Aquino ay mas mabilis kumpara sa pagbibilang na ginagawa ng ibang organisasyon, sapagkat segundo lamang ay matatanggap na nila ang resulta mula sa iba&amp;acirc;€™t ibang mga presinto. Subalit nilinaw ni Aquino na hindi opisyal ang pagbibilang ng PPC at ginagawa lamang nila ito upang mabilis na malaman ang maaaring maging opisyal na resulta ng eleksyon. Ipinaliwanag pa ni Aquino na sa ilalim ng texting-based canvass, naglagay sila ng mga data gatherers na may cellphones sa iba&amp;acirc;€™t ibang presinto upang malaman ang tabulation sa precint-level. Sa pamamagitan ng text ay ipapadala ng mga nasabing data gatherers ang resulta ng bilangan sa People Power Volunteer Center sa PPC headquarters sa Pasig City. Ang mga nasabing text messages ay papasok sa mga teleponong inilaan para sa TXTCount 2001 na awtomatiko namang mada-download sa mga computers na siyang magsasagawa ng tallying ng boto. Sinabi pa ni Aquino na umaasa silang makukuha kaagad ang resulta ng eleksyon sa buong bansa. (Ulat ni Malou Rongalerios)</body>
<link>http://www.philstar.com/Article.aspx?articleId=126583&amp;publicationSubCategoryId=92</link>
</article>
<article>
<title>10 araw aabutin ang 'quick count ng Namfrel</title>
<author></author>
<date>
<month>May</month>
<day>15</day>
<year>2001</year>
</date>
<body>Inaasahan ng National Movement for Free Elections (NAMFREL) na matatapos sa loob ng 10 araw ang kanilang &amp;acirc;€˜unofficial quick count&amp;acirc;€™. Nabatid kay Namfrel Secretary General Guillermo Luz, na ang pangunahin nilang layunin sa kanilang isasagawang quick count ay magkakaroon ng &amp;acirc;€˜accuracy&amp;acirc;€™ sa halip na bilis o speed sa tabulation ng mga elections returns. Nabatid na magiging bahagi ng unofficial quick count na ito ng Namfrel ay ang tabulation ng mga boto sa buong bansa para sa mga kandidato sa pagka-senador, gayundin ang partylist candidates. Siniguro ni Luz na handang-handa na ang Namfrel at all-systems go na rin ang kanilang national tabulation na inilagay sa De La Salle University Gym sa Greenhills, San Juan. Ayon pa kay Luz, para sa tabulation ng mga boto sa senatorial posts, dalawang team ang itinalaga ng Namfrel upang siyang mamahala sa gagawing pagbibilang habang isang team naman ang siyang assign sa partylist candidates. Idinagdag pa nito na hindi manghihinayang ang Namfrel na balik-balikan ang mga election returns na kanilang matatanggap at mag-ubos ng ilang panahon matiyak lamang ang accuracy ng kanilang tabulation.</body>
<link>http://www.philstar.com/Article.aspx?articleId=126584&amp;publicationSubCategoryId=92</link>
</article>
<article>
<title>Mahigpit na seguridad sa PICC ibibigay ng militar</title>
<author>Joy Cantos</author>
<date>
<month>May</month>
<day>15</day>
<year>2001</year>
</date>
<body>Ipinakalat na ang mga itinalagang security personnel ng militar sa Philippine International Convention Center (PICC) sa kahabaan ng Roxas Blvd. upang ipatupad ang mahigpit na pagbabantay kaugnay ng gaganaping bilangan ng mga boto para sa kandidatong senador. Ito ang inihayag kahapon ni Armed Forces of the Phils. (AFP) Vice Chief of Staff Lt. Gen. Jose Calimlim, Commander ng AFP Task Force HOPE (Honest, Orderly and Peaceful Elections) 2001. Sinabi ni Calimlim na nakipagkoordinasyon na sila sa mga elemento ng pulisya para sa mahigpit na pagpapatupad ng seguridad sa canvassing site. Ayon kay Calimlim, may sapat na bilang ng mga tauhan ng military ang itinalaga sa PICC bagaman tumanggi ang opisyal na tukuyin kung ilan sa tropa ng pamahalaan ang naatasang mag-secure sa gusali ng PICC. Sinabi ng ilang source sa Camp Aguinaldo na pangungunahan ng mga elemento ng Intelligence Service of the Armed Forces of the Philippines (ISAFP) ang mahigpit na pagbabantay sa PICC upang siguruhin na magiging maayos ang bilangan ng mga Certificate of Canvass (COC&amp;acirc;€™s) sa buong kapuluan. Tinatayang 70,000 military personnels o 60% sa kabuuang puwersa ng militar ang deputized ng Commission on Elections (Comelec) para mangasiwa sa seguridad ng halalan, gayundin upang umaktong mga Board of Elections Inspectors (BOI) sa mga lugar na matitindi ang karahasan sa rehiyon ng Mindanao. Sa National Capital Region (NCR) ay umaabot sa 5,000 tropa ng militar ang ipinakalat. Samantala, sinabi naman ni Ramon Gonzalo, security officer ng Commission on Elections na hinihintay na lamang nila ang pagdadala ng mga ballot boxes mula sa mga polling precincts upang simulan ang bilang ng boto ng mga senador na magsisilbi sa mamamayang Pilipino. (Ulat ni Joy Cantos)</body>
<link>http://www.philstar.com/Article.aspx?articleId=126585&amp;publicationSubCategoryId=92</link>
</article>
<article>
<title>Disinformation campaign ng oposisyon, binatikos ng PPC</title>
<author>Malou Rongalerios</author>
<date>
<month>May</month>
<day>15</day>
<year>2001</year>
</date>
<body>Inakusahan kahapon ng People Power Coalition (PPC) ang oposisyon na kaalyado ni dating Pangulong Estrada sa pagpapakalat ng disinformation campaign upang magulo ang mga botante. Ayon kay PPC spokesman Dodi Limcaoco, biglang kumalat kahapon ang mga text messages na nagsasabing pinahaba ang oras ng botohan mula alas-3 hanggang alas-5 ng hapon. Ipinaliwanag ni Limcaoco na layunin ng disinformation campaign na lituhin ang mga botante partikular na ang mga nasa Class A at B bracket upang hindi sila makaboto. Ang A at B voters umano na karamihan ay mayroong mga kotse ay mas pinipiling bumoto pagdating ng hapon kung saan kakaunti na lamang ang mga botante. Sa kabila ng pagkalat ng nasabing text message ay wala namang ipinalabas na official announcement ang Comelec na nagsabing pinahaba ng dalawang oras ang deadline ng eleksyon. Layunin ng disinformation na ito na samantalahin ang &amp;acirc;€˜mamaya na habit&amp;acirc;€™ ng mga Pinoy at mapigilan ang mga botante na makaboto sa tamang oras. Kumalat din kahapon ang text messages na maaaring isulat na lamang ng mga botante sa kanilang balota ang &amp;quot;13-0 &amp;quot; o &amp;quot;VOT FOR D CHAMMP&amp;quot;, na ito ay hindi tinatanggap sa bilangan kaya mababalewala ang boto ng mga ito. Bukod dito, nagpakalat pa umano ang opisisyon ng mga sample ballots na doon nakalagay ang pangalan ng mga kandidato ng administrasyon, subalit isiningit naman ang pangalan ng ilang kandidato ng oposisyon. (Ulat ni Malou Rongalerios)</body>
<link>http://www.philstar.com/Article.aspx?articleId=126586&amp;publicationSubCategoryId=92</link>
</article>
<article>
<title>Noli humirit sa unang bilangan! Flavier pumapangalawa</title>
<author>Malou Rongalerios,Lilia Tolentino</author>
<date>
<month>May</month>
<day>15</day>
<year>2001</year>
</date>
<body>Maagang nagpakita ng kalamangan si independent senatorial candidate Noli &amp;quot;Kabayan&amp;quot; de Castro makaraang lumamang ito sa unang bugso ng bilangan ng ma kandidatong senador sa katatapos na halalan kahapon. Alas-9:56 kagabi ay nakakuha na ng 209, 943 boto si de Castro kung saan nagpapalitan sa ikalawang puwesto sina re-electionist Juan Flavier, dating Agriculture Secretary Edgardo Angara at Sen. Franklin Drilon. Ikinasiya naman ni Pangulong Arroyo ang ginawang masiglang paglahok ng mamamayan sa ginanap na halalan kahapon na sa kabuuan ay naging payapa at maayos. Inaasahan ng Pangulo na mayorya ang bilang ng mga kandidato ng PPC na mananalo. Bagaman tapos na ang halalan, sinabi pa ng Pangulo na kailangan pa ring magmatyag at patuloy na magbantay sa bilangan ng boto para maiwasan ang posibleng dayaan. Tiwala naman ang opposition Puwersa ng Masa na makukuha nila ang siyam ng 13 senatorial seats at pinayuhan ang administration party na tanggapin ang magiging resulta ng halalan. Ayon kay PnM campaign operations coordinator Ronaldo Puno, makukuha ng opposition party ang 16 milyong boto mula sa 40 lalawigan at mahigit dalawang milyong boto naman mula sa Metro Manila. Naniniwala si Puno na malaki ang panalo ng PnM sa senatorial elections dahil nangampanya nang husto ang kanilang mga kandidato. Sinabi pa ni Puno na ang mga resulta ng elections sa Metro Manila ang big factor na magdedetermina kung mananalo ang oposisyon ng siyam na puwesto. Samantala, sina Sen. Juan Ponce Enrile at Angara ang nakinabang umano sa &amp;quot;tampered sample ballots&amp;quot; ng VOT FOR D CHAMMP, ayon kay People Power Coalition campaign director Paul Aquino. Sa isang media briefing kahapon, sinabi ni Aquino na kinumpirma sa kanya ng ilang field personnel ang pagkalat kahapon ng mga tampered sample ballots sa dalawang lugar sa Region IV at Malate, Maynila. Isiningit umano sa mga nabanggit na tampered sample ballots ang pangalan nina Enrile at Angara. Imbes na &amp;quot;VOT FOR D CHAMMP&amp;quot; na slogan ng PPC ang nakasulat sa ipinamahaging tampered sample ballots, nakasulat dito ang VOT FOR D CHAMEA, kung saan ang huling dalawang letra ay para sa mga pangalan nina Enrile at Angara. (Mga ulat nina Malou Rongalerios,Lilia Tolentino)</body>
<link>http://www.philstar.com/Article.aspx?articleId=126587&amp;publicationSubCategoryId=92</link>
</article>
<article>
<title>GMA umaasa pa rin sa 13 - 0</title>
<author>Lilia Tolentino</author>
<date>
<month>May</month>
<day>16</day>
<year>2001</year>
</date>
<body>Umaasa pa rin si Pangulong Arroyo na mananalong lahat ang kanyang 13 kandidato sa pagka-senador bagaman masyado pang maaga para makakuha ng maliwanag na batayan kung ilang kandidato ng People Power Coalition at Puwersa ng Masa ang kasama sa magic 13 sa Senado. Sinabi ni Pesidential spokesman Rigoberto Tiglao na 10% pa lang ng resulta ng botohan ang naipapalabas. &amp;quot;Ang inaantabayanan natin ay ang opisyal na resulta ng bilangan na ipalalabas ng Comelec.&amp;quot; Samantala, nangunguna ang MAD sa ginanap na bilangan sa party list representation at pumapangalawa ang BAYAN MUNA. (Ulat ni Lilia Tolentino)</body>
<link>http://www.philstar.com/Article.aspx?articleId=126588&amp;publicationSubCategoryId=92</link>
</article>
<article>
<title>Media restrictions sa PICC ipatutupad</title>
<author>Rose Tamayo</author>
<date>
<month>May</month>
<day>16</day>
<year>2001</year>
</date>
<body>Ipatutupad ngayong araw ang paghihigpit sa mga mamamahayag na magsasagawa ng coverage sa vote canvassing sa Philippine International Convention Center (PICC) kaugnay sa &amp;quot;final at official counting&amp;quot; ng Comelec dito para sa senatorial at party list. Alas-6 ng hapon kahapon ay wala pang desisyon ang Comelec officers sa PICC kung anong gagawing stratehiya sa mga miyembro ng media dahil hindi anya nila puwedeng papasukin lahat ang mga ito. Panibagong IDs o certification mula sa Comelec ang ibibigay sa mga mamamahayag na magkukober sa PICC at isang reporter at isang cameraman lamang sa bawat media outlet ang makakapasok sa canvassing hall. Bawal ang cellphones at radio icoms at limitado ang kanilang paglulugaran. (Ulat ni Rose Tamayo)</body>
<link>http://www.philstar.com/Article.aspx?articleId=126589&amp;publicationSubCategoryId=92</link>
</article>
<article>
<title>Malaca&amp;Atilde;&amp;plusmn;ang nambabraso?</title>
<author></author>
<date>
<month>May</month>
<day>16</day>
<year>2001</year>
</date>
<body>Nagpahayag kahapon ng labis na pagkabahala ang Puwersa ng Masa-Laban ng Demokratikong Pilipino coalition hinggil sa mga ulat na may matataas na opisyal ng Malakanyang ang nambabraso umano sa mga governor, mayor at iba pang local government executives para baguhin ang tally sa kani-kanilang constituencies sa kanilang desperadong pagsisikap na mabago ang resulta para mabaligtad ang malinaw na lamang ng oposisyon sa isinasagawang halalan para sa pagkasenador. Bukod sa pambabrasong ito, binatikos din ng PnM ang sunud-sunod na brownouts sa maraming lugar na kilalang balwarte ng oposisyon kamakalawa at ang naunang pagtatangka ng mga umano&amp;acirc;€™y kakutsaba ng Malakanyang na suhulan ng P200,000 ang mga opisyal ng barangay sa pamamagitan ng community project kapalit ng 13-0 win pabor sa PPC. Nagduda rin ang PnM sa ginagawang quick-count ng AMA Computer College kasama ang ibang media organizations na ayon dito, pumapabor sa PPC candidates at inirekomenda nito na imbestigahan ang nasabing &amp;quot;partisan leanings&amp;quot; ng AMA. Nabatid na may business interest dito si ex-PNP chief Roberto Lastimoso na maaaring maimpluwensiyahan ang quick count at maapektuhan ang posisyon ni PnM candidate Panfilo Lacson sa ranking nito. &amp;quot;Ang lahat ng ito ay malinaw na bahagi ng plano ng administrasyon na agawin sa oposisyon at sa mamamayang Pilipino ang kanilang panalo sa halalan ngayong taon,&amp;quot; pahayag ni PnM spokesman Crispin Remulla.</body>
<link>http://www.philstar.com/Article.aspx?articleId=126590&amp;publicationSubCategoryId=92</link>
</article>
<article>
<title>Kandidatong umaapir sa TV, radio binalaan</title>
<author>Grace Amargo</author>
<date>
<month>May</month>
<day>16</day>
<year>2001</year>
</date>
<body>Pinaalalahanan kahapon ng Comelec ang mga kandidato na pinaiiral pa rin ang Fair Election Act na nagbabawal sa mga kandidato sa TV appearances, radio guestings at pagpapaanunsyo sa mga pahayagan dahil hindi pa tapos ang eleksiyon. Ayon kay Comelec Commissioner Resurreccion Borra, hindi pa man naaalis ang ban ay ilang kandidato na ang nakitang nagsilbing speaker o guest at nagpainterbyu sa ilang TV at radio stations. Binigyang diin ni Borra na hindi nangangahulugan na kapag natapos na ang botohan ay na-lift na ang ban. Sinabi nito na hindi pa nakakapagsagawa ng bilangan ang Comelec kaya pinaiiral pa rin ito. Ang mga napatunayang lumabag sa nasabing Fair Election Act ay nahaharap sa 6-12 buwang pagkabilanggo o disqualification. (Ulat ni Grace Amargo)</body>
<link>http://www.philstar.com/Article.aspx?articleId=126591&amp;publicationSubCategoryId=92</link>
</article>
<article>
<title>Puwersa pinagbibintangan ng PPC sa trending</title>
<author>Malou Rongalerios</author>
<date>
<month>May</month>
<day>16</day>
<year>2001</year>
</date>
<body>Ibinintang ng People Power Coalition sa oposisyon ang nagaganap umanong trending sa bilangan ng mga balota para ikondisyon ang isip ng mga mamamayan. Ayon kay PPC spokesman Dodi Limcauco, ginagawa ng oposisyon ang &amp;quot;trending operations&amp;quot; para mapaniwala ang mamamayan na natatalo ang mga kandidato ng administrasyon at nananalo ang Puwersa ng Masa candidates para pag lumabas na ang official result ng Comelec na nagpapakitang talo sila, sasabihin nilang nagkaroon ng dayaan. (Ulat ni Malou Rongalerios)</body>
<link>http://www.philstar.com/Article.aspx?articleId=126592&amp;publicationSubCategoryId=92</link>
</article>
<article>
<title>3 probinsiya, 9 bayan 'palpak' ang halalan</title>
<author>Jhay Mejias, Ely Saludar at Angie dela Cruz</author>
<date>
<month>May</month>
<day>16</day>
<year>2001</year>
</date>
<body>Nabigong makapagdaos ng halalan ang siyam na bayan mula sa mga lalawigan ng Palawan, Lanao del Norte at Masbate dahilan para ideklara ng Commission on Elections ang failure of elections sa mga lugar na ito. Sa ginanap na press briefing, sinabi ni Comelec Chairman Alfredo Benipayo, sinuspinde ang botohan sa mga barangay ng Bangkalaan at Balabak sa Palawan makaraang matakot ang mga board of election inspectors sa mga nagpoprotestang mga private armies umano ng mga kandidato. Sa Lanao del Norte, naideklarang suspindido ang botohan matapos na hindi magreport ang mga BEIs sa kani-kanilang mga presinto, habang sa Casabangan, Masbate ay pinasabog ng ilang armadong lalaki ang hindi malamang bilang ng mga balota. Suspindido rin ang botohan sa Talisay at Alta Vista sa lalawigan pa rin ng Masbate at dalawa pang bayan dito. Walang pahayag ang Comelec kung kailan itutuloy ang halalan. Agad namang nagpaliwanag ang Malakanyang sa nangyaring brownout sa ibat ibang lugar sa bansa na natapat sa pagbibilang ng boto matapos ang eleksyon. Nilinaw ni Presidential spokesman Rigoberto Tiglao na wala umanong pagkukulang ang Napocor o Meralco dahil sapat ang kakayahan ng mga ito na makapaghatid ng kuryente. Ayon sa Napocor, posible umanong ang paglilipat ng mga electric cooperatives ng suplay sa mga consumer kaya nagkaproblema. Niliwanag din ng pamunuan ng Meralco na hindi sila nananabotahe at overloading ang nakikitang sanhi ng pagkawala ng kuryente sa panahon ng eleksyon. (Mga ulat nina Jhay Mejias, Ely Saludar at Angie dela Cruz)</body>
<link>http://www.philstar.com/Article.aspx?articleId=126593&amp;publicationSubCategoryId=92</link>
</article>
<article>
<title>Mabagal na bilangan isinisi sa 'low tech' ng Comelec</title>
<author>Malou Rongalerios at Danilo Garcia</author>
<date>
<month>May</month>
<day>16</day>
<year>2001</year>
</date>
<body>Isinisi kahapon ni Makati Rep. Joker Arroyo ang mabagal na bilangan ng mga balota sa &amp;quot;low tech&amp;quot; na Commission on Elections (Comelec). Ayon kay Arroyo, PPC senatorial candidate, panahon na para magkaroon ng full modernization sa electoral system ng bansa para mapabilis ang pagbibilang ng mga balota. &amp;quot;Hindi puwedeng ganito na lamang tayo habang panahon. This is the new millennium but were still dependent on primitive ways of electing our officials.&amp;quot; Inihalimbawa ni Arroyo ang mga makabagong bansa sa Asia at Amerika na nalalaman kaagad ang resulta ng eleksyon sa loob ng 24 oras. Dito umano sa Pilipinas, umaabot ng tatlong linggo hanggang isang buwan bago magdeklara ng winning candidates ang Comelec. Kung hindi anya mababago ang nasabing makalumang paraan ng botohan at bilangan ng boto sa bansa ay hindi maiiwasan ang pagkakaroon ng dayaan at manipulasyon sa resulta ng eleksyon. Samantala, hindi rin naging maayos ang dapat sanay pinakamabilis na pagbibilang ng boto sa senatorial at party list representative ng National Movement for Free Elections (Namfrel) matapos maantala ang pagdating ng election returns mula sa Comelec. Dumating ang unang bahagi ng 6th copy ng election returns dakong alas-10:04 ng gabi pero hindi agad nasimulan ang pagbibilang dahil sa malabong kopya. Sinisi ni Namfrel secretary general Guillermo Luz si Comelec Commissioner Luzviminda Tancangco dahil sa umanoy kapabayaan. (Mga ulat nina Malou Rongalerios at Danilo Garcia)</body>
<link>http://www.philstar.com/Article.aspx?articleId=126594&amp;publicationSubCategoryId=92</link>
</article>
<article>
<title>Comelec binira sa 'pambabastos' dahil hindi ibinigay ang allowance ng mga guro</title>
<author>Danilo Garcia</author>
<date>
<month>May</month>
<day>16</day>
<year>2001</year>
</date>
<body>Binastos! Ito ang pakiramdam ngayon ni Department of Education, Culture and Sports (DECS) Secretary Raul Roco na ginawa ni Commission on Elections (Comelec) Chairman Alfredo Benipayo matapos na ipagsawalang-bahala umano nito ang Memorandum of Agreement (MOA) na pinirmahan nila sa pagbibigay ng allowances sa mga guro na mamamahala sa eleksyon. Sinabi ni Roco na pinirmahan nila ni Benipayo noong Martes ng nakaraang linggo ang naturang MOA na magbibigay sa mga guro ng P900 allowance kada araw at pagsisiguro ng P100,000 insurance kung sakaling maging biktima ang mga ito ng karahasan sa eleksyon. Karamihan sa mga guro sa buong bansa, partikular na ang mga nasa probinsya ang hindi pa nakakatanggap ng kanilang mga allowances. Sinabi ni Roco na walang dahilan upang hindi ito ilabas sa oras ng Comelec dahil nasa kanila na ang pondo noong Pebrero pa lamang umano. Ikinakatwiran umano ni Benipayo na hindi niya maipalabas ang pera dahil idineklara ni Pangulong Arroyo na &amp;quot;special non-working holiday&amp;quot; ang Mayo 14 at sarado ang mga banko. Sinabi naman ni Roco na malaking kalokohan ang naturang dahilan dahil sa nararapat na nakapaghanda na umano agad ang Comelec bago pa sumapit ang eleksyon. (Ulat ni Danilo Garcia)</body>
<link>http://www.philstar.com/Article.aspx?articleId=126595&amp;publicationSubCategoryId=92</link>
</article>
<article>
<title>Loi ibinoto dahil sa awa</title>
<author>Malou Rongalerios</author>
<date>
<month>May</month>
<day>16</day>
<year>2001</year>
</date>
<body>Dahil sa sympathy votes o awa kaya marami umano ang bumoto kay dating Unang Ginang Loi Estrada, partikular sa Kalakhang Maynila. Ayon kay Paul Aquino, political campaign director ng People Power Coalition, nagkatotoo ang tinatawag na sympathy votes sa panig ng dating Unang Ginang. Partikular na naging dahilan umano ng sympathy votes ang pagkakakulong ni dating pangulong Estrada na naging daan upang maraming mamamayan ang maawa kay Dra. Loi. Subalit sinabi din ni Aquino na kumpara kay Estrada ay mas may kredibilidad naman ang asawa nito dahil isa itong doktora. Ayon pa kay Aquino, parang walang natutunang aral ang karamihan sa mga Pilipino sa mga nakaraang pangyayari sa bansa. &amp;quot;Akala ko, natuto na tayo, partikular doon sa nangyari noong Mayo 1, pero hindi pa rin pala,&amp;quot; ani Aquino na ang tinutukoy ay ang hindi inaasahang pagboto ng mga mamamayan sa mga kandidato ng pinatalsik na dating pangulong Estrada. (Ulat ni Malou Rongalerios)</body>
<link>http://www.philstar.com/Article.aspx?articleId=126596&amp;publicationSubCategoryId=92</link>
</article>
<article>
<title>Namfrel balak ipagharap ng kaso si Tancangco</title>
<author>Lordeth Bonilla</author>
<date>
<month>May</month>
<day>17</day>
<year>2001</year>
</date>
<body>Binabalak ni National Movement for Free Election (Namfrel) co-chairman at Bishops-Businessmen Conference (BBC) executive committee member South Cotabato City Bishop Dinualdo Gutierrez na ipagharap ng kaso si Comelec Commissioner Luzviminda Tancangco kung mapapatunayan na ito ay umaayaw na maging high tech ang tanggapan. Sa isang pulong-balitaan kahapon, sinabi ni Gutierrez na pinagdiinan umano ni Tancangco ang pagtutol nito sa computerization ng Comelec na siyang naging dahilan kayat hindi maayos at sari-saring problema ang naganap nitong nakalipas na halalan. Nabigo umano si Tancangco na maipatupad ang nakasaad sa Electoral Reform Acts of 1998. Dahil sa sistemang pinaiiral ng Comelec nahihirapan ang Namfrel sa mabagal na bilangan kayat may posibilidad na magkakaroon umano ng malawakang dayaan. (Ulat ni Lordeth Bonilla)</body>
<link>http://www.philstar.com/Article.aspx?articleId=126597&amp;publicationSubCategoryId=92</link>
</article>
<article>
<title>Bagong pandaraya binunyag ng PPC</title>
<author>Malou Rongalerios at Grace Amargo</author>
<date>
<month>May</month>
<day>17</day>
<year>2001</year>
</date>
<body>Isang opisyal ng People Power Coalition ang nagbunyag na nagsisimula na ang bagong pandaraya na kung tawagin ay &amp;quot; bawas-bawas&amp;quot; na ang layunin ay bawasan ang botong nakuha ng mga kandidato ng administrasyon. Ayon kay Dodie Limcaoco, tagapag-salita ng PPC, hindi na &amp;quot;dagdag-bawas&amp;quot; ang ginagawang pandaraya ng mga nais magmanipula sa resulta ng eleksyon. Sinabi ni Limcaoco na binabawasan ang kabuuang bilang ng boto ng isang kandidato ng administrasyon upang hindi ito makapasok sa mga mananalong senador at mapalitan ng mga kandidato ng oposisyon. Partikular umanong target ng &amp;quot; bawas-bawas&amp;quot; ay sina Ta&amp;ntilde;ada, Recto, Kiko at Obet. Dinagdag pa ni Limcaoco na nagbabayad umano ang Puwersa ng Masa na mula sa P1 hanggang P5 milyon sa ilang opisyal ng Comelec kaya umano &amp;quot;umuulan &amp;quot; ng pera partikular sa Mindanao at Ilocandia. Samantala, nagbabala naman ang Department of Justice sa lahat ng kandidato at opisyal ng pamahalaan na sasampahan nila ng mabigat na kaso kung mapapatunayan ang mga ito sa dayaan. Ginawa ni Justice Secretary Hernando Perez ang babala matapos mabalitaan na napakaraming incumbent officials at kasalukuyang kandidato ang nagsasagawa ng pandaraya para lang manalo sa eleksyon. (Ulat nina Malou Rongalerios at Grace Amargo)</body>
<link>http://www.philstar.com/Article.aspx?articleId=126598&amp;publicationSubCategoryId=92</link>
</article>
<article>
<title>Pagbasa ng sakdal kay Erap, iniliban</title>
<author>Grace Amargo</author>
<date>
<month>May</month>
<day>17</day>
<year>2001</year>
</date>
<body>Ipinagpaliban kahapon ng Sandiganbayan ang pagbasa ng sakdal laban kay dating Pangulong Joseph Estrada sa kasong perjury na isinampa ng tanggapan ng Ombudsman. Ang pagpapaliban ni Sandiganbayan 4th Division Justice Narciso Nario sa arraignment ni Estrada ay alinsunod sa motion na isinumite ng panig ng prosecution at depensa. Sa pangyayaring ito muling itinakda ang arraignment ni Estrada sa darating na Mayo 31 sa kasong perjury at illegal use of aliases. Una ng nagsampa ng motion ang prosecution dahil nais nitong baguhin ang mga impormasyong isinumite sa Sandiganbayan. (Ulat ni Grace Amargo)</body>
<link>http://www.philstar.com/Article.aspx?articleId=126599&amp;publicationSubCategoryId=92</link>
</article>
<article>
<title>Benipayo at iba pa dadaan sa butas ng karayom</title>
<author>Doris Franche</author>
<date>
<month>May</month>
<day>17</day>
<year>2001</year>
</date>
<body>Tiniyak ni Senador Rodolfo Biazon na dadaan sa butas ng karayom ang kumpirmasyon nina Commission on Election (Comelec) Chairman Alfredo Benipayo, Commissioner Resureccion Borra at Florentino Tuazon. Ayon kay Biazon hindi basta na lamang makakalusot ang mga nasabing opisyal ng Comelec na iniluklok ni Pangulong Arroyo kung hindi nito maipaliliwanag ang gulo na kinasasangkutan ng kanilang tanggapan. Sa pagmamasid ni Biazon na maraming botante ang hindi nakaboto bunga na rin ng kawalan ng sapat na preparasyon at ang kawalang koordinasyon sa mga guro sa bawat presinto. (Ulat ni Doris Franche)</body>
<link>http://www.philstar.com/Article.aspx?articleId=126600&amp;publicationSubCategoryId=92</link>
</article>
<article>
<title>CBCP nagmalasakit sa mga taong bumoto sa mga senador na nag-udyok na lusubin ang Malaca&amp;ntilde;ang</title>
<author>Sandy Araneta</author>
<date>
<month>May</month>
<day>17</day>
<year>2001</year>
</date>
<body>Isang mataas na lider ng simbahang Katoliko ang nabahala sa resulta ng halalan dahil sa pagboto sa mga senatorial bet na umanoy sangkot sa balaking pag-agaw ng kapangyarihan noong Mayo 1. Sinabi ni Catholic Bishops Conference of the Philippines (CBCP) President Archbishop Orlando Quevado na dapat matuwa ang mga senatoriable ng Puwersa ng Masa na pumapasok sa Magic 13 dahil sa pagboto sa kanila na umanoy kulang ang kaalaman sa mga impormasyon lalo na yung nasa grassroots level. Kaya hindi kataka-takang kung ang mga ito ay manalo sa eleksyon. Sa resulta ng quick count as of 3:05 pm ng Namfrel lumilitaw na ang mga kandidatong sina Gregorio Honasan, ay no. 11, Ping Lacson ay nasa no. 10, Juan Ponce Enrile ay nasa ika-14 puwesto at si Miriam Defensor Santiago ay nasa 15 puwesto. Ang apat na nabanggit na senatoriables bet ng PnM ay iniimbestigahan kamakailan ng pamahalaan dahil sa pag-udyok ng mga ito na lusubin ang Malaca&amp;ntilde;ang na kung saan ay apat na katao ang namatay at daan ang nasugatan. (Ulat ni Sandy Araneta)</body>
<link>http://www.philstar.com/Article.aspx?articleId=126601&amp;publicationSubCategoryId=92</link>
</article>
<article>
<title>Canvassing ng balota sa PICC naunsiyami</title>
<author></author>
<date>
<month>May</month>
<day>17</day>
<year>2001</year>
</date>
<body>Hindi natuloy ang national canvassing para sa mga senador at party lists sa Philippine International Convention Center (PICC), na dapat sana ay sinimulan na kahapon (Mayo 16). Bagama&amp;acirc;€™t pormal na binuksan ng Comelec ang gagawing canvassing sa PICC kahapon ng alas- 10:00 ng umaga ay pansamantalang sinuspinde muna ito dahilan sa wala ni isa mang Certificate of Canvass (COC&amp;acirc;€™s) na dumating. Sinimulan ang pagbubukas kahapon sa pamamagitan ng isang panalangin na pinangunahan ni Comelec Commissioner Florentino Tuason kung saan dumating din ang mga abugado ng ibat-ibang party lists at maging ang mga abugado ng ibat-ibang mga kandidato. Tanghali na nang desisyunang i-adjourn ito. Ayon sa panayam kay Comelec Commissioner Manolo Gorospe na ang transportasyon o ang pagdadala umano sa mga certificate of canvass ang naging dahilan nang pagkabalam ng isasagawang pagbilang. &amp;quot;Hindi dumating ang Certificate of Canvass kaya naantala ang canvassing. C-130 lang ang inaasahan nating magdadala ng mga COC&amp;acirc;€™s dahil ang mga commercial plane naman ay hindi palaging may biyahe&amp;quot;, ayon pa kay Gorospe. Binanggit pa nito na ang kalayuan rin umano ng mga lugar na pagkukunan ay isa rin sa dahilan ng matagal na transportasyon ng mga COC&amp;acirc;€™s lalo na umano sa lugar ng Mindanao na binubuo ng maliliit na isla at ng Autonomous Region in Muslim Mindanao (ARMM). Sinabi pa ni Commissioner Gorospe na inaasahan na aabutin pa ng tatlong linggo ang gagawing pagbibilang sa PICC. Sa panayam naman kay Comelec Commissioner Resurrecion Borra, inamin nito na medyo may kabagalan ang pagbibilang ng balota. Inaabot umano ng 36 oras ang pagbibilang ng mga balota sa mga presinto bago ito makalabas; 36 oras din sa municipal level at 72 oras naman sa provincial level. Muli namang magko-convene ngayong araw na ito (Mayo 17 ) ganap na alas- 10 ng umaga ang mga kinatawan kung alinman ang unang dumating na COC&amp;acirc;€™s ang siya nilang unang bubuksan at bibilangin.</body>
<link>http://www.philstar.com/Article.aspx?articleId=126602&amp;publicationSubCategoryId=92</link>
</article>
<article>
<title>Bawal ang mga cellphone, media nag-walkout</title>
<author>Jhay Mejias at Rose Tamayo</author>
<date>
<month>May</month>
<day>18</day>
<year>2001</year>
</date>
<body>Samantala nag-walkout naman ang mga miyembro ng media na nagku-cover ng bilangan sa PICC matapos umanong pagbawalan sila na gumamit ng cellphone , laptop at iba pang mga electronic device na gamit sa kanilang trabaho. Ayon sa mga reporters na kahit malagpasan nila ang anim na securities body search sa pamamagitan ng pagpapa-amoy sa mga K9 dogs ay mababaliwala din dahil palalabasin lang ang sila sa media center ng PICC. Ang nasabing media center ay mayroon lamang isang fax machine at 10 telepono bukod dito ay wala na. Ang pinagtataka naman ng mga media kung bakit sila lang ang pinagbawalan na magdala ng cellphone gayong pinahihintulutan nila na magdala ang mga abogado ng mga kandidato at party lists. Natuwa pa ang isang Atty. Jose Tolentino head ng Comelec security ng PICC na siyang nagbawal sa mga media na magdala ng mga cellphone at ilang kagamitan nang sabihin ng mga media na hindi na nila ikokober ang bilangan. (Mga ulat nina Jhay Mejias at Rose Tamayo)</body>
<link>http://www.philstar.com/Article.aspx?articleId=126603&amp;publicationSubCategoryId=92</link>
</article>
<article>
<title>Lacson at Honasan hindi makakaupo?</title>
<author></author>
<date>
<month>May</month>
<day>18</day>
<year>2001</year>
</date>
<body>Posibleng hindi umano makaupo bilang Senador sina dating Philippine National Police Director Panfilo Lacson at Senador Gringo Honasan. Ito ang sinabi kahapon ni Justice Secretary Hernando Perez matapos tiyakin nito na hahabulin pa rin ng prosecution ang dalawa ukol sa kasong rebellion kahit pa manalo ang mga ito. Patuloy ang pangangalap ng matibay na ebidensiya ang DOJ para maisulong ang kasong rebellion sa dalawa. Ang dalawa ay sinampahan ng kasong rebellion kasama rito sina Senador Juan Ponce Enrile,dating US Ambassador Ernesto Maceda at Senadora Miriam Defensor-Santiago dahil sa pag-udyok ng mga ito sa mga pro-Erap supporters na lusubin ang Malaca&amp;Atilde;&amp;plusmn;ang noong Mayo 1 kaya nagkaroon ng madugong sagupaan. Sa kasalukuyang bilang ng Namfrel ay nasa ika 10 puwesto si Lacson kasunod si Honasan. (Grace Amargo)</body>
<link>http://www.philstar.com/Article.aspx?articleId=126604&amp;publicationSubCategoryId=92</link>
</article>
<article>
<title>Special session siniguro ni Speaker Belmonte</title>
<author>Malou Rongalerios</author>
<date>
<month>May</month>
<day>18</day>
<year>2001</year>
</date>
<body>Siniguro kahapon ni Speaker Sonny Belmonte na magiging matagumpay ang idaraos na special session ng Kongreso matapos magpahayag ng suporta ang mga miyembro ng House of Representatives. Ayon kay Belmonte,sigurado siya na magkakaroon ng quorum o kinakailangang bilang ng mga mambabatas para makapagdaos ng special session dahil tapos na ang eleksiyon. Sa panig nina Cebu City Rep. Eduardo Gullas at Batanes Rep. Florencio Abad,sinabi ng mga ito na nararapat lamang na idaos sa lalong madaling panahon ang special session para matalakay ang mga nakabinbing panukalang batas. Magugunitang nabigong maipasa ng Kongreso ang budget para sa taong 2001 dahil sa naging abala ang dalawang kapulungan ng Kongreso sa impeachment trial ni dating Pangulong Estrada kung kayat kinakailangan nilang magpasa ng supplemental budget. (Ulat ni Malou Rongalerios)</body>
<link>http://www.philstar.com/Article.aspx?articleId=126605&amp;publicationSubCategoryId=92</link>
</article>
<article>
<title>Erap isasailalim sa chest x-ray</title>
<author>Rudy Andal</author>
<date>
<month>May</month>
<day>18</day>
<year>2001</year>
</date>
<body>Muling isasailalim sa chest x-ray ngayong araw na ito si dating Pangulong Estrada matapos ang ginawang Electro Cardiographical (ECG) examination dito ng mga manggagamot sa Veterans Memorial Medical Center sa Quezon City. Ito ang inihayag ni VMMC Director Dr. Salvador Flores, bukod sa posibleng ulitin umano ang ginawang executive check-up sa dating pangulo habang nasa pagamutan ito. Ayon kay Dr.Flores nasa hustong kalusugan naman si dating pangulong Estrada makaraan ang ginawang blood chemistry, ECG at medical check-up. Para makasiguro, ay posibleng ulitin muli ang ginawang ultrasound nito sa kanyang kidney,pancreas at gall bladder. (Ulat ni Rudy Andal)</body>
<link>http://www.philstar.com/Article.aspx?articleId=126606&amp;publicationSubCategoryId=92</link>
</article>
<article>
<title>Angara tumangging makipagtulungan sa administrasyon</title>
<author></author>
<date>
<month>May</month>
<day>18</day>
<year>2001</year>
</date>
<body>Nasorpresa si Education Secretary Raul Roco sa umanoy ginawang pagtanggi ni dating Senador Edgardo Angara, pangulo ng Laban ng Demokratikong Pilipino o LABAN sa alok na makipagtulungan kay Pangulong Arroyo. Sa isang panayam kay Roco,inaasahan niya na tatangapin ng mga miyembro ng oposisyon dahil ito naman ay para sa kapakanan ng bansa. Pero ang sinabi umano ni Angara na ang oposisyon ay hindi maaaring makipagmabutihan sa PPC hanggang hindi umano tinitiyak ng Pangulong Arroyo ang pag-iral ng katapatan at kalinisan ng katatapos na halalan. (Lilia Tolentino)</body>
<link>http://www.philstar.com/Article.aspx?articleId=126607&amp;publicationSubCategoryId=92</link>
</article>
<article>
<title>Abadia tinapatan lang si Policarpio kaya nagtungo sa Mindanao</title>
<author>Ely Saludar at Malou Rongalerios</author>
<date>
<month>May</month>
<day>18</day>
<year>2001</year>
</date>
<body>Inamin kahapon ng Malaca&amp;ntilde;ang na kanilang ipinadala si Retired general Lisandro Abadia sa Mindanao na may kinalaman sa halalan. Ayon kay Presidential Spokesman Rigoberto Tiglao, binigyan ng misyon ng People Power Coalition si Abadia para umano bantayan ang mga boto ng mga kandidatong senador ng administrasyon. Ang pagpapadala kay Abadia sa Mindanao ay pantapat lang kay dating Presidential Legislative Liaison Office (PLLO) chief Jimmy Policarpio na nagsasagawa umano ng operasyon sa Mindanao para sa Puwersa ng Masa. Nilinaw ni Tiglao na nais lamang at tiyakin ng administrasyon na ang boto para sa PPC ay maibibilang at walang anumang dayaan. Aminado si Tiglao na nababahala ang PPC sa pagtungo ni Policarpio sa Mindanao dahil sa umanoy takot na magsagawa ng operasyon ng &amp;quot;dagdag bawas&amp;quot;. (Mga ulat nina Ely Saludar at Malou Rongalerios)</body>
<link>http://www.philstar.com/Article.aspx?articleId=126608&amp;publicationSubCategoryId=92</link>
</article>
<article>
<title>Canvassing bitin na naman!</title>
<author>Rose Tamayo</author>
<date>
<month>May</month>
<day>18</day>
<year>2001</year>
</date>
<body>Muli na namang ipinagpaliban kahapon sa ikalawang pagkakataon ang national canvassing para sa mga senador at party lists sa Philippine International Convention Center(PICC). Ito ay sa kadahilanang, dalawang araw na ay wala pa ring mga certificate of canvas(COC&amp;acirc;€™s) na dumarating simula ng pormal nang buksan ng Comelec ang pagbibilang sa PICC noong Mayo 16. Dahil sa muli na namang pagkabalam ng naturang bilangan ay maraming agam-agam ang lumalabas na kapag wala pang darating na COC&amp;acirc;€™s ngayong araw na ito ay baka umano magkaroon ng &amp;quot;kababalaghan&amp;quot; lalo na yung mula sa malalayong lugar ng bansa. Sinabi naman ni Comelec Commissioner Resurrecion Borra,na isa umanong dahilan kaya matagal ang pagsusumite ng mga COC&amp;acirc;€™s sa PICC ay ang matagal na pagbibilang dahil sa dami ng mga tumakbong party lists. Isa rin sa dahilan kaya nababalam ang pagbibilang ay ang kahirapan ng transportasyon para sa paghahakot ng mga COC&amp;acirc;€™s. Ayon pa kay Borra, ang nagaganap na pagkabalam ay isang oportunidad para magkaroon ng &amp;quot;dagdag bawas&amp;quot; kaya naman pinakiusapan nito ang lahat ng mga watcher ng mga partido na maging alerto at huwag sisihin ang Comelec kapag sila ay nadaya. Aminado naman si Comelec Chairman Alfredo Benipayo na posibleng maganap ang kinatatakutan ng mga kandidatong &amp;quot;dagdag bawas&amp;quot;dahil sa kabagalan ng bilangan at aasahan lang nila ang mga protestang ihahain ng mga matatalong kandidato na naniniwalang biktima sila ng &amp;quot;dagdag bawas&amp;quot;. Sinisi naman ng ilang representante ng mga partido at mga kandidato ang Comelec dahil sa kabagalan ng bilangan at kung ipinatupad na sana ang computerization ng election at canvassing ngayong halalan ay hindi mangyayari ang ganitong kabagalan. Sa maraming batikos na tinatanggap ni Benipayo ay hindi umano siya magdadalawang isip na mag-resign kung ito ay hihilingin. (Ulat ni Rose Tamayo)</body>
<link>http://www.philstar.com/Article.aspx?articleId=126609&amp;publicationSubCategoryId=92</link>
</article>
<article>
<title>GMA pinoproblema ang mga kulelat na PPC senatorial candidates</title>
<author>Ely Saludar</author>
<date>
<month>May</month>
<day>18</day>
<year>2001</year>
</date>
<body>Nangangamba at pinoproblema ni Pangulong Gloria Macapagal-Arroyo ang mga nangungulelat na kandidatong senador ng People Power Coalition (PPC) tulad ni Rep. Ralph Recto. Sa pangyayaring ito, nagpatawag ng pulong sa Malaca&amp;ntilde;ang ang pangulo at dinaluhan ng mga kinatawan ng mga partido na miyembro ng PPC. Isa sa dumalo sa pagpupulong ay si Education Secretary Raul Roco ng partidong Aksyon Demokratiko na ang isa sa pangunahing tinalakay sa pulong ay ang kalagayan ngayon ng mga kulelat na kandidatong senador ng PPC partikular kay Recto. Ayon kay Roco,nagulat ang pangulo dahil nawala si Recto sa Magic 13 na taliwas sa mga naunang survey na ito ay palaging kasama. Inaalam ng Malaca&amp;ntilde;ang kung ano ang pangunahing dahilan ng pagkalaglag ni Recto sa Magic 13 gayundin ang iba pang PPC candidates na nasa buntot tulad nina Obet Pagdanganan at Liwayway Vinzons-Chato. Subalit nilinaw ng pangulo na kung anuman ang magiging resulta ng bilangan ay igagalang nito. (Ulat ni Ely Saludar)</body>
<link>http://www.philstar.com/Article.aspx?articleId=126610&amp;publicationSubCategoryId=92</link>
</article>
<article>
<title>Erap may bronchitis: Donasyon kailangan sa ipapatayong bahay sa Veterans</title>
<author></author>
<date>
<month>May</month>
<day>22</day>
<year>2001</year>
</date>
<body>Pinag-aaralan ng Malakanyang kung puwedeng tumanggap ng donasyon ang Veterans Memorial Medical Center (VMMC) para maipatayo ang isang hiwalay na tirahan para sa dating Pangulong Estrada at anak nitong si Jinggoy. Gayunman, nasa Armed Forces of the Philippines (AFP) na kung papayagan nito ang mga negosyanteng cronies ni Estrada na gastusan ang pagpapatayo ng cottage-type structure sa VMMC kung gusto pa rin ng mga kaibigan ng huli na bigyan ito ng marangyang pamumuhay habang nakadetine. Ayon kay Malacanang Presidential spokesman Rigoberto Tiglao, ang AFP na siyang nagmamay-ari at nagpapatakbo ng VMMC ang tamang ahensiya ng gobyerno na may final say sa usaping ito bagaman ang isyu ng housearrest petition ni Estradaay nakabinbin pa sa Sandiganbayan. Sa press briefing kahapon, sinabi ni Tiglao na ang ipatatayong tirahan parasa mag-amang Estrada ay para na rin sa kanilang kabutihan at maging komportable habang nililitis ang kasong plunder laban sa kanila. Pinag-aaralan din kung puwedeng sa VMMC auditorium na lamang gawin ang paglilitis sa mag-ama para hindi na mahirapan pa sa seguridad ng mga ito dahil mas matitiyak umano ang kaligtasan ng dalawa kung malapit lang ang lugar ng kanilang detention sa lugar na pagdarausan ng paglilitis. Ayon pa kay Tiglao, hindi naman masyadong malaki at maluho ang ipagagawang tirahan ng mag-ama bagaman hindi pa nakukuwenta kung magkano ang pondong gagamitin. Samantala, kahapon ay muling nilagnat ang dating Pangulo bunga ng sakit nitong bronchitis habang si Jinggoy ay dumaranas naman ng paminsan-minsang paninikip ng paghinga dahil na rin sa kahinaan ng puso nito. (Lilia Tolentino/Grace Amargo)</body>
<link>http://www.philstar.com/Article.aspx?articleId=126611&amp;publicationSubCategoryId=92</link>
</article>
<article>
<title>NAMFREL tumigil sa quick count</title>
<author>Danilo Garcia</author>
<date>
<month>May</month>
<day>22</day>
<year>2001</year>
</date>
<body>Pansamantalang tumigil kahapon sa pagsasagawa ng quick count ang National Movement for Free Elections (NAMFREL) dahil sa paglipat sa mas maliit na lugar sa ikalawang palapag ng La Salle gymnasium makaraang matapos na ang isang linggong permit na nakuha nito sa administrasyon ng paaralan. Higit naman sa 70 porsiyento ng mga volunteer ng Namfrel sa main headquarters ang binawas ng mga opisyales dahil na rin sa kaliitan ng dalawang kuwartong pinaglipatan. Kamakalawa ay nagsagawa ng farewell at victory party ang Namfrel para sa daan-daang volunteers na karamihan ay mga estudyante ng STI sa isang linggong walang bayad na pagseserbisyo ng mga ito. Ayon kay Namfrel Secretary General Guillermo Cruz, tinarget nila na matatapos ang pagbibilang sa loob ng isang linggo pero hindi natapos dahil halos 66% pa lamang ng election returns ang kanilang nabibilang. Inaasahan nilang matatapos ang quick count sa darating na Biyernes. (Ulat ni Danilo Garcia)</body>
<link>http://www.philstar.com/Article.aspx?articleId=126612&amp;publicationSubCategoryId=92</link>
</article>
<article>
<title>P 4.5 M nilimas ng 10 armado sa Uniwide</title>
<author>Ed Amoroso at Jaime Laude</author>
<date>
<month>May</month>
<day>22</day>
<year>2001</year>
</date>
<body>Sampung armadong lalaki na nagpakilalang mga tauhan ng Philippine National Police (PNP) Bomb and Explosive Unit ang pumasok sa Uniwide Warehouse-Cabuyao, Laguna branch at tumangay ng tinatayang P4.5 milyon kahapon ng umaga kung saan sinamantala ang katatapos na warehouse sale ng nasabing establisimiyento. Bukod sa bungkos-bungkos na mga salapi na kinita sa buong araw na sale, nilimas din ng mga suspek ang mga perat alahas ng mga empleyado dito at mga shotgun ng nakatalagang security guards. Ayon kay C/Supt. Nestorio Gualberto, Criminal Investigation and Detection Group (CIDG) director, ang mga suspek na pawang nakasuot ng fatigue uniforms at armado ng M16 rifles ay dumating sa nasabing establisimiyento bandang alas-9 ng gabi sakay ng pulang Nissan Sentra at gray cars na walang plaka at nagpakilalang mga tauhan ng PNP bomb squad. Sa panayam, sinabi ni Supt. Maximo Malabanan, Southern Tagalog regional CIDG chief, isa sa mga suspek ang lumapit sa mga guwardiya at nagsabing rumeresponde sila sa isang bomb alert at magsasagawa ng pag-defuse ng bomba kaya malayang nakapasok ang mga ito. Agad dumiretso ang mga suspek sa store manager na si Cora Tomas at inutusan itong buksan ang vault, pero sa takot ay itinuro umano nito ang vault custodian na si Olive Flores na siyang may hawak ng susi. Naging mabilis ang kilos ng mga suspek at saglit lamang ay limas na ang vault at mga ari-arian ng mga empleyado at mga armas ng mga sekyu na sina Tomas Bagnot at Emam Lunabago nagsitakas. Isang malalim na imbestigasyon ang isinasagawa para makilala ang mga suspek at inaalam na rin kung ito ay inside job. (Mga ulat nina Ed Amoroso at Jaime Laude)</body>
<link>http://www.philstar.com/Article.aspx?articleId=126613&amp;publicationSubCategoryId=92</link>
</article>
<article>
<title>Mercedes Benz ni GMA tumirik</title>
<author>Ely Saludar</author>
<date>
<month>May</month>
<day>22</day>
<year>2001</year>
</date>
<body>Dahil na rin marahil sa haba ng tinakbong kilometro at maraming taong presidential travels sa lansangan, bumigay na rin ang presidential car na Mercedez Benz SEL at tumirik habang ginagamit ni Pangulong Arroyo kahapon. Ang all black presidential vehicle na bomb at bullet-proof ay nadiskaril habang pabalik ng Palasyo matapos ang maigsing pagbibiyahe sa UP, Diliman sa Quezon City at sa St. Lukes hospital kung saan bumisita ang Pangulo sa isang kaibigan. &amp;quot;Dead on on arrival&amp;quot; sa ospital ang makina kaya napilitan ang Pangulo na lumipat na lamang sa isang Pajero. Ang nasabing sasakyan ay kabilang umano sa custom-made cars na dinonate ng German government noong panahon ng Aquino administration. Wala namang nagawa ang driver ng Pangulo kundi ang magkamot na lamang ng ulo dahil sa kabiguan nitong mapagana ang makina. Agad naman idinepensa ng Malakanyang ang pangyayari at sinabi ni Presidential spokesman Rigoberto Tiglao na may kalumaan na ang naturang sasakyan kaya maaari itong masira nang hindi inaasahan. (Ulat ni Ely Saludar)</body>
<link>http://www.philstar.com/Article.aspx?articleId=126614&amp;publicationSubCategoryId=92</link>
</article>
<article>
<title>13-0 nagkatotoo sa Batanes</title>
<author>Malou Rongalerios</author>
<date>
<month>May</month>
<day>22</day>
<year>2001</year>
</date>
<body>Nagkatotoo rin ang pangarap ng administrasyon na makuha ang 13-0, yon nga lang sa dulo ng Pilipinas, isla ng Batanes. Sa opisyal na pagbibilang ng Commission on Elections, pasok lahat ang 13 senatorial candidates ng People Power Coalition. Ayon kay independent senatorial bet Noli de Castro, hindi naman siya nagrereklamo, pero ang nakapagtataka ay kung bakit hindi siya napasama sa 13 kandidato gayong umaabot naman umano ang signal ng ABS-CBN sa nasabing lugar. Base sa resulta ng ranking, si Noli na laging nangunguna sa mga bilangan ay ika-14 lamang sa Batanes habang pumasok sina Franklin Drilon, Ralph Recto, Ramon Magsaysay, Sergio Osmena III, Kiko Pangilinan, Winnie Monsod, Wigberto Tanada, Liwayway Chato, Ernesto Herrera at Obet Pagdanganan. (Ulat ni Malou Rongalerios)</body>
<link>http://www.philstar.com/Article.aspx?articleId=126615&amp;publicationSubCategoryId=92</link>
</article>
<article>
<title>Malakanyang pikon na sa isyu ng dayaan</title>
<author>Ely Saludar at Joy Cantos</author>
<date>
<month>May</month>
<day>22</day>
<year>2001</year>
</date>
<body>Nairita na ang Malakanyang sa mga paratang ng umanoy pandaraya ng administrasyon nitong nakaraang eleksiyon. Dahil dito, hinamon nito ang oposisyon na patunayan ang alegasyong may mga aktibo at retiradong heneral ng Armed Forces of the Philippines (AFP) na sangkot sa malawakang dagdag-bawas para paboran ang mga kandidato ng administrasyon. Sinabi naman ni Defense Secretary Angelo Reyes na handang sumailalim ang AFP sa imbestigasyon at inamin na binulabog ng nasabing akusasyon ang liderato ng militar. Sa alegasyon ng Puwersa ng Masa, si Senior Military Assistant Brig. Gen. Alberto Braganza ang umanoy nakikipag-ugnayan sa ilang aktibong militar at pulitikong kumikilos para sa PPC. Inakusahan rin ng Puwersa si Armys 4th Infantry Division Commanding General Brig. Gen. Alfonso Dagudag na umanoy nagsilbing logistic officer na nangangasiwa sa mga sasakyan at safehouses ng nasabing mga kandidato, habang si ISAFP Chief, Col. Victor Corpus ang tagakalap umano at tagabigay ng impormasyon sa kinikilos ng oposisyon para makaplano ng kilos ang PPC. Inakusahan naman si dating AFP chief Lisandro Abadia bilang kasabwat sa pandaraya sa bilangan ng boto sa Mindanao. (Mga ulat nina Ely Saludar at Joy Cantos)</body>
<link>http://www.philstar.com/Article.aspx?articleId=126616&amp;publicationSubCategoryId=92</link>
</article>
<article>
<title>Chopper bumagsak sa Palawan, 6 katao patay</title>
<author>Butch Quejada</author>
<date>
<month>May</month>
<day>19</day>
<year>2001</year>
</date>
<body>Anim katao ang kumpirmadong namatay kabilamg ang ina ni Palawan Gov. Joel Reyes matapos bumagsak ang sinasakyan nilang private helicopter sa isang masukal na lugar sa may Sitio Mabugay, Bgy. Manalo, Puerto Princesa, Palawan kahapon. Kinilala ni Rolando Bonoan, provincial information officer, ang mga biktimang sina Mrs. Lualhati Reyes; Modesto Gilongos, executive assistant sa governor&amp;acirc;€™s office; Ramil Miraflores, provincial security officer; Jun Sta. Reyes, kaibigan ng pamilya Reyes; pilotong si Capt. Rene Marucot at assistant nitong nakilala lamang sa pangalang Ompong. Ayon kay Bonoan, ang grupo ay patungong Puerto Princesa mula sa bayan ng San Vicente nang maganap ang insidente. Sa nakalap na report, ang chopper na isang 7-seater Aero Spatial model at may registry number RPZ 2345 ay iniulat na pag-aari ng Jaka firm ni Sen. Juan Ponce Enrile. Hindi na makilala ang mga labi ng mga biktima ng marekober dahil na rin sa pagkakasunog ng mga ito bunga ng pagsabog makaraang bumagsak sa naturang lugar. Naigong makapagbigay ng pahayag si Gov. Reyes na na-shock sa pangyayari. Si Reyes ang naluklok na gobernador ng Palawan matapos na mamatay sa kaparehong crash ang pinalitan niyang si Salvador Socrates noong Hulyo 2000. Sa kasalukuyan ay mahigpitan ang kanilang labanan ni Puerto Princesa Mayor Edward Hagedorn.(Ulat ni Butch Quejada)</body>
<link>http://www.philstar.com/Article.aspx?articleId=126617&amp;publicationSubCategoryId=92</link>
</article>
<article>
<title>Canvassing natuloy din</title>
<author>Doris Franche at Rose Tamayo</author>
<date>
<month>May</month>
<day>19</day>
<year>2001</year>
</date>
<body>Natuloy din kahapon ang pormal na pagsisimula ng bilangan ng certificate of canvass (COCs) ng senatorial candidates sa Philippine International Convention Center (PICC) kung saan unang binilang ang COCs mula sa ballot box para sa mga absentee votes na kinabibilangan ng teachers, mga tauhan ng Phil. National Police at Armed Forces of the Philippines na hindi nakaboto matapos magsilbi sa katatapos na eleksiyon. Naging mabagal at mabusisi ang pagsisimula ng canvassing dulot na rin ng debate ng mga abogado bago tuluyang buksan ang dumarating na mga COCs. Matapos bilangin ang absentee votes ay isinunod ang mga boto mula sa Siquijor kung saan tumagal na halos isang oras ang pagtatalo ng mga abogado bago ito tuluyang binuksan. Muli na namang nahinto ang bilangan nang dumating ang COCs mula sa Aurora province at makitang nakabalot lamang ito sa Manila paper at wala sa ballot box. Mahabang debate na naman ang nangyari hanggang sa sumang-ayon na ang mga abogado ng Puwersa ng Masa at buksan ito. Huling binilang ang COCs mula sa Quirino province bago nag-recess ang canvassing eksaktong alas-4 kahapon ng hapon. Nangako ang Comelec na kahit umano may kabagalan ang pagbibilang ay sisiguraduhin nilang magiging maayos ito para maiwasan ang dayaan. Ayon kay Comelec Commissioner Resurrecion Borra, dahil sa bagal ng takbo ng bilangan ay aabutin ng tatlong linggo hanggang isang buwan ang national canvassing. Gayunman, sinabi nito na hindi naman dapat sagarin ng mga board of canvassers sa municipal, regional at provincial level ang kanilang time frame. (Mga ulat nina Doris Franche at Rose Tamayo)</body>
<link>http://www.philstar.com/Article.aspx?articleId=126618&amp;publicationSubCategoryId=92</link>
</article>
<article>
<title>Pagpapauwi ng OFWs sa Brunei gagastusan ng gobyerno</title>
<author>Jhay Mejias</author>
<date>
<month>May</month>
<day>19</day>
<year>2001</year>
</date>
<body>Gagastusan ng pamahalaan ang pagpapabalik sa bansa ng mahigit 160 overseas Filipino workers (OFWs) sa Brunei na naipit sa nagaganap na sigalot sa pagitan ng kanilang Malaysian employer. Ayon kay Labor Secretary Patricia Sto. Tomas, nakikipagnegosasyon na ang Philippine Overseas Labor Officers (POLOs) sa gobyerno ng Brunei para sa pagpapauwi ng mga manggagawang Pinoy na pawang nagtatrabaho sa isang garment factory matapos pumayag ang employer sa isang kasunduan. Inirereklamo ng mga Pinoy dito ang paglabag sa pinirmahang kontrata kasama na ang underpayment ng kanilang sahod, sobrang taas ng deduction sa kanilang placement at broker fees at diskriminasyon.(Ulat ni Jhay Mejias)</body>
<link>http://www.philstar.com/Article.aspx?articleId=126619&amp;publicationSubCategoryId=92</link>
</article>
<article>
<title>Malawakang &amp;quot;dagdag-bawas&amp;quot; nabuko</title>
<author>Lordeth Bonilla/Malou Rongalerios/Lilia Tolentino/Ely Saludar/Rudy Andal at Joy Cantos</author>
<date>
<month>May</month>
<day>19</day>
<year>2001</year>
</date>
<body>Ibinunyag kahapon ng National Movement for Free Elections (Namfrel) na nagkaroon umano ng &amp;quot;Operation Dagdag-Bawas&amp;quot; sa nagaganap na quick count kung saan dalawang administration candidates at isang independent senatorial bet ang naging biktima nito. Ayon kay Namfrel Chairman Jose Concepcion Jr., nakita ang nasabing pandaraya makaraang dumating kahapon sa kanilang tabulation center sa La Salle Greenhills ang election returns mula sa lalawigan ng Iloilo. Sinabi ni Concepcion na matapos nilang rebisahin ang natanggap na election returns, nakatawag ng pansin ang botong nakalap ni reelectionist Congressman Raul Gonzales ng People Power Coalition (PPC) sa bayan ng Arevalo partikular sa naging bilangan ng Precint No.1066-A kung saan ang tally sheet ay marami ang naging boto nito pero sa certificate of votes ay nakatala ang &amp;quot;zero&amp;quot; votes. Gayundin sa bayan ng Estacia sa nabanggit pa ring lalawigan, si PPC senatorial bet Liwayway Vinzons-Chato ay nakakuha ng 1,539 boto pero ang nakatala lamang ay 1,488 votes. Hindi rin pinaligtas ng naturang dagdag-bawas si independent senatorial candidate Homobono Adaza na may 182 boto, gayong ang nakasulat ay 166 lamang. Pinabulaanan naman ng Malakanyang ang ulat na pinagtatawagan umano ni Pangulong Arroyo ang mga political leaders sa Mindanao para baguhin ang resulta ng halalan at tiyakin ang panalo ng mga kandidato ng PPC. Pinasinungalingan din ni Defense Secretary Angelo Reyes ang akusasyon na ginagamit ng administrasyon ang militar sa pagsasagawa ng malawakang pandaraya sa halalan partikular sa rehiyon ng Mindanao. Ipinag-utos na ni DILG Secretary Joey Lina ang pag-iimbestiga kay Assistant Sec. Benito Catindig na tinukoy na kabilang sa dagdag-bawas ng Puwersa ng Masa sa Mindanao. (Mga ulat nina Lordeth Bonilla/Malou Rongalerios/Lilia Tolentino/Ely Saludar/Rudy Andal at Joy Cantos)</body>
<link>http://www.philstar.com/Article.aspx?articleId=126620&amp;publicationSubCategoryId=92</link>
</article>
<article>
<title>PPC bets nadismaya sa Palasyo</title>
<author>Malou Rongalerios</author>
<date>
<month>May</month>
<day>19</day>
<year>2001</year>
</date>
<body>Nagkakaroon ngayon ng demoralisasyon sa mga kandidato ng People Power Coalition dahil hindi mapigilan ng Malaca&amp;ntilde;ang ang nangyayaring malawakang dayaan sa bilangan ng mga balota. Ilan sa mga senatorial bets ng PPC ang nagpahayag ng kanilang pagkadismaya sa kawalan umano ng aksyon ng PPC operations bureau at ng Malaca&amp;ntilde;ang sa operasyon dagdag-bawas. Sa isang panayam, inakusahan ng ilang kandidato ang PPC at ang Palasyo ng pang-iiwan sa gitna ng mga iregularidad na nangyayari sa bilangan ng boto, partikular sa mga probinsiya kung saan ginagawa umano ng Puwersa ng Masa ang pandaraya. &amp;quot;We were supposed to be a coalition. We were supposed to be backed by the administration. But as things stand now, weve been left to fend for ourselves. Weve been abandoned,&amp;quot; anang isang PPC senatorial aspirant. Isa pang kandidato ng PPC ang nagpahayag naman ng paninisi sa Arroyo administration dahil sa kabiguan umano nito na bigyan ng proteksyon ang sanctity ng balota, sa kabila ng nauna nang mga babala ukol sa dagdag-bawas. Maliwanag umano na nagkakaroon ngayon ng trend sa isinasagawang quick count ng National Movement for Free Elections (NAMFREL) kung saan natatalo ang ilang mga kandidato ng PPC at nakapasok ang mga kandidato ng oposisyon katulad nina dating first lady Loi Ejercito, reelectionist Senators Gregorio Honasan, Juan Ponce Enrile, Miriam Defensor Santiago at maging si dating PNP Chief Panfilo Lacson. (Ulat ni Malou Rongalerios)</body>
<link>http://www.philstar.com/Article.aspx?articleId=126621&amp;publicationSubCategoryId=92</link>
</article>
<article>
<title>Puwestong iiwanan ni Speaker Belmonte pinag-aagawan na</title>
<author>Malou Rongalerios</author>
<date>
<month>May</month>
<day>19</day>
<year>2001</year>
</date>
<body>Hindi pa man pumapasok ang 12th Congress ay ilang mambabatas na ang tahasang nagpahayag ng pagnanais na makuha ang iiwanang posisyon ni House of Representatives Speaker Feliciano Belmonte Jr. Ayon kay Isabela Rep. Rodolfo Albano, magiging mahigpit ang labanan ng Speakership sa susunod na Kongreso dahil ngayon pa lamang ay apat na kongresista na ang nagnanais na pumalit kay Belmonte. Kinumpirma ni Albano na kung makukuha ng Nationalist Peoples Coalition (NPC) ang 80 posisyon sa Kongreso at 40 naman sa Liberal Party ay malaki ang posibilidad na tumakbong Speaker si Tarlac Rep. Gilberto Teodoro na katulad ni Albano ay nanalo ring kongresista sa nakaraang eleksiyon. Sinabi pa ni Albano na magiging mahigpit na kalaban ni Teodoro si dating Speaker Jose de Venecia na pansamantalang namahinga sa larangan ng pulitika, subalit bumalik ngayon matapos manalong kongresista ng Pangasinan. Si de Venecia ang pinaniniwalaang susuportahan ni Pangulong Gloria Macapagal-Arroyo sa labanan ng Speakership. Napabalita rin na maging si Surigao del Sur Rep. Prospero Pichay ay naghahanda na ngayon para sa kanyang pagtakbo bilang Speaker ng House of Representatives matapos manalong kongresista sa kanyang probinsya. (Ulat ni Malou Rongalerios)</body>
<link>http://www.philstar.com/Article.aspx?articleId=126622&amp;publicationSubCategoryId=92</link>
</article>
<article>
<title>Payo ni Ople sa talunang kandidato: Mag-concede na kayo</title>
<author>Malou Rongalerios</author>
<date>
<month>May</month>
<day>19</day>
<year>2001</year>
</date>
<body>Pinatunayan kahapon ng People Power Coalition (PPC) na nagkakaroon ng dayaan sa isinasagawang bilangan ng mga balota nang ipakita nila sa media ang mga hawak nilang ebidensya. Ayon kay Dodie Limcaoco, spokesman ng PPC, nangyari ang malawakang dayaan sa Northern Samar kung saan tampered umano ang kopya ng mga Certificates of Canvass na nakarating sa COMELEC. Ipinakita ni Limcaoco ang hindi magkakatugmang serial numbers ng Certificate of Canvass na mula sa Northern Samar na pinaniniwalaang isinulat ng isa hanggang dalawang tao lamang. Kaugnay nito, naghain kahapon ang PPC ng isang petisyon sa COMELEC na humihiling sa pagbalewala ng eleksyon sa nasabing probinsya. Ibinunyag pa ni Limcaoco na base sa nakuha nilang impormasyon, umabot sa P35 milyon ang ginastos ng oposisyon para lamang makapandaya sa Northern Samar. Ang petisyon ay inihain ni Jose L. Ong Jr., ang opisyal na kandidato ng PPCs sa pagka-gobernador. Ibinunyag naman ni Emil Ong, coordinator ng PPC coordinator sa Eastern Visayas, na nagkaroon ng malawakang brown-out sa nasabing probinsya noong gabi ng May 14 na nagtagal hanggang kinabukasan ng May 15. Nangyari umano ang pandaraya at pagpapalit ng mga tampered election returns nang magkaroon ng brown-outs. Maging si Joker Arroyo na iniidolo umano ng mga taga-Samar dahil sa kanyang naging papel sa impeachment trial ay walang nakuha kahit isang boto sa tampered tally sheet, samantalang si Ombra Tamano ng Puwersa ng Masa na hindi naman kilala sa nasabing probinsya ay nakakuha ng 20 hanggang 30 boto. (Ulat ni Malou Rongalerios)</body>
<link>http://www.philstar.com/Article.aspx?articleId=126623&amp;publicationSubCategoryId=92</link>
</article>
<article>
<title>Erap posibleng ma-stroke sa trial</title>
<author>Perseus Echeminada</author>
<date>
<month>May</month>
<day>24</day>
<year>2001</year>
</date>
<body>Nangangamba ang isang heart specialist sa Veterans Memorial Medical Center na posibleng bumigay ang puso ni dating Pangulong Estrada kung hindi nito makakayanan ang pressure ng nakatakdang paglilitis sa kasong plunder na isinampa laban dito ng Sandiganbayan. Si Estrada at anak na si ex-San Juan mayor Jinggoy Estrada ay patuloy pa ring naka-confine sa naturang ospital para sa isang executive check-up. Sa isang panayam sa Ciudad Fernandina Forum, tinuran ni Dr. Florante Durante, cardiologist ng VMMC na pinagbabatayan niya ang sobrang katabaan ni Estrada, ang kawalan nito ng exercise at ang mataas na level ng cholesterol nito. Ang pagsasalang kay Estrada sa araw-araw na paglilitis, ayon kay Durante ay magiging daan para sumailalim sa matinding pressure at stress ang dating Pangulo, dahilan para bumigay ang kanyang puso. Sinabi pa ni Durante na si Estrada ay tumatangging pasailalim sa kumpletong pagsusuri ng kanyang puso at naghihinala ang mga doktor sa pagamutan na itoy may lihim na itinatago hinggil sa kalagayan niyang pangkalusugan. Ayon kay Durante, isang araw lang naman ang kakailanganin para magkaroon ng thorough heart examination si Estrada pero nagtataka sila at ayaw nitong magpasuri. &amp;quot;Hindi namin siya kayang puwersahing magpatingin dahil talagang ayaw niya,&amp;quot; ani Durante.(Ulat ni Perseus Echeminada)</body>
<link>http://www.philstar.com/Article.aspx?articleId=126624&amp;publicationSubCategoryId=92</link>
</article>
<article>
<title>Ratipikasyon ng power reform bill apektado ang Napocor employees</title>
<author>Lilia Tolentino, Ely Saludar at Doris Franche</author>
<date>
<month>May</month>
<day>24</day>
<year>2001</year>
</date>
<body>Inamin kahapon ni Energy Secretary Jose Isidro Camacho na mayroon nang mga empleyado ng National Power Corporation ang maaaring mawalan ng trabaho sa sandaling isapribado na ang Napocor sa ilalim ng panukalang Power Reform Bill na nakatakdang pagtibayin sa espesyal na sesyon ng Kongreso sa Mayo 28-30. Bagaman hindi sinabi ni Camacho kung ilang manggagawa ang maaapektuhan sa napipintong privatization ng Napocor, malaki ang posibilidad na ang ibang kawani ay mabigyan din ng trabaho sa bagong magmamay-ari ng Napocor. Sinabi ni Camacho na ang mga apektadong empleyado ay hindi dapat mangamba dahil may nakahandang pondo ang Napocor para sa kanilang benepisyo. Ang pahayag ay ginawa ni Camacho kaugnay ng pahayag ng Kilusang Mayo Uno (KMU) na tututulan nila ang pagpapatibay ng Power Reform Bill dahil bukod sa hindi naman ito makapagbabawas sa singil sa kuryente, libu-libong manggagawa ang mawawalan ng trabaho. Subalit sinabi ni Camacho na bagaman nirerespeto niya ang opinyon ng KMU, ang pagpapatibay ng panukalang batas na ito ay makapagbabawas ng 25-30 sentimo bawat kilowatt hour sa singil sa kuryente. Siniguro naman ni Senate President Aquilino Pimentel na magiging mabunga ang apat na araw na special session ng Kongreso dahil sa nakatakdang pagpasa sa kontrobersiyal na power reform bill. Ang naturang bill ay naglalayong maibenta ang mga generating assets ng Napocor na pag-aari ng pamahalaan para hindi na ang gobyerno ang magbayad sa maintenance at operations nito. Nagbabala naman ang Malakanyang na muling daranas ng malawakang brownout ang buong bansa kung hindi mapagtitibay ng Kongreso ang panukalang power bill. Kung mabibigo umano ang dalawang kapulungan ng Kongreso na palusutin ito ay mag-aatrasan ang mga investor at walang papasok na mamumuhunan sa power sector. (Mga ulat nina Lilia Tolentino, Ely Saludar at Doris Franche)</body>
<link>http://www.philstar.com/Article.aspx?articleId=126625&amp;publicationSubCategoryId=92</link>
</article>
<article>
<title>House arrest kay Jalosjos malabo</title>
<author>Lilia Tolentino, Angie dela Cruz at Andi Garcia</author>
<date>
<month>May</month>
<day>24</day>
<year>2001</year>
</date>
<body>Malabong pagbigyan ng Malakanyang ang kahilingan ng kampo ni Zamboanga del Norte Rep. Romeo Jalosjos na ipailalim ito sa house arrest tulad ni dating Pangulong Estrada dahil magkaiba ang sitwasyon ng dalawa. Ayon kay Presidential Spokesman Rigoberto Tiglao, walang basehan ang paghingi rin ng house arrest kay Jalosjos dahil di tulad ni Estrada na hindi pa naman napapatunayang nagkasala, si Jalosjos ay isa nang convicted child rapist. Ang pagpapagawa ng isang tirahan para kay Estrada ay pagbibigay konsiderasyon sa kalusugan nito at pangangailangan sa pasilidad habang pumapailalim sa paglilitis. Sinabi pa ni Tiglao na hindi dapat samantalahin ng ilang sektor ang isyu kay Erap para manghingi rin ng kahalintulad na trato. Kinondena naman ng grupong Gabriela ang panukala na mailagay si Jalosjos sa &amp;quot;House of Representatives arrest&amp;quot; dahil isang sampal ito sa mukha ng mga kababaihan na matagal nang nakikipaglaban sa mga pang-aabusot karahasan. Ayon kay Gert Libang, tagapagsalita ng grupo, tanging sa Pilipinas lamang makakakita ng mga heinous criminal na nagagantimpalaan pa sa kabila ng mga nagawang kasalanan sa kapwa at sa bayan. (Mga ulat nina Lilia Tolentino, Angie dela Cruz at Andi Garcia)</body>
<link>http://www.philstar.com/Article.aspx?articleId=126626&amp;publicationSubCategoryId=92</link>
</article>
<article>
<title>Pagtrato kay Erap di raw mauuwi sa amnesty</title>
<author>Ely Saludar</author>
<date>
<month>May</month>
<day>24</day>
<year>2001</year>
</date>
<body>Pinabulaanan ng Malakanyang ang alegasyon ng Catholic Bishops Conference of the Philippines (CBCP) na ang special treatment at pagpabor ni Pangulong Arroyo sa house arrest ni dating Pangulong Estrada ay mauuwi sa posibleng paggawad dito ng amnestiya kaugnay sa kinakaharap nitong kaso. Ayon kay Presidential Spokesman Rigoberto Tiglao, walang basehan ang akusasyon ng CBCP na palilibrehin sa kaso si Estrada. Binigyang diin nito na ang pahayag ng Pangulo na pagpabor sa house arrest kay Estrada ay pansariling opinyon lamang at ang pinal na desisyon ay sa Sandiganbayan. Wala umanong layunin ang Malakanyang na impluwensiyahan ang korte sa kapalaran ni Estrada patungkol sa arrest. Nilinaw pa ni Tiglao na hindi dapat pag-usapan ang isyu ng amnestiya kay Estrada sa dahilang hindi pa naman nasisimulan ang paglilitis sa mga kaso nito. Kaugnay nito, tiniyak ng Malakanyang na hindi magiging magarbo at magastos ang pagpapatayo ng tirahan para kay Estrada sa loob ng Veterans. Ang kasalukuyang konstruksiyon sa titirahan ng mag-amang Estrada ay hindi anya dapat ituring na special house at ipinaliwanag na ang mga materyales na gagamitin ay mula sa engineering brigade ng AFP. (Ulat ni Ely Saludar)</body>
<link>http://www.philstar.com/Article.aspx?articleId=126627&amp;publicationSubCategoryId=92</link>
</article>
<article>
<title>Welga sa unang araw ng klase banta ng teachers na di pa nababayaran ng Comelec</title>
<author>Jhay Mejias at Angie dela Cruz</author>
<date>
<month>May</month>
<day>24</day>
<year>2001</year>
</date>
<body>Nagbanta ang Alliance of Concerned Teachers (ACT) na sasalubungin nito ang unang araw ng pagbubukas ng klase ng malawakang protesta kapag hindi pa ibinigay ng Comelec sa linggong ito ang buong kabayaran sa pagsisilbi nila sa nakaraang May 14 elections. Ayon kay Benjie Balbuena, bise presidente ng ACT, tanging mga Board of Election Inspectors (BEIs) at supervisors ng Mandaluyong, Manila, Navotas, Malabon at Pasig at ang lalawigan ng Cavite ang nakatanggap ng kanilang bayad mula sa Comelec na umaabot sa P1,800 para sa dalawang araw na pagsisilbi sa eleksiyon. Samantala ang iba pang lugar sa Metro Manila gaya ng Quezon City at Caloocan City na inabot ng tatlong araw ang pagsisilbi, gayundin ang mga guro sa ibang lalawigan ay hindi pa rin nababayaran. Kasabay nito ay nagpahayag din ng matinding pagtutol ang ACT hinggil sa plano ng Department of Education Culture and Sports na gawing 8 oras ang pagtuturo ng mga guro sa mga paaralan. Binigyang diin ng ACT na labag sa batas o sa itinatadhana ng Magna Carta for School Teachers ang planong ito ng DECS dahil ayon sa batas na ito, hanggang anim na oras lamang ang teaching hours. Sinabi pa ni Villanueva na umaabot din naman ng halos 8 oras ang trabaho ng mga guro para sa kanilang mga estudyante dahil hanggang sa kanilang mga bahay ay itinutuloy nila ang kanilang trabaho. Gusto lang anyang makatipid ng gobyerno sa gastusin kaya nais na gawing 8 oras ang pagtuturo. (Mga ulat nina Jhay Mejias at Angie dela Cruz)</body>
<link>http://www.philstar.com/Article.aspx?articleId=126628&amp;publicationSubCategoryId=92</link>
</article>
<article>
<title>Proklamasyon ng nanalong senators 3-4 araw na lang</title>
<author>Rose Tamayo</author>
<date>
<month>May</month>
<day>24</day>
<year>2001</year>
</date>
<body>Tatlo hanggang apat na araw na lamang mula ngayon ay matatapos na ang canvassing ng mga certificate of canvass para sa mga senador, samantala aabutin pa ng tatlong linggo hanggang isang buwan ang para sa party list. Ayon kay Comelec Chairman Alfredo Benipayo, nakapag-tabulate na sila ng mahigit 50 porsiyento at tatlo hanggang apat na araw ay maaari nang maiproklama ang mga nanalong senador. Ang pahayag na ito ni Benipayo ay taliwas sa sinabi ng Pangulo na dismayado ito dahi sa mabagal na tabulation process. Samantala, tiniyak ng Department of Justice na mayroon na itong listahan ng mga opisyal ng pamahalaan, partikular sa Comelec na sangkot umano sa dagdag-bawas at dagdag-singit. Inihahanda na lamang ang mga ebidensiya at kanila nang isasampa ang kaso. (Ulat ni Rose Tamayo)</body>
<link>http://www.philstar.com/Article.aspx?articleId=126629&amp;publicationSubCategoryId=92</link>
</article>
<article>
<title>Proklamasyon ng party list posibleng maantala</title>
<author>Malou Rongalerios</author>
<date>
<month>May</month>
<day>20</day>
<year>2001</year>
</date>
<body>Posibleng maantala ang proklamasyon ng mga kongresista sa ilalim ng party-list dahil sa petisyon na inihain ni Satur Ocampo sa Korte Suprema. Ayon kay Ocampo, nominado ng Bayan Muna, dapat maresolba muna ng Korte ang isyu hinggil sa kanilang petisyon na kumukuwestiyon sa paglahok ng malalaking political party at iba pang kuwestiyonableng grupo na tumakbo sa ilalim ng party-list law. Base sa bilangan na isinasagawa ng NAMFREL, nangunguna sa party-list ang MAD ni Richard Gomez at pumapangalawa lamang dito ang Bayan Muna. (Ulat ni Malou Rongalerios)</body>
<link>http://www.philstar.com/Article.aspx?articleId=126630&amp;publicationSubCategoryId=92</link>
</article>
<article>
<title>'Kamag-anak Inc., uso na naman</title>
<author>Malou Rongalerios</author>
<date>
<month>May</month>
<day>20</day>
<year>2001</year>
</date>
<body>Usung-uso na naman ang tinatawag na &amp;quot;kamag-anak incorporated&amp;quot; sa Pilipinas kung saan maraming mag-ama, mag-ina, magkapatid, mag-asawa at mag-pinsan ang nanalo nitong nakaraang eleksyon. Sa Kongreso, muling nanalo sina Taguig-Pateros Rep. Allan Peter Cayetano, anak ni Sen. Renato Cayetano, at Surigao del Sur Rep. Robert Ace Barbers, anak ni Sen. Robert Barbers, at kapatid ni Lyndon Barbers, nanalong gobernador ng Surigao del Sur. Nanalo rin ang mag-amang Zubiri na sina Bukidnon Rep. Juan Miguel Zubiri sa pagka-kongresista at ama nitong si Jose Zubiri na nanalo namang gobernador ng kanilang lalawigan. Maging ang mag-inang sina Zamboanga City Rep. Celso Lobregat at ang ina nitong si Ma. Clara Lobregat na tumakbo namang Mayor ay pinalad ding manalo nitong eleksyon. Hindi rin nagpahuli ang mag-inang sina Marinduque Rep. Edmundo Reyes na nanalong congressman at ang ina nitong si Carmencita Reyes na nanalong gobernador. Kung papalarin si Las Pi&amp;Atilde;&amp;plusmn;as Rep. Manuel Villar na maging senador ay magiging &amp;acirc;€˜counter-part&amp;acirc;€™ naman nito sa Kamara ang kanyang asawang si Cynthia Villar na nanalong kongresista. Samantala, wala namang naging kalaban sa Ilocos Norte ang magkapatid na sina Rep. Imee Marcos at Gov. Ferdinand &amp;acirc;€˜Bongbong&amp;acirc;€™ Marcos Jr. Naging masuwerte rin si Danding Cojuangco, chairman ng San Miguel Beer Corp., na bagaman at hindi pumasok sa pulitika ay nanalo naman ang dalawang anak bilang kongresista at isang pamangkin. Ang anak ni Danding na si Mark Cojuangco ay nangunguna sa District 5 ng Pangasinan, samantalang ang isa pa nitong anak na si Carlos Cojuangco ay nangunguna naman sa Negros Occidental, at ang pamangkin nitong si Rep. Gilbert Teodoro Jr. ay muling nanalong kongresista ng Tarlac. Kung papalarin ay malaki ang posibilidad na masungkit din ni Teodoro ang puwestong iiwanan ni Speaker Feliciano Belmonte Jr. sapagkat susuportahan umano ito ng nasa 80 kongresista na miyembro ng Nationalist People&amp;acirc;€™s Coalition ni Danding Cojuangco na nakapasok sa Kongreso. Bagaman at pinagbigyan ni Isabela Rep. Rodolfo Albano III ang kanyang ama na tumakbong kongresista sa kanilang lalawigan, ay tumakbo naman siya bilang nominee ng Nationalist People&amp;acirc;€™s Coalition Party-list. Sa Quezon City, tumakbo din bilang kongresista ang mag-amang sina Mayor Ishmael Mathay Jr. (District 2) at ang anak nitong si Chuck Mathay (District 4), bagaman at humahabol pa rin sa bilangan ang matandang Mathay. Tumakbo naman bilang kongresista ng Palawan si Vicente Sandoval, ama ni Malabon-Navotas Rep. Federico Sandoval, samantalang sa Valenzuela, pinalad na manalo sa ikalawang distrito si Rep. Magtanggol Gunigundo I subalit natalo naman ang ama nitong si Magtanggol Gunigundo na tumakbo namang congressman sa unang distrito.(Ulat ni Malou Rongalerios)</body>
<link>http://www.philstar.com/Article.aspx?articleId=126631&amp;publicationSubCategoryId=92</link>
</article>
<article>
<title>Hulang may mamamatay na 2 kongresista sa 2001, nagkatotoo</title>
<author></author>
<date>
<month>May</month>
<day>20</day>
<year>2001</year>
</date>
<body>Nagkatotoo ang lumabas na hula ng isang corporate psychic sa Makati City na kinapanayam ng pahayagang ito bago matapos ang taong 2000 na nagsabing dalawang kongresista at isang senador ang mamamatay sa taong 2001. Sa isyu ng PSN bago matapos ang buwan ng Disyembre noong nakaraang taon, partikular na sinabi ni Danny Atienza na ang dalawang kongresista ay mamamatay sa pagitan ng 1st at 2nd quarter ng taong ito. Mababaril umano ang isa sa dalawang kongresista. Pumapasok pa lamang ang 1st quarter ng taong kasalukuyan ay namatay noong Enero si Misamis Occidental Rep. Hilarion Ramiro, Jr., dating kalihim ng Department of Health dahil sa atake sa puso. Samantala, napatay naman sa tama ng bala ng baril sa ulo si Quezon Rep. Marcial Punzalan, Jr. Bagamat ayaw na magkatotoo pa ang hula ni Atienza, sinabi nito na ang senador na mamamatay ngayong taong ito ay mataba. Noong 1998 bago maupo si dating pangulong Estrada, lumabas na sa ilang pahayagan na kumapanayam kay Atienza na bagaman at makakaupong presidente si Erap ay hindi naman nito matatapos ang termino. Ang psychic rin na si Atienza ang nagsabi na ang mga nagiging Pangulo ng bansa ay may letrang EL at OS sa kanilang pangalan tulad nina Manuel Quezon, Jose Laurel, Sergio Osme&amp;Atilde;&amp;plusmn;a, Manuel Roxas, Elpidio Quirino, Carlos Garcia, Diosdado Macapagal, Ferdinand Marcos at Fidel Ramos. Ang mga Pangulo lamang ng bansa na walang EL at OS sa kanilang mga pangalan ay sina Emilio Aguinaldo, Ramon Magsaysay, Corazon Aquino at Gloria Macapagal-Arroyo. Kung walang mga letrang EL o OS sa pangalan ng presidente ng bansa, sinabi ni Atienza na disgrasya ang aabutin nito. Hindi natapos ni Aguinaldo ang kanyang termino ng magtayo siya ng 1st Philippine Republic dahil nahuli ito ng mga Amerikano sa Palanan, Isabela noong 1901, samantala si Magsaysay ay namatay sa plane crash noong March 17, 1957. Ikinatuwiran ni Atienza na bagaman at walang nangyaring masama kay Aquino ay namatay ang asawa nitong si Ninoy bago naging Pangulo ng bansa. Dahil sa walang EL o OS sa pangalan ni Arroyo, hindi rin maituturing na matatapos nito ang kanyang termino bilang presidente dahil tatlong taon na lamang ito manunungkulan. Hinulaan din ni Atienza na magiging madugo ang 1st at 2nd quarter ng taong ito. Nangyari ang madugong pagsugod ng Erap loyalists sa Malakanyang noong Mayo 1 at ang sunud-sunod na pagpatay sa mga pulitiko ng buwan ng Mayo. Magsisimula lamang umanong gumanda ang takbo ng buhay sa Pilipinas sa 3rd quarter na magsisimula sa buwan ng Hulyo.</body>
<link>http://www.philstar.com/Article.aspx?articleId=126632&amp;publicationSubCategoryId=92</link>
</article>
<article>
<title>Mindanao nanganganib na mawalan ng &amp;quot; boses&amp;quot; sa Senado</title>
<author>Doris Franche</author>
<date>
<month>May</month>
<day>20</day>
<year>2001</year>
</date>
<body>Pinangangambahan ni Senate President Pro Tempore Blas Ople na mabalewala ang Mindanao matapos na walang kandidatong Muslim sa pagka-senador ang pumasok sa Magic 13 sa nakaraang halalan. Ayon kay Ople, mas dapat na binigyan ng pansin ng mga botante ang pagkakaroon ng kinatawan sa Mindanao sa pamamagitan ng kanilang pagboto kina Santanina Rasul at Ombra Tamano, kapwa ng LDP-Puwersa ng Masa. Sinabi ni Ople na kailangan ang boses ng mga Muslim sa Senado upang malaman ng pamahalaan ang kanilang mga pangangailangan at maiwasan ang anumang gulo sa pagitan nito at ng administrasyon. Ito aniya ang dahilan ng paggigiit ng mga Muslim na magkaroon na lamang sila ng sariling estado matapos na balewalain ng mga nakaraang administrasyon. Ikinabahala rin ng Senador na hindi na mapansin pa ang mga Muslim sa sandaling maproklama na ng Commission on Elections (COMELEC) ang mga nanalong senador sa nakaraang eleksyon. Nagpahayag din ng kasiyahan si Ople nang italaga ni Pangulong Gloria Macapagal Arroyo si dating Congressman Simeon Datumanong bilang Kalihim ng Department of Public Works and Highways. Umaasa rin si Ople na madadagdagan pa ang bilang ng mga Muslim na maipupuwesto ng administrasyon upang maalis sa isip ng mga ito na mayroong diskriminasyon.(Ulat ni Doris Franche)</body>
<link>http://www.philstar.com/Article.aspx?articleId=126633&amp;publicationSubCategoryId=92</link>
</article>
<article>
<title>Gloria payag ma-house arrest sina Erap, Jinggoy</title>
<author>Lilia Tolentino</author>
<date>
<month>May</month>
<day>20</day>
<year>2001</year>
</date>
<body>Payag si Pangulong Arroyo na ipailalim na lamang sa house arrest sina dating Pangulong Estrada at anak nitong si Jinggoy makaraang ungkatin muli ni Estrada ang kahilingang ito ng dalawin ng Pangulo ang mag-ama sa Veterans Memorial Hospital sa isang sorpresang pagbisita kahapon. Bagaman sinabi ng Pangulo na ang pinal na desisyon ay nasa Sandiganbayan, kung siya anya ang tatanungin ay wala itong tutol sa nasabing kahilingan ni Estrada. Ayon kay Presidential Spokesman Rigoberto Tiglao, sa loob ng 25 minutong pag-uusap ng dalawa, sinabi ng Pangulo na mahuhusay ang mga abogado ni Estrada kaya maaaring maiharap sa Korte ang mga kadahilanan kung bakit mas makabubuting pumailalim siya sa house arrest imbes na ibalik sa Fort Sto. Domingo sa Sta. Rosa, Laguna. Nabatid na nagpunta sa Veterans hospital si Pangulong Arroyo matapos mabalitaang parang nagkakaroon ng &amp;quot;depression&amp;quot; si Erap dahil ayaw na umano nitong mabalik sa Laguna. Sinabi pa ni Tiglao na ikinalugod ng Pangulo ang pagtawag muli sa kanya ni Estrada ng &amp;quot;Madam President&amp;quot; kasabay ng alok nitong makipagtulungan para sa pagsusulong ng kanyang mga programa para sa mahihirap tulad ng pabahay. Binati rin ng Pangulo si Estrada sa pagkakabilang kay dating Unang Ginang Loi Ejercito sa magic 13 ng kandidatong mga senador, habang binati naman ni Estrada si Arroyo sa mga ulat na maraming kandidato ng PPC ang lumalamang sa katatapos na halalan. Ayon naman sa ilang tagamasid, ang nasabing pagdalaw ng Pangulo kay Estrada ay bilang pagpapakita ng kanyang makatotohanan at tapat na pakikipagkasundo sa oposisyon sa layuning maisulong na ang mga programa ng pamahalaan tungo sa kaunlaran. Ito ang kauna-unahang pagkikita ng dalawa matapos ang May 14 elections kung saan ang kani-kanilang mga partido ang naglalaban, partikular sa krusiyal na 13 seats sa Senado. Mula sa Veterans Hospital ay dinalaw din ng Pangulo ang nakabakasyong si Executive Secretary Renato de Villa sa tahanan nito sa Ayala Heights, QC. Inalam naman ng Pangulo kung malakas na si de Villa matapos sumailalim sa triple bypass sa Makati Medical Center noong nakaraang buwan. Bagaman namayat, nasa mahusay na kalagayan na si de Villa. Nauna rito, dumalaw din ang Pangulo sa burol ng napaslang na si Rep. Marcial Punzalan bago nagtungo sa Silang, Cavite kung saan siya ang nagbukas ng ceremonial tee-off ng &amp;quot;Alay sa Kawal Cup&amp;quot; sa Riviera Golf and Country Club. Ang kikitain ng nasabing golf tournament ay mapupunta sa mga sundalong nasugatan sa pakikipaglaban. (Ulat ni Lilia Tolentino)</body>
<link>http://www.philstar.com/Article.aspx?articleId=126634&amp;publicationSubCategoryId=92</link>
</article>
<article>
<title>'Pilot error' sisilipin sa chopper crash</title>
<author>Butch Quejada</author>
<date>
<month>May</month>
<day>20</day>
<year>2001</year>
</date>
<body>Sinisilip ngayon ng Air Transportation Office (ATO) ang anggulong &amp;quot;pilot error&amp;quot; at &amp;quot;defectice engine&amp;quot; sa naganap na pagbagsak ng Jaka Bell helicopter 407 na pag-aari ni Sen. Juan Ponce Enrile na pumatay ng anim katao sa Puerto Princesa City, Palawan kamakalawa ng hapon. Kasabay nito, inaalam naman ng Phil. Air Force ang pagsabog rin ng PAF Huey chopper #688 na nakatakda sanang magsagawa ng search and rescue operations sa crash site pero sa kasamaang palad ay bumagsak din habang dinadala ang narekober na mga bangkay na nagresulta sa pagkakasawi ng pitong sakay nito, kabilang ang pilotong si Capt. Albert Tablada at co-pilot na si 1Lt. Rizza Simon. Kahapon dakong alas-11:45 ay nakuha nang lahat ang 13 bangkay ng mga biktima. Magugunita na ang magkasunod na helicopter crashes ay naganap sa Palawan kamakalawa ng hapon kung saan sa unang chopper crash ay kabilang ang ina ni Palawan Gob. Joel Reyes na si Lualhati Reyes sa anim kataong namatay. Ang lima pa ay ang pilotong si Capt. Rene Marucot; Rodolfo Jastiva, pilot mechanic; Ramil Miraflores, Jun Sta. Cruz at Modesto Hilongos, pawang mga empleyado ng Palawan provincial government. Samantala, bukod kina Tablada at Simon, kabilang din sa mga namatay sa Huey helicopter crash sina Sgt. Nemecio Bagacina, AIC Christopher Franco, AIC Mario Datu, na pawang kasapi ng 505th SRG; Capt. Warren Lim, base medical officer at Capt. Vicente Castillo, director ng Intelligence ng 570th Composite Tactical Wing na nakabase sa Puerto Princesa City. Napag-alaman na patungo sanang Puerto Princesa City ang Jaka helicopter mula sa bayan ng San Vicente ng bumagsak bandang 4:35 ng hapon sa Sitio Mabugay, Bgy. Manalo. Rumesponde ang Huey helicopter pero makaraang makaalis sa crash site ay sumalpok naman sa isang malaking puno habang nagsasagawa ng pagmamaniobra. (Ulat ni Butch Quejada)</body>
<link>http://www.philstar.com/Article.aspx?articleId=126635&amp;publicationSubCategoryId=92</link>
</article>
<article>
<title>Sa utos ni GMA: Kontruksyon ng 'mansyon' ni Erap ipinatigil</title>
<author>Ely Saludar</author>
<date>
<month>May</month>
<day>25</day>
<year>2001</year>
</date>
<body>Iniutos kahapon ni Pangulong Arroyo ang pansamantalang pagpapatigil sa konstruksiyon ng bahay-kulungan ni dating Pangulong Estrada at anak nitong si Jinggoy sa Veterans Memorial Medical Center (VMMC). Sinabi ni Presidential Spokesman Rigoberto Tiglao na ang desisyon ng Pangulo ay para hintayin muna ang desisyon ng Sandiganbayan sa nakabinbing house arrest petition na isinampa ng mga abogado ni Erap. Nais munang malaman ng Malakanyang kung saan lugar iuutos ng Sandiganbayan na manatili ang mag-amang Estrada. Dahil dito, ang mag-ama ay mananatili muna sa presidential suite ng Veterans. Ipinaabot na ng Malakanyang sa PNP at AFP ang pagpapatigil sa nasabing konstruksiyon. Nilinaw naman ni Tiglao na ang desisyon ng Pangulo sa pagpapahinto ng konstruksyon ay walang kinalaman sa mga inaaning batikos mula sa ibat ibang sektor hinggil sa anila&amp;acirc;€™y special treatment kay Estrada na maaaring mauwi sa amnestiya. (Ulat ni Ely Saludar)</body>
<link>http://www.philstar.com/Article.aspx?articleId=126636&amp;publicationSubCategoryId=92</link>
</article>
<article>
<title>Mag-anak grinanada sa pagtulog</title>
<author>Joy Cantos</author>
<date>
<month>May</month>
<day>21</day>
<year>2001</year>
</date>
<body>Halos magkagutay-gutay ang katawan ng isang ginang at dalawa nitong anak samantalang nasa kritikal na kalagayan ng kanyang asawa na dating miyembro ng CAFGU at dalawa pang miyembro ng pamilya makaraang hagisan ng granada ang kanilang tahanan ng hindi pa nakikilalang lalaki habang ang mga ito ay mahimbing na natutulog kamakalawa ng gabi sa bayan ng Quezon, Bukidnon. Ang mga nasawi ay ang mag-iinang sina Rosalie Lasquites at dalawa nitong anak na sina Sayna at Rayjon na agad namatay matapos mapuruhan ng pagsambulat ng granada. Nasa kritikal na kalagayan naman ang mister nitong si dating CAFGU Virgilio Lasquites Sr., at dalawa nitong anak na lalaki na hindi pa natutukoy ang mga pangalan. Batay sa ulat na nakarating kahapon sa Camp Aguinaldo na ang insidente ng pagsabog ay naganap dakong alas 11:00 ng gabi sa Purok 2, Bgy. Magsaysay, Quezon ng nasabing lalawigan. Lumalabas sa inisyal na pagsisiyasat ng pulisya, mahimbing na natutulog ang pamilya Lasquites nang hagisan ng granada ng isang hindi pa nakikilalang lalaki na sumulpot sa pinagtataguan nitong madilim na lugar. Matapos ang pagsabog ay mabilis na tumakas ang suspek sa hindi pa malamang destinasyon. Patuloy ang isinasagawang imbestigasyon ng pulisya upang matukoy ang motibo ng paghagis ng granada ng hindi pa kilalang suspek. (Ulat ni Joy Cantos)</body>
<link>http://www.philstar.com/Article.aspx?articleId=126637&amp;publicationSubCategoryId=92</link>
</article>
<article>
<title>Erap at Jinggoy isasailalim sa hospital arrest</title>
<author>Ely Saludar</author>
<date>
<month>May</month>
<day>21</day>
<year>2001</year>
</date>
<body>Pansamantalang isasa-ilalim sa hospital arrest sina dating Pangulong Joseph Estrada at anak nitong si San Juan Mayor Jinggoy Estrada habang wala pang desisyon ang Sandiganbayan sa hiling nitong house arrest. Sinabi ng Pangulong Gloria Macapagal Arroyo na pabalik-balik pa ang mga ito sa hospital kung muling dadalhin ito sa detencion cell sa Laguna. Dahil nais hingin ng mga doktor ng Veterans Memorial Medical Center (VMMC) sa Sandiganbayan na manatili ang mag-amang Estrada para mabantayan ang kalusugan ng dating pangulo. Inihayag din ng Pangulong Arroyo na magtatayo ng isang annex ang pamahalaan sa loob ng VMMC para sa pansamantalang tuluyan ng mag-amang Estrada. (Ulat ni Ely Saludar)</body>
<link>http://www.philstar.com/Article.aspx?articleId=126638&amp;publicationSubCategoryId=92</link>
</article>
<article>
<title>Arroyo, bibisita ng United Kingdom</title>
<author>Ely Saludar</author>
<date>
<month>May</month>
<day>21</day>
<year>2001</year>
</date>
<body>Binabalak ni Pangulong Gloria Macapagal Arroyo na bumisita sa ibang bansa upang mapagtibay ang relasyon ng Pilipinas sa dayuhan. Posibleng sa buwan ng Oktubre balak magtungo ni Arroyo sa United Kingdom para mapalakas ang relasyon ng dalawang bansa batay na rin sa imbitasyon ni Prince Andrew, ang Duke of York na kasalukuyang bumibisita sa bansa. Ikinonsidera ng Pangulong Arroyo ang nasabing imbitasyon ng pagbisita sa UK dahil ito umano ay nangungunang foreign investor sa bansa. Itinuturing din ni Pangulong Arroyo na isang magandang pagkakataon ang pagbisita sa bansa ni Prince Andrew dahil maipapakita nito sa buong mundo na matatag na ang Pilipinas. (Ulat ni Ely Saludar)</body>
<link>http://www.philstar.com/Article.aspx?articleId=126639&amp;publicationSubCategoryId=92</link>
</article>
<article>
<title>Aviation fuel ng bumagsak na chopper susuriin</title>
<author>Joy Cantos</author>
<date>
<month>May</month>
<day>21</day>
<year>2001</year>
</date>
<body>Nakatakdang isailalim sa masusing pagsusuri ng magkasanib na investigating team ng Air Transportation Office (ATO) at Philippine Air Force (PAF) ang aviation fuel na ginamit ng Bell-407 ng Jaka Airspan Corporation na kinuha sa El Nido na sinasabing adulterated o may halo kung kaya naapektuhan ang makina ng chopper na naging dahilan ng pagbagsak nito sa Puerto Princesa, Palawan noong Biyernes. Uunahin muna ng mga imbestigador ng ATO at PAF na mabatid ang probable cause sa nangyaring aksidente bago pagtutuunan ng pansin ang pagkasangkot umano ng ilang indibidwal sa nasabing probinsiya kung may bahid pulitika ang pangyayari. Ayon sa pamunuan ng ATO, isang special team ang ipinadala sa El Nido, Palawan para kumuha ng sample ng aviation fuel na ibinebenta sa nasabing lugar para pag-aralan kung ito nga ay adulterated. Sinabi ni ATO Chief Adelberto Yap na ang Bell -407 ay nagpalagay ng gas sa El Nido bago ito lumipad. Dahil ang El Nido ay gassing up point at may mga ulat na dilluted umano ang ibinebentang aviation fuel doon. Bukod sa mga narekober na importanteng bahagi ng bumagsak na chopper, may ilang saksi ang nagpahayag na nakita ng mga ito na umiikot-ikot ang Bell-407 na parang naghahanap ng landing area. Lumalabas na alam ng piloto na may problema ang makina kaya nais nitong mag-emergency landing subalit huli na ang lahat dahil tumigil na sa pag-ikot ang elisi at tuluyan na itong bumagsak at sumabog na ikinamatay ng anim na katao kabilang ang ina ni Palawan Gob. Joel Reyes na si Lualhati Reyes. Samantala, sinabi naman ni PAF Spokesman Col. Horacio Lapinid na ang pagbagsak naman ng Sikorsky-76 helicopter na inatasang magsagawa ng rescue sa anim na bangkay ng Bell-407 ay dahil umano sa overloading o pilot error kaya ito ay sumalpok sa isang puno na ikinasawi naman ng pitong katao. (Ulat ni Joy Cantos)</body>
<link>http://www.philstar.com/Article.aspx?articleId=126640&amp;publicationSubCategoryId=92</link>
</article>
<article>
<title>100M kailangan sa pagsulong sa langis ng niyog na gamot sa AIDS</title>
<author>Malou Rongalerios</author>
<date>
<month>May</month>
<day>21</day>
<year>2001</year>
</date>
<body>Hinimok ni Bohol Rep. Ernesto Herrera ang susunod na kongreso na magpasa ng bagong batas na siyang magtatatag ng kailangang P100M pondo na susuporta sa pananaliksik at pagsusuri sa langis ng niyog na posibleng gamot sa Human Immune Virus (HIV) na siyang pinagmumulan ng sakit na AIDS. Sinabi ni Herrera na dapat itaguyod ng pamahalaan at pribadong sektor ang pagsusuri sa monolaurin na posibleng gamot sa mga taong may taglay na HIV at isa ring paraan para sumigla ang industriya ng niyog sa bansa. Sa inisyal na ginawang pagsusuri dito at sa labas ng bansa na ang monolaurin na isang uri ng fatty acid na matatagpuan sa langis ng niyog ay siyang babalot sa HIV cell at kalaunan ay sisirain nito. Ang niyog ang siyang pinakamalaking produktong pagsasaka na ibinebenta sa labas ng bansa na umaabot ng 100,000 tonelada kada buwan. Nakasaad sa listahan ng National AIDS Registry, humigit kumulang na may 1,500 katao ang may HIV noong 1984,habang sinaad naman ng Department of Health (DOH) na umaabot na 40,000 Filipino ang mayroong HIV na hindi nila namamalayan. (Ulat ni Malou Rongalerios)</body>
<link>http://www.philstar.com/Article.aspx?articleId=126641&amp;publicationSubCategoryId=92</link>
</article>
<article>
<title>Guardians di susuportahan ang balaking rebolusyon ni Honasan</title>
<author>Joy Cantos</author>
<date>
<month>May</month>
<day>21</day>
<year>2001</year>
</date>
<body>Hindi kailanman susuportahan ng may 700,000 puwersa ng Guardians Brotherhood ang umanoy planong rebolusyon na balak ilunsad ng isang malakas na puwersa na gustong umalsa dahil sa naganap na malawakang dayaan nitong nakalipas na halalan. Sa isang panayam kay Guardians Master Founder Major Liborio Jangao na ang kanilang itinataguyod ay ang kasagraduhan ng konstitusyon at ng malayang karapatan ng napakaraming Pilipino na nagdesisyon noong nakalipas na eleksiyon. Mananatili umano ang pananaw nila at hindi magpapadala sa sulsol kahit na ito ay mismong kaalyado pa nila ang maglunsad ng rebolusyon. Kinumpirma ni Jangao ang naging pahayag umano sa kanya ni Puwersa ng Masa re-electionist Senador Gregorio &amp;quot;Gringo&amp;quot; Honasan, pinuno ng isa sa paksiyon ng Guardians na muli silang babalik sa underground kung sakaling mapatunayan na may naganap na malawakang dayaan nitong nakalipas na eleksiyon. &amp;quot;Kaibigan natin siya pero we cannot support him, what we can do is mediate and be in between. But in fairness to him, he did not sway us to support him in that manner and not even the so called Edsa 3&amp;quot; sambit ni Jangao. Binigyan diin pa ni Jangao na hindi maaaring talikuran ng napakaraming miyembro ng kanilang grupo ang matapat na paglilingkod sa militar at pulisya. (Ulat ni Joy Cantos)</body>
<link>http://www.philstar.com/Article.aspx?articleId=126642&amp;publicationSubCategoryId=92</link>
</article>
<article>
<title>GMA nabahala sa Mindanao votes</title>
<author>Ely Saludar</author>
<date>
<month>May</month>
<day>21</day>
<year>2001</year>
</date>
<body>Nababahala si Pangulong Gloria Macapagal Arroyo sa resulta ng botohan sa Mindanao dahil sa natanggap nitong ulat na magkaiba ang sinuportahan ng muslim at kristiyano noong nakalipas na eleksiyon. Sa ulat na natanggap nito lumitaw na bumuto ang mga kristiyano pabor sa partido ng Puwersa ng Masang Pilipino (PnM), habang ang mga muslim naman ay sumuporta sa administration party, People Power Coalition (PPC). Inamin ng Pangulo na matindi ang pagkawatak-watak ng mga Pilipino sa Mindanao sanhi ng resulta ng eleksiyon. Ayon kay Pangulong Arroyo, panahon na upang magkaisa ang sambayanan at tiniyak nito na gagawa ito ng pagkilos para maiwaksi ang pagkahati-hati at makamtan ang tunay na pagkakaisa para sa pagsulong ng bansa. Ilan sa hakbang na ginawa ng Pangulo para sa pagkaka-isa ay ang pagdalaw nito kay dating Pangulong Joseph Estrada at sa anak nitong si Jinggoy sa Veterans Memorial Medical Center sa Quezon City. (Ulat ni Ely Saludar)</body>
<link>http://www.philstar.com/Article.aspx?articleId=126643&amp;publicationSubCategoryId=92</link>
</article>
<article>
<title>Tancangco handang magbitiw</title>
<author>Rose Tamayo</author>
<date>
<month>May</month>
<day>22</day>
<year>2001</year>
</date>
<body>Handa umanong magbitiw bilang chairman ng Comelec modernization committee si Commissioner Luzviminda Tancangco kasunod ng pahayag ni National Citizens Movement for Free Elections (Namfrel) national chairman Jose Concepcion Jr. na may sapat itong ebidensiya laban sa una sa mga kasong graft at impeachment proceedings matapos mabigo ang Comelec na ipatupad ang Computerization and Modernization Program ng proseso ng eleksiyon. Kasabay nito, sinabi ni Concepcion na may isang milyong katao ang handang sumali sa plano ng Namfrel na magsampa ng impeachment charges at graft charges laban kay Tancangco. Sa ginanap na pulong-balitaan sa PICC, pinabulaanan ni Tancangco ang paratang sa kanya na wala siyang ginawa bilang chairman ng nasabing komite, pero kung makabubuti at makapagbibigay ng kagandahan sa takbo ng election process sa bansa, handa umano niyang ipaubaya kay Comelec chairman Alfredo Benipayo ang kanyang puwesto. Ipinaliwanag ni Tancangco na sa P500 milyong pondo ng modernization fund na ibinigay sa kanya ng Department of Budget Management, P295 milyon lamang anya ang kanyang nagamit para sa halalan ngayon at may natitira pa umanong mahigit P200M. Pinabulaanan naman ito ni Comelec Commissioner Resurrecion Borra sa pagsabing ang perang nakalaan sa modernization program ay ginamit ni Tancangco at ang sinasabi nitong P500 million fund ay pawang sa papel lamang. (Ulat ni Rose Tamayo)</body>
<link>http://www.philstar.com/Article.aspx?articleId=126644&amp;publicationSubCategoryId=92</link>
</article>
<article>
<title>GMA dismayado sa karahasan sa eleksyon</title>
<author>Lilia Tolentino at Ely Saludar</author>
<date>
<month>May</month>
<day>23</day>
<year>2001</year>
</date>
<body>&amp;quot;Maglunsad ng bagong rebolusyon laban sa kultura ng lamangan.&amp;quot; Ito ang panawagan kahapon ni Pangulong Arroyo na nagpahayag ng pagkadismaya sa ilang insidente ng pandaraya sa katatapos na eleksiyon. Nalungkot din ang Pangulo sa maraming bilang ng mga pagkamatay ng ilang mamamayan sa mga krimeng kaugnay sa eleksiyon. Sa isang talumpati sa ginawang paglulunsad ng programa sa murang pabahay sa Malakanyang, binatikos ng Pangulo ang aniyay &amp;quot;mabagal&amp;quot; na bilangan ng mga balota, ang pagkawala ng &amp;quot;guns, goons and gold&amp;quot; ng mga pusakal na pulitiko. Walang binanggit na partikular na partido o kandidato ang Pangulo na sangkot sa dayaan. Sinabi ng Pangulo na nalulungkot siya dahil Pilipinas ang unang nagkaroon ng konstitusyon sa Asia at unang nagpatibay ng batas para makaboto ang mga kababaihan. Sa kabila nito, sinabi niya na wala pa ring ipinagbago ang katatapos na eleksiyon na kinakitaan ng mga iregularidad. Dahil dito, iginiit ng Pangulo ang pagpapatupad ng batas sa computerized elections at paglilinis ng voters list sa buong bansa para mapuksa ang mga flying voters. Bukod dito, binigyang diin ng Pangulo na dapat magkaroon ng pagbabagong buhay ang mga tao upang tuluyang maiwaksi ang kasamaan. Sa ginanap pa ring pulong, lumagda ang Pangulo sa dalawang kasunduan sa pagtatayo ng pabahay para sa may 300,000 security guards na miyembro ng Philippine Association of Detectives and Protective Agency Operators (PADPAO) at para sa mga kawani ng Office of the Ombudsman. (Ulat nina Lilia Tolentino at Ely Saludar)</body>
<link>http://www.philstar.com/Article.aspx?articleId=126645&amp;publicationSubCategoryId=92</link>
</article>
<article>
<title>Oil price hike nakaamba</title>
<author>Ely Saludar</author>
<date>
<month>May</month>
<day>23</day>
<year>2001</year>
</date>
<body>Walang balak si Pangulong Arroyo na makiusap at magmakaawa sa mga oil companies kaugnay ng nakaambang pagtaas ng presyo ng mga produktong petrolyo na nakatakdang ipatupad ng mga new oil players sa susunod na linggo na aabot sa 80 sentimo. Ayaw umanong gayahin ng Pangulo ang nakagawian ni dating Pangulong Estrada na manikluhod sa mga kumpanya ng langis para pigilin ang oil price increase. Sinabi ng Pangulo na mas makabubuting ipaubaya na lamang nito kay Energy Secretary Jose Camacho ang pakikipag-ugnayan sa mga oil companies kasabay ng panawagan sa publiko na huwag mabahala sa nasabing pagtaas. Sinabi ni Camacho na umiiral na ang deregulasyon sa bansa at kung itutuloy ng nasabing mga new oil player ang pagtataas sa presyo ng langis ay may iba pang kumpanya ng langis na maaaring tangkilikin ng publiko. Ikinatuwiran ng mga new oil player na tumaas ang binibili nitong langis sa world market kaya napilitang magpatupad ng oil price hike. (Ulat ni Ely Saludar)</body>
<link>http://www.philstar.com/Article.aspx?articleId=126646&amp;publicationSubCategoryId=92</link>
</article>
<article>
<title>Gloria-Loi sa 2004 presidential polls?</title>
<author>Ely Saludar</author>
<date>
<month>May</month>
<day>23</day>
<year>2001</year>
</date>
<body>Tinawanan lamang ni Pangulong Arroyo ang ulat na posibleng makaharap niya si dating unang ginang Dra. Loi Ejercito-Estrada bilang panlaban ng oposisyon sa 2004 presidential elections matapos na mapabilang sa magic 13 ang huli at inaasahang isa sa mahahalal nang senador. Ayon sa Pangulo, hindi siya nababahala kay Loi at hindi pa nito iniisip ang 2004 presidential polls. Ikinatuwiran ng Pangulo na hindi magiging maayos ang pamamahala ng isang presidente kung iniisip na nito ang susunod na halalan. Idinagdag pa ng Pangulo na kuntento na siya sa lumilitaw na resulta sa katatapos na May 14 elections kahit hindi umubra ang 13-0. Hindi umano niya itinuturing na nasayang ang kanyang pagod at oras sa pagkampanya sa PPC candidates dahil lumilitaw sa inisyal na bilangan na mayorya ang lumusot. (Ulat ni Ely Saludar)</body>
<link>http://www.philstar.com/Article.aspx?articleId=126647&amp;publicationSubCategoryId=92</link>
</article>
<article>
<title>Dayaan kinumpirma ng Comelec</title>
<author>Rose Tamayo at Jhay Mejias</author>
<date>
<month>May</month>
<day>23</day>
<year>2001</year>
</date>
<body>Kinumpirma kahapon ni Commission on Elections (Comelec) Commissioner Resurrecion Borra na may naganap na dayaan sa katatapos na eleksyon at mismong mga dating opisyal pa umano ng komisyon ang namumuno sa dagdag-bawas. Bagaman walang tinukoy na mga pangalan si Borra, nangako itong ibubunyag ang mga anyay &amp;quot;hudas iscariote&amp;quot; sakaling mapatunayan ng kanilang mga ebidensiya na nakipagsabwatan ang mga ito. Ang pahayag ay bilang suporta sa report ni Senate President Aquilino Pimentel hinggil sa pagkakasangkot ng mga opisyal sa loob at labas ng poll body sa election irregularities. Sa kabila nito, sinabi pa ni Borra na kapwa nandaraya ang oposisyon at administrasyon para matiyak lang ang pagkapanalo sa eleksyon sa pamamagitan ng mga &amp;quot;hudas&amp;quot; sa komisyon. Nakatakda namang magsampa ng reklamong falsification of election documents sa Comelec si Namfrel chairman Jose Concepcion laban sa provincial at municipal board of canvassers na umanoy pinag-ugatan ng dagdag-bawas. Ayon kay Concepcion, sa municipal level pa lamang umano ay minaniobra na ang election results kung saan binabago ang suma-total at mga nakalagay na bilang ng boto sa statement of votes at certificate of canvass. Kahapon ay nagharap naman ng &amp;quot;urgent petition&amp;quot; sa Comelec sina Senators Miriam Santiago at Juan Ponce Enrile para hilingin na isantabi ang provincial certificate of canvass sa lalawigan ng Zamboanga del Norte dahil sa umanoy kapalpakan sa di paglalagay ng pirma at thumbmark sa certificate of canvass. (Mga ulat nina Rose Tamayo at Jhay Mejias)</body>
<link>http://www.philstar.com/Article.aspx?articleId=126648&amp;publicationSubCategoryId=92</link>
</article>
<article>
<title>Lifestyle ng mag-amang Estrada nagbago</title>
<author>Angie dela Cruz</author>
<date>
<month>May</month>
<day>23</day>
<year>2001</year>
</date>
<body>Dapat umanong magpasalamat sina dating Pangulong Estrada at anak nitong si Jinggoy sa pamahalaang Arroyo kaugnay ng pagkakakulong ng mga ito sa Laguna at pagpapagamot sa Veterans Hospital dahil naging normal na ang kanilang lifestyle. Sa pahayag ng Kilusang Mayo Uno (KMU), ang mga karamdaman ng mag-amang Estrada ay matagal na nilang nararamdaman dahilan na rin sa uri ng kanilang pamumuhay. Pero dahil sa nangyari, unti-unting kumakawala sa kanila ang mga bisyo tulad na lamang ng alak, babae at sugal. Binigyang diin pa ng KMU na dapat ituloy ng pamahalaan ang pagpupursiging mahatulan ang mag-ama sa naging kasalanan sa bayan sa lalong madaling panahon para matanim sa isipan ng taumbayan na tunay na may hustisya sa bansa. (Ulat ni Angie dela Cruz)</body>
<link>http://www.philstar.com/Article.aspx?articleId=126649&amp;publicationSubCategoryId=92</link>
</article>
<article>
<title>'House of Representatives arrest' naman kay Jalosjos</title>
<author>Malou Rongalerios</author>
<date>
<month>May</month>
<day>23</day>
<year>2001</year>
</date>
<body>Kung may house arrest para kay dating Pangulong Estrada, dapat ring isailalim sa &amp;quot;House of Representatives arrest&amp;quot; ang convicted child rapist na si Zamboanga Rep. Romeo Jalosjos. Ito ang iginiit kahapon ni Leyte Rep. Eduardo Veloso matapos na muling manalong kongresista sa unang distrito ng Zamboanga del Norte si Jalosjos. Ayon kay Leyte Rep. Eduardo Veloso, kung itutuloy ng pamahalaan ang planong &amp;quot;mansiyon&amp;quot; para kay Estrada sa Veterans Hospital ay dapat ring pag-aralan ang pagtatayo ng sariling detention cell ni Jalosjos sa House of Representatives dahil sa ganitong paraan lamang umano nakakadalo ng sesyon si Jalosjos para magampanan naman ang kanyang tungkulin sa kanyang lalawigan. Bagaman sinuportahan ni Suriao del Norte Rep. Prospero Pichay ang panukala ni Veloso na makadalo sa sesyon si Jalosjos, tinutulan naman nito ang mungkahing pagtatayo ng sariling bilangguan nito sa Kamara. Ikinatuwiran ni Pichay na maaari namang ibiyahe si Jalosjos ng mga jail guard araw-araw patungong Batasan para makasipot sa sesyon. (Ulat ni Malou Rongalerios)</body>
<link>http://www.philstar.com/Article.aspx?articleId=126650&amp;publicationSubCategoryId=92</link>
</article>
<article>
<title>'Cottage' ni Erap sa Veterans tuloy</title>
<author>Lilia Tolentino</author>
<date>
<month>May</month>
<day>23</day>
<year>2001</year>
</date>
<body>Pursigido si Pangulong Arroyo na ituloy ang pagtatayo ng cottage-type detention sa Veterans Memorial Medical Center (VNMC) para kina dating Pangulong Estrada at anak na si Jinggoy sa kabila ng mga pambabatikos sa kanya. Sinabi ng Pangulo na hindi niya pinangungunahan ang desisyon sa house arrest petition ni Estrada dahil wala ito sa kontrol ng Malakanyang, pero pansamantala ay bibigyan ito ng tirahan sa loob ng nasabing ospital. Nilinaw naman ni Justice Secretary Hernando Perez na ang itatayo sa Veterans ay hindi naman kulungan kundi opisina ng director ng VMMC. Gagamitin ito ni Estrada habang sumasailalim sa gamutan. (Ulat ni Lilia Tolentino)</body>
<link>http://www.philstar.com/Article.aspx?articleId=126651&amp;publicationSubCategoryId=92</link>
</article>
<article>
<title>3 aktibistang Pinoy inaresto sa Thailand</title>
<author>Angie Dela Cruz at Rudy Andal</author>
<date>
<month>May</month>
<day>23</day>
<year>2001</year>
</date>
<body>Tatlong Filipino activists ang inaresto ng pulisya sa bansang Thailand matapos magsagawa ang mga ito ng protesta at magkabit ng malaking banner sa gusali ng Japan Bank for International Cooperation (JBIC) sa Bangkok, Thailand, kahapon. Inaresto sina Mark Dia, Paul Devera at Roda Angeles na pawang Filipino Greenpeace activists kasama ang mga Thai nationals na sina Thibodi Buakamsri at Ketsara Poolsri at Mal Haskin ng Australia. Gayunman, matapos ang maghapong interogasyon ng Japan police sa mga Pinoy ay pinalaya rin ang mga ito at hindi na kinasuhan dahil ayaw na rin umano ng Japan police na palalain ang sitwasyon. Ayon kay Francis dela Cruz, Greenpeace Southeast Asia toxic campaigner, nagsagawa ng protesta ang mga Greenpeace activists kahapon sa harap ng gusali ng JBIC sa Bangkok upang kondenahin ang ginagawa nitong pagpopondo sa mga dirty technologies tulad ng incinerators na nagbubuga naman ng Polychlorinated biphenyls (POPs) na nakakalason sa ating kapaligiran. Aniya, naglagay ng 10 x 10 meters banner ang mga aktibista sa harap ng gusali ng JBIC kung saan ay nakatitik ang mga katagang &amp;quot;Japan: dioxin pusher, Stop incinerator&amp;quot;. Sinabi pa ni dela Cruz, isinagawa ang protesta kasabay ng kauna-unahang Stockholm Conference na dadaluhan ng mga kinatawan mula sa 120 bansa kabilang ang Pilipinas upang talakayin ang kauna-unahang global treaty upang wakasan ang POPs. Winika pa ng Greenpeace toxic campaigner, napatunayan na sa maraming pag-aaral na panganib ang dulot hindi lamang sa kapaligiran ng toxic na nagmumula sa incinerator kundi maging sa kalusugan ng tao. Iginiit pa ni dela Cruz, dapat isulong ng ating Senado sa pamamagitan ng pag-ratify sa treaty na ito ang tuluyang pagbabawal sa mga mapanganib na kemikal gaya ng nakasaad sa ating Clean Air Act of 1999. (Mga ulat nina Angie Dela Cruz at Rudy Andal)</body>
<link>http://www.philstar.com/Article.aspx?articleId=126652&amp;publicationSubCategoryId=92</link>
</article>
<article>
<title>Cong. Jose Mari Gonzales inaresto</title>
<author>Joy Cantos</author>
<date>
<month>May</month>
<day>25</day>
<year>2001</year>
</date>
<body>Inaresto kahapon ng mga operatiba ng Philippine National Police-Criminal Investigation and Detection Group (PNP-CIDG) si reelectionist San Juan Congressman Jose Mari Gonzales kaugnay ng kasong pananampal nito kay House of Representatives Sgt.-at-Arms ret. Gen. Bayani Fabic noong nakaraang taon habang nasa kainitan ng impeachment trial laban sa napatalsik na dating Pangulong Estrada. Gayunman, kaagad rin nakapaglagak ng P6,000 piyansa si Gonzales para sa pansamantala nitong kalayaan. Dakong alas-3:30 ng hapon nang damputin si Gonzales sa mismong tahanan nito sa #191 Claro M. Recto st., Addition Hills, San Juan, MM ng mga tauhan ni PNP-CIDG Director C/Supt. Nestorio Gualberto sa bisa ng warrant of arrest na ipinalabas ng Quezon City Regional Trial Court Judge Simeon Untalan para sa kasong &amp;quot;grave slander by deed&amp;quot; na isinampa ni Fabic. Bandang alas-4:15 naman ng hapon ng dalhin ito sa PNP-CIDG headquarters sa Camp Crame. Magugunita na noong Nob. 3, 2000 habang nasa kainitan ng pagsusulong ng impeachment trial ay napikon umano si Gonzales sa di makontrol na ingay sa loob ng session hall habang binabasa ni dating Speaker Manny Villar ang House resolution na nag-iimpeach kay Estrada, na dahilan para sugurin nito si Fabic at sampalin. Nawalan ng balanse at kamuntik ng mahulog sa entablado ng Kamara si Fabic. (Ulat ni Joy Cantos)</body>
<link>http://www.philstar.com/Article.aspx?articleId=126653&amp;publicationSubCategoryId=92</link>
</article>
<article>
<title>Boto mula sa ARMM, magdedesisyon ng nanalong senators at party list</title>
<author>Rose Tamayo</author>
<date>
<month>May</month>
<day>25</day>
<year>2001</year>
</date>
<body>Inamin ng Commission on Elections (Comelec) na ang mga boto na manggagaling sa Autonomous Region in Muslim Mindanao (ARMM) ang makapagbibigay linaw kung sino ang mga nanalong senador at party list. Bagamat umaabot na sa mahigit 70% ang nabibilang na mga certificate of canvass sa kabuuang 102 ayon pa kay Comelec Commissioner Resurrecion Borra, maaari pang mabago ng milyong boto ng ARMM ang 8-4-1 trending sa kasalukuyan. Sinabi ni Borra na marami pang mga barangay sa ibat ibang lalawigan ng Lanao at Maguindanao ang magsasagawa ng special elections sa Mayo 30 matapos magdeklara ng failure of elections sa naturang mga lugar. Gayunman, sinabi ni Borra na ang resulta sa ARMM ay hindi maikokonsiderang kagustuhan ng mga mamamayan dahil na rin umano sa vote-buying. (Ulat ni Rose Tamayo)</body>
<link>http://www.philstar.com/Article.aspx?articleId=126654&amp;publicationSubCategoryId=92</link>
</article>
<article>
<title>Sama ng loob sa eleksiyon ilalabas sa special session</title>
<author>Doris Franche</author>
<date>
<month>May</month>
<day>25</day>
<year>2001</year>
</date>
<body>Tiniyak ng mga natalong reelectionist senators na gagamitin nila ang isasagawang isang linggong special session sa Lunes para ilabas ang kanilang sama ng loob sa nakaraang halalan. Inamin nina Senators Miriam Santiago at Juan Ponce Enrile na kapwa tumatagilid sa nagaganap na bilangan ng boto ng Comelec at Namfrel, na kanilang sasamantalahin ang pagkakataon dahil alam nila na sila ay nadaya. Kapwa naghahanda na ng kanilang privelege speech sina Enrile at Santiago para sa nasabing special session. (Ulat ni Doris Franche)</body>
<link>http://www.philstar.com/Article.aspx?articleId=126655&amp;publicationSubCategoryId=92</link>
</article>
<article>
<title>Alok ni Perez, gimik lang</title>
<author>Danilo Garcia</author>
<date>
<month>May</month>
<day>25</day>
<year>2001</year>
</date>
<body>Inisnab ng oposisyong Laban ng Demokratikong Pilipino-Puwersa ng Masa ang alok ni Justice Secretary Hernando Perez na magbibigay ng abogado na titingin sa mga inirereklamong dayaan sa naganap na eleksiyon sa bansa. Sa pahayag ni Crispin Remulla, spokesman ng LDP-PnM, hindi siya kumbinsido sa sinseridad ng alok ni Perez at sa halip ay tahasan nitong sinabing gimik lamang ito ng kalihim para iligtas ang sarili at tuluyang ma-appoint ng Commission on Appointments (CA) sa kanyang kasalukuyang puwesto. Pinuna rin ni Remulla na ang biglang pagbabago ni Perez ay matapos luminaw na lima sa mga kandidato ng oposisyon ang tiyak nang makakapasok sa Senado kaya ito nakikipagrekonsilasyon. (Ulat ni Danilo Garcia)</body>
<link>http://www.philstar.com/Article.aspx?articleId=126656&amp;publicationSubCategoryId=92</link>
</article>
<article>
<title>Pagbubukas ng klase sa Hunyo 4 ipinagpaliban ng DECS</title>
<author>Andi Garcia</author>
<date>
<month>May</month>
<day>25</day>
<year>2001</year>
</date>
<body>Posibleng ipagpaliban ng Department of Education, Culture and Sports (DECS) ang pagbubukas ng klase sa darating na Hunyo 4 para iwasan ang planong nationwide strike ng mga guro na umano&amp;acirc;€™y maghihiganti dahil sa diumano&amp;acirc;€™y pandurugas ng Comelec sa di nito pagtupad sa pangakong bayad sa pagsisilbi sa nakaraang eleksiyon bilang board of election inspectors. Sa pahayag ng nagngingitngit na Alliance of Concerned Teachers (ACT), hindi lamang ang pagkabigong mabayaran ang P900 allowance nila sa kanilang naging pagsisilbi sa nakaraang eleksiyon ang kanilang ipinaglalaban. Hindi umano nila kailanman matatanggap na silang mga guro na noo&amp;acirc;€™y tinaguriang &amp;quot;unsung heroes&amp;quot; sa tuwing darating ang eleksiyon at nakataya ang seguridad at buhay ay basta na lamang babansagang mandaraya at bayaran. Ang pahayag ng ACT ay kasunod ng banta ng mga public school teachers na magsasagawa ng sunud-sunod na protesta sa mga campuses sa pagbubukas ng klase sa Hunyo 4 kung hindi mababayaran ng Comelec ang kanilang election allowances. Dalawang linggo na ang nakakaraan matapos ang May 14 polls ay 5% pa lamang ng 5000,000 government teachers ang nakakatanggap ng allowance. (Ulat ni Andi Garcia)</body>
<link>http://www.philstar.com/Article.aspx?articleId=126657&amp;publicationSubCategoryId=92</link>
</article>
<article>
<title>Banta ng transport groups; Rollback o Welgang Bayan</title>
<author>Lilia Tolentino at Angie dela Cruz</author>
<date>
<month>May</month>
<day>25</day>
<year>2001</year>
</date>
<body>Nagbabala kahapon ang mga militanteng grupo sa transportasyon na magsasagawa sila ng matagalang welgang bayan kung hindi ibaba sa dating lebel ng mga kompanya ng langis ang presyo ng mga produktong petrolyo. Ayon kay Chairman Medardo Roda ng Pinagkaisang Samahan ng mga Tsuper at Operators Nationwide (PISTON), handa silang magdaos ng mga nakakaparalisang protest actions kung hindi lalansagin ng Malakanyang ang Oil Price Deregulation Law na sanhi ng walang humpay na pagtataas sa halaga ng petrolyo. Ang pahayag ay kasunod ng pagtataas ng Petron Corp. at Caltex Philippines ng average 40-50 centavos per liter noong nakaraang Miyerkules na sinundan kahapon ng Shell Petroleum Corp. Sa Palasyo, sinabi ni Presidential Spokesman Rigoberto Tiglao na hindi sususugan o pawawalang-bisa ng Pangulo ang kontrobersiyal na batas sa deregulasyon ng langis. Dapat muna aniyang subukan ang batas para maging ganap na epektibo sa pagpapababa sa halaga ng petrolyo. Ayon naman sa spokesman ng Kilusang Mayo Uno na si Sammy Malunes, naghahanda na ang iba&amp;acirc;€™t ibang militanteng grupo sa paglulunsad ng malawakang kilos protesta laban sa pamahalaan na anila&amp;acirc;€™y inutil sa pagpigil sa pagtaas sa halaga ng petrolyo. Sinabi pa ni Malunes na binibigyan lamang ni Pangulong Arroyo ng mga dahilan ang taumbayan para magprotesta laban sa kanyang gobyerno. Hiniling naman ni Romualdo Maranan ng Federation of Jeepney Operators and Drivers Association of the Philippines (FEJODAP) sa Malakanyang na huwag nang palalain ang isyu at gumawa ng paraan para hindi pasanin ng sambayanan ang nagaganap na oil price increase. Samantala, nagbanta naman ang Philippine Confederation of Driver&amp;acirc;€™s Organizations-Alliance of Concerned Transport Organizations (PCDO-ACTO) na magsasampa sa susunod na linggo ng petisyon para sa 50-sentimo taas sa minimum na pasahe. (Ulat nina Lilia Tolentino at Angie dela Cruz)</body>
<link>http://www.philstar.com/Article.aspx?articleId=126658&amp;publicationSubCategoryId=92</link>
</article>
<article>
<title>Gloria natakot, nakipag-dialogue sa civil society</title>
<author>Lilia Tolentino</author>
<date>
<month>May</month>
<day>26</day>
<year>2001</year>
</date>
<body>Sa takot umanong mawala ang suporta ng civil society sa kanyang administrasyon, nakipagdayalogo kahapon si Pangulong Arroyo sa grupong Bayan, Bayan Muna, Akbayan, Anakbayan, Gabriela at Sanlakas para tiyakin sa mga ito na walang special treatment na ipinagkakaloob ang gobyerno hinggil sa isyu ng house arrest kay dating Pangulong Estrada. Napagkasunduan sa pulong na magdaos ng regular na pakikipagkonsultasyon sa mga grupo minsan isang buwan para mapanatili ang komunikasyon. Ang dialogue ay matapos magbanta ang civil society na kakalas ng suporta kay Arroyo dahil sa ipinapakita umano nitong pagkiling kay Estrada. Nilinaw ng Pangulo na ang pananatili ni Estrada sa Veterans hospital ay bunga lang ng problema sa seguridad at kawanggawa bilang dating Presidente ng bansa. Pinag-usapan din sa pulong ang pagtataas ng presyo ng langis at iba pang isyu. (Ulat ni Lilia Tolentino)</body>
<link>http://www.philstar.com/Article.aspx?articleId=126659&amp;publicationSubCategoryId=92</link>
</article>
<article>
<title>Two-party system isusulong para papasok ng mga 'payaso' sa Kongreso</title>
<author>Malou Rongalerios</author>
<date>
<month>May</month>
<day>26</day>
<year>2001</year>
</date>
<body>Itinutulak ng ilang kongresista ang pagpapanumbalik sa two-party system upang ang mga susunod na eleksiyon ay ibabatay sa isyu at plataporma at hindi sa personalidad. Ayon kina Biliran Rep. Gerardo Espina at Surigao del Norte Rep. Prospero Pichay, ang two-party system ang pipigil sa papasok na mga &amp;quot;payaso&amp;quot; at walang kakayahan sa pagbubuo ng Kongreso ng sambayanan. Sang-ayon ang dalawa sa pagtanggal ng limitasyon sa termino at sa pagbabasura sa party-list system. Lubha anilang kailangan ang pagbabalik ng sistemang ito para maresolba ang pang-ekonomiya at pampulitikang suliranin sa bansa. (Ulat ni Malou Rongalerios)</body>
<link>http://www.philstar.com/Article.aspx?articleId=126660&amp;publicationSubCategoryId=92</link>
</article>
<article>
<title>Oil price hike wag isisi sa gobyerno -- Malakanyang</title>
<author>Ely Saludar</author>
<date>
<month>May</month>
<day>26</day>
<year>2001</year>
</date>
<body>Umapela ang Malakanyang sa publiko na huwag sisihin ang pamahalaan sa anumang paggalaw ng presyo ng langis sa bansa. Ang apela ay tugon sa banta ng militanteng grupo na kanilang babawiin ang suporta sa Arroyo administration at nagbabalang makakaapekto ito sa relasyon ng Pangulo sa mahihirap na mamamayan. Nilinaw ng Malakanyang na walang kinalaman ang gobyerno sa anumang pagkilos ng oil companies dahil may umiiral na deregulasyon sa industriya ng langis at dikta ng world market ang dahilan ng pagtaas sa presyo ng produktong petrolyo. Ayon kay Presidential Spokesman Rigoberto Tiglao, nagbigay na ng paliwanag ang mga oil companies sa Department of Energy hinggil sa oil price increase at sinabing ang pangunahing dahilan ay ang pagtaas ng Dubai crude oil at pagbagsak ng halaga ng piso kontra dolyar. Nanindigan din ang Palasyo na hindi makabubuti na manghimasok ang pamahalaan sa paggalaw ng presyo ng produktong petrolyo sa bansa. Kung wala umanong deregulasyon, ang gobyerno rin ang sasalo sa pamamagitan ng buwis ng taumbayan para mapigil ang oil price increase. (Ulat ni Ely Saludar)</body>
<link>http://www.philstar.com/Article.aspx?articleId=126661&amp;publicationSubCategoryId=92</link>
</article>
<article>
<title>Speakership siniguro ng Lakas</title>
<author>Malou Rongalerios</author>
<date>
<month>May</month>
<day>26</day>
<year>2001</year>
</date>
<body>Siniguro kahapon ng Lakas-NUCD na mula sa kanilang hanay manggagaling ang susunod na Speaker ng House of Representatives. Ayon kay Albay Rep. Joey Salceda, sa kabila ng batikos na tinatanggap ngayon ng nanalong kongresista ng Pangasinan na si Jose de Venecia, malaki ang posibilidad na ito ang iendorso ni Pangulong Arroyo sa posisyon ng Speaker. Ibinunyag ni Salceda na mismong si Pangulong Arroyo ang humimok kay Pangasinan Rep. Benjamin Lim na huwag nang labanan si de Venecia upang masiguro ang panalo nito sa kanilang lalawigan. Ayon pa kay Salceda, aabot sa 90 miyembro ng Lakas-NUCD ang mauupong kongresista sa susunod na Kongreso kung kayat hindi imposibleng masungkit nila ang speakership. Kinakailangan na lamang umano nilang manligaw ng nasa 40 mambabatas upang makuha ang mayorya na susuporta sa kanilang ilalabang speaker. Idinagdag ni Salceda na ang partidong Lakas-NUCD ang ginamit ni Pangulong Arroyo nang tumakbo siyang Vice-President ng bansa. (Ulat ni Malou Rongalerios)</body>
<link>http://www.philstar.com/Article.aspx?articleId=126662&amp;publicationSubCategoryId=92</link>
</article>
<article>
<title>BIR collections tumaas</title>
<author>Ely Saludar</author>
<date>
<month>May</month>
<day>26</day>
<year>2001</year>
</date>
<body>Ipinagmalaki kahapon ng Malakanyang na tumaas ang koleksiyon ng buwis ng Bureau of Internal Revenue (BIR) sa unang apat na buwan ng kasalukuyang taon sa kabila ng dinaranas na problema ng bansa partikular ang kalagayang pulitikal. Ayon kay Presidential Spokesman Rigoberto Tiglao, mas mataas ng P8.8-B ang nakolektang buwis ng BIR kumpara noong taong 2000. Isa sa dahilan ng mataas na koleksiyon ay ang ipinatupad na reporma sa tax collections, maayos na pamamahala at mahusay na mga tauhan. Gayunman, kahit mataas ang nakolektang buwis ay hindi naman nito naabot ang target na kitang P145.2 billion. (Ulat ni Ely Saludar)</body>
<link>http://www.philstar.com/Article.aspx?articleId=126663&amp;publicationSubCategoryId=92</link>
</article>
<article>
<title>Teachers nakuha sa pakiusap umatras sa bantang nationwide strike</title>
<author>Andi Garcia</author>
<date>
<month>May</month>
<day>26</day>
<year>2001</year>
</date>
<body>Umatras ang higit sa nakararaming miyembro ng Alliance of Concerned Teachers (ACT) of the Philippines sa plano nitong pagboykot sa pagbubukas ng klase sa Hunyo 4 sa pakiusap na rin ng ibang kapwa guro. Ayon kay Eric Torres ng ACT, kung ang dahilan lamang ng kanilang gagawing pagboykot ay tungkol sa hindi pa pagbabayad sa kanila ng P900 allowance nitong nakalipas na eleksiyon, ito umano ay mababaw na dahilan. Sakaling ituloy ng mga guro ang kanilang balak na nationwide strike ay higit na malaking suliranin ang maaaring kaharapin ng mga mag-aaral. Sinabi pa ni Torres na ang pagiging guro ay hindi maituturing na isang propesyon kundi ito ay isa nang bokasyon. Nanawagan si Torres sa mga teacher na kaunting tiis at sakripisyo na lamang dahil malapit na nilang makuha ang allowance. Sa kabila nito, nagpahayag si Raymund Villanueva mula sa hardline group ng ACT na kanilang itutuloy ang planong strike at sasabay sa welga ng transport groups kahit pa umatras ang kanilang mga kasama. (Ulat ni Andi Garcia)</body>
<link>http://www.philstar.com/Article.aspx?articleId=126664&amp;publicationSubCategoryId=92</link>
</article>
<article>
<title>DECS nagbabala sa tuition fees</title>
<author>Danilo Garcia</author>
<date>
<month>May</month>
<day>26</day>
<year>2001</year>
</date>
<body>Binalaan ni Education Secretary Raul Roco ang mga pampublikong paaralan sa elementarya at sekondarya sa buong bansa na hindi tatanggap ng mga bagong estudyante na hindi makakapagbayad ng matrikula. Sa isang bagong alituntunin ng DECS na inaprubahan noong nakaraang Miyerkules, kinakailangang tanggapin ng mga guro ang sinumang bata na nagnanais na mag-aral kahit na hindi kayang magbayad ng pamilya nito ng tuition fee lalo na ang ibang miscellaneous fees na karaniwang sinisingil. Dapat din umanong papasukin ang mga bata kahit na walang maipakitang birth o baptismal certificates ang mga ito at sapat na umano kahit ang isang akreditasyon na nagpapatunay ng tunay na edad ng bata. Ayon kay Roco, hindi dapat na makasagabal ang mga bayarin at ang simpleng pagkawala ng birth certificate ng isang bata sa naisin nitong mag-aral at maabot ang ambisyon. Idinagdag nito na karapatan ng isang batang Pilipino na makakuha ng sapat na edukasyon sa gobyerno upang sa hinaharap ay ito naman ang makatulong sa bansa. Layunin din na maresolba ang problema sa kakulangan sa &amp;quot;literacy&amp;quot; ng maraming Pilipino. Ayon kay Roco, pinapayagan umano ng DECS na maningil ang paaralan ng ibang bayarin tulad ng PTA fee, Girl at Boy Scout fees, National Red Cross fee at iba pa ngunit idiniin niya na boluntaryo lamang umano ang mga ito at hindi dapat na pilitin ang mga magulang na agad na bayaran ito sa enrollment pa lamang ng bata. Binalaan din ni Roco ang mga guro na magsasagawa ng kanilang sideline na pagbebenta ng kung anu-anong produkto o pagkain sa loob ng silid-aralan kung saan pinupuwersa ang mga estudyante na bumili kapalit ng mas mataas na marka.(Ulat ni Danilo Garcia)</body>
<link>http://www.philstar.com/Article.aspx?articleId=126665&amp;publicationSubCategoryId=92</link>
</article>
<article>
<title>Power bill pinababasura</title>
<author>Angie Dela Cruz</author>
<date>
<month>May</month>
<day>27</day>
<year>2001</year>
</date>
<body>Hinamon ng mga militanteng grupo sa pangunguna ng Kilusang Mayo Uno ang mga miyembro ng Kongreso na tutulan ang pagsasabatas ng Omnibus Power Bill at huwag magpagamit sa Malakanyang sa pagpasa ng isang batas na lalong magpapasakit sa mahihirap. Ayon kay Sammy Malunes ng KMU, ang pagpapasa sa power bill ang magpapalala umano sa kahirapan ng taumbayan. Tinatayang 20,000 empleyado ng National Power Corporation (Napocor) at Manila Electric Company (Meralco) ang nanganganib na mawalan ng trabaho sa pagpapatibay na ito ng power bill na nakatakdang isulong sa pagbubukas ng special session ng Kongreso bukas. Sinabi ni Malunes na kailangang ibasura ang anumang plano ng Kongreso na maipasa ang power bill dahil maraming bilang ng mga manggagawa ng Napocor at Meralco ang apektado. Ang pinakamatindi ayon pa kay Malunes ay ang pagkakaroon ng di inaasahang pagtataas sa halaga ng singil sa kuryente. Kahit na magkaroon ng power rate increase ay hindi naman nito nababago at napapaganda ang serbisyo sa suplay ng kuryente. Nagbanta ang militanteng grupo na hindi titigil sa pagtutol sa anumang panukalang batas na kontra sa interes ng sambayanan. Nanawagan ang KMU sa pamahalaan na ipagpaliban ang pagpasa ng power bill para maipasok dito ang mga pagbabagong tungo sa tunay na reporma ng industriya ng kuryente. Kasabay nito ay inakusahan ng grupo ang Pangulo ng pagkakasala sa taumbayan sa pagsusulong na maipasa at maaprubahan ang power bill sa Kongreso. Plano ng gobyerno na ibenta ang Napocor sa bargain price na $4.5 billion at ang pagbebentahan ay gagamiting pambayad sa utang ng Napocor na $6.7 billion. Papasanin naman umano ng mga consumers ang mga loan ng Napocor na nagkakahalaga ng $2.2 billion sa pamamagitan ng rate increases at iba pang charges. Kinondena naman ng Meralco Employees and Workers Association (MEWA) ang power bill na anila&amp;acirc;€™y &amp;quot;anti-worker&amp;quot; at &amp;quot;anti-people.&amp;quot; Ayon sa MEWA, sa sandaling maipasa ang power bill ay magkakaroon ng malawakang streamlining at contractualization ng mga manggagawa sa Meralco. Halos lahat ng trabaho sa Meralco ay contractualized, mula sa janitorial work, meter reading, connection/disconnection work at construction. (Ulat ni Angie Dela Cruz)</body>
<link>http://www.philstar.com/Article.aspx?articleId=126667&amp;publicationSubCategoryId=92</link>
</article>
<article>
<title>Asylum kina Atong, Ricaforte walang basehan</title>
<author>Lilia Tolentino</author>
<date>
<month>May</month>
<day>27</day>
<year>2001</year>
</date>
<body>Tututulan ng pamahalaan ang hinihinging political asylum nina Charlie &amp;quot;Atong&amp;quot; Ang at Yolanda Ricaforte sa Estados Unidos dahil wala umano itong batayan. Ayon kay Justice Secretary Hernando Perez, walang basehan ang paghingi ng asylum ng dalawa dahil wala namang panggigipit na ginagawa ang pamahalaan laban sa kanila kundi ang nais lamang ng Pilipinas ay maibalik ang mga ito sa bansa dahil sa kinakaharap na kasong plunder. Sinabi ni Perez na ang political asylum ay ginagamit ng mga politically oppressed na mga tao at hindi ginagamit ng mga tao na nasasakdal sa kasalanang plunder. &amp;quot;Walang pulitika dito,&amp;quot; wika ni Perez. Sinabi pa ni Perez na natukoy na ng mga awtoridad ang kinaroroonan nina Atong at Ricaforte sa Amerika at humihiling sila sa US na arestuhin na muna ang mga ito bilang bahagi ng extradition. Si Atong ang jueteng collector umano ni dating Pangulong Estrada habang si Ricaforte naman umano ang auditor ng naturang jueteng money. Bagaman hindi sinasabi ng US government ay nararamdaman umano ni Perez na nais nilang madaliin muna ang pagpapabalik sa US sa kaibigan ni Estrada na si Manila Rep.-elect Mark Jimenez na may kinakaharap na kasong tax evasion, mail fraud at illegal contributions sa Democratic Party sa US. (Ulat ni Lilia Tolentino)</body>
<link>http://www.philstar.com/Article.aspx?articleId=126668&amp;publicationSubCategoryId=92</link>
</article>
<article>
<title>Proklamasyon ng nanalong 13 senators sa Lunes na</title>
<author>Rose Tamayo</author>
<date>
<month>May</month>
<day>27</day>
<year>2001</year>
</date>
<body>Naantala kahapon ang isasagawa sanang partial proclamation ng Commission on Elections (Comelec) para sa nanalong mga senador matapos na hindi dumating ang mga certificate of canvass mula sa Metro Manila, Visayas at Mindanao. Ayon kay Comelec Chairman Alfredo Benipayo, malamang na sa Lunes na nila maiproklama ang lahat nang 13 winning senatorial candidates. &amp;quot;Kung lilitaw na ang diperensiya ng boto sa no. 13 at no. 14 ay isang milyon at ang total number of votes na natitirang hindi pa nabibilang ay 500,000, maski anong gawin mo ay hindi na hahabol yun so pwede na kaming mag-proclaim,&amp;quot; pahayag ni Benipayo. Inaasahang darating ngayong araw na ito ang mga certificate of canvass mula sa Quezon City, Cebu City, Taguig-Pateros, Caloocan, Maguindanao at Lanao. May 87 COCs na ang nabilang mula sa kabuuang 102 COCs sa buong bansa. (Ulat ni Rose Tamayo)</body>
<link>http://www.philstar.com/Article.aspx?articleId=126669&amp;publicationSubCategoryId=92</link>
</article>
<article>
<title>12 Kongresista papalitan ng mga asawa</title>
<author>Malou Rongalerios</author>
<date>
<month>May</month>
<day>27</day>
<year>2001</year>
</date>
<body>Labing-dalawang kongresista ang nakatakdang palitan ng kani-kanilang mga asawa sa kanilang iiwanang puwesto sa Kongreso. Nangunguna sa listahan si Cynthia Villar na nahalal na kinatawan ng Las Pi&amp;ntilde;as, kapalit ni Manny Villar na tumakbong senador. Nahalal naman bilang kinatawan ng Bulacan si Lorna Silverio, kapalit ng kanyang mister na si Rep. Ricardo Silverio. Sa Oriental Mindoro ay nanalo ang asawa ng kongresistang si Rep. Renato Leviste na si Charity Leviste, samantala nahalal na kinatawan ng Misamis Occidental si Herminia Ramiro, kapalit ng kanyang namayapang asawang si dating Rep. Hilarion Ramiro. Pinalitan naman ni Aleta Catarina Suarez ng ikatlong distrito ng Quezon Province ang asawang si Rep. Danilo Suarez, habang si Lynette Punzalan na nahalal sa 2nd district ng Quezon ay sa binakanteng posisyon ng kanyang napaslang na asawang si dating Rep. Marcial Punzalan Jr. Sinuwerte ding makapasok sa Kongreso ang asawa ni Leyte Rep. Sergio Apostol na si Trinidad Go Apostol. Pero, kung may mga mister na pinalitan ng kanilang mga misis sa kanilang puwesto, mayroon din namang mga dating kongresistang babae ang pinalitan ng kanilang mga mister. Kabilang dito si Rep. Grace Singson na papalitan ng asawang si Eric Singson at si Quirino Rep. Ma. Angela Cua na papalitan ng kanyang asawang si Junie Cua. Sa Iloilo ay nanalo din ang mister ni Congresswoman Nimfa Garin na si Oscar Garin, at maging ang mister ni Cebu Rep. Nancy Cuenco na si Antonio Cuenco. Ang namayapa namang kongresista ng Albay na si dating Rep. Norma Imperial ay pinalitan ng kanyang mister na si Carlos Imperial. (Ulat ni Malou Rongalerios)</body>
<link>http://www.philstar.com/Article.aspx?articleId=126670&amp;publicationSubCategoryId=92</link>
</article>
<article>
<title>'Wag idamay ang mga bata'- DECS</title>
<author>Lilia Tolentino</author>
<date>
<month>May</month>
<day>27</day>
<year>2001</year>
</date>
<body>Umapela kahapon si Education Secretary Raul Roco sa mga public school teachers na nagpaplanong magwela sa pagbubukas ng klase sa Hunyo 4 na huwag gantihan ang mga batang mag-aaral sa pagkukulang na ginawa ng Commission on Elections (Comelec). &amp;quot;Bakit mo parurusahan ang mga bata dahil galit ka sa Comelec,&amp;quot; wika ni Roco. Ang planong welga ay dahil sa pagkabigo ng Comelec na bayaran ang P1,800 allowance para sa dalawang araw na serbisyo ng mga guro sa katatapos na May 14 elections. Bagamat nagpahayag ng pag-atras sa planong nationwide strike ang nakararaming miyembro ng Alliance of Concerned Teachers (ACT), tuloy pa rin ang planong welga ng isang paksiyon ng organisasyon na pinamumunuan ni Raymund Villanueva. Tiniyak ni Roco na sa sandaling makapagpatupad na ang Comelec ng computerization program ay gagaan na ang trabaho ng mga guro na maglilingkod sa eleksiyon dahil ang gagawin na lamang ng mga teachers sa halalan ay magbigay ng balota sa botante at tiyaking maihuhulog ang mga ito sa ballot box. (Ulat ni Lilia Tolentino)</body>
<link>http://www.philstar.com/Article.aspx?articleId=126671&amp;publicationSubCategoryId=92</link>
</article>
<article>
<title>Tuition cap bill, solusyon sa pagtaas ng matrikula</title>
<author>Malou Rongalerios</author>
<date>
<month>May</month>
<day>27</day>
<year>2001</year>
</date>
<body>May pag-asa pang mapigilan ang pagtaas ng matrikula ngayong pasukan kung malalagdaan ni Pangulong Arroyo ang tuition cap bill. Ayon kay Cebu Rep. Eduardo Gullas, may-akda ng House Bill No. 12359 o tuition cap bill, ang kailangan lamang ay maendorso ng Pangulo ang tuition cap bill sa Senado at siguradong hindi na basta-basta makakapagtaas ng tuition ang mga mapagsamantalang paaralan sa secondary at college level. Pumasa na sa House of Representatives ang nasabing panukala at naghihintay na lamang ito ng approval ng Senado. Kung masesertipikahan umanong urgent ng Pangulo ang panukala ay siguradong maipapasa ito sa special session ng Kongreso bukas. Ipinaliwanag ni Gullas na papayagan lamang ang pagtataas sa tuition hanggang 15% sa mga papasok na first year sa high school at college level, samantala sa elementary naman ay sa first at fifth grade lamang. Pahihintulutan umano ang pagtataas na ito sa mga nabanggit na antas para masiguro na mapapanatili ng mga may-ari ng eskuwelahan ang pagkakaroon ng &amp;quot;quality education.&amp;quot; (Ulat ni Malou Rongalerios)</body>
<link>http://www.philstar.com/Article.aspx?articleId=126672&amp;publicationSubCategoryId=92</link>
</article>
<article>
<title>Top 6 senatorial race puwede nang iproklama</title>
<author>Jhay Mejias</author>
<date>
<month>May</month>
<day>30</day>
<year>2001</year>
</date>
<body>Matatag at hindi na mababago pa ang top six sa senatorial race ng Comelec kayat maaari nang maiproklama ang mga ito. Ayon kay Comelec Chairman Alfredo Benipayo, mayroon nang 95% tapos sa canvassing na isinasagawa sa PICC at hindi na makakaapekto pa sa &amp;quot;standing&amp;quot; ang natitirang certificate of canvass na bibilangin. Base sa partial tally ng Comelec, ang top six ay pinangunahan nina Noli de Castro, Juan Flavier, Serge Osme&amp;ntilde;a, Franklin Drilon, Joker Arroyo at Ramon Magsaysay, Jr. Ang mga nabanggit na kandidato ay wala na umanong dapat pang ikabahala dahil sigurado na ang kanilang pagkapanalo. (Ulat ni Jhay Mejias)</body>
<link>http://www.philstar.com/Article.aspx?articleId=126673&amp;publicationSubCategoryId=92</link>
</article>
<article>
<title>21 katao dinukot ng Abu Sayyaf</title>
<author>Rudy Andal,Edith Regalado,Rose Tamayo at Ed Amoroso</author>
<date>
<month>May</month>
<day>28</day>
<year>2001</year>
</date>
<body>Pinaniniwalaang mga ekstremistang Abu Sayyaf Group (ASG) na nakasuot ng bonnet ang sumalakay at dumukot sa may 21 katao kabilang ang 3 dayuhang Amerikano sa isang island beach resort kahapon ng umaga sa Puerto Princesa, Palawan. Ayon sa ulat na nakarating sa tanggapan ni PNP Director General Leandro Mendoza mula kay Palawan officer-in-charge Supt. Jacinto Dino, bandang alas-5:30 ng umaga nang salakayin ng may 20 armadong kalalakihan na lulan ng isang bangkang de motor ang Dos Palmas island resort sa Honda Bay, Puerto Princesa. Ang mga dinukot ng mga bandido ay nakilalang sina Martin at asawa nitong si Grace Burnham na pawang US nationals at residente ng 333 Shaw Blvd.,Mandaluyong City at ang Spanish-American na si Guillermo Sobero ng Moody St.,Corona,USA. Ang mga local tourist namang tinangay ng mga bandido ay sina Janice Ting Go, 30; Luis Bautista III, 32 ; Luis Raul De Guzman Recio; Angie Montealegre; Divine Montealegre; RJ Recio, 8; Lalaine Chua; Kimberly Jao, Letty Jao; Francis Ganzon; Teresa Ganzon; Reghis Romero, 50, ng Diliman, Q.C.; Ma. Riza Rodriguez Santos, 30 ng New Manila, Q.C.; Ma. Fe Rosadeno ng Dagumboy Village, Puerto Princesa at isang 3 taong gulang na bata na hindi pa nakikilala dahil hindi ito nakalista sa guest book ng resort. Ang mga staff ng resort na dinukot din ay sina Sonny Dacquer at 2 security guards na sina Armando Bayona at Eldren Morales. Sinasabi sa ulat na 15 minuto lang ang ginawang pagsalakay at pagdukot ng mga ASG sa siyam na floating cottages na kinaroroonan ng mga biktima. Mabilis na isinakay ang mga ito sa dalawang speedboat na kung tawagin ay &amp;quot;kumpit&amp;quot; na kulay berde na may guhit na puti at pinasibad patungong Mindanao. Ayon sa military intelligence na noon pang Nobyembre naka-plano ang pagsalakay ng mga ASG sa Dos Palmas at ang pagsalakay ng mga ito kamakailan sa Pearl Farm Beach Resort, Samal Island ay isa lamang diversionary tactics. Inalerto naman ng Western Command ng Armed Forces of the Philippines ang kanilang mga sundalo upang makipagtulungan sa PNP sa pagtugis sa mga ASG. Magugunita na nakilala ang Abu Sayyaf Group sa ibang bansa dahil sa ginawa nitong pagdukot noong Abril 23, 2000 sa 19 banyaga at 2 Pinoy sa Sipadan Island, Sabah, Malaysia. (Mga ulat nina Rudy Andal,Edith Regalado,Rose Tamayo at Ed Amoroso)</body>
<link>http://www.philstar.com/Article.aspx?articleId=126674&amp;publicationSubCategoryId=92</link>
</article>
<article>
<title>Panukala ng solon sa pagtaas ng matrikula binatikos</title>
<author>Danilo Garcia</author>
<date>
<month>May</month>
<day>28</day>
<year>2001</year>
</date>
<body>Binatikos ng militanteng alyansa ng mga lider-estudyante ang mga naging pahayag ni Rep. Eduardo Gullas hinggil sa kanyang hakbangin isabatas ang pagtaas ng matrikula ng mga freshmen sa mga pribadong pamantasan. Nilalayon umano ng House Bill 12359 o Tuition Fee Rationalization Act of 2000 na magpataw ng 15% ceiling sa pagtaas ng matrikula at 25% naman sa iba pang bayarin ng mga freshmen. Kinondena ng National Union of Students of the Philippines (NUSP) ang pahayag ni Gullas na umano ay magbibigay lamang ng layaw sa mga kapitalistang edukador na tulad niya dahil siya ay may-ari ng University of the Visayas, isa sa mga pangunahing eskwelahan na nagtaas ng tuition fee sa Cebu City. Ang naturang panukala ay naglalayong magtaas ng matrikula sa mga freshmen lamang kayat wala umanong tuition fee increase na mararamdaman ang mga papasok na estudyante. &amp;quot;Kaya lalo nitong pinalala ang kawalan ng kakayahan ng mga kabataan na makapasok sa kolehiyo. Ito ang sistemang ginagamit ng mga kapitalistang edukador para masabi na hindi sila nagtataas ng matrikula,&amp;quot; wika ni Tinay Palabay, pambansang taga-pangulo ng NUSP. (Ulat ni Danilo Garcia)</body>
<link>http://www.philstar.com/Article.aspx?articleId=126675&amp;publicationSubCategoryId=92</link>
</article>
<article>
<title>Luneta Boardwalk, isinantabi</title>
<author>Mayen Jaymalin</author>
<date>
<month>May</month>
<day>28</day>
<year>2001</year>
</date>
<body>Walang ibang magiging landmark sa Luneta park kundi ang monumento ng pambansang bayani na si Dr. Jose Rizal matapos magdesisyon ang Department of Tourism na isantabi muna ang konstruksyon ng kontrobersiyal na &amp;quot;Luneta Boardwalk&amp;quot;. Ayon kay Tourism secretary Richard Gordon kaya niya ipinatigil ang nasabing proyekto para ang pondo na ginagamit sa konstruksyon nito ay gamitin na lamang sa mga promotional activities. Naghahanap si Gordon ng isang pribadong kompanya na interesado sa pagpapatuloy at makumpleto ang multi-million project. Mas kailangan umano ng pamahalaan ang pondo ng nasabing project sa mga promotional activities para maraming maakit na turista na magtungo sa bansa. Umaabot na P400 milyong piso ang proyektong ito ng Philippine Tourism Authority (PTA) na matatapos sana ngayong taong ito. Hinahalintulad ni Gordon na sa ibang bansa katulad ng Thailand, Hongkong at Singapore kung ikukumpara sa pera natin ay gumagastos lamang ng P70 milyon at nagtutungo sa kanilang bansa ay 10 milyong turista. Susuriin naman ni Gordon kung mababawasan ang halaga ng proyekto at kung nasa ayos ng ito ay aprubahan. (Ulat ni Mayen Jaymalin)</body>
<link>http://www.philstar.com/Article.aspx?articleId=126676&amp;publicationSubCategoryId=92</link>
</article>
<article>
<title>Special session ng Kamara simula ngayon</title>
<author>Jess Diaz</author>
<date>
<month>May</month>
<day>28</day>
<year>2001</year>
</date>
<body>Ngayong araw na ito ay pasisimulan ang limang araw na special session ng Mababa at Mataas ng kapulungan ng Kongreso upang aprubahan ang panukalang P10.9 bilyon supplemental budget at ang kontrobersiyal na Power Sector Restructing Bill. Tiwala naman si outgoing Speaker at Quezon City Mayor -elect Feliciano Belmonte Jr., na magkakaroon ng quorom dahil sa dadalo ang lahat ng congressman para ipagpatuloy ang kanilang trabaho. Binigyan ng kasiguraduhan ni Belmonte ang Malaca&amp;ntilde;ang na maaaprubahan ang panukalang budget. Ang mga civil society groups naman na sumusuporta sa pamahalaang Arroyo ay balak umanong harangin ang power bill dahil wala namang katiyakan na kapag ito ay naging batas ay makakatutulong para mabawasan ang bayad sa kuryente. Ang power bill kung maaprubahan ay siyang magiging daan para sa pagsasapribado ng National Power Corporation (Napocor). Plano ng gobyerno na ibenta ang Napocor sa bargain price na $4.5 bilyon at ang pagbebentahan ay gagamitin pambayad sa utang ng Napocor na $ 6.7 bilyon. Nakatakda namang pasanin umano ng mga consumers ang mga loan ng Napocor na nagkakahalaga ng $ 2.2 bilyon. (Ulat ni Jess Diaz)</body>
<link>http://www.philstar.com/Article.aspx?articleId=126677&amp;publicationSubCategoryId=92</link>
</article>
<article>
<title>Dahil sa kidnapping: Kasalang Aga-Charlene hindi sisiputin ni GMA</title>
<author>Ely Saludar</author>
<date>
<month>May</month>
<day>28</day>
<year>2001</year>
</date>
<body>Kinansela ni Pangulong Gloria Macapagal Arroyo bilang pangunahing sponsor ang pagdalo nito sa kasalang Aga Muhlach at Charlene Gonzales na nakatakdang idaos ngayong araw na ito sa Baguio City. Ayon kay Presidential Spokesman Rigoberto Tiglao, nagdesisyon ang Pangulo na kanselahin ang pagtungo nito sa nasabing kasalan sanhi ng panibagong insidente ng kidnapping at tanging si First Gentleman Mike Arroyo ang magiging kinatawan nito. Ikinatuwiran ni Tiglao na nais ng Pangulo na personal nitong bantayan ang ginagawang pagkilos ng militar at pulisya upang mailigtas ang 21 katao kabilang ang tatlong Amerikano. Kahapon ay handa na sana ang Pangulo na magtungo sa Baguio City at sa katunayan ay naitakda na itong magpalabas ng opisyal na iskedyul para tumungo sa kasalan ng dalawang artista na gaganapin sa St. Joseph the Worker Church, Pacdal Road, Baguio City. Galit na galit at kinokondena ng Pangulo ang nasabing insidente kaya naman inuutos na tugisin ang mga bandidong Abu Sayyaf Group na sinamantala ang pagiging abala ng militar at pulisya sa pagmamantine ng katahimikan sa nakalipas na eleksyon. Pananatiliin ng pamahalaan ang no negotiation policy at no ransom policy sakaling humingi ng demand ang mga ASG. (Ulat ni Ely Saludar)</body>
<link>http://www.philstar.com/Article.aspx?articleId=126678&amp;publicationSubCategoryId=92</link>
</article>
<article>
<title>Sa Dacer / Corbito kidnap slay: Warrant of arrest inisyu vs 22 tauhan ng PAOCTF</title>
<author>Jose Arravilla</author>
<date>
<month>May</month>
<day>29</day>
<year>2001</year>
</date>
<body>Ipinalabas na kahapon ng Manila court ang warrants of arrest laban sa 22 pulis at sibilyan na kabilang sa binuwag na Presidential Anti-Organized Crime Task Force (PAOCTF) kaugnay sa pagdukot at pagpaslang sa public relations executive na si Bubby Dacer at sa driver nitong si Emmanuel Corbito. Ang warrants of arrest ay inisyu ni Judge Rodolfo Ponferrada ng Manila Regional Trial Court branch 41. &amp;quot;Ang warrant ay inisyu hindi lamang sa mga at-large pa, kundi maging doon sa mga sumuko sa Criminal Investigation and Detection Group (CIDG) at maging ang nasa custody ng NBI, dahil na rin sa wala pa silang (NBI at CIDG) legal na pinanghahawakan hanggang sa kasalukuyan&amp;quot;, ayon pa sa source buhat sa korte. Nabatid na ang nasa kustodya ng NBI ay yaong mga civilian agents na ngayon ay lumalabas na tetestigo laban sa kanilang mga dating kasamahan na ang pinakamataas ay si Superintendent Glen Dumlao. Sa 22 mga akusado, 13 dito ay mga pulis. Kabilang sa mga ipinag-utos na arestuhin ay sina SPO4 Marino Soberano, SPO3 Mauro Torres, SPO3 Jose Escalante, Crisostomo Purificacion, Digo de pedro, Renato Malabanan, Margarito Cuenco at Rommel Rollan, na pawang nasa custody ng CIDG. Samantalang ang nasa kustodya naman ng NBI ay sina Jimmy at William Lopez at Alex Diloy. Ang mga nakakalaya pa ay sina Dumlao, Chief Inspector Vicente Arnado, Inspector Roberto Langcauon, SPO4 Benjamin Taladua, SPO1 Rolando Lacasandile, Inspector Danilo Villanueva, SPO1 Mario Sarmiento, SPO1 William Reed, SPO1 Ruperto Nemeno at PO2 Thomas Sarmiento. (Ulat ni Jose Arravilla)</body>
<link>http://www.philstar.com/Article.aspx?articleId=126679&amp;publicationSubCategoryId=92</link>
</article>
<article>
<title>P 1-M pabuya sa ulo ng Palawan kidnappers</title>
<author>Rudy Andal,Ely Saludar,Lilia Tolentino,Joy Cantos at Rose Tamayo</author>
<date>
<month>May</month>
<day>29</day>
<year>2001</year>
</date>
<body>Nakahandang magkaloob ng P1 milyong pabuya ang Department of Interior and Local Government (DILG) sa sinumang makapagtuturo sa pinagkukutaan ng may 20 armadong bandido na dumukot sa 20 katao kabilang ang tatlong Amerikano, kamakalawa ng madaling araw sa Dos Palmas island resort sa Puerto Princesa, Palawan. Ayon kay DILG Sec. Joey Lina, mas mapapabilis umano ang pagtukoy sa pinagtataguan ng mga bandido kung magbibigay ng pabuya. Ang pondo ay magmumula sa Palawan provincial government at Palawan provincial tourism board. Kasabay ng pabuya ay inamin kahapon ng Abu Sayyaf sa pamamagitan ng kanilang spokesman na si Abu Ahmad al Salayuddin alyas Abu Sabaya na sila ang responsable sa pagdukot. Ayon kay Sabaya, ginawa nila ang muling pagkidnap dahil sa umano&amp;acirc;€™y minamaliit ng gobyerno ang bandidong grupo. Sinabi ni Sabaya na hinati na nila sa dalawang grupo ang mga bihag kung saan 10 sa mga ito ang dinala sa Sulu sa ilalim ng pamumuno ni Ghalib Andang alyas Kumander Robot habang ang natitira ay nasa hideout naman nila sa Basilan sa pamumuno ni Mujib Susukan. At para patunayan na nasa custody nila ang ilan sa mga bihag ay pinayagan ni Sabaya na magsalita ang dalawa sa mga biktima na sina Martin Burham at Luis Raul Recio na kapwa nanawagan para sa kanilang ligtas na kalayaan. Ayon pa kay Sabaya, ang mga bihag na nasa kanyang grupo ay ang mag-asawang Amerikano na sina Martin at Gracia Burham, Guillermo Sobero, Recio, Francis at Teresa Ganzon, Maria Fe Rosadeno, RJ Recio, Angie Montealegre at Divine Montealegre. Ang nasa grupo nina Robot at Susukan ay sina Janice Ting Co, Luis Bautista III, Lalaine Chua, Kimberly Letty Jao, Romero Regis, Maria Riza Rodriguez Santos, Sonny Dacque, Armando Bayona at Eldrin Morales. Sa Malakanyang, tuloy na tuloy ang hot pursuit operations laban sa mga bandido at hinding-hindi papayag ang gobyerno na kumita ang Abu Sayyaf sa kanilang kidnaping activities. Ayon kay National Security Adviser Roilo Golez, sinusuyod na ng magkasanib na mga puwersa ng Armed Forces of the Philippines, Philippine National Police at Philippine Navy ang karagatang binabagtas ng grupo. Sa pinakahuling report, huling namataan ang mga kidnaper sa direksiyon ng Cagayan, Tawi-Tawi. Sinabi ni AFP spokesman Brig. Gen. Edilberto Adan na 10 Navy ships, limang helicopters ng Phil. Air Force ang sumusuyod sa katimugan at timog silangan ng Puerto Princesa, habang dalawang company brigade ng Phil. Marines ang inatasang magsagawa ng combat support operations at posibleng amphibious assault operations. Nagbabala si Adan sa sinuman na huwag makikipagtulungan o magbibigay ng sanktuaryo sa mga kidnaper dahil maging ang mga ito ay aarestuhin. Mariin pa rin ang ipinatutupad ng pamahalaan na no-ransom policy laban sa mga bandidong kidnapers. Magugunita na nitong nakalipas na Linggo dakong alas-3:30 ng madaling araw ay kinuhang pilit ng tinatayang 20 kidnapers na pawang naka-bonnet at armado ng matataas na kalibre ng armas ang dalawang mangingisda at ginawang guide papasok sa Dos Palmas resort. Walong cottages na kinaroroonan ng mga bihag ang pinasok at dinukot ang mga bihag. Nagtagal ang mga bandido sa loob ng may 30 minuto bago nagsitakas. (Mga ulat nina Rudy Andal,Ely Saludar,Lilia Tolentino,Joy Cantos at Rose Tamayo)</body>
<link>http://www.philstar.com/Article.aspx?articleId=126680&amp;publicationSubCategoryId=92</link>
</article>
<article>
<title>Special session pinasok ng mga ralista</title>
<author>Malou Rongalerios</author>
<date>
<month>May</month>
<day>29</day>
<year>2001</year>
</date>
<body>Inulan ng protesta ang unang araw na special session ng Kongreso kahapon, kung saan daang militanteng grupo ang nag-people power sa loob at labas ng House of Representatives. Sa kabila ng mahigpit na seguridad na ipinatutupad sa loob ng Kongreso ay nalusutan sila ng mga ralista kung saan nabulabog ang session hall ng pasukin ng may siyam na ralista at magsisigaw ng pagbasura sa kontrobersiyal na Omnibus Power Bill. Ayon sa militanteng manggagawa, ang paglusob nila sa Kamara ay para iparamdam sa mga mambabatas ang kanilang mariing pagtutol sa pagpasa ng power bill na anila&amp;acirc;€™y lalong magpapahirap sa pasanin ng maliliit na manggagawa. Ang pagpasa umano ng power bill ay magreresulta ng mataas na singil sa kuryente taliwas sa pahayag ng pamahalaan na bababa ang electricity rates. Ayon kay Allan Eugenio, executive vice president ng Meralco Employees and Workers Association (MEWA), labis nilang tinututulan ang pagsasapribado ng National Power Corp. dahil maging sila ay maaapektuhan dahil maraming trabahador ng Meralco ang sigurado umanong matatanggal sa trabaho. Iginiit ng mga grupo sa mga outgoing congressmen at senators na gawing makabuluhan ang gagawing pag-exit sa kani-kanilang mga tungkulin sa pamamagitan ng mahusay na pagdedesisyon sa isyu ng power bill. Dapat umanong isipin ng lahat ng mambabatas na kapag pinasa ang power bill ay maraming maliliit na mamamayan ang maaapektuhan. Hiniling naman ng grupong Pamalakaya na hingin muna ang tinig ng taumbayan sa isyu ng power bill. Nangangamba ang Pamalakaya na suhulan ng malalaking korporasyon na interesado sa pag-takeover ng Napocor ang mga mambabatas kapalit ng kanilang pagsang-ayon sa ratipikasyon ng power bill. Gayunman, imbes na talakayin ang mga panukalang batas na sinertipikahang urgent ng Malakanyang, naubos ang oras ng mga mambabatas sa pakikinig sa privilege speech ng talunang mga kandidato. Kamakalawa ay inimbitahan ni Pangulong Arroyo ang mga kongresista para &amp;quot;ligawan&amp;quot; umano at suportahan ang isinusulong na power bill sa pamamagitan ng isang dinner sa Malakanyang na dinaluhan ng mga kongresista. (Ulat ni Malou Rongalerios)</body>
<link>http://www.philstar.com/Article.aspx?articleId=126681&amp;publicationSubCategoryId=92</link>
</article>
<article>
<title>Pondo ng intelligence operations bubusisiin ng Senado</title>
<author>Doris Franche</author>
<date>
<month>May</month>
<day>29</day>
<year>2001</year>
</date>
<body>Sasailalim sa imbestigasyon ng Senado ang umanoy mga ginastos ng militar sa kanilang intelligence operations laban sa mga rebelde sa bansa para malaman kung saan napunta ang pondo ng pamahalaan para sa operasyon ng militar laban sa mga rebel groups. Ayon kay Senate President Aquilino Pimentel, mahalagang mailatag ng militar ang pinaggamitan ng pondo matapos na mandukot ng mga turista ang mga rebeldeng Abu Sayyaf sa Dos Palmas Resort sa Palawan. Ikinadismaya ni Pimentel ang mga pangyayari kung saan nasayang lamang umano ang mga pagsisikap ng pamahalaan na durugin ang mga rebelde sa bansa sa pamamagitan ng paglaan ng sapat na puwersa at pondo para sa militar. Kukuwestiyunin ng Senado kung bakit hindi natunugan ng militar ang pagsalakay ng mga bandido gayong sapat ang pondong nakalaan dito. Para naman kay Sen. Rodolfo Biazon, chairman ng Senate committee on national defense and security, dapat bigyan muna ng sapat na panahon ang militar na gumawa ng aksiyon bago magsagawa ng imbestigasyon ang Senado. (Ulat ni Doris Franche)</body>
<link>http://www.philstar.com/Article.aspx?articleId=126682&amp;publicationSubCategoryId=92</link>
</article>
<article>
<title>Pamamalagi ng mag-amang Estrada sa Veterans nakakasama raw sa mga pasyente</title>
<author>Malou Rongalerios</author>
<date>
<month>May</month>
<day>29</day>
<year>2001</year>
</date>
<body>Nasira na umano ang normalidad sa kapaligiran ng Veterans Memorial Medical Center simula nang dalhin doon sina dating Pangulong Estrada at anak na si Jinggoy. Ayon kay Atty. Rene Saguisag, isa sa mga abogado ni Estrada, tumindi umano ang militarisasyon sa paligid ng ospital at hindi ito nakakabuti sa mga pasyente at maging sa mga taong dumadalaw sa kanila. Sinabi ni Saguisag na bukod sa mas makabubuti sa mga pasyente ng VMMC ay mas mabilis din na gagaling ang mag-amang Estrada kung ililipat ang kanyang mga kliyente sa tahanan ng mga ito sa Tanay, Rizal habang hinihintay ang desisyon ng Sandiganbayan sa house arrest petition. Makatutulong din anya ito para hindi na gumastos pa sa pagpapatayo ng bagong bahay ng mag-ama. (Ulat ni Malou Rongalerios)</body>
<link>http://www.philstar.com/Article.aspx?articleId=126683&amp;publicationSubCategoryId=92</link>
</article>
<article>
<title>Presyo ng bilihin di tataas - DTI</title>
<author>Lordeth Bonilla</author>
<date>
<month>May</month>
<day>29</day>
<year>2001</year>
</date>
<body>Tiniyak kahapon ni Trade and Industry Secretary Mar Roxas na walang magaganap na pagtaas ng presyo ng mga pangunahing bilihin sa kabila ng pagtaas ng presyo ng produktong petrolyo, ito ay matapos makipagkasundo sa mga manufacturer sa ginanap na pakikipagpulong sa National Price Coordinating Council. Nanawagan si Roxas sa publiko na huwag maalarma dahil mananatili pa rin ang presyo ng bigas, kape, gatas, arina, karne at papel at iba pang pangunahing pangangailangan ng mamamayan. (Ulat ni Lordeth Bonilla)</body>
<link>http://www.philstar.com/Article.aspx?articleId=126684&amp;publicationSubCategoryId=92</link>
</article>
<article>
<title>Pamilya ng kidnap victims umapela</title>
<author>Joy Cantos</author>
<date>
<month>May</month>
<day>29</day>
<year>2001</year>
</date>
<body>Nanawagan kahapon sa mga mamamahayag ang pamilya ng 20 kataong dinukot na huwag nang ibunyag ang tirahan, trabaho, negosyo at pagkakakilanlan ng mga biktima para mapangalagaan ang kanilang seguridad. Ayon kay Allan Fabian, tagapagsalita ng Dos Palmas resort, mismong ang pamilya ng mga biktima ang nakipag-ugnayan sa kanila para pakiusapan ang media na tigilan na ang pagbubunyag ng mga tirahan at negosyo ng mga victims dahil posible lamang palalain ang sitwasyon. Iginiit ni Fabian na kung hindi malalaman ng mga kidnapers ang &amp;quot;background&amp;quot; ng mga biktima ay mahihirapan ang mga itong kontakin ang pamilya ng mga hostages kung saan posibleng humingi ang mga ito ng ransom kapalit ng pagpapalaya sa mga ito. Inihalimbawa ni Fabian ang nangyari sa Sipadan kidnaping kung saan nagawa umano ng Abu Sayyaf na makipag-ugnayan sa pamilya ng mga biktima at nagkaroon ng pagkakataon makahingi ng ransom. (Ulat ni Joy Cantos)</body>
<link>http://www.philstar.com/Article.aspx?articleId=126685&amp;publicationSubCategoryId=92</link>
</article>
<article>
<title>Vigilantes tutulong na sa pagtugis sa Sayyaf</title>
<author>Rudy Andal, Ely Saludar, Joy Cantos at Malou Rongalerios</author>
<date>
<month>May</month>
<day>30</day>
<year>2001</year>
</date>
<body>Nagdeklara ng &amp;quot;open season&amp;quot; ang militar para sa pag-hunting ng Abu Sayyaf kasabay ng panghihikayat sa mga armadong vigilantes sa Mindanao na lumantad at simulan na ang pagtugis sa mga bandido. Ayon kay AFP Spokesman Brig. Gen. Edilberto Adan, hindi pipigilan ng mga awtoridad ang pagsusulputan ng mga vigilantes kung makakatulong ito sa mabilis na pag-aresto at tuluyang pagpuksa sa mga Sayyaf. Nilinaw ni Adan na hindi nila hinihikayat ang sinumang indibidwal na maging vigilantes pero pabor sila sa mga dating vigilantes na tumulong sa pagtugis sa Abu Sayyaf kapalit ng reward money. Tiniyak din kahapon ni Interior and Local Government Secretary Joey Lina na mismong tagasuporta ng ASG ang magtuturo sa mga lider at mga miyembro nito dahil sa P100 milyong reward na ipagkakaloob ng Pangulo sa sinumang magbibigay ng impormasyon sa pinagtataguan ng mga ito. Sinabi ni Lina na dahil sa laki ng reward, P5 milyon sa ulo ng bawat lider at P1 milyon sa bawat miyembro, siguradong marami sa mga kaalyado ng mga bandido ang magkaka-interes sa pabuya at ituturo ang pinagkukutaan ng mga ito. Pabor din si Pangulong Arroyo na armasan ang mga civilian groups sa Mindanao sa paniwalang makakatulong ang mga sibilyan para matapos na ang mga pang-aabuso ng bandidong grupo. Binalewala ng Pangulo ang posibilidad na magkaroon ng kompetisyon ang mga vigilante groups sa Mindanao na mag-uunahan sa pagtugis sa Abu Sayyaf dahil sa itinakdang reward money. Tutol naman ang PNP sa paggamit ng mga vigilante groups at makakagulo lamang umano sa operasyon ng mga operatiba ng pamahalaan ang panghihikayat sa mga vigilantes na tumulong sa paghabol sa mga bandido. Ayon kay PNP chief Gen. Leandro Mendoza, hanggat kaya pa ng mga awtoridad ang pagresolba sa kaso ay hindi kakailanganin ang tulong ng mga sibilyan na gaganap na &amp;quot;hunter&amp;quot; ng mga tinutugis na Sayyaf. Nabatid na kukunin ang pondo ng P100-M reward sa confidential funds ng AFP, PNP at sa binuwag na PAOCTF. (Mga ulat nina Rudy Andal, Ely Saludar, Joy Cantos at Malou Rongalerios)</body>
<link>http://www.philstar.com/Article.aspx?articleId=126686&amp;publicationSubCategoryId=92</link>
</article>
<article>
<title>Lahat ng bihag totodasin - Abu</title>
<author>Joy Cantos,Lilia Tolentino at Doris Franche</author>
<date>
<month>May</month>
<day>30</day>
<year>2001</year>
</date>
<body>Mass killing sa 20 bihag! Ito ang banta kahapon ng mga bandidong Abu Sayyaf bilang tugon sa pahayag ni Pangulong Arroyo na pauulanan ng bala ang mga bandido sa sandaling hindi palayain ang mga bihag. Ayon kay Abu Sayyaf spokesman Abu Asmad Salayuddi alyas Abu Sabaya sa panayam sa local radio dxRZ ng Radio Mindanao Network, handa sila sa mass suicide at hindi mangingiming pumatay ng mga hostage sakaling makorner sa ilulunsad na opensiba ng military. Ang pahayag ay makaraang ipakalat na ng Armed Forces of the Philippines ang ilang batalyon ng Army, Navy at special forces ng Marines para muling galugarin ang mga pinaghihinalaang pinagtataguang lugar ng bandido sa Basilan at Sulu. Inamin ni Sabaya na nararamdaman na nila ang pressure, pero kapag ginipit umano sila nang husto ay maglulunsad sila ng mass killing. Matatandaan na ilang ulit nang nagbanta at tinotoo ng mga Abu Sayyaf ang kanilang pagpatay sa mga bihag nito, kabilang ang paring si Fr. Roel Gallardo at lima pang kasamang guro. Samantala, minomonitor pa rin ang mga lugar sa Sulu at Basilan na maaaring pagkublihan ng mga bandido. May ulat na namataan ang mga ito kasama ang mga bihag sa bayan ng Panglima Estino sa Sulu, pero ng beripikahin ng ground military intelligence ay negatibo ang resulta. News blackout Sa Malakanyang, agad nagpatupad ng news blackout sa isinasagawang operasyon ng AFP at PNP. Sa ginanap na regular media conference, hiningi ng Pangulo sa mga mamamahayag na makipagtulungan sa pamahalaan at huwag nang magpilit na magpunta sa lugar na pinagkukutaan ng Abu Sayyaf para makaiwas na makaragdag pa sa kasalukuyang problema gaya ng nangyari sa Sulu hostage crisis kung saan dalawang mamamahayag ang binihag ng ASG. Saklaw ng news blackout ang pagbabawal sa mga himpilan ng radyo at telebisyon na kapanayamin ang mga opisyal at miyembro ng ASG. Nakiusap ang Pangulo sa media na unawain kung gaano kaselan ang ginagawa ng military operation. &amp;quot;Mahalaga ang secrecy sa ganitong operasyon para masorpresa ang kalaban. Kung maaari ay iwasan muna ang mga lugar kung saan may ginagawang rescue operation ang military,&amp;quot; pakiusap pa ng Pangulo. P100-M bounty itataas Handa rin ang Pangulo na dagdagan pa ang P100 million pabuya sa ikaaaresto ng mga ASG members at ligtas na paglaya ng mga bihag. &amp;quot;Alam ko na ang pananaw ng Abu Sayyaf ay pera-pera lang. Gano&amp;acirc;€™n pa man, wala silang maasahan sa ating pamahalaan. Walang ransom money na darating sa kanila at kung kinakailangan handa akong dagdagan ang P100 milyong gantimpala na aking ipinag-utos para sa utak ng Abu Sayyaf,&amp;quot; wika ng Pangulo. &amp;quot;Kaya sa mga Abu Sayyaf, mabuti pa pakawalan na lamang ninyo ang mga dinukot ni&amp;acirc;€™yo habang may panahon pa. Kung hindi uulanin kayo ng mga bala,&amp;quot; babala pa ng Pangulo. (Mga ulat nina Joy Cantos,Lilia Tolentino at Doris Franche)</body>
<link>http://www.philstar.com/Article.aspx?articleId=126687&amp;publicationSubCategoryId=92</link>
</article>
<article>
<title>Supplemental budget sigurado na; power bill malabong pumasa</title>
<author>Malou Rongalerios</author>
<date>
<month>May</month>
<day>30</day>
<year>2001</year>
</date>
<body>Pumasa kahapon sa House committee on appropriations ang panukalang P10.9 supplemental budget para sa taong 2001 at inaasahang maipapasa ito ng Kongreso sa ikatlo at pinal na pagbasa sa pagpapatuloy ng isinasagawang special session. Kung tuluyang maisasabatas ang supplemental budget, makasisiguro ang nasa 1.1 milyong manggagawa sa gobyerno na maipatutupad sa darating na Hulyo ang kanilang 5% pagtaas sa sahod; P1.45 billion salary adjustment para sa PNP personnel at P500 milyon karagdagang benefits para sa mga beterano. Samantala, malabo namang pumasa ang kontrobersiyal na Omnibus Power Bill dahil sa dami ng mga kongresistang sumasalungat dito. Ayon kay Albay Rep. Joey Salceda, marami sa mga kongresista ang hindi pabor sa panukala at marami rin ang hindi nakakaintindi kung ano talaga ang nilalaman ng nasabing power bill. Ibinunyag ni Salceda na hindi totoong gagaan ang pasanin ng mga mamamayan sa pagbabayad ng kuryente dahil kahit akuin ng gobyerno ang P200 billion sa P450 billion stranded liabilities ng Napocor, babawiin naman ito ng pamahalaan sa mamamayan sa pamamagitan ng pagpapataw ng panibagong pagtataas sa singil ng buwis. (Ulat ni Malou Rongalerios)</body>
<link>http://www.philstar.com/Article.aspx?articleId=126688&amp;publicationSubCategoryId=92</link>
</article>
<article>
<title>Rest house arrest hirit para sa mag-amang Estrada</title>
<author>Grace Amargo</author>
<date>
<month>May</month>
<day>30</day>
<year>2001</year>
</date>
<body>Hindi pa man nadedesisyunan ng Sandiganbayan ang petisyong house arrest ay muling humirit ang kampo ni dating Pangulong Estrada para naman sa isang rest house arrest. Una nang hiniling nina Atty. Rene Saguisag at Atty. Jose Flaminiano sa Sandiganbayan na sa isang rest house na lamang na malapit sa Camp Capinpin idetine ang mag-amang Estrada dahil mas mapapangalagaan ang kanilang seguridad at pabor sa pamahalaan dahil hindi na ito gagastos para sa planong pagpapatayo ng bahay sa loob ng Veterans hospital. Tahasan namang tinanggihan ni Ombudsman Aniano Desierto ang nasabing kahilingan at iginiit na kahit nasa loob ng Veterans at Fort Sto. Domingo ay matitiyak ng pamahalaan ang seguridad ng mga ito kaya walang dahilan para dalhin sila kung saan-saan. Sinabi ni Desierto na gagawin ng prosecution ang makakaya nito para harangin ang mga petition ng depensa para sa house/rest house arrest ng mag-amang Estrada. (Ulat ni Grace Amargo)</body>
<link>http://www.philstar.com/Article.aspx?articleId=126689&amp;publicationSubCategoryId=92</link>
</article>
<article>
<title>Radio commentator tinodas ng Abu</title>
<author></author>
<date>
<month>May</month>
<day>31</day>
<year>2001</year>
</date>
<body>Isang kilalang hard hitting radio commentator ng DxLL Bombo Radio ang pinaulanan ng bala ng dalawang armadong lalaki na pinaniniwalaang miyembro ng bandidong Abu Sayyaf sa panibagong insidente ng paghahasik ng terorismo sa Zamboanga City kahapon ng umaga. Sa report na nakarating sa tanggapan ni PNP chief director, Gen. Leandro Mendoza, naganap ang insidente dakong alas-6 ng umaga. Kalalabas lamang ng bahay sa Atilano pension house, Mayor Jaldon st., Bgy. Caneral at sakay na ng kanyang pulang Honda dream motorcycle ang biktimang si Candelario &amp;quot;Jhun&amp;quot; Cayona, 37, ng biglang harangin ng mga suspek at malapitang paputukan sa ulo at katawan ng bala ng kalibre .45. Dead-on-the-spot ang biktima. Nakarekober ang mga awtoridad ng walong basyo ng bala. Napag-alaman kay PO3 Alex delos Reyes ng Zamboanga city police, matagal nang may death threat ang biktima mula sa grupo ng Abu Sayyaf bunga ng kaliwa&amp;acirc;€™t kanang pambabatikos nito sa pagkakasangkot ng mga bandido sa hostage crisis sa Sulu. Pinaniwalaang ikinagalit ng grupo ng Sayyaf ang hindi magandang komentaryo nito, dahilan para siya patayin. Si Cayona ay dating reporter ng DzBB bago humawak ng public affairs radio program sa DxLL. Kabilang sa kanyang mga programa ang Buenas Dias Zamboanga (Good Morning Zamboanga), Textimonia at Aksyon Derecho. Isang puspusang operasyon na ang inilunsad ng mga awtoridad para madakip ang mga salarin.(Mga ulat ni a Joy Cantos at Roel Pare&amp;Atilde;&amp;plusmn;o)</body>
<link>http://www.philstar.com/Article.aspx?articleId=126698&amp;publicationSubCategoryId=92</link>
</article>
<article>
<title>Sayyaf rebels na kumakalas pinapatay</title>
<author>Joy Cantos</author>
<date>
<month>May</month>
<day>31</day>
<year>2001</year>
</date>
<body>Pinapatay na ng mga bandidong Abu Sayyaf ang mga kasamahan nito sa grupo na nagpapasya at nagbabalak na kumalas sa kanilang kilusan bunga ng matinding takot na ibunyag ang kanilang kuta kapalit ng P100 milyong pabuya ng pamahalaan matapos na kidnapin ang 20 hostages sa isang resort sa Palawan. Ayon kay AFP Spokesman Brig. Gen. Edilberto Adan, marami nang Abu Sayyaf ang nagpahayag ng kanilang pagnanais na kumalas sa ekstremistang kilusan kung saan ang mga naging tagapamagitan pa sa militar ay ang mga mismong pamilya nito. Kabilang sa mga pinaslang ng mga ASG si dating ASG Kumander Irri, residente ng Pawaran, Indanag, Sulu na pinatay ng kanyang kasamahan sa liblib na bahagi ng Maimbung, Sulu, makaraang magpahayag ng balak na pagkalas sa kilusan. Napag-alaman pa na hinahanting na patayin ng mga ASG ang mga kasamahan nilang nagbalik-loob na sa gobyerno matapos hindi magsauli ng kanilang mga armas sa liderato ng Abu Sayyaf.(Ulat ni Joy Cantos)</body>
<link>http://www.philstar.com/Article.aspx?articleId=126699&amp;publicationSubCategoryId=92</link>
</article>
<article>
<title>Amerika galit na sa Sayyaf</title>
<author>Lilia Tolentino, Joy Cantos at Doris Franche</author>
<date>
<month>May</month>
<day>31</day>
<year>2001</year>
</date>
<body>Galit na ang Amerika sa mga bandidong Abu Sayyaf, ito&amp;acirc;€™y matapos mapasama ang tatlong American national sa 20 katao na dinukot ng mga ito sa Palawan. Sa courtesy call kahapon kay Pangulong Arroyo nina US Embassy charge d&amp;acirc;€™ affairs Michael Milinowski at US Rep. Robert Underwood, tiniyak ng mga ito na tutulong ang US anumang oras na kailanganin ito laban sa nagmamatigas na mga bandido. Nag-alok ang Amerika na makikipagtulungan sa militar sa rescue operations sa mga bihag at sa pagtukoy sa lugar na kinaroroonan ng mga bandido. Pamilya ng Palawan hostages payag na sa military assault Nagbigay na ng go-signal ang mga pamilya ng mga hostages na magsagawa ng military assault sa pagrescue ng mga biktima. Sinabi ni AFP spokesman Brig. Gen Edilberto Adan, hindi umapela ang mga kaanak na itigil ang nagaganap na police at military search and rescue operations at sa halip ay nagpahayag ng suporta ang mga ito sa ginagawang pagtugis sa mga Abu Sayyaf. Wala ring indikasyon na handa silang magbayad ng ransom at sinuportahan ang no-ransom policy ng gobyerno. &amp;quot;They trust the government on what to do to effect the rescue of their relatives,&amp;quot; wika ni Adan. ASG nangidnap ng 3 pa Patuloy ang pangingidnap ng mga bandidong Abu Sayyaf makaraang tatlo pang mangingisda ang dukutin ng mga ito habang naglalayag sa karagatan ng Mapun island sa pagitan ng Palawan at Sulu. Sa pahayag ni Adan, kamakalawa ng gabi ng dukutin ang limang mangingisda matapos maubusan ng gasolina, gayunman nakatakas ang dalawa. Sa testimonya ng dalawang nakatakas, nakita nila ang tatlong American national na bihag ng mga Abu Sayyaf kasabay ng pagkumpirma ni Adan na natagpuan na rin ng tropa ng Phil. Marines sa Cagayan de Tawi-Tawi ang isang ATM card at camera na pag-aari ng mga bihag. Kinumpirma din ni Adan ang report na namataan sa Sulu ang 20 bihag na dumaong sa Panglima Estino sakay ng dalawang speedboats. Baka &amp;acirc;€˜fall guys&amp;acirc;€™ang hulihin ng vigilantes Nangangamba naman si Sen. Rodolfo Biazon na magkaroon lamang ng insidente ng mga&amp;quot;fall guy&amp;quot; kung ang mga vigilantes ang darakip sa mga Abu Sayyaf dahil wala naman itong sapat na larawan o litrato ng mga tunay na miyembro at lider ng ASG. Ayon kay Biazon, posibleng ang mga personal na kagalit ng mga vigilantes ang iharap sa AFP para makakuha lamang ng pabuya na ibibigay ng pamahalaan. Wala man lamang mukha ng mga ASG members ang ipinamamahagi sa mga vigilantes kaya imposible na dumakip na lamang ng kung sinu-sino. Mas makabubuti anya kung magbibigay na lang ng impormasyon ang mga vigilante sa AFP sa halip na bigyan ito ng direktang partisipasyon sa paghuli sa ASG. (Mga ulat nina Lilia Tolentino, Joy Cantos at Doris Franche)</body>
<link>http://www.philstar.com/Article.aspx?articleId=126700&amp;publicationSubCategoryId=92</link>
</article>
<article>
<title>Kahit walang tubig, klase sa Hunyo 4 tuloy - Malaca&amp;Atilde;&amp;plusmn;ang</title>
<author>Ely Saludar</author>
<date>
<month>May</month>
<day>31</day>
<year>2001</year>
</date>
<body>Hindi pabor ang Malaca&amp;Atilde;&amp;plusmn;ang sa mga mungkahing ipagpaliban ang pagbubukas ng klase ngayong Hunyo 4 bunga ng pagkawala ng suplay ng tubig sa Kalakhang Maynila na matatapos ngayong pasukan. Sinabi ni Presidential Spokesman Rigoberto Tiglao na hindi makakabuti ang mungkahing pagpapaliban dahil ito ay magdudulot ng malaking abala sa pamahalaan at sa mga mag-aaral. Ayon kay Tiglao, sa halip ay inirekomenda kay DECS Secretary Raul Roco na pakiusapan na lamang ang Maynilad Water Services na agad ibalik ang suplay ng tubig isang araw bago magpasukan upang hindi mahirapan ang publiko. (Ulat ni Ely Saludar)</body>
<link>http://www.philstar.com/Article.aspx?articleId=126701&amp;publicationSubCategoryId=92</link>
</article>
<article>
<title>Rest house arrest kay Erap, no way</title>
<author>Andi Garcia at Grace Amargo</author>
<date>
<month>May</month>
<day>31</day>
<year>2001</year>
</date>
<body>No way! Ito ang muling tugon ng Ombudsman sa kahilingan ng mga abogado ni dating Pangulong Estrada sa paggigiit ng mga ito na ilagay na lamang ang mag-ama sa Rest House Arrest sa halip na House Arrest. Sinabi ni Ombudsman Aniano Desierto, kung walang probisyon sa Konstitusyon na nagsasaad na maaaring pairalin ang house arrest ay lalo anyang walang probisyon na nagsasaad na maaaring pairalin ang rest house arrest. Binigyang-diin pa ni Desierto na maaari lamang umiral ang house arrest kung ang isang bansa ay nasa ilalim ng tinatawag na revolutionary government. Sa mosyong ipinagharap ng mga abogado ni Estrada sa Ombudsman ay dinahilan nito na habang naghihintay ng desisyon ng Sandiganbayan ang kanilang kliyente ay pansamantalang ilagak muna ang dating pangulo sa multi-million peso rest house nito sa Tanay, Rizal para na rin sa kalusugan nito. Samantala, hindi na matutuloy ngayon ang isasagawang pagbasa ng sakdal o arraignment laban sa dating pangulo kaugnay sa kasong perjury at illegal use of alias sa Sandiganbayan. Ayon kay Sandiganbayan 4th Division Justice Narciso Nario, inilipat sa Hunyo 27 ang arraignment ni Estrada dahil sa mabagal na pagsusumite ng komento ng panig ng prosecution hinggil sa motion to quasi na isinampa ng depensa. (Mga ulat nina Andi Garcia at Grace Amargo)</body>
<link>http://www.philstar.com/Article.aspx?articleId=126702&amp;publicationSubCategoryId=92</link>
</article>
<article>
<title>ISOG binuwag dahil sa RAM</title>
<author>Grace Amargo</author>
<date>
<month>May</month>
<day>31</day>
<year>2001</year>
</date>
<body>Dahil sa lumalalang usapin, inamin na kahapon ni Justice Secretary Hernando Perez na ang Rebolusyonaryong Alyansang Makabansa (RAM) ang dahilan sa pagbuwag ng Intelligence Security Operations Group (ISOG). Ayon sa kalihim, naniniguro lamang siya sa mga miyembro ng ISOG kung kayat gumawa ito ng security check matapos mapag-alaman na ilan sa mga miyembro nito ay kabilang sa RAM na ang founder ay si Sen. Gregorio Honasan. Nangangamba ang DOJ na gumawa nang hindi maganda ang mga umanoy miyembro ng RAM na nasa loob ng ISOG matapos ang kaguluhan noong May 1 na pag-atake sa Palasyo kung saan isinasangkot si Honasan sa kasong rebelyon. Ang ISOG lamang ang binuwag ngunit ang mga tauhan na pinagsususpetsahan ay ililipat sa ibang posisyon kung saan hindi ito gagamit ng baril. (Ulat ni Grace Amargo)</body>
<link>http://www.philstar.com/Article.aspx?articleId=126703&amp;publicationSubCategoryId=92</link>
</article>
</data>