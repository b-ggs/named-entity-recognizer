<?xml version="1.0" encoding="ISO-8859-1" ?>
<data>
<article>
<title>Abu Sayyaf umamin sa pagsabog ng Ferry</title>
<author>Joy Cantos</author>
<date>
<month>March</month>
<day>01</day>
<year>2004</year>
</date>
<body>Inako kahapon ni Abu Solaiman, self-proclaimed spokesman ng mga bandidong Abu Sayyaf Group (ASG), na sila ang may kagagawan ng pagsabog sa SuperFerry 14 na lumikha ng sunog noong Biyernes habang naglalayag sa Corregidor Island. Sa panayam ng RMN News Manila, ipinarating ni Solaiman na tinaniman nila ng bomba ang barko. Ayon pa rito, matagal ng target ng &amp;quot;terror attack&amp;quot; ng kanilang grupo ang mga bumibiyaheng barko partikular na ang WG &amp;amp; A SuperFerry at ang paghahasik ng panibagong karahasan ay kanilang itinaon sa iginawad na habambuhay na pagkabilanggo ng Pasig City Regional Trial Court sa grupo ni Hector Janjalani sa pagdukot kay African-American national Jeffrey Craig Edward Schilling noong Agosto 28, 2000. Ipinagmalaki pa ni Solaiman, tinarget umano nila ang SuperFerry 14 upang iparating ang mensahe sa pamahalaan na malakas pa rin ang kanilang grupo sa kabila ng pagkakadakip sa ilan nilang lider kabilang si Ghalib Andang alyas Kumander Robot. Si Robot ay nadakip noong Dis. 7, 2003. Sa panig naman ni AFP-PIO chief Lt. col. Daniel Lucero, pinagdududahan nito ang pahayag ng nagpakilalang Abu Solaiman sa pagsasabing psywar lamang ito ng ASG upang sindakin ang publiko. Ayon kay Lucero, nakikisawsaw lang sa isyu ang ASG at pati isyu ng pagkasunog ng SuperFerry 14 ay sinasakyan. Malabo anyang makapagsagawa ng pambobomba sa mga bumibiyaheng barko na nanggagaling sa Metro Manila ang Abu Sayyaf dahil mahigpit ang seguridad na ipinatutupad ng mga awtoridad. Bukod dito, karamihan umano sa pambobombang kinasangkutan ng Abu Sayyaf ay nangyari mismo sa Western Mindanao, ang napapabalitang kuta ng grupo ni Solaiman. Sabi pa ni Lucero na hindi dapat basta na lamang paniwalaan ang nagpakilalang Solaiman dahil marami umanong tumatawag sa nasabing himpilan ng radyo sa gaanong pangalan. (Ulat ni Joy Cantos)</body>
<link>http://www.philstar.com/Article.aspx?articleId=240925&amp;publicationSubCategoryId=92</link>
</article>
<article>
<title>Mga pasahero nalitson sa loob ng barko</title>
<author>Danilo Garcia</author>
<date>
<month>March</month>
<day>01</day>
<year>2004</year>
</date>
<body>Nangangamba ang pamunuan ng Philippine Coast Guard (PCG) na nalitson ang marami sa mga nawawalang pasahero sa loob ng nasunog na SuperFerry 14 matapos na mabigo ang search and rescue team na mapasok ito kahapon. Sinabi ni Vice Admiral Arthur Gosingan na mala-impiyerno pa rin sa init ang loob ng naturang barko at hindi pa mapasok ng kanilang search and rescue team habang nakaistambay ito sa karagatan ng Bataan. &amp;quot;Imposibleng may tao pang mabubuhay. May probability pero mahihirapan nang mabuhay sa loob dahil sa sobrang init at dalawang araw na ang lumipas,&amp;quot; ani Gosingan. Sinabi nito na patuloy pa rin naman ang mga tauhan ng PCG sakay ng mga fireboats sa pagbomba sa loob at labas ng barko upang mapalamig ito at makapasok na sa loob. Sa kasalukuyan, umaabot pa rin sa 165 pasahero ang nawawala sa naturang insidente habang patuloy na dinadagsa ng mga kamag-anak ng mga nawawala ang PCG headquarters. Sinabi naman ni PCG spokesman Lt. Armand Balilo na patuloy pa rin ang paghahanap sa mga pasahero na tumalon sa barko at maaaring pinadpad ng malakas na alon. (Ulat ni Danilo Garcia)</body>
<link>http://www.philstar.com/Article.aspx?articleId=240941&amp;publicationSubCategoryId=92</link>
</article>
<article>
<title>16-M Pinoy hindi binigo ni Noli</title>
<author>Rudy Andal</author>
<date>
<month>March</month>
<day>01</day>
<year>2004</year>
</date>
<body>Hindi binigo ni K4 vice presidential candidate Sen. Noli &amp;quot;Kabayan&amp;quot; de Castro ang 16 milyong Pilipino na bumoto sa kanya noong 2001 bilang senador matapos siyang ideklara ng pinakahuling Pulse Asia survey na pinakamagaling sa Senado. Si de Castro ang lumabas na may pinakamataas na rating para sa performance ng mga senador para sa naunang dalawang buwan ng 2004, ayon sa Pulse Asia. Base sa survey, nagkaroon ng 67% approval rating si de Castro nitong Pebrero. Tumaas pa ito ng tatlong puntos kung ihahambing sa 64% grado na kanyang inani noong Enero. Ayon kay lawyer Jessie Andres, spokesperson ni de Castro, ang resulta ng survey ay patunay lamang na hindi napahiya ang taumbayan matapos nilang iluklok sa Senado ang kanilang kandidato. Sinabi ni Andres na alam ng taumbayan na hindi pa rin sila mabibigo kung susuportahan nila si de Castro sa pagka-bise presidente dahil subok na ang kakayahan at katapatan ng senador. Bago ang performance rating ng mga senador ay lumabas din ang resulta ng Pulse Asia para sa mga vice presidentiables kung saan tinambakan ni de Castro ang kanyang mga kalaban. Sa mga nakalipas na survey noong 2003 at sa kasalukuyang taon, nananatiling nasa unahan si de Castro na may milya-milyang lamang sa kanyang mga katunggali. Dahil dito, sinabi ni Andres na hindi na dapat pagtakhan ang pangunguna ni de Castro sapagkat mismong ang mga survey ang magpapatunay na ang kanilang kandidato ay hindi lamang pang-Senado kundi pang-bise presidente pa. (Ulat ni Rudy Andal)</body>
<link>http://www.philstar.com/Article.aspx?articleId=240943&amp;publicationSubCategoryId=92</link>
</article>
<article>
<title>Nabiyayaan ng 'Patubig' ni PGMA, 3.8-M katao na</title>
<author>Lilia Tolentino</author>
<date>
<month>March</month>
<day>01</day>
<year>2004</year>
</date>
<body>Halos apat na milyong katao na ang nabibiyayaan sa programang patubig ni Pangulong Arroyo sa loob lamang ng isat kalahating buwan mula nang umpisahan ang naturang proyekto. Inilunsad ng Pangulo ang programa sa Barangay Payatas sa Quezon City noong Disyembre, sa pangunguna ng Philippine Amusement and Gaming Corp. (PAGCOR). Inatasan ng Pangulo ang PAGCOR upang pangasiwaan ang programa nang sa gayon ay masubaybayan niya nang husto ang mga kaganapan dito. Nagsisilbing kaagapay ng PAGCOR sa pagpapatupad ng proyekto ang MWSS, Manila Water at Maynilad. Batay sa status report na nakarating sa Malaca&amp;ntilde;ang, hanggang noong Pebrero 15 ay may napagsilbihan na ang programa na mahigit 460,000 pamilya sa kamaynilaan, mahigit 160,000 sa Rizal at mahigit 6,000 sa Cavite. Nagpaabot naman ng malaking pasasalamat kay Pangulong Arroyo ang mga residente ng mga lugar na nabibiyayaan ng malinis na tubig. Ayon kay Ginang Daisy Alcural ng FTI compound sa Barangay Western Bicutan, Taguig malaking tulong sa kanyang pamilya ang programa sa dahilang makakatipid umano sila ng mahigit P700 na nooy buwan-buwan nilang ginagastos sa 10 baldeng konsumo bawat araw. (Ulat ni Lilia Tolentino)</body>
<link>http://www.philstar.com/Article.aspx?articleId=240953&amp;publicationSubCategoryId=92</link>
</article>
<article>
<title>Pagkontrol sa SMC may halong pulitika</title>
<author>Malou Rongalerios</author>
<date>
<month>March</month>
<day>01</day>
<year>2004</year>
</date>
<body>Nanawagan kahapon si Surigao del Norte Congressman Robert &amp;quot;Ace&amp;quot; Barbers kay PCGG chairman Haydee Yorac na ipagpaliban ang pagnanais ng ahensiya na makontrol ang San Miguel Corp. Ayon kay Rep. Barbers, posibleng ito ay mapaghinalaang hakbangin para gipitin si SMC chairman emeritus Danding Cojuangco na siya ring pangulo ng Nationalist Peoples Coalition (NPC). Ayon kay Barbers, dapat ay noon pa isinagawa ng PCGG ang hakbangin nilang ito at hindi ngayong panahon ng halalan. Ang PCGG ay may 5 upuan sa SMC Board of Directors sa bisa ng 27 porsiyentong kontrol nito sa sequestered shares, ang 2 ay hawak ng pamahalaan at tig-isa naman ang GSIS at SSS. Sinabi pa ng mambabatas, ang bawat hakbangin ng pamahalaan sa kasalukuyan ay laging sinusuri at biktima ng mga espekulasyon na politically motivated. (Ulat ni Malou Rongalerios)</body>
<link>http://www.philstar.com/Article.aspx?articleId=240954&amp;publicationSubCategoryId=92</link>
</article>
<article>
<title>Dolphy patutunayang Pinoy si Da King</title>
<author>Rudy Andal</author>
<date>
<month>March</month>
<day>01</day>
<year>2004</year>
</date>
<body>LEGAZPI CITY, Albay - Nakahanda ang hari ng komedya na si Dolphy na tumestigo sa Supreme Court o anumang korte upang patotohanan na isang tunay na Filipino si KNP standard bearer Fernando Poe, Jr. Sa panayam kay Dolphy bago ito sumakay sa float ni FPJ para sa motorcade sa lalawigang ito, panahon pa ng Hapon ng makasama niya ang ama ni FPJ na si Fernando Poe, Sr. at isinasama pa noon si Ronnie ng kanyang ama sa kanilang mga shooting. &amp;quot;Sixty years na ako sa movie industry at utang ko ang pagsikat ko sa ama ni Ronnie kaya alam na alam ko na isang tunay na Pinoy si FPJ dahil maliit pa ito ay nagpupunta na siya sa aming mga shooting ng tatay niya,&amp;quot; wika pa ni Dolphy. Aniya, kung kinakailangan na humarap siya sa high tribunal o anumang korte ay handa siyang tumestigo para patunayan na isang tunay na Pinoy ang hari ng pelikulang Pilipino. Sinabi pa ni Dolphy, sa tagal ng pagkakakilala nila ng ama ni FPJ ay hindi niya nadinig ang pangalang Paulita Gomez kaya nagulat siya ng biglang lumutang ang pangalang ito pero &amp;quot;ang ama ni Fernando Sr. na si Aling Martha ay kilala ko dahil nakakasama pa ito minsan sa shooting.&amp;quot; Idinagdag pa ng hari ng komedya, nang malaman niya ang plano ni FPJ na tumakbong presidente ay ginawa na niya ang lahat para ma-discourage ito pero talaga anyang desidido si FPJ dahil na rin sa hindi matanggihan ang sigaw ng taumbayan na kumandidato na siyang pangulo. Upang ipakita ang kanyang full-support sa kandidatura ni FPJ ay gagawa siya ng political ad kung saan ay ieendorso niya si Da King bukod sa sasama ito sa mga kampanya basta kaya ng kanyang katawan. Sumama si Dolphy sa float ni FPJ sa motorcade nito sa pag-iikot sa buong lungsod ng Legaspi hanggang sa kalapit bayan na Sto. Domingo, Bacacay, Tabaco at Ligao. (Ulat ni Rudy Andal)</body>
<link>http://www.philstar.com/Article.aspx?articleId=240961&amp;publicationSubCategoryId=92</link>
</article>
<article>
<title>Malaca&amp;ntilde;ang dismayado kay FPJ dahil sa MTV sa halip na debate</title>
<author>Ely Saludar</author>
<date>
<month>March</month>
<day>01</day>
<year>2004</year>
</date>
<body>Dismayado ang Malaca&amp;ntilde;ang kay opposition presidential candidate Fernando Poe, Jr. kaugnay ng pagmamatigas nito na huwag lumahok sa debate ng mga kandidato sa pagka-pangulo. Sinabi ni Presidential Spokesman Ignacio Bunye, nalulungkot ang Palasyo dahil tuluyan ng umayaw si FPJ sa hamon na debate at sa halip ay idinaan na lamang sa MTV ang plataporma nito. Ayon kay Bunye, hindi dapat matakot si Da King sa presidential debate dahil kung tutuusin ay bentahe si FPJ sa televised debate dahil sa karanasan nito sa pagharap sa camera. Binigyang diin ni Bunye na nananatili ang paninindigan ng Pangulo na hamunin si FPJ sa isang debate kahit one-on-one. Ayon kay Bunye, kahit sa Tondo o anumang lugar ng mahihirap ay payag ang Pangulo dahil sa paniniwala na magkakaroon ng mahusay na batayan ang mga botante sa eleksiyon. Samantala, hindi naman pinatos ng Palasyo ang banat ni Sen. Panfilo Lacson na duwag ang Pangulo na humarap sa debate at ginagawang alibi ang pag-ayaw ni FPJ. Sinabi ni Bunye na ang gustong makaharap ng Pangulo sa debate ay ang top contender na si FPJ. (Ulat ni Ely Saludar)</body>
<link>http://www.philstar.com/Article.aspx?articleId=240963&amp;publicationSubCategoryId=92</link>
</article>
<article>
<title>Welgista aalisan ng prangkisa !</title>
<author>PSN Reportorial Team</author>
<date>
<month>March</month>
<day>02</day>
<year>2004</year>
</date>
<body>Ipinakakansela ni Pangulong Arroyo sa Department of Transportation and Communications (DOTC) ang mga prangkisa ng jeepney operators na lumahok sa nationwide strike kahapon kasunod ng mga ulat na mayroong mga welgistang driver ang gumamit ng dahas at pamimilit sa ibang driver para huminto ng pasada at makisama sa kanilang tigil-biyahe. Sinabi ni Presidential Spokesman Ignacio Bunye na desidido ang gobyerno na patawan ng kaukulang parusa ang mga transport operators na sumama sa strike alinsunod sa isinasaad ng public service act for public convenience na kinabibilangan ng suspensiyon o kayay tuluyang pagkansela sa kanilang mga prangkisa. &amp;quot;I have to protect the interest of the average Filipino, especially the riding public,&amp;quot; sabi ng Pangulo. Ayon kay Bunye, hindi nakikinig ang mga militanteng transport group sa anumang ihahayag ng pamahalaan kaugnay ng mga hakbang para himukin ang mga ito na itigil na ang kanilang ginagawang tigil-pasada. Patuloy din magmamatigas ang Malaca&amp;ntilde;ang at tiniyak nitong hindi papayagan ang hirit na fare increase dahil mas lalo umanong malaki ang epektong idudulot nito sa presyo ng mga pangunahing bilihin at serbisyo. Wala ring balak si Pangulong Arroyo na harapin sa isang dayalogo ang mga lider ng ibat ibang transport groups na nagsasagawa ng welga. Ipinaliwanag naman ni Land Transportation Franchising Regulatory Board (LTFRB) Chairman Ellen Bautista, nakasaad umano sa mga kondisyon ng pagkakaroon ng isang prangkisa ang hindi pag-antala sa biyahe upang hindi makakaapekto sa mga pasahero. Ang ginawa umano nilang welga ay isang paglabag sa naturang kondisyon. &amp;quot;As long as they abandoned their routes, paralyzed transportation, or harassed commuters and other drivers, they will be given summons for suspension or cancellation,&amp;quot; ani Bautista. Ang suspension ay maaaring tumagal ng hanggang anim na buwan. Nagsagawa ng massive strike ang mga operator at driver ng jeep kahapon sa Metro Manila at mga karatig-lalawigan upang igiit ang hinihingi nilang P1.50 dagdag sa pasahe, pag-rollback ng P15.00 sa presyo ng krudo at ang pagbibitiw ni Bautista sa puwesto dahil tinutulugan lamang umano nito ang kanilang mga hinaing. Naparalisa ng welga kahapon ang ilang bahagi ng bansa at matinding tinamaan ng tigil-pasada ay ang lalawigan ng Bulacan. Dahil sa welga, sinuspinde ang mga klase sa ibat ibang paaralan sa University Belt habang napilitan naman ang mga kawani na magsibalik sa kanilang mga tahanan dahil sa kawalan ng masasakyan. Samantala napilitang magbayad ang ilang commuter ng P20 hanggang P30 sa pedicab para lamang makapasok sa trabaho. Dalawang driver naman na miyembro ng PISTON na kabilang sa nagwewelgang jeepney driver ang inaresto ng mga pulis at nahaharap sa kasong coercion matapos i-harass ang mga kapwa driver na hindi sumali sa kanilang welga. Hindi masyadong naramdaman ang strike sa Maynila dahil hindi lahat ng transport group ay sumali. Subalit nagbanta ang mga ito na sasali sa strike sa Lunes, Marso 8 kapag hindi niresolba ng LTFRB ang kanilang hinaing ngayong araw. Handang makipagmatigasan ang mga driver na hindi pumasada kahit isang buwan mapansin lamang sila ng gobyerno. Maagap naman sa pag-iisyu ang LTFRB ng special permits sa mga provincial bus para pumasada at magsakay sa mga pasahero sa Metro Manila. Nagpakalat din ng 30 sasakyan ang PNP at AFP upang bigyan ng libreng sakay ang mga na-stranded na pasahero.(Ulat ng PSN Reportorial Team)</body>
<link>http://www.philstar.com/Article.aspx?articleId=241054&amp;publicationSubCategoryId=92</link>
</article>
<article>
<title>'Golez ang cheap mo' - Rosales</title>
<author>Malou Rongalerios</author>
<date>
<month>March</month>
<day>02</day>
<year>2004</year>
</date>
<body>&amp;quot;Cheap gimmick!&amp;quot; Ito ang naging pahayag ni Akbayan Rep. Etta Rosales sa ginagawang pangangampanya umano ni dating National Security Adviser Roilo Golez na kumakandidato bilang kongresista ng lungsod ng Para&amp;ntilde;aque. Partikular na tinukoy ni Rep. Rosales ang mga campaign photos ni Golez na nagpapakita na kasama niya si US Pres. George W. Bush na bumisita sa bansa noong nakaraang Oktubre. &amp;quot;Hindi makakatulong ito dahil wala namang kinalaman si President Bush sa Para&amp;ntilde;aque City,&amp;quot; sabi ni Rosales. Tatakbo si Golez bilang kongresista ng bagong tatag na ikalawang distrito ng Para&amp;ntilde;aque matapos umano siyang ilaglag ni Pangulong Arroyo sa mga senatorial candidates ng administrasyon dahil sa poor survey ratings. Matatandaan na dalawang beses kumandidato si Golez sa Senado subalit hindi ito nanalo. Matapos siyang magbitiw bilang national security adviser ni Pangulong Arroyo, naging aktibo si Golez sa pangangampanya at nakikita siya sa lahat ng okasyon sa Para&amp;ntilde;aque. Nagbabala si Rosales na maaaring makasuhan si Golez ng maagang pangangampanya dahil hindi pa nagsisimula ang local elections ay aktibo na siya. (Ulat ni Malou Rongalerios)</body>
<link>http://www.philstar.com/Article.aspx?articleId=241057&amp;publicationSubCategoryId=92</link>
</article>
<article>
<title>Citizenship ni FPJ pagbobotohan ngayon</title>
<author>Grace dela Cruz</author>
<date>
<month>March</month>
<day>02</day>
<year>2004</year>
</date>
<body>Magsasagawa na ngayong araw na ito ng botohan ang Supreme Court (SC) en banc hinggil sa citizenship ni action king Fernando Poe, Jr. Sinabi ng isang mapagkakatiwalaang source, pagbobotohan ng mga SC justices ang panukalang desisyon na ibaba na lamang ang kaso ni FPJ sa Court of Appeals (CA) upang doon tanggapin ang mga ebidensiya sa kaso ng aktor. Nabatid na si SC AssociateJustice Conchita Carpio-Moralles ang napili sa isinagawang raffle ng SC en banc para sumulat ng desisyon sa kaso ni FPJ. Ipinaliwanag naman ng source na depende pa rin sa magiging resulta ng deliberasyon at botohan kung tuluyang ilalabas ng SC ang promulgasyon sa kaso ni Da King. Ayon sa source, hindi umano madesisyunan ng direkta ng Mataas na Hukuman ang kaso ni FPJ hinggil sa merito nito dahil hindi ito &amp;quot;trier of facts&amp;quot;. Ang mga kaganapan at ebidensiya hinggil sa kaso ng aktor ay hindi umano saklaw ng SC dahil ito ay dumidinig lamang ng mga kasong &amp;quot;pure questions of law&amp;quot; o purong katanungan ukol sa batas. Sinabi pa rin ng impormante na mananaig at papaboran ng mayorya ng SC justices ang draft decision at ibababa ito sa CA at bibigyan ito ng 10-araw para isagawa ang pagdinig. Sa loob ng 10-araw na ito ay tatanggapin ng tatlo kataong CA justices ang mga ebidensiya sa pamamagitan ng isang paglilitis. Magsasagawa umano ng rekomendasyon ang CA sa naging resulta ng presentasyon ng mga ebidensiya at muling ibabalik ito sa SC para desisyunan muli ang kaso. (Ulat ni Grace dela Cruz)</body>
<link>http://www.philstar.com/Article.aspx?articleId=241070&amp;publicationSubCategoryId=92</link>
</article>
<article>
<title>Waiter at fotog na pinagbuhatan ng kamay ni FPJ lumantad</title>
<author>Danilo Garcia</author>
<date>
<month>March</month>
<day>02</day>
<year>2004</year>
</date>
<body>Hindi pa natatapos ang kontrobersiya sa umanoy pambubugbog sa isang dating entertainment writer, isang waiter at isang photographer naman ang lumantad at inireklamo si KNP presidential candidate Fernando Poe, Jr. ng umanoy pagbubuhat ng kamay sa kanila noong 1988. Sa isang press conference sa National Press Club, nagpakilala ang mga nagrereklamong sina Ruel Villarama, waiter at ang photographer na nagpakilala lamang sa alyas na Mar. Sa salaysay ni Mar, naganap ang insidente noong 1988 sa loob ng Music Museum sa Ermita, Maynila. Nanonood sila ng palabas ng bigla na lamang magkagulo kaya kinuha nito ang kanyang kamera sa kagustuhang maka-scoop. Dito niya nakita si FPJ na umanoy dinuduro ang waiter na si Villarama. Agad naman niya itong kinuhanan ngunit napansin umano ni FPJ ang flash ng kanyang kamera kaya siya pinadampot sa mga bodyguard nito. Sapilitan umanong kinuha ni FPJ ang film ng kanyang kamera at tinapik sa mukha ng dalawang beses bago pinaalis. Sinusugan naman ni Villarama ang pahayag ni Mar nang sabihin nito na itinulak umano siya ni FPJ at nagbasag ng bote matapos na hindi maibigay ang brand ng beer na iniinom nito. Sinabi ng dalawa na lumantad sila para suportahan ang una nang pahayag ng dating entertainment writer na si Franklin Cabaluna na inihian umano at pinagbantaan ng aktor na ibabaon sa ilalim ng puno matapos isulat ng una na &amp;quot;baog&amp;quot; ang aktor. (Ulat ni Danilo Garcia)</body>
<link>http://www.philstar.com/Article.aspx?articleId=241071&amp;publicationSubCategoryId=92</link>
</article>
<article>
<title>Loren humataw sa Ibon survey</title>
<author>Rudy Andal</author>
<date>
<month>March</month>
<day>02</day>
<year>2004</year>
</date>
<body>Inaasahang magiging dikit na ang labanan para sa vice presidential race matapos simulan ni KNP vice presidential bet Loren Legarda ang walang humpay na pag-arangkada sa pinakahuling survey ng Ibon Data Bank and Research Center. Batay sa Feb. 7-14 survey ng Ibon, si Loren ay nakatanggap ng 30.80 porsiyento ng boto ng 1,200 respondents na kinalap sa buong Pilipinas o 6.6 porsiyento na lang sa likod ng pambato ng administrasyon. Ayon sa analysts, kayang-kaya ni Loren na gibain ang maliit na lamang sa kanya ng K-4 bet sa pagkuha sa boto ng 30 porsiyento ng mga Pilipinong &amp;quot;undecided voters&amp;quot; o iyong mga botanteng hindi pa nakakapili ng kandidato. Anila, mas kapani-paniwala ang survey ng Ibon kumpara sa survey ng Social Weather Station (SWS) at Pulse Asia, na nagsabing 20 porsiyento pa ang lamang ng K-4 bet kay Loren. Ang Ibon ay isang foundation na hindi pinagkakakitaan ang inilalabas na survey at gumagamit lamang ng mga volunteer. Ang SWS at Pulse Asia naman ay parehong pribadong survey firms na sina-subcontract ang kanilang surveys sa kumpanyang Trends. Ibinulgar kamakailan ng isang pahayagan na sina-subcontract naman ng Trends ang surveys nito sa grupong kinabibilangan nina Jimmy Policarpio at Ronnie Puno na kilala umanong operators ng Malaca&amp;ntilde;ang. Dahil dito, marami ang nagdududa sa surveys na inilalabas ng SWS at Pulse Asia. (Ulat ni Rudy Andal)</body>
<link>http://www.philstar.com/Article.aspx?articleId=241081&amp;publicationSubCategoryId=92</link>
</article>
<article>
<title>3 Colonel inaresto</title>
<author></author>
<date>
<month>March</month>
<day>03</day>
<year>2004</year>
</date>
<body>Tatlong colonel na pawang Army Reservist officer ang inaresto at ngayoy kasalukuyang sumasailalim sa masusing imbestigasyon matapos na matuklasang nagre-recruit ng kadete para lumahok sa destabilisasyon laban sa pamahalaan kapag nadiskuwalipika ang kandidatura ni Koalisyon ng Nagkakaisang Pilipino (KNP) presidential candidate Fernando Poe, Jr. Kinilala ang mga opisyal na sina Col. Ernie Amboy, Lt. Col. Nelson Eleazar at isang Lt. Col. Eduardo de Castro. Ang tatlo ay itinapon sa Mindanao at itinalaga sa First Division kung saan sila magre-report. Sa impormasyong nakarating sa AFP General Headquarters sa Camp Aguinaldo, hinihikayat umano ng tatlong Army colonel ang may 100 kadete mula sa Army Reserve Command na nakabase sa Tanza, Cavite na sumama sa plano nilang mass actions kapag ibinasura ang kandidatura ni FPJ. Sinabi ni AFP-Public Information Office Chief, Lt. Col. Daniel Lucero na kailangang maimbestigahan ang umanoy balakin ng tatlong opisyal upang mapigilan ang malaking posibilidad na maulit muli ang Oakwood mutiny. Ayon kay Lucero, nadiskubre nilang sa halip na turuan ng military tactics sa digmaan ang nasabing mga kadete ay nire-recruit pala ang mga ito na sumali sa grupong magsasagawa ng pagkilos sakaling idiskuwalipika si FPJ ng Supreme Court (SC). Nabatid pa na si Amboy ay dating commanding officer ng National Capital Region (NCR) Regional Committee Defense Group, si Eleazar ay nakatalaga naman sa Community Defense Center sa Cavite at si Castro ay dati naman nagsisilbi sa Army Reserve Command sa Tanza, Cavite. Sa kasalukuyan ay masusi pang isinasailalim sa kustodya ng Phil. Army ang tatlong opisyal. Aminado naman si Lucero na sa kasalukuyan ay wala pa silang ebidensiya na mag-uugnay sa nasabing mga opisyal sa Oplan Andres ng Magdalo group na nadawit sa Oakwood mutiny. Muli ring tiniyak ni Lucero na mabibigo ang anumang tangkang destabilisasyon laban sa pamahalaan dahil nakahanda ang AFP at tatalima sila sa itinatadhana ng Saligang Batas.</body>
<link>http://www.philstar.com/Article.aspx?articleId=241160&amp;publicationSubCategoryId=92</link>
</article>
<article>
<title>Noli, panalo ulit sa Ibon survey</title>
<author>Lilia Tolentino</author>
<date>
<month>March</month>
<day>03</day>
<year>2004</year>
</date>
<body>Bali-baligtarin man ang survey, panalo pa rin si K4 vice presidential candidate Sen. Noli &amp;quot;Kabayan&amp;quot; de Castro, ayon sa pinakahuling resulta ng survey na ipinalabas ng Ibon Data Bank and Research Center. Ayon sa isang kilalang professor ng sikat na unibersidad na humiling ng anonymity, simple at malinaw ang nakasaad sa resulta ng panibagong Ibon survey, no. 1 muli si de Castro sa rating ng mga vice presidentiables. Base sa survey, tumaas ng 12.02 puntos ang rating ni de Castro. Mula 25.39% noong Disyembre 2003, sumipa ang rating ng senador sa 37.41% upang manatiling pinakapaborito ng taumbayan. Dahil sa biglang pagtaas ng grado ni Kabayan, dumoble ang lamang nito kay KNP Sen. Loren Legarda. Mula 3.62 puntos, tumaas sa 6.61 ang lamang ni de Castro kay Legarda. Sinabi ng professor na hindi na dapat pahirapan pa ang pag-analisa ng resulta ng survey. Hindi anya puwedeng paghalu-haluin ang mga resulta ng ibat ibang surveys para malaman kung lumalakas o humihina ang isang kandidato. Sa bawat survey ng ibat ibang survey oufits, ayon sa source, isa lang ang malinaw at ito ay ang palaging pangunguna ni de Castro. Bago ang Ibon, idineklara ng Pulse Asia si de Castro bilang no.1 sa vice presidential race matapos nitong tambakan si Legarda. Kamakailan lamang ay lumitaw din sa Pulse Asia survey na si de Castro ang pinakamagaling na senador matapos itong makakuha ng pinakamataas na grado sa senators performance rating. Ayon naman kay lawyer Jesse Andres, sinasabi lamang ng mga survey na si de Castro talaga ang napipisil ng taumbayan na iluklok sa pangalawang pinakamataas na posisyon sa bansa sa darating na eleksiyon. (Ulat ni Lilia Tolentino)</body>
<link>http://www.philstar.com/Article.aspx?articleId=241174&amp;publicationSubCategoryId=92</link>
</article>
<article>
<title>Mr. Palengke hataw rin sa senatorial survey</title>
<author>Lilia Tolentino</author>
<date>
<month>March</month>
<day>03</day>
<year>2004</year>
</date>
<body>Umarangkada si K-4 senatorial candidate Mar &amp;quot;Mr. Palengke&amp;quot; Roxas sa pinakahuling survey ng Ibon Data Bank and Research Center. Nanguna si Roxas sa isinagawang survey ng Ibon foundation sa mga tumatakbong senador para sa pambansang halalan sa Mayo 10, 2004. Si Roxas ay nakakuha ng 30.2%, kasunod niya sina Sen. Aquilino Pimentel, Jr. at Ramon &amp;quot;Bong&amp;quot; Revilla , Jr. na parehong nakakuha ng 27.45%; pangatlo si Miriam Defensor-Santiago, 25.48%; Juan Ponce Enrile, 24.64%; Sen. Robert Barbers, 22.43%; Alfredo Lim, 21.67%; Sen. Rodolfo Biazon, 21.14%; Jinggoy Estrada, 18.56%; Lito Lapid, 18.25% at pang-10 si Francisco Tatad, 17.41%. Ang Ibon ay isang foundation na hindi pinagkakakitaan ang inilalabas na survey at gumagamit lamang ng mga volunteers. Ang pangunguna ni Roxas sa survey, ayon sa mga supporters nito ay dahil na rin sa magaganda nitong plataporma partikular na ang pagtataguyod ng mga mahihirap. Kasabay nito, pinagkaguluhan ng mga vendor si Roxas sa pagbisita nito sa Bicutan market. Dito ipinaliwanag ni Roxas ang kanyang &amp;quot;Palengkenomics&amp;quot; o mga programa partikular na ang pagsusulong ng kabuhayan ng mga vendor at mahihirap. Ayon kay Manay Fe Pacleb, vendor-leader ng Bangkal Vendors Association, susuportahan at iboboto nila si Roxas dahil na rin sa mga programa at pagmamalasakit nito para sa mga mahihirap. (Ulat ni Lilia Tolentino)</body>
<link>http://www.philstar.com/Article.aspx?articleId=241179&amp;publicationSubCategoryId=92</link>
</article>
<article>
<title>Kaso ni FPJ bigong madesisyunan</title>
<author>Grace dela Cruz</author>
<date>
<month>March</month>
<day>03</day>
<year>2004</year>
</date>
<body>Nabigo ang Korte Suprema na tapusin kahapon ang disqualification case ni Fernando Poe, Jr. matapos na ipagpaliban ang talakayan hinggil sa merito ng kaso. Pero ayon sa isang mapagkakatiwalaang source, umikot na sa 8-6 ang botohan ng mga mahistrado, walo sa mga ito ay pumapabor upang tuluyang desisyunan ang citizenship case ni FPJ at anim para ibaba ang kaso sa Court of Appeals (CA). Nabatid na dalawang scenario ang pinagpipilian ng SC, isa ay hindi hahawakan ang kaso at ipapasa sa CA at pangalawa, hahawakan ng korte at dedesisyunan agad kung natural-born Filipino citizen si FPJ. Ayon sa source sa isinagawang en banc session ng mga SC justices ay nais hawakan ng tuluyan ng SC ang demanda laban sa aktor at hahatulan kung si FPJ ay isang tunay na Pinoy. Nabatid pa mula sa impormante sa Korte Suprema na nagkaroon ng matinding debate kahapon sa pagitan ng mga mahistrado kung dapat bang ibaba sa CA ang kaso o tuluyang ibasura ang petisyon laban sa aktor. Pinayagan din umano ang mga mahistrado na mabigyan ng pagkakataon ang dalawang SC justices na sina Artemio Panganiban at Reynato Puno na ibigay ang kanilang mga boto sa merito ng kaso dahil dumalo rin naman ang mga ito sa ginanap na oral argument noong Pebrero 19. Kasalukuyang nasa Singapore si Puno at nasa South America naman si Panganiban. Isa sa mga pinangangambahang kaganapan ay kung magkakaroon ng tie sa voting ng mga SC justices dahil tiyak na madidismis na ang petisyon laban kay Da King alinsunod sa nakasaad sa Rule 56 Section 7 ng Rules on Civil Procedure. (Ulat ni Grace dela Cruz)</body>
<link>http://www.philstar.com/Article.aspx?articleId=241188&amp;publicationSubCategoryId=92</link>
</article>
<article>
<title>Buhay iaalay ni Bro. Eddie</title>
<author>Ellen Fernando</author>
<date>
<month>March</month>
<day>03</day>
<year>2004</year>
</date>
<body>Pinahanga ni presidential aspirant at spiritual leader Bro. Eddie Villanueva ang may 6,000 negosyante nang sabihin nito sa ginanap na fund raising dinner sa Intercon Hotel sa Makati City na handa siyang ialay at ibuwis ang kanyang buhay alang-alang sa kaginhawahan ng bayan at ng sambayanang Pilipino. Sa naturang dinner na inorganisa ng Gideon, isang grupo ng mga negosyante sa Makati City, inihayag ni Bro. Eddie ang kanyang malinaw, kongkreto at &amp;quot;genuine&amp;quot; na plataproma. Naniniwala si Bro. Eddie na siya lang ang kuwalipikadong kandidato sa pagka-pangulo na makapagpapabago at magbabangon sa kahirapan sa bansa dahil sa taglay nito ang mga quality na wala sa ibang kandidato. Nangako si Villanueva na kapag siya ang nanalo ay babangon ang Pilipinas tungo sa kaginhawahan sa pamamagitan ng programa nitong all-out war laban sa korapsyon at pagiging transparent ng kanyang gobyerno na siyang magiging daan upang maalis ang kahirapan. (Ulat ni Ellen Fernando)</body>
<link>http://www.philstar.com/Article.aspx?articleId=241192&amp;publicationSubCategoryId=92</link>
</article>
<article>
<title>Sen. Villar nag-ober da bakod sa kampo ni Ping</title>
<author>Ely Saludar</author>
<date>
<month>March</month>
<day>03</day>
<year>2004</year>
</date>
<body>Binalewala ng Malaca&amp;ntilde;ang ang napaulat na paglipat ni administration Sen. Manuel Villar sa kampo ni presidential candidate Panfilo Lacson. Sinabi ni Presidential Spokesman Ignacio Bunye na marami namang taga-suporta ang Pangulo kaya hindi makakaapekto ang ulat na paglipat ni Villar sa kampo ni Lacson. Ito ay kaugnay ng pahayag ni Villar na handa nilang ampunin si Lacson sa Nacionalista Party bilang standard bearer na hudyat ng pagkalas sa kampo ni Pangulong Arroyo. Ayon kay Bunye, hindi pipigilan ng Palasyo si Villar sa anumang desisyon nito dahil sa umiiral na demokrasya sa bansa. Ipinaliwanag ni Bunye na nauunawaan ng Palasyo ang pahayag ni Villar na ang dahilan ng pagpanig nito kay Lacson ay sanhi ng &amp;quot;utang na loob&amp;quot; sa dating hepe ng PNP. Ayon sa asawa ng senador na si Congresswoman Cynthia Villar, malaki ang utang na loob nila kay Lacson dahil sa pagkakaligtas sa kanilang kinidnap na kapatid na si Christian Aguilar noong 1996 ng binuwag na Presidential Anti-Crime Commission (PACC). (Ulat ni Ely Saludar)</body>
<link>http://www.philstar.com/Article.aspx?articleId=241196&amp;publicationSubCategoryId=92</link>
</article>
<article>
<title>FPJ Pinoy - SC</title>
<author>Grace dela Cruz</author>
<date>
<month>March</month>
<day>04</day>
<year>2004</year>
</date>
<body>Isang natural-born Filipino citizen si action king Fernando Poe, Jr. kaya may karapatan siyang tumakbo sa pagka-pangulo sa nalalapit na halalan. Ito ang naging pasya kahapon ng Korte Suprema sa botong 8-5-1. Batay sa 53-pahinang desisyon ng SC en banc sa panulat ni Associate Justice Jose Vitug, dinismis ng SC ang disqualification case ni Da King at sinabing walang nakitang pag-abuso sa tungkulin ang Comelec at tama lamang ang desisyon nito na ideklarang natural-born Filipino si FPJ. Pinagbasehan ng SC ang naging rekomendasyon ng apat na amicus curiae (friends of court) na nagbibigay ng pabor sa aktor alinsunod sa nakasaad sa 1935 Constitution. Bukod kay Vitug, kasama rin sa mga nagpalabas ng hatol pabor sa pagbasura ng petisyon na kumukuwestiyon sa citizenship ni FPJ sina Chief Justice Hilario Davide, Jr.; Associate Justices Reynato Puno, Consuelo Ynares-Santiago, Angelina Sandoval-Gutierrez, Alicia Austria-Martinez, Romeo Callejo at Adolf Azcuna. Sumama pa rin sa botohan si Puno sa kabila ng ulat na siya ay nasa Singapore. Ipinaliwanag naman ni Davide sa kanyang concurring opinion na wala siyang nakitang pagkakaiba sa isang legitimate at illegitimate child at sapat na ang pagkilala ng kanyang ama tulad ng kaso ni FPJ. Ang mga tumututol naman ay sina Associate Justices Antonio Carpio, Dante Tinga, Renato Corona, Leonardo Quisumbing at ang dating ponente sa kaso ni FPJ na si Conchita Carpio-Moralles. Hindi naman sumama sa botohan si Justice Artemio Panganiban dahil siya ay nasa South America. Binigyang diin ng SC na sapat na ang birth certificate at marriage certificate na iprinisinta sa Korte ng abugado ni FPJ na si Atty. Estelito Mendoza para tuluyang hawakan ang naturang kaso. Samantala, sinabi naman ng mga petitioner sa citizenship ng aktor na handa nilang kuwestiyunin sa Mataas na Hukuman ang naging hatol nito sa pamamagitan ng paghahain ng motion for reconsideration. Ayon kay Atty. Maria Jeanette Tecson, ilalaban pa rin nila ang kaso dahil hndi anya dapat payagan na maupo sa pinakamataas na posisyon ng bansa ang isang tao na nakakaduda ang pagkamamamayan. (Ulat ni Grace dela Cruz)</body>
<link>http://www.philstar.com/Article.aspx?articleId=241288&amp;publicationSubCategoryId=92</link>
</article>
<article>
<title>GMA tinalo na si FPJ</title>
<author>Lilia Tolentino</author>
<date>
<month>March</month>
<day>04</day>
<year>2004</year>
</date>
<body>Tinalo na ni Pangulong Arroyo si Fernando Poe, Jr. batay sa pinakahuling survey ng Social Weather Stations (SWS). Sa national survey ng SWS na isinagawa noong Peb. 17 hanggang Peb. 25, nakakuha ng 31.8 porsiyento si Pangulong Arroyo at 30.5% lamang ang nakabig ni FPJ. Matatandaan na nitong nakalipas na buwan ng Enero at Pebrero ay naunahan din ng Pangulo ang tinaguriang &amp;quot;Da King&amp;quot; sa survey ng Pulse Asia sa buong bansa. Sa latest SWS survey ay pumangatlo si Raul Roco, 17.9%; pang-apat si Sen. Panfilo Lacson, 11.4%; pang-lima si Bro. Eddie Villanueva, 1.8% at kulelat ang self-proclaimed businessman Eddie Gil, 0.03%. Ayon sa mga political analyst, kung idadaos ang eleksiyon ngayon ay panalo na si Pangulong Arroyo. Sa Kabisayaan ay nangunguna si Pangulong Arroyo na merong 45 porsiyento. Nakakuha lamang si FPJ ng 19% at ang rehiyong ito ay bumubuo ng 21 percent ng pangkalahatang bilang ng mga botante, ayon sa isang SWS insider. Samantala sa Mindanao na diumanoy balwarte ng &amp;quot;Da King&amp;quot; ay 23 porsiyento ng kabuuang boto ay nakapagtala ng 41% ang Pangulo at si FPJ ay 38% lamang. Hindi naman naitago ni Pangulong Arroyo ang kanyang pagkalugod sa resulta ng SWS survey. Sa panayam kay Presidential Campaign Spokesman Mike Defensor na bagaman maliit lang ang naging lamang ng Pangulo kay FPJ ito ay nagpapakita lamang ng reaksiyon ng publiko sa patuloy na pagsasakatuparan ng Pangulo sa kanyang responsibilidad bilang presidente ng bansa. Sa susunod anyang survey ng SWS, hindi siya magtataka kung muling tataas ng mula 3% hanggang 5% ang rating ng Pangulo dahil sa wala nitong sawang pagbisita sa ibat ibang bahagi ng bansa. Sinabi pa ni Defensor na maaaring ang isang malaking nakaapekto kay FPJ ay ang pagtanggi nitong lumahok sa debate. (Ulat ni Lilia Tolentino)</body>
<link>http://www.philstar.com/Article.aspx?articleId=241303&amp;publicationSubCategoryId=92</link>
</article>
<article>
<title>Congresswoman, 3 pa inambus</title>
<author>Joy Cantos/Malou Rongalerios</author>
<date>
<month>March</month>
<day>04</day>
<year>2004</year>
</date>
<body>Tinambangan kahapon si Occidental Mindoro Rep. Josephine Ramirez-Sato at tatlo pang kasama sa tulay ng Sta. Cruz, Occidental Mindoro. Sa sketchy report na ipinarating kahapon ni Col. Fernando Mesa, commander ng Armys 204th Brigade, nagtamo ng tama ng bala sa ulo mula sa automatic weapon si Congresswoman Sato, habang sugatan din ang kanyang kasamang si board member Dante Ignacio, driver at isang security escort na hindi nakuha ang mga pangalan. Habang isinusulat ang balitang ito, idineklara ng ligtas sa panganib ang nasugatang grupo ng kongresista. Batay sa imbestigasyon, ang convoy ng grupo ni Sato na lulan ng isang Ford F150 ay patungo sa kapitolyo ng bayan ng Mamburao, Occidental Mindoro upang bisitahin ang kanyang mga supporters ng paulanan ng mga armadong lalaki pagsapit sa nasabing tulay. Sinabi naman ni AFP-Public Information Office Chief Lt. Col. Daniel Lucero na rebel infested ang lugar at isa sa sinisiyasat ay ang posibilidad na mga rebeldeng NPA ang may kagagawan sa pananambang. Naniniwala naman si dating Mindoro Occidental Rep. Ricardo Quintos, ka-tiket ni Sato, na pulitika ang dahilan ng pananambang kay Sato at sa mga kasamahan nito. Tumatakbong gobernador ng Occidental Mindoro si Sato samantalang si Quintos ang tatakbong congressman. Ayon kay Quintos, bago naganap ang insidente, sinabi ni kasalukuyang Gov. Jose Villarosa na markado at sentensiyado na silang dalawa ni Sato ng NPA. &amp;quot;Lantarang sinasabi niyang si Villarosa na markado at sentensiyado na kaming dalawa ni Cong. Sato ng NPA gayong wala kaming kasalanan sa bayan. At saka bakit si Villarosa ang nagsasabi nito,&amp;quot; pahayag ni Quintos. Matatandaan na noong 1998 ay nagkatapat din sa pagka-congressman sina Quintos at Villarosa kung saan incumbent congressman noon ang huli. Noong Dis. 13, 1997, pinatay ang dalawang anak ni Quintos na sina Paul at Michael at isa sa mga pangunahing akusado si Villarosa na ilang buwang nakulong at nakalaya lamang ng mag-piyansa. (Ulat nina Joy Cantos/Malou Rongalerios)</body>
<link>http://www.philstar.com/Article.aspx?articleId=241307&amp;publicationSubCategoryId=92</link>
</article>
<article>
<title>Nacionalistas kakalas 'pag inampon ni Villar si Ping</title>
<author>Malou Rongalerios</author>
<date>
<month>March</month>
<day>04</day>
<year>2004</year>
</date>
<body>Titiwalag sa Nacionalista Party (NP) ang mga mambabatas na miyembro ng partido kapag iginiit ng kanilang bagong chairman na si Sen. Manny Villar na &amp;quot;ampunin&amp;quot; ng partido si presidential aspirant Sen. Panfilo Lacson. Sinabi kahapon nina Deputy Speaker Raul Gonzalez (Iloilo) at Rep. James Gordon (Zambales) na personal na desisyon pa lamang ng kanilang &amp;quot;acting chairman&amp;quot; na si Villar ang panukalang ampunin si Lacson at hindi ito sentimiyento ng mga miyembro ng NP. Ayon pa kay Gonzalez, ilang ulat na rin ang kanyang natanggap na hindi pabor kay Lacson ang mga NP members sa Metro Manila at maging sa mga probinsiya kaya siguradong tututol ang mga ito sa plano ni Villar. Hindi rin nagustuhan ni Gonzalez ang naging pahayag ni Villar na para anyang nagdesisyon na siya para sa buong partido. Wala aniyang desisyon ang maaaring ilabas ng partido kung hindi ito napagkasunduan ng lahat ng miyembro. Sinabi pa ng congressman na napagkasunduan ng Nacionalistas sa buong kapuluan na manatili sa koalisyon ng Lakas-CMD hanggat walang nagiging desisyon ang national directorate. (Ulat ni Malou Rongalerios)</body>
<link>http://www.philstar.com/Article.aspx?articleId=241316&amp;publicationSubCategoryId=92</link>
</article>
<article>
<title>QC no.1-COA report: Munti kulelat sa kita</title>
<author>Ellen Fernando</author>
<date>
<month>March</month>
<day>04</day>
<year>2004</year>
</date>
<body>Inakusahan ng mga mamamayan ng Muntinlupa na palpak ang pamamahala ng kanilang Mayor Jaime Fresnedi dahil sa ipinalabas na report ng Commission on Audit (COA) na isa ito sa may pinakamasamang record ng mga lokal na pamahalaan sa Metro Manila habang ang pamamahala ni Quezon City Mayor Feliciano &amp;quot;Sonny&amp;quot; Belmonte ang nagtala ng may pinakamataas na income. Sa panghuling ulat ng COA ukol sa financial performance para sa taong 2002, nangulelat ang Muntinlupa ng makapagtala lamang ito ng net income na P54.59 milyon. Ang Muntinlupa at Para&amp;ntilde;aque ang nahuli sa lahat ng mga lungsod sa kalakhang Maynila. Naungusan pa ng maliit na bayan ng San Juan at Taguig ang Muntinlupa na isang lungsod ng makapagpatala ang dalawang bayan ng net income na P74 milyon at P68.68 milyon (ayon sa pagkakasunod). Ang limang nangungunang local government unit na may pinakamataas na kinita ay ang QC, Makati, Pasig, Manila at Las Pi&amp;ntilde;as. Dahil sa umanoy paglustay ng sobrang pera para sa pagpapasuweldo ng mga empleyado at bayad sa mga utang, renta at kuryente, ang Muntinlupa ang isa sa may pinakamataas na porsiyento ng mga gastusin kumpara sa kinita nito. Sa pamamahala ni Fresnedi, nakapagtapon ang pamahalaang lungsod ng P485.39 milyon o 60 porsiyento ng kinita nito para lamang sa pasuweldo ng mga empeyado ng lungsod, ayon sa COA report. Sa kinita ng Las Pi&amp;ntilde;as City na P840.84 milyon noong 2002 na di nagkakalayo sa income ng Muntinlupa ay nakagastos lamang ng P185 milyon o 18.8 percent ng kita nito para sa sahod ng mga empleyado. Maliit ang inilaan ng Las Pi&amp;ntilde;as para sa pasuweldo sa kabila na ito ay may 472,780 populasyon, mas malaki sa Muntinlupa na may populasyon lamang na 379,310. (Ulat ni Ellen Fernando)</body>
<link>http://www.philstar.com/Article.aspx?articleId=241317&amp;publicationSubCategoryId=92</link>
</article>
<article>
<title>Halina Perez, 2 pa patay sa road mishap</title>
<author>Joy Cantos,Ed Casulla,Francis Elevado at Tony Sandoval</author>
<date>
<month>March</month>
<day>05</day>
<year>2004</year>
</date>
<body>Nasawi sa isang aksidente ang sikat na artistang si Halina Perez at dalawa pang kasama, samantala apat ang nasugatan makaraang salpukin ng kasalubong na truck ang sinasakyan ng mga ito at tumilapon sa bangin sa national highway ng del Gallego, Camarines Sur kahapon ng umaga. Dead-on-arrival sa Tagkawayan District Hospital dahil sa bali sa leeg at likod si Perez, 22, habang dead-on-the spot naman ang manager ng aktres na si Aiza Mu&amp;ntilde;oz, isang homosexual at ang di pa nakilalang driver. Sugatan naman sina Renato Tabucol, Melon Antonio, Gerry Olaez at ang upcoming starlet na si Danna Garcel na miyembro ng Viva Hot Babes na nagtamo naman ng sugat sa binti. Sa isinumiteng report kahapon ni P/Sr. Supt. Roberto Rongavilla, naganap ang sakuna pasado alas-6 ng umaga sa kahabaan ng national highway ng del Gallego, Camarines Sur. Batay sa imbestigasyon, lulan ng Nissan Serena na may plakang XGR 305 na minamaneho ni Tabucol ang grupo ng mga biktima. Ang mga ito ay galing sa pagso-show sa Bicol at pabalik na sa Maynila ng maganap ang sakuna habang ang kasalubong na Isuzu Elf truck na puno ng kargang gulong ay patungo naman sa Legaspi City ng magsalukan. Sa lakas ng banggaan ay tumilapon ang van na sinasakyan nina Perez sa isang malalim na bangin sa gilid ng daan. Nabatid na natutulog umano si Perez sa gitna ng sasakyan kaya humampas ang ulo at likod nito. Sumuko at isinasailalim na sa kustodya ng pulisya ang driver ng truck na nakabangga sa sasakyan nina Perez. Magugunita na si Perez ay tatlong beses ng nagtangkang mag-suicide sa pamamagitan ng paglalaslas ng pulso dahilan sa mabibigat na problema sa buhay. (Ulat nina Joy Cantos,Ed Casulla,Francis Elevado at Tony Sandoval)</body>
<link>http://www.philstar.com/Article.aspx?articleId=241410&amp;publicationSubCategoryId=92</link>
</article>
<article>
<title>Kaya inambus: Congw Sato nagbayad ng talbog na tseke sa NPA</title>
<author>Malou Rongalerios</author>
<date>
<month>March</month>
<day>05</day>
<year>2004</year>
</date>
<body>May kinalaman umano sa talbog na tseke na nagkakahalaga ng P3 milyon na ibinayad sa New Peoples Army (NPA) para sa permit-to-campaign (PTC) ang pagkaka-ambush kay Occidental Mindoro Rep. Josephine Ramirez-Sato. Ito ang ibinunyag kahapon ng isang source na tumangging magpabanggit ng pangalan matapos tambangan kamakalawa ng hapon ng mga hindi pa nakikilalang lalaki si Sato sa Sta. Cruz, Occidental Mindoro. Napikon umano ang NPA kay Sato dahil hindi nila napakinabangan ang salapi na ibinayad ng kongresista para malaya itong makapangampanya sa mga lugar na hawak ng mga rebeldeng grupo. Sinabi pa ng source na hindi ito ang unang pagkakataon na tumalbog ang tseke na ibinayad umano ni Sato sa mga NPA kaya napilitan na ang Lucio de Guzman Command na isulong ang pananambang. Pero sa isang panayam, itinanggi naman ng staff ni Sato ang akusasyon. Sinabi nito na hintayin na lamang ang ipalalabas nilang press statement, pero hindi kailanman nagbayad ng PTC si Sato. Maging si dating Occidental Mindoro Rep. Ricardo Quintos na ka-tiket ni Sato at kakandidato sa congressional election ay nagsabing hindi nagbabayad ng PTC ang congresswoman. Nanindigan si Quintos sa naunang pahayag na si Occidental Mindoro Gov. Jose Villarosa ang nasa likod ng tangkang pagpatay kay Sato dahil ito ang makakalaban niya sa darating na May 10 national elections. (Ulat ni Malou Rongalerios)</body>
<link>http://www.philstar.com/Article.aspx?articleId=241426&amp;publicationSubCategoryId=92</link>
</article>
<article>
<title>FPJ 'ka-puso' ng OFWs</title>
<author>Ellen Fernando</author>
<date>
<month>March</month>
<day>05</day>
<year>2004</year>
</date>
<body>Malapit sa puso ni presidential aspirant Fernando Poe, Jr. ang libu-libong overseas Filipino workers (OFWs). Ito ang inihayag kahapon ni Willie Espiritu, national vice president ng FPJ Crusade Inc. Sinabi ni Espiritu, kung sakaling si FPJ ang papalarin manalo sa darating na halalan sa Mayo 10 ay bibigyan nito ng sapat na tulong at suporta ang mga OFW sa Japan, Saudi Arabia, Hongkong, Taiwan at Singapore. Sa ngayon ani Espiritu, kailangan umano ang &amp;quot;diplomatic intervention&amp;quot; partikular sa kinakaharap na suliranin ng mga Overseas Performing Artists (OPAs) sa Japan na biktima umano ng injustices at harassment na nagreresulta ng pagpapauwi sa kanila sa Pilipinas ng wala man lamang due process. Inilalaan na umano ni FPJ sa kanyang &amp;quot;first 100 days&amp;quot; ang agarang pagresolba sa naturang problema sa oras na ito ay manalo. Inihayag pa ni Espiritu na pinaplano na ngayon ni FPJ ang pagre-review sa pagkuha ng requirements ng isang OPAs patungong Japan. Si Espiritu ay siya ring pangulo ng Philippine Overseas Entertainment Industry (POEI) na naniniwalang si FPJ ang bagong pag-asa ng mga OFW. (Ulat ni Ellen Fernando)</body>
<link>http://www.philstar.com/Article.aspx?articleId=241428&amp;publicationSubCategoryId=92</link>
</article>
<article>
<title>Reyes,Corpus lusot sa Davao bombings</title>
<author>Ely Saludar/Lilia Tolentino</author>
<date>
<month>March</month>
<day>05</day>
<year>2004</year>
</date>
<body>Absuwelto sina National Anti-Kidnapping Task Force (NAKTAF) Chief Angelo Reyes at ISAFP Chief Gen. Victor Corpus sa Sasa wharf at Davao International Airport bombings sa Davao City noong taong 2003. Ito ang resulta ng imbestigasyon na isinagawa ng Maniwang Commission na inatasan ng Malaca&amp;ntilde;ang na magsiyasat sa akusasyon ng Magdalo Group, ang grupong naglunsad ng Oakwood mutiny sa Makati City. Sa report, sinabi ng komisyon na fake ang Oplan Greenbase na binasehan ng Magdalo sa kanilang alegasyon. Maging ang AFP at MILF ay nilinis din ng Maniwang Commission sa serye ng pambobomba sa Davao. Pero pinagsabihan nito ang defense officials dahil hindi ginawan ng kaukulang hakbang at atensiyon ang pagkalat ng fake documents ukol sa Oplan Greenbase. Maging ang pag-aresto sa ilang hinihinalang MILF members ay kinuwestiyon din ng komisyon. Samantala, wala namang natukoy ang komisyon kung sino ang tunay na salarin sa Davao bombings. (Ulat nina Ely Saludar/Lilia Tolentino)</body>
<link>http://www.philstar.com/Article.aspx?articleId=241438&amp;publicationSubCategoryId=92</link>
</article>
<article>
<title>Desisyon kay FPJ maaaring mabago</title>
<author>Grace dela Cruz</author>
<date>
<month>March</month>
<day>05</day>
<year>2004</year>
</date>
<body>Maaari pa ring makatikim ng talo ang aktor na si Fernando Poe, Jr. sa kabila ng naging desisyon noong Miyerkules ng Supreme Court (SC) na kuwalipikado si FPJ para tumakbo sa pampanguluhang halalan dahil isa itong natural-born Filipino. Ito ang binigyang diin kahapon ni Atty. Ismael Khan, Public Information Office (PIO) chief ng SC kung saan ay kanyang isiniwalat na sa nakalipas na mga desisyon ng SC en banc ay nababaligtad ito sa pamamagitan ng paghahain ng motion for reconsideration (MR) ng mga petitioner. Binanggit ni Khan ang ilang nakalipas na desisyon ng SC en banc kung saan ay sila mismo ang nagbago ng kanilang isipan at desisyon mula sa kanilang orihinal na hatol. Kabilang sa mga landmark cases na binaligtad ng Korte Suprema pagdating sa MR ay ang Kuratong Baleleng case ni Sen. Panfilo Lacson, ang Oil Deregulation Law ni Bataan Rep. Enrique Garcia at ang extradition case ni dating Manila Rep. Mark Jimenez. Binigyang diin ni Atty. Khan na puwede pa ring magbago ang takbo ng botohan dahil hindi nakaboto si Associate Justice Artemio Panganiban dahil siya ay nasa South America. Nilinaw ni Atty. Khan na hindi nakapagpadala ng kanyang boto si Panganiban dahil hindi siya makontak ng isagawa ang botohan. Madikit umano ang botohan sa ilalim ng botong 8-5-1 kaya may tiyansa pa ring mawala kay FPJ ang bendisyon ng Korte. (Ulat ni Grace dela Cruz)</body>
<link>http://www.philstar.com/Article.aspx?articleId=241439&amp;publicationSubCategoryId=92</link>
</article>
<article>
<title>Lamang ni Noli lumolobo</title>
<author>Lilia Tolentino</author>
<date>
<month>March</month>
<day>05</day>
<year>2004</year>
</date>
<body>Kahit ano pang survey at bali-baligtarin pa ito, klaro na si K4 vice presidential candidate Sen. Noli &amp;quot;Kabayan&amp;quot; de Castro ang napipisil ng taumbayan para iluklok sa pangalawang pinakamataas na posisyon sa bansa sa darating na halalan. Ito ang malinaw na lumilitaw matapos ilabas noong Lunes ng Social Weather Station (SWS) ang pinakahihintay na survey results para sa lahat ng tumatakbo sa May 10 national elections kung saan si de Castro pa rin ang nasa unahan ng karera sa pagka-bise presidente. Sa pinakahuling SWS survey, tumaas pa ng 5 puntos ang approval rating ni de Castro upang muling ilampaso si KNP bet Sen. Loren Legarda ng 28 puntos. Sinabi ng survey na mula 52% noong Enero, umangat sa 57% ang rating ni de Castro para sa Pebrero 2004. Halos magiba naman ang rating ni Legarda dahil bukod sa tinambakan ito ay sumadsad pa sa 29% ang rating ng lady solon mula sa 37%. Naitala ang pinakamalakas na suporta ni de Castro sa Class E, 62% habang si Legarda ay 27% lamang. Hindi rin nakalimot ang mga nasa ilalim ng Class D na binigyan si de Castro ng 57% approval rating at 31% naman kay Legarda. Malinaw sa SWS survey na panalo si de Castro sa halos lahat ng sulok ng bansa matapos maitala na nakakuha ang 2001 senatorial poll topnotcher ng 61% sa Luzon, 59% sa Visayas at 63% naman sa Mindanao. Sa mga naturang lugar, nakitang bugbog sarado si Legarda na kumabig lamang ng 23%, 29% at 32%. (Ulat ni Lilia Tolentino)</body>
<link>http://www.philstar.com/Article.aspx?articleId=241444&amp;publicationSubCategoryId=92</link>
</article>
<article>
<title>FPJ reresbak sa mga naninira sa kanya</title>
<author>Rudy Andal</author>
<date>
<month>March</month>
<day>06</day>
<year>2004</year>
</date>
<body>ORMOC CITY, Leyte - Nagbanta si KNP presidential candidate Fernando Poe, Jr. na bubuweltahan niya ang mga nasa likod ng panlalait at paninira sa kanyang kakayahan at pagkatao. Sinabi ni FPJ sa kanyang campaign speech kamakalawa ng gabi sa Ormoc plaza na sobra-sobra na ang panlalait at paninira nila sa kanyang pagkatao kaya &amp;quot;kapag puno na ang salop, bubuweltahan natin sila.&amp;quot; Iginiit pa ni FPJ, para siyang nabunutan ng tinik matapos magdesisyon ang Supreme Court ukol sa kanyang citizenship. &amp;quot;Hindi ako kinabahan sa isyung ito dahil tunay na Pilipino ako at wala itong duda. Naniniwala din ako na mananaig ang hustisya at katotohanan sa bandang huli kaya nagpapasalamat ako sa mga justices dahil pinairal nila ang hustisya,&amp;quot; wika pa ng KNP standard bearer. Ayon naman sa runningmate ni FPJ na si Sen. Loren Legarda, walang duda na si Da King na ang susunod na pangulo ng bansa dahil sa buhos na suportang ipinapakita ng taumbayan. Ipinahiwatig naman ni Sen Legarda, kahit ang kanyang katunggaling si Sen. Noli de Castro ng K4 ang nangunguna sa mga surveys ay hindi din siya kinakabahan dito dahil hindi naman ito ang basehan sa pagkapanalo kundi ang tunay na damdamin ng taumbayan. &amp;quot;Kahit saan kami magpunta ni Da King ay napakainit ng pagtanggap sa amin sa buong tiket ng KNP kaya walang duda ang pagwawagi namin sa darating na eleksiyon,&amp;quot; dagdag pa ni Loren. (Ulat ni Rudy Andal)</body>
<link>http://www.philstar.com/Article.aspx?articleId=241544&amp;publicationSubCategoryId=92</link>
</article>
<article>
<title>Bro. Eddie no. 1 sa DZRH survey</title>
<author>Ellen Fernando</author>
<date>
<month>March</month>
<day>06</day>
<year>2004</year>
</date>
<body>Naungusan na ni Bro. Eddie Villanueva ang mga mabibigat na kalaban nito sa halalan matapos na maitalang no.1 sa ginawang nationwide survey ng DZRH radio station. Ayon sa DZRH survey, lumabas sa official results na sa 56,810 participants ay umariba at nakalamang si Bro. Eddie na may 36.97%, pumangalawa lamang si Pangulong Arroyo na dating nauna sa survey ng Social Weather Station (SWS) na nakakuha ng 19.85%. Pangatlo si Fernando Poe, Jr. na dating nanguna sa Ibon Foundation survey sa mga presidentiables na nakakuha ng 15.15%, pang-apat si independent candidate Sen. Panfilo Lacson, 8.55%, sumunod si Raul Roco, 8.15% at pinakakulelat si Eddie Gil, 0.04% Isinagawa ang naturang survey sa tanong sa mga texters na &amp;quot;Kung ngayon gagawin ang halalan, sino ang iboboto ninyong Presidente?&amp;quot; Ang botohan ay ginawa sa loob ng dalawang araw na ginanap noong nakalipas na Lunes, Marso 1 hanggang Marso 3. (Ulat ni Ellen Fernando)</body>
<link>http://www.philstar.com/Article.aspx?articleId=241547&amp;publicationSubCategoryId=92</link>
</article>
<article>
<title>20 opisyal ng DPWH at 10 pa kinasuhan ng P134-M plunder</title>
<author>Malou Rongalerios</author>
<date>
<month>March</month>
<day>06</day>
<year>2004</year>
</date>
<body>Nahaharap sa P134 milyong kasong plunder sa Sandiganbayan ang nasa 20 opisyal ng Department of Public Works and Highways (DWPH) at 10 pribadong indibidwal na sinampahan ng kaso kahapon matapos na magsabwatan ang mga ito sa pagpapaayos ng mga sasakyan ng gobyerno. Kabilang sa mga kinasuhang opisyal sina Motorpool section chief Maximo Borje, Jr.; Administrative and Manpower Management Services director Burt Favorito; assistant director Florendo Arias, Erdito Quarto, Agerico Palaypay, Napoleon Anas, Danilo Planta, Luisito dela Rosa, Rogelio Beray, Norma Villarmino, Ricardo Juan, Jr., Nelson Umali, Maria Luisa Cruz, Melissa Espina, Violeta Tadeo, Jessica Catibayan, Violeta Amar, Robaldo Simbahan, Felipe San Jose at Rolando Castillo. Ang mga pribadong indibidwal naman na karamihan ay mga suppliers ng repair at spare parts ng mga sirang sasakyan ay sina Conchita dela Cruz, Janette Bugayong, Jesus Capuz, Rodelia Uy, Romeo Fullido, Nonette Fullido, Victoria Go, Carmelito Edem, Agusto Capuz at Vicente Santos Jr. Sa isang nilagdaang supplemental resolution, sinabi ni Ombudsman Simeon Marcelo na nakipagsabwatan si Borje at ang iba pang opisyal ng DPWH sa mga pribadong suppliers at ginamit nila sa maling paraan ang pondo ng gobyerno. Wala aniyang katotohanan ang sinasabing pagpapaayos ng mga sasakyan ng DPWH at ginamit ang pondo sa personal na dahilan. Nangyari umano ang hindi tamang paggamit ng pondo sa pagitan ng Marso hanggang Disyembre 2001 kung saan sinasabing ipinaayos ang nasa 521 sasakyan ng DPWH. Sinabi ni Special Prosecutor Dennis Villaignacio na umabot sa P82.321 milyon ang napunta kay Borje sa pamamagitan ng 4,406 false transactions. Kung kukuwentahin aniya, mas mabuti pang bumili na lamang ng bagong sasakyan ang DPWH tuwing ikalawang araw kaysa ipinaayos ang mga sirang sasakyan ng ahensiya. Ipapakita ng Ombudsman sa Sandiganbayan ang nasa 9,000 vouchers at delivery receipts na magpapatunay sa kanilang natuklasang anomalya. Idinagdag ni Villaignacio na ipiprisinta nila sa korte ang tatlong testigo na magpapaliwanag kung paano ginawa ng mga opisyal ang panloloko. Ang tatlong testigo ay naging bahagi ng modus operandi ng grupo. (Ulat ni Malou Rongalerios)</body>
<link>http://www.philstar.com/Article.aspx?articleId=241559&amp;publicationSubCategoryId=92</link>
</article>
<article>
<title>Utak sa Betty Sy kidnap; no.10 most wanted kidnaper, timbog</title>
<author>Joy Cantos</author>
<date>
<month>March</month>
<day>06</day>
<year>2004</year>
</date>
<body>Bumagsak sa mga operatiba ng National Anti-Kidnapping Task Force (NAKTAF) ang mastermind sa pagdukot sa Coca-Cola executive na si Betty Chua Sy at ang itinuturing na no. 10 most wanted kidnapper sa bansa matapos na matunton ang pinagtataguan ng mga ito sa isinagawang magkakahiwalay na raid kamakalawa sa lalawigan ng Rizal at Leyte. Kinilala ni NAKTAF Chief Angelo Reyes ang mga nasakoteng suspek na sina Sergio Macanip Jr., lider ng Waray-waray kidnap-for-ransom gang at itinuturong utak sa pagkidnap kay Sy noong Nob. 17, 2003 at ang no.10 most wanted kidnap leader na si Romeo Puria na may patong sa ulong P500,000. Ang mga suspek kasama ang sumukong kidnapper sa National Bureau of Investigation (NBI) noong nakaraang linggo sa Northern Leyte na si Gerardo Anover alyas Laydo ay iniharap ni Reyes kay Pangulong Arroyo kahapon. Sinabi ni Reyes na si Macanip ay nadakip ng mga operatiba ng ISAFP at NBI sa Brgy. Cabingtan, Tongonan, Kananga, Leyte pasado alas-2 ng hapon matapos ang 3-buwang pagtatago sa batas ng mapaslang ang kidnap victim na si Sy. Nabatid na si Macanip ay pinuno ng Waray-Waray KFR gang na may kabuuang 20 miyembro na nagplano ng pagdukot kay Sy. Samantala si Puria, 32 anyos, ay nasakote naman nitong Huwebes sa hideout nito sa Brgy. Bucabud, Montalban, Rizal matapos i-tip ng isang sibilyan sa NAKTAF hotline 727-0000. Si Puria ay responsable rin sa pagdukot sa isang Mariane dela Rosa noong Marso 27, 2003 sa Bi&amp;ntilde;an, Laguna, sangkot sa payroll robbery sa Marulas, Valenzuela City noong 2002 at armed robbery sa Antipolo City, Rizal noong Marso 2003. (Ulat ni Joy Cantos)</body>
<link>http://www.philstar.com/Article.aspx?articleId=241560&amp;publicationSubCategoryId=92</link>
</article>
<article>
<title>Ultimatum ni Atienza vs station commanders</title>
<author>Ellen Fernando</author>
<date>
<month>March</month>
<day>06</day>
<year>2004</year>
</date>
<body>Nagpalabas ng ultimatum si Manila Mayor Lito Atienza sa mga station commanders na linisin ang lungsod sa mga nagkalat na illegal gambling sa lalong madaling panahon. Sa kanyang direktiba kay WPDC director, Chief Supt. Pedro Bulaong, sinabi ni Atienza na may mga ulat na dumarating sa kanyang tanggapan laban sa mga pulis-Maynila na patuloy pa ring nasasangkot sa mga ilegal na pasugalan. Nauna rito, ipina-raid ng alkalde ang mga video karera machine sa ibat ibang lugar sa lungsod matapos makuryente at mamatay sa video karera machine ang walong taong gulang na si Raymond Reyes. Ayon kay Atienza, hindi rin lubusang magtatagumpay ang programa niyang &amp;quot;Buhayin ang Maynila&amp;quot; kung makikipagsabwatan ang mga pulis sa sindikato ng bawal na sugal. Tahasan pang sinabi ng alkalde na kung patuloy na nakapag-operate ang mga video karera, bookies, jueteng at ibang sugalan sa nasasakupan ng station commanders ay kaagad niyang irerekomenda sa liderato ng PNP na maalis kaagad sa puwesto ang sinumang opisyal ng WPDC. Hinikayat din ni Atienza ang mamamayan ng Maynila na magsumbong sa kanyang tanggapan. (Ulat ni Ellen Fernando)</body>
<link>http://www.philstar.com/Article.aspx?articleId=241569&amp;publicationSubCategoryId=92</link>
</article>
<article>
<title>Sa bantang papatayin si Jose Pidal pagnanalo: Ping nagpapapansin</title>
<author>Malou Rongalerios</author>
<date>
<month>March</month>
<day>07</day>
<year>2004</year>
</date>
<body>Nagpapapansin lamang si independent presidential candidate Senator Panfilo Lacson sa ginawa nitong banta na ipakukulong o ipapasalvage nito si Ignacio Arroyo, kapatid ni First Gentleman Mike Arroyo na umaming siya si Jose Pidal, bilang kanyang unang hakbang sa sandaling mabigyan ng pagkakataon na hawakan ang pampulitikang kapangyarihan sa bansa sa sandaling manalong pangulo sa darating na halalan. Kinastigo ni Atorni Jesus Santos, abugado ng Unang Ginoo, ang pahayag na ito ni Lacson kasabay ng paghamon sa senador na respetuhin na lamang ang batas sa pamamagitan ng paghahain ng kaso laban kay Ignacio sa korte. &amp;quot;Malakas ang loob niyang magbanta dahil alam naman niya na wala siyang pag-asang manalo sa halalan. Tila nakakalimutan ng butihing senador ang naging papel nito sa Kuratong Baleleng at hindi maaaring basta na lamang siyang pumatay o magpakulong ng tao,&amp;quot; pahayag pa ng batikang trial at litigation lawyer. Aniya, nagpapapansin lamang ang dating hepe ng Philippine National Police (PNP) sa pagbuhay nito sa isyu ng Joe Pidal. &amp;quot;Inaasahan na namin ang mga pahayag ni Lacson dahil nawawala na ito sa mata ng publiko matapos na panigan ng Supreme Court ang kandidatura ni Fernando Poe, Jr,&amp;quot; sabi ni Santos. Pinagdiinan pa ni Santos na ang mga paratang na binitawan ni Lacson laban sa magkapatid na Arroyo ukol sa money laundering ay lantarang pinabulaanan ng mga opisyal ng bangko. &amp;quot;Maging ang Senate blue ribbon committee ay itinigil ang kanilang pagsisiyasat sa isyu dahil bigo si Lacson na maghain ng matibay na ebidensiya,&amp;quot; dagdag pa niya. (Ulat ni Malou Rongalerios)</body>
<link>http://www.philstar.com/Article.aspx?articleId=241674&amp;publicationSubCategoryId=92</link>
</article>
<article>
<title>Erap,pabigat kay FPJ</title>
<author>Rudy Andal</author>
<date>
<month>March</month>
<day>07</day>
<year>2004</year>
</date>
<body>TACLOBAN CITY - Hindi pinansin ni Koalisyon ng Nagkakaisang Pilipino (KNP) standard bearer Fernando Poe, Jr. ang mga pasaring ni Felipe Miranda ng Pulse Asia na magsisilbi niyang bagahe si dating Pangulong Estrada at baka hilahin pababa ang kanyang popularidad. Sinabi ni FPJ sa kanyang press conference sa Leyte Park Hotel kahapon, hindi niya itinuturing na &amp;quot;baggage&amp;quot; o pabigat si dating Pangulong Erap kundi isa itong &amp;quot;plus factor&amp;quot; sa kanyang kandidatura. &amp;quot;I dont think so na bagahe ko si Erap, binibigyan niya ako ng mga payo sa pangangampanya,&amp;quot; wika ni FPJ. Ipinaliwanag pa ni Da King, bukod sa ibinibigay sa kanyang mga payo tungkol sa pangangampanya ay malaking tulong pa rin sa kanya si Erap dahil sa ibinubuhos na suporta nito at kanyang mga kaalyado sa pulitika. Nilinaw din ni FPJ na ang mga payo ni Erap sa kanya ay pinag-aaralan din muna niyang mabuti at sinusunod ang sa pagkakaalam niya ay makakabuti sa kanyang kandidatura. (Ulat ni Rudy Andal)</body>
<link>http://www.philstar.com/Article.aspx?articleId=241690&amp;publicationSubCategoryId=92</link>
</article>
<article>
<title>Paninira kay GMA,tigilan na</title>
<author>Malou Rongalerios</author>
<date>
<month>March</month>
<day>07</day>
<year>2004</year>
</date>
<body>Umapela kahapon ang mga mambabatas mula sa Mababang Kapulungan ng Kongreso sa mga kalaban sa pulitika ni Pangulong Arroyo na tigilan na ang pamumulitika at dalhin ang pangangampanya sa mas mataas na lebel kung saan isyu at plataporma de gobyerno ang pinag-uusapan. Sa pinagsamang pahayag, sinabi nina Representatives Monico Puentevella (Bacolod City) at Prospero Nograles (Davao City) na hindi aangat ang bansa hanggat may mga pulitiko na walang inaatupag kundi siraan ang mga kalaban. Partikular na umapela ang dalawang kongresista kay Senador Panfilo Lacson na tigilan na ang pag-atake kay Ginang Arroyo at ituon na lamang ang kanyang pangangampanya sa paghimok sa taumbayan na iboto siya sa darating na halalan. Matatandaan na pinaratangan ni Lacson si Pangulong Arroyo na ginagamit umano ang pondo ng bayan para sa kanyang kandidatura at ang pagbabanta na ipakukulong at ipapatay si Ignacio Arroyo, kapatid ni First Gentleman Mike Arroyo at umamin siya si Jose Pidal, sakaling maging pangulo ng bansa ang senador. Naniniwala pa sina Puentevella at Nograles na nais lamang ni Lacson na makuha ang atensiyon ng mga botante kaya inaatake nito si Ginang Arroyo dahil nangungulelat na ito sa presidential race kaya pilit na gumagawa ng isyu. &amp;quot;Yabang lang naman yan, hindi naman mananalo si Lacson, samantalang tiyak na ang muling pag-upo ni Ginang Arroyo sa Malaca&amp;ntilde;ang at tiyak sa kulungan ang bagsak ni Lacson dahil sa pagkakasangkot sa karumal-dumal na pamamaslang sa mga miyembro ng Kuratong Baleleng,&amp;quot; paniniwala pa ni Puentevella. Bagamat patuloy na inaatake ng mga kalaban, nananatili lamang sibil at hindi nagpapaapekto sa mga intriga ang Pangulo. (Ulat ni Malou Rongalerios)</body>
<link>http://www.philstar.com/Article.aspx?articleId=241691&amp;publicationSubCategoryId=92</link>
</article>
<article>
<title>Graduation fees sa elementary,high school bawal</title>
<author>Edwin Balasa</author>
<date>
<month>March</month>
<day>07</day>
<year>2004</year>
</date>
<body>Nagpalabas ng memorandum order and Department of Education (DepEd) upang pagbawalan ang mga principal at guro na maningil ng graduation fee o kontribusyon para sa graduation rites ng mga grade 6 at fourth year high school students na magsisipagtapos ngayong taon. Nakasaad rin sa memorandum order no.11 na pinirmahan ni DepEd Sec. Edilberto de Jesus na mahigpit na ipatutupad ang naturang order subalit hindi nakasaad doon kung ano ang igagawad na parusa sa mga lalabag. Nilinaw naman ni de Jesus na maaaring ang Parents Teachers Association ang mangasiwa ng voluntary solicitation sa mga estudyante kung nanaisin nila. &amp;quot;But teachers and principals should not be involved in the collection of these contributions,&amp;quot; ani de Jesus. Ipinag-utos din ni de Jesus na ipagbabawal ang magarbong mga kasuotan at extraordinary venue sa graduation ceremonies. Sa mga teacher naman na magpapa-project para maka-graduate ang kanilang mga estudyante, ipagbabawal ang paghingi ng mga non-academic projects. Dapat ay boluntaryo rin ang pangongolekta para sa annual yearbook. (Ulat ni Edwin Balasa)</body>
<link>http://www.philstar.com/Article.aspx?articleId=241702&amp;publicationSubCategoryId=92</link>
</article>
<article>
<title>MMDA bias sa vendor</title>
<author>Lordeth Bonilla</author>
<date>
<month>March</month>
<day>07</day>
<year>2004</year>
</date>
<body>Inakusahan ni Muntinlupa City Congressman Ruffy Biazon si Metropolitan Manila Development Authority (MMDA) Chairman Bayani Fernando dahil sa pagiging &amp;quot;double standard&amp;quot; nito sa pagpapatupad ng batas trapiko. Partikular na tinukoy ng solon ang kampanya ng ahensya sa pagtataboy sa mga vendor sa mga sidewalk sa mga pangunahing lansangan sa Metro Manila. Aniya, double standard ang pinatutupad na batas ni Fernando kung saan ang mga vendor lamang ang kaya nito at hindi ang mga malalaking kumpanya na sumasakop ng mga sidewalk na isa sa dahilan ng pagsisikip ng daloy ng trapiko. Tinuran ni Biazon ang Dela Rosa Bus Company na matatagpuan sa Metropolis, Alabang Viaduct, nasabing lungsod na lantaran ang pagsakop ng mga bus nito sa sidewalk na hindi binibigyan ng pansin ng MMDA. Sinabi pa ng mambabatas na tinawagan niya ng pansin ang pamunuan ng MMDA at umabot pa ito sa Kongreso upang resolbahin ang naturang usapin ngunit nagkibit-balikat lamang si Fernando hinggil dito. Nilinaw nito na hindi siya tutol sa programa ng MMDA sa paglilinis ng sidewalk ngunit kailangan aniya ay pantay-pantay ang pagpapatupad ng batas. (Ulat ni Lordeth Bonilla)</body>
<link>http://www.philstar.com/Article.aspx?articleId=241703&amp;publicationSubCategoryId=92</link>
</article>
<article>
<title>FPJ campaign rally minulto sa Ormoc</title>
<author>Rudy Andal</author>
<date>
<month>March</month>
<day>08</day>
<year>2004</year>
</date>
<body>TACLOBAN CITY, Leyte - Kakaibang karanasan sa campaign sortie ang dinanas ng mga reporter na nagko-cover kay Fernando Poe Jr. nang mag-overnight ang mga ito sa Pongos Hotel sa Ormoc City. Nalaman ng mga reporter na ang nasabing hotel ay kabilang sa mga establisimiyentong nilubog dahil a flash flood sa Ormoc tragedy kung saan ay libu-libo ang nasawi. Ayons sa source, maraming bangkay ang hindi na nakilala nang lubugin ng flash flood ang nasabing hotel. Ang ibang reporters ay tumaas ang mga balahibo at kinilabutan sa pagpasok pa lamang nila sa kanilang kuwarto sa old building ng Pongos Hotel. &amp;quot;Iba ang pakiramdam ko sa pagpasok pa lamang sa room ko sa hotel kaya nagmamadali ako na lumipat sa ibang kuwarto para makisama na lamang sa ibang kuwarto sa new building ng Pongos,&amp;quot; wika ng isang broadsheet reporter. Takot na takot na baka makakita ng multo ang broadsheet reporter kaya nakiusap sa kapwa reporter na nasa kabilang bagong gusali ng Pongos hotel na magsama na lamang sila sa kuwarto. Ang isang cameraman naman ng telebisiyon na kabilang din sa sortie mediamen ng Koalisyon ng Nagkakaisang Pilipino (KNP) ay nagulat nang habang nakahiga siya sa kama ng kanilang kuwarto sa Pongos hotel sa old building ay biglang lumilipat ng channel ang telebisyon gayung nasa tabi ng kanyang higaan ang remote control nito. &amp;quot;Wala namang naglilipat ng channel sa TV pero kusang lumilipat ito ng channel kaya parang kinabahan ako,&amp;quot; wika ng TV cameraman. Maging ang isang broadsheet reporter ay nakaranas din ng kakaibang pakiramdam sa Pongos Hotel. Sinabi ng isa pang reporter na habang nakahiga siya at nakapikit ang mata ay parang nakakakita siya ng mga bata kaya halos hindi na siya makatulog sa magdamag sa nasabing hotel. Marami palang bata ang nabaon nang buhay ng magkaroon dito ng flash flood bukod sa maraming transient occupants ng hotel na nabaon din ng buhay ang hindi nakilala na karamihan ay mga ahente ng softdrinks. (Ulat ni Rudy Andal)</body>
<link>http://www.philstar.com/Article.aspx?articleId=241798&amp;publicationSubCategoryId=92</link>
</article>
<article>
<title>Panalo ni GMA tiniyak sa Surigao del Norte</title>
<author></author>
<date>
<month>March</month>
<day>08</day>
<year>2004</year>
</date>
<body>Tiniyak kahapon ng pamilyang Barbers ng lalawigan ng Surigao del Norte ang isang landslide victory para kay Pangulong Arroyo at K4 coalition sa darating na halalan. Ginawa ni Rep. Ace Barbers at Surigao del Norte Governor Lyndon Barbers ang pahayag matapos na bisitahin ng Lakas-CMD candidates ang lalawigan na ang host ay si Senador Robert &amp;quot;Bobby&amp;quot; Barbers, reelectionist senator ng K4 coalition na ikinokonsiderang balwarte niya ang lalawigan. Ayon kay Ace Barbers at Gov. Lyndon Barbers, mayorya ng mga alkalde at konsehal ng lalawigan ay sumusuporta sa tiket ng administrasyon dahil sa mga benepisyong naipagkaloob sa kanila hinggil sa programang pangkabuhayan at proyektong pang-imprastraktura ng pangasiwaang Arroyo. Sinabi ng mga Barbers na ang mainit na pagtanggap ng mga mamamayan sa lalawigan sa GMA-Noli tandem at K4 coalition senatorial team na ginawa sa Surigao City gymnasium at dinaluhan ng may 7,000 katao ay nagpapakita ng lakas ng puwersa ng mga kandidato ng administrasyon. Ayon kay Senator Barbers, dating kalihim ng DILG na &amp;quot;saan man bahagi o lalawigan magtungo ang K4 coalition team ay naroon ang pagkasabik at interes ng mamamayan na nagkukumpirma lamang ng surveys na halos magpang-abot na ang approval rating ng Pangulo kay FPJ. Ipinaliwanag din ni Barbers na samantalang malaki ang kalamangan ni vice presidential bet Noli de Castro sa kanyang katunggali sa mga surveys, ipinakikita din ng mga survey na dominante ng K4 ang Magic 12 sa senatorial race. (Rudy Andal)</body>
<link>http://www.philstar.com/Article.aspx?articleId=241812&amp;publicationSubCategoryId=92</link>
</article>
<article>
<title>Sen. Lacson kinastigo ng mga kongresista</title>
<author>Malou Rongalerios</author>
<date>
<month>March</month>
<day>08</day>
<year>2004</year>
</date>
<body>Kinastigo ng mga kongresista ang naging pahayag ni Senador Panfilo Lacson na pamimili ng boto para kay Pangulong Arroyo ang pagpapalabas umano ng pondo para sa mga proyekto sa pagsasaka. Sa sama-samang pahayag, sinabi nina Representatives Prospero Nograles (Davao City), Wilfrido Villarama (Bulacan) at Roque Ablan (Ilocos Norte) na walang katotohanan ang mga bintang ni Lacson kaugnay sa P728 milyong pondo para sa agrikultura. Ayon pa kay Nograles, isa lamang panibagong panlilinlang sa taumbayan ang ginawa ni Lacson upang mapansin ang kanyang naghihingalong kandidatura sa pagka-pangulo. &amp;quot;Maging si Agriculture Secretary Cito Lorenzo ay nagpahayag din na hindi pa naibibigay ang nasabing pondo dahil ginagawa pa ang mga patakaran para sa maayos na paggamit dito,&amp;quot; paliwanag pa ni Nograles. Sinabi pa ng chairman ng House committee on housing and urban development na walang kinikilangan ang pagpapalabas ng pondo para sa mga kongresista dahil bahagi ito ng kanilang tungkulin sa bayan. &amp;quot;Anuman ang partido mo ay mabibigyan ng pondo, alam ni Lacson yan dahil isa siyang senador, yun bang ibinigay sa kanyang Priority Development Assistance Fund (PDAF) ay bahagi pa rin ng pagbili ng boto para kay Ginang Arroyo, malaking kalokohan yan,&amp;quot; sabi pa ni Nograles. Maging si Villarama ay nagsabing pinakita lamang ni Lacson ang kanyang bias sa mga magsasaka. (Ulat ni Malou Rongalerios)</body>
<link>http://www.philstar.com/Article.aspx?articleId=241815&amp;publicationSubCategoryId=92</link>
</article>
<article>
<title>Mga Pinoy entertainer sa Japan umapela laban sa harassment</title>
<author>Ellen Fernando</author>
<date>
<month>March</month>
<day>08</day>
<year>2004</year>
</date>
<body>Umapela kahapon ang Association of Performing Artist of the Philippines (APAP) sa Japan Bureau of Immigration (BI) na irespeto ang karapatan ng maraming bilang ng Filipino entertainers na nagtatrabaho ngayon sa nasabing bansa dahil sa walang puknat na pag-aresto at panghaharas sa mga ito. Ayon kay Maureen Advincula, 28, pangulo ng APAP, matagal na silang nakakatanggap ng reklamo hinggil sa umanoy nararanasang harrassment at pagmamaltrato sa mga Overseas Performing Artists (OPAs) na kadalasan ay ipinapa-deport na hindi sumasailalim sa &amp;quot;due process&amp;quot;. Sinabi ni Advincula, isinagawa ng Japan Bureau of Immigration sa mga OPAs ang &amp;quot;massive crackdown&amp;quot; sa mga club, amusement center at maging sa mga shopping malls. Hiniling na rin ng grupo ni Advincula sa gobyerno na gumawa ng agarang aksyon laban sa reklamo ng mga performing artists kung ayaw nilang mawalan ng hanapbuhay ang mga entertainers sa Japan na siyang pangunahing nagpapasok ng dolyar sa kaban ng bansa. Una dito, isiniwalat na rin ng grupo ni Willie Espiritu, pangulo ng Philippine Overseas Entertainment Industry (POEI) Foundation ang nararanasang problema ng mga Filipino entertainers ngunit nananatili na walang aksyon ang kinauukulang ahensya ng ng pamahalaan. Nagbanta ang grupo ni Advincula na mapipilitan silang magsagawa ng kilos protesta sa susunod na mga araw upang kalampagin ang pamahalaan hinggil sa nasabing suliranin ng OPAs. (Ulat ni Ellen Fernando)</body>
<link>http://www.philstar.com/Article.aspx?articleId=241825&amp;publicationSubCategoryId=92</link>
</article>
<article>
<title>Computerized elections isusulong</title>
<author>Ellen Fernando</author>
<date>
<month>March</month>
<day>08</day>
<year>2004</year>
</date>
<body>Ilang grupo ng party list tulad ni Comelec chairman Benjamin Abalos ang naghayag na handa silang magpakulong maisulong lamang ang implementasyon ng Republic Act 8436 o Election Automation Law sa darating na May 10 elections. Ito ang paninindigan kahapon sa isang forum ng mga lider ng Assalam party list, Anak Mahirap, FPJ-Youth wing Batang panday, ASAP at MakaBansa. Sinabi ng grupo, kahit magresulta ng kanilang pagkakakulong, tulad ng unang inihayag ni Aablos ay hindi sila titigil hanggat hindi naipatutupad ang computerized election kahit sa ilang piling lugar lamang sa bansa. Ayon kay Atty. Rey Bagatsing, founder ng Anak Mahirap, makatitiyak ng malinis at mapayapang halalan sa darating na Mayo kapag naipatupad ang &amp;quot;poll automation&amp;quot;. Sinabi naman ni Nelson Celis, Information Technology (IT) expert, sinertipikahan na ng Department of Science and Technology (DOST) ang mga computer na gagamitin sa halalan na 100 porsiyentong ligtas sa anumang balak na pandaraya. Maging ang limang Kongresista na sina Benasing Macarambon Jr., Hussin Amin, Munir Absson, Faysah Dumarpa at Guimid Matalam sa Autonomous Region in Muslim Mindanao (ARMM) ay nagbigay na ng kanilang suporta sa Comelec para ipatupad ang poll automation sa kanilang lugar dahil ayaw na nilang bumalik sa manu-manong halalan. Inihayag naman ni Jolly S. Lais ng Assalam, maiiwasan din ang vote buying at karahasan sa halalan kapag ipinatupad ang computerized election. (Ulat ni Ellen Fernando)</body>
<link>http://www.philstar.com/Article.aspx?articleId=241829&amp;publicationSubCategoryId=92</link>
</article>
<article>
<title>14 bantay ni Erap sibak</title>
<author>Joy Cantos,Lilia Tolentino at Malou Rongalerios</author>
<date>
<month>March</month>
<day>09</day>
<year>2004</year>
</date>
<body>Sinibak kahapon ng Philippine National Police (PNP) ang 14 miyembro ng custodial team na nagbabantay sa pinatalsik na si dating Pangulong Joseph Estrada kaugnay sa pagpunta ni Erap sa rest house niya na malapit sa kanyang detention cell sa Camp Capinpin, Tanay, Rizal ng walang court order. Bunsod nito, pinagpapaliwanag ng Sandiganbayan hanggang Miyerkules sina PNP Chief Gen. Hermogenes Ebdane, Jr. at Police Security and Protection Office (PSPO) director, P/Chief Supt. Rolando Sacramento kung bakit nakapunta si Estrada sa kanyang rest house. Sa ginanap na press briefing sa Camp Crame, sinabi ni Ebdane na handa silang harapin ang anumang asunto na posibleng iharap sa kanila sa nasabing isyu para maipaliwanag ang kanilang panig. Nilinaw pa ni Ebdane na walang kinalaman si Pangulong Arroyo sa sinasabing paglilipat kay Erap sa villa nito sa Tanay mula sa Camp Capinpin. &amp;quot;When all candor, she (PGMA) has nothing to do with this, thats why we have initiated the relief and the investigation of the custodial unit thats in charge of the former president,&amp;quot; ayon pa kay Ebdane. Agad sinibak ni Ebdane si P/Supt. Melchor Ysulat, pinuno ng custodial team ni Erap at 13 pa nitong tauhan at bubuo na lamang ng bagong task group. Nahaharap sa kasong administratibo at pagkakasibak sa serbisyo ang naturang custodial team kapag napatunayang guilty ang mga ito. Handa naman si Pangulong Arroyo na sagutin ang contempt of court na iniharap ng Sandiganbayan kaugnay sa pagpapahintulot kay dating Pangulong Estrada na makalipat sa kanyang rest house mula sa kanyang detention cell sa Camp Capinpin. Ayon kay Presidential Spokesman for Political and Campaign Issues Mike Defensor, walang nilabag na batas ang Pangulo at wala itong kinalaman sa maluwag na tratong ipinagkakaloob sa dating presidente. Sinabi ni Defensor na walang kinalaman ang Pangulo sa mga isyung may kinalaman sa pribilehiyong ito dahil wala namang report siyang tinatanggap mula sa PNP. Ipinagtanggol naman ni Special Prosecutor Dennis Villa-ignacio si Pangulong Arroyo sa diumanoy pag-uutos nito na ilipat si Estrada sa kanyang rest house. Sinabi ni Villa-ignacio na walang written directive ang Pangulo na ilipat si Estrada ng kulungan dahil tanging ang Sandiganbayan lamang ang may kapangyarihan na ipag-utos ito.(Ulat nina Joy Cantos,Lilia Tolentino at Malou Rongalerios)</body>
<link>http://www.philstar.com/Article.aspx?articleId=241925&amp;publicationSubCategoryId=92</link>
</article>
<article>
<title>Erap sa civil society: Maging makatao naman kayo!</title>
<author></author>
<date>
<month>March</month>
<day>09</day>
<year>2004</year>
</date>
<body>Kinondena ni dating Pangulong Estrada ang mga maling impormasyon na ipinakakalat ng civil society group na Plunder Watch ukol sa kanyang &amp;quot;house arrest&amp;quot; sa kanyang villa sa Tanay. Ayon kay Estrada, naturingan anya tayong isang bansang Katoliko, pero may mga Pilipino na hindi naman makatao. &amp;quot;This is supposedly a Catholic country. Why is it that some of our countrymen do not even have compassion?&amp;quot; sabi ni Erap. Binanggit ni Estrada ang mga non-Catholic nations gaya ng Indonesia at Argentina na pumayag sa &amp;quot;city arrest&amp;quot; para kay dating President Suharto at ex-Argentine President Carlos Menem, na katulad niyang nakasuhan ng corruption. Sa kabila nito, pinasalamatan naman ni Estrada si dating Pangulong Cory Aquino dahil sa pahayag ng huli na sinusuportahan niya ang ginawang pagbibigay ng special pass kay Estrada. Binanggit din nito ang kaso ng yumaong si Sen. Benigno &amp;quot;Ninoy&amp;quot; Aquino na pinayagang makauwi sa kanilang tahanan sa Quezon City tuwing birthday niya at iba pang mahahalagang okasyon sa kanilang pamilya at makapunta ng Amerika para magpagamot. &amp;quot;And those things were granted to Ninoy who was already convicted of the (rebellion) cases against him by the courts and he enjoyed those privileges even during the martial law regime,&amp;quot; pagdidiin ni Estrada. &amp;quot;Sa kaso ko, hindi pa ako nahahatulan,&amp;quot; dagdag pa ni Estrada.</body>
<link>http://www.philstar.com/Article.aspx?articleId=241929&amp;publicationSubCategoryId=92</link>
</article>
<article>
<title>Erap sa Pinas na magpapa-opera</title>
<author>Malou Rongalerios</author>
<date>
<month>March</month>
<day>09</day>
<year>2004</year>
</date>
<body>Pinababawi na ni dating Pangulong Estrada sa kanyang mga abogado ang kanilang mosyon sa Sandiganbayan na humihiling na makapagpa-opera ng kanyang tuhod sa Amerika dahil sa kabiguang makakuha ng visa. Sinabi kahapon ni Atty. Raymund Fortun na dito na lamang magpapagamot sa Pilipinas ang dating pangulo. Ipinaliwanag ni Fortun na bahagi ng polisiya ng ibang bansa katulad ng Amerika at Japan na huwag magbigay ng visa sa isang taong nahaharap sa mga kasong kriminal. Nauna rito, sinabi ni Estrada na hihilingin na lamang niya sa korte na payagan siyang sumailalim sa lingguhang therapy treatment sa Cardinal Santos Medical Center. Magugunitang bagaman at pinagbigyan ng Special Division ang mosyon ni Estrada na makalabas ng bansa, naging problema naman nito ang napakamahal na operasyon sa Amerika at ang patuloy na pagtanggi ng US Embassy na mabigyan siya ng visa. Napabalita rin noong nakaraang Disyembre na wala nang balak pumunta ng Amerika si Estrada dahil nais nitong ipangampanya ang kanyang kaibigang si Fernando Poe, Jr. Dalawang buwan nang hinihintay ni Estrada na mapagkalooban ng US visa. (Ulat ni Malou Rongalerios)</body>
<link>http://www.philstar.com/Article.aspx?articleId=241941&amp;publicationSubCategoryId=92</link>
</article>
<article>
<title>Ayon kay Bong Revilla: Hanapbuhay sagot sa problema ng bansa</title>
<author>Lilia Tolentino</author>
<date>
<month>March</month>
<day>09</day>
<year>2004</year>
</date>
<body>&amp;quot;Kung lahat ay abala sa kanyang mga gawaing pangkabuhayan, ang mga krimen ay mababawasan kundi man tuluyang mawawala. Ito ang sinabi ni K4 senatorial candidate Ramon &amp;quot;Bong&amp;quot; Revilla, Jr. na naniniwalang hanapbuhay ang tanging kasagutan sa problema ng bansa. Ayon kay Revilla na nagpasimuno ng mga job fair sa Cavite nuong siyay nanunungkulan bilang gobernador, ang nakawan, carnapping, cellphone snatching, smuggling, kidnapping at iba pang may kinalaman sa pagkakakitaan ay maililibing sa limot at mapait na alaala na siyang nagiging balakid sa pagsulong ng ating kabuhayan. Gayundin ang pagkalulong sa ipinagbabawal na gamot sapagkat ang kanilang mga bibiktimahin ay magiging busy sa paghahanapbuhay, sabi pa ng nangungunang kandidato sa pagka-senador at dating chairman ng Videogram Regulatory Board na kung saan siyay tumanggap ng pagbabanta sa kanyang buhay dahilan sa mahigpit na pagpapatupad ng batas laban sa pamemeke at pagbebenta ng mga pirated videos. Kung akoy papalarin, ani Revilla, aking isusulong ang isang comprehensive job program na naglalayong mabigyan ng trabaho ang lahat ng Pilipino, maging itoy Kristiyano, Muslim, Ilokano, Tagalog, Pampango, Bikolano, Bisaya at iba pa. Sinabi ni Revilla na una sa lahat, kailangang magkaisa ang lahat ng Pilipino, limutin ang mga hidwaan at di pagkakakaunawaan sapagkat hindi ito magugustuhan ng mga foreign investors. Ang Pilipinas ay isang ideal investment place sapagkat maganda ang klima at ang mga Pilipinoy kilala sa kanilang pagka-hospitable, sabi pa ni Revilla. (Ulat ni Lilia Tolentino)</body>
<link>http://www.philstar.com/Article.aspx?articleId=241942&amp;publicationSubCategoryId=92</link>
</article>
<article>
<title>Alyansa nina Ping at FPJ inaayos na - Pichay</title>
<author>Malou Rongalerios</author>
<date>
<month>March</month>
<day>09</day>
<year>2004</year>
</date>
<body>Ibinulgar kahapon ni Surigao del Sur Rep. Prospero Pichay, Jr. na nagkakaroon na ng pag-uusap ang kampo nina presidential aspirant Fernando Poe, Jr. at Sen. Panfilo Lacson sa layuning talunin ang kandidatura ni Pangulong Arroyo. Sa kanyang pahayag, sinabi ng chairman ng House committee on national defense na kabilang sa napagkasunduan umano ay ang pagkalas sa pampanguluhang halalan ni Lacson sa susunod na linggo o sa sandaling mabulgar sa taumbayan ang naganap na pag-uusap. Idinagdag pa ni Pichay na ikinasa umano ang nasabing kasunduan ng mga malalapit na kaibigan ng dalawang kandidato. Gayunman, naniniwala rin si Pichay na habang hindi pa plantsado ang usapan nina FPJ at Lacson, patuloy na gagawin ng dating hepe ng PNP ang kanyang paboritong laro - ang pagpapakalat ng mga maling paratang laban sa kanyang mga kalaban. &amp;quot;Ang plano nila ay mabaligtad ang resulta ng mga survey at hatakin ang mga tagasuporta ni Ginang Arroyo sa pamamagitan ng maruruming taktika tulad ng paninirang-puri,&amp;quot; pahayag pa ni Pichay. Inihalimbawa pa nito na papapel na masamang pulis si Lacson samantalang tahimik lamang ang kampo ni FPJ sa mga isyung ibabato ni Lacson laban kay Arroyo. Pero, naninindigan si Pichay na anumang maruming taktika sa pulitika ang gawin ng oposisyon, ay hindi nito matitinag ang matibay na kandidatura ni Pangulong Arroyo. (Ulat ni Malou Rongalerios)</body>
<link>http://www.philstar.com/Article.aspx?articleId=241952&amp;publicationSubCategoryId=92</link>
</article>
<article>
<title>Graft vs Noli isasampa sa Ombudsman</title>
<author>Grace dela Cruz</author>
<date>
<month>March</month>
<day>09</day>
<year>2004</year>
</date>
<body>Hinikayat kahapon ng Bagong Lahing Pilipino Development Foundation ang lahat ng iba pang mga nabiktima ng &amp;quot;pangongotong ni vice presidential candidate Sen. Noli &amp;quot;Kabayan&amp;quot; de Castro na lumantad na upang mabigyan sila ng hustisya. Nabatid kay Andrew Gonzales, national director ng nasabing foundation, sasampahan ng Bagong Lahi Foundation ng graft charges si de Castro kaugnay ng anila ay paghingi ng senador sa kanila ng P3.5 million noong taong 2002 bilang umanoy membership fee nila sa Kabayan Foundation. Tinanggihan ng Bagong Lahi, na noon ay kilala pa sa pangalan na East Pacific AAA Foundation, ang panggigipit ng mga tauhan ni de Castro gamit ang kanyang programa sa telebisyon na, Magandang Gabi Bayan, noong Pebrero 2002. Ayon kay Gonzales, laking gulat na lang nila nang banatan sila ni de Castro gamit ang kanyang programang MGB. Idinagdag pa niyang sa MGB ay pinalutang ni de Castro ang isang testigo laban sa East Pacific na kanilang napag-alaman na may kaso ng panggagahasa sa sariling anak at mga asunto ng estafa. Dahil sa kahihiyang inabot sa paninira sa kanilang organisasyon, napilitan si Gonzales at iba pang opisyal nito na palitan ang kanilang pangalan mula sa East Pacific sa Ang Bagong Lahi. Nagkalakas ng loob ang grupo na isambulat sa publiko ang &amp;quot;pangongotong&amp;quot; sa kanila ni Kabayan ng mabasa nila sa internet na marami rin palang ibang biktima ang VP candidate. Nakasaad sa internet website na hinihingan niya ng P 300,000 pataas ang bawat nais niyang banatan o protektahan gamit ang programa niyang MGB. (Ulat ni Grace dela Cruz)</body>
<link>http://www.philstar.com/Article.aspx?articleId=241953&amp;publicationSubCategoryId=92</link>
</article>
<article>
<title>Kaso vs GMA ibinasura</title>
<author>Grace Dela Cruz at Malou Rongalerios</author>
<date>
<month>March</month>
<day>10</day>
<year>2004</year>
</date>
<body>Hindi maaaring sampahan ng kasong kriminal si Pangulong Gloria Macapagal-Arroyo hanggat hindi ito sumasailalim sa impeachment process. Ito ang nilinaw kahapon ni Asst. Ombudsman Ernesto Nocos kasunod ng iniharap na kasong &amp;quot;conniving with or consenting to evasion of prison&amp;quot; at &amp;quot;usurpation of judicial functions&amp;quot; laban kina Pangulong Arroyo, Housing Secretary Michael Defensor, PNP Chief Gen. Hermogenes Ebdane at Police Security and Protection Office Chief Supt. Roland Sacramento dahil sa pagpayag umano ng mga ito na makapunta si dating Pangulong Estrada sa kanyang rest house na ilang metro lamang ang layo sa kanyang kulungan. Batay sa anim na pahinang affidavit-complaint, ibinulgar ng PlunderWatch na dalawang beses isang linggo na nakakapunta sa kanyang rest house si Estrada lalo pa kung may dumarating itong bisita at sa pagkakataong ito ay pinapayagan itong manatili sa nasabing bakasyunan na matatagpuan lamang ilang metro ang layo mula sa Camp Capinpin sa Tanay, Rizal kung saan ito ipinag-utos na idetine ng Sandiganbayan. Binigyang-diin ng PlunderWatch sa reklamo nito na nagsabwatan ang mga nasabing opisyal para payagan ang ganitong sistema gayong wala namang court order na nagpapahintulot nito. Pero ayon kay Nocos, hindi maaaring kasuhan ang pangulo ng bansa dahil isa itong impeachable official. Inihalimbawa nito ang kaso ni Estrada na dumaan muna sa impeachment process sa Kongreso bago nasampahan ng Ombudsman ng kaso sa Sandiganbayan. Pero tiniyak ni Nocos na magsasagawa pa rin ng imbestigasyon ang kanilang tanggapan para madetermina kung maaari itong maging basehan para sa pagsusulong ng isang impeachment complaint laban sa Pangulo. Sinabi naman ni Cebu Rep. Antonio Cuenco na isang abogado, &amp;quot;impeachable official&amp;quot; si Arroyo at hindi ito maaaring kasuhan dahil sa ginawang pagkakamali ng kanyang subordinates. Matatawag din anyang premature ang isinampang kaso ng PlunderWatch laban kay Arroyo at iba pang opisyal ng gobyerno dahil hanggang sa kasalukuyan ay sinisiyasat pa ng Sandiganbayan mula sa mga opisyal ng PNP kung pinayagan nga ang house arrest kay Estrada. Ngayong araw na ito pa lamang haharap sa Sandiganbayan ang ilang opisyal ng PNP kaugnay sa sinasabing pagtungo ni Estrada sa kanyang rest house. Nanindigan si Cuenco, isang constitutional lawyer na labag sa justice system ng bansa ang pagsasampa ng kasong kriminal laban sa pangulo ng bansa dahil lamang sa kasalanan ng kanyang mga tauhan. &amp;quot;The President cannot be held liable for the wrongful acts of her subordinates,&amp;quot; pahayag ni Cuenco. Idinagdag ni Cuenco na base sa Art. XI Sec. 2 ng Konstitusyon, ang Pangulo ng bansa ay maaari lamang patalsikin sa kanyang puwesto sa pamamagitan ng impeachment dahil sa culpable violation of the Constitution, treason, bribery, graft and corruption at betrayal of public trust.(Ulat nina Grace Dela Cruz at Malou Rongalerios)</body>
<link>http://www.philstar.com/Article.aspx?articleId=242043&amp;publicationSubCategoryId=92</link>
</article>
<article>
<title>P 6-M para gibain si Noli,nabuking !</title>
<author>Lilia Tolentino</author>
<date>
<month>March</month>
<day>10</day>
<year>2004</year>
</date>
<body>Nabulgar ang umanoy P6 milyong demolition job ng isang PR group para pigilin ang lalo pang umaalagwang survey rating ni K4 vice presidential candidate Sen. Noli de Castro. Sa pahayag kahapon ni K4 spokesperson Mike Defensor, nakarating sa kanilang campaign headquarters na naghati sa dalawang grupo ang media demolition crew ng kilalang crisis PR firm na pinopondohan ng P2 milyon kada buwan mula Marso hanggang Mayo 2004. Bahagi ng serye ng smear campaign ang internet laban kay Kabayan. Ang isang grupo ay minamaniobra umano ng isang alyas &amp;quot;Wilfredo&amp;quot; at ang isa naman ay pinatatakbo ng isang alyas &amp;quot;Marissa.&amp;quot; Ang dalawa, ayon pa sa ulat, ay nakipagpulong umano sa Philippine Plaza Hotel noong Pebrero 8, 2004 sa financier ng demolition job na kinilalang isang contractor ng mga proyekto sa Countrywide Development Fund (CDF) ng mga senador. &amp;quot;Ayon sa report na nakarating sa amin ay hindi alam ni Senadora Loren (Legarda) ang nasabing P6 milyong smear campaign laban kay Kabayan,&amp;quot; paglilinaw ni Defensor ng tanungin kung may hinala ang K4 na gawa ng malapit na katunggali ni de Castro ang naturang paninira. Tinawag ni Defensor na walang basehan at malinaw na gawa-gawa lamang ang mga isyung ikinukulapol kay Kabayan. Ipinaalala rin ni Defensor sa mga taong nasa likod ng paninira ang pulso ng tambayan na nagsasabing halos sisenta porsiyento o mahigit kalahati ng kabuuang botante sa bansa ay nagtataguyod na maluklok si Kabayan bilang bise presidente. (Ulat ni Lilia Tolentino)</body>
<link>http://www.philstar.com/Article.aspx?articleId=242057&amp;publicationSubCategoryId=92</link>
</article>
<article>
<title>Malaca&amp;ntilde;ang probe kay Kabayan hirit</title>
<author>Ellen Fernando</author>
<date>
<month>March</month>
<day>10</day>
<year>2004</year>
</date>
<body>Dapat ay imbestigahan ng Malaca&amp;ntilde;ang ang naglalabasang reklamo ng pangongotong ni K4 vice presidential candidate Sen. Noli &amp;quot;Kabayan&amp;quot; de Castro imbes na protektahan ito sa pamamagitan ng spokesman ni Pangulong Arroyo na si Mike Defensor. Ito ang ginawang pahayag ni Andrew Gonzales, national director ng charity organization na Bagong Lahing Pilipino Development Foundation bilang reaksiyon sa pahayag ni Defensor na may P6 million demolition campaign laban kay de Castro. Walang P6 million campaign laban kay Noli paraan lang nila ito para ma-deflect ang nakakadismayang katotohanan na si de Castro ay maraming kalansay na itinatago , wika ni Gonzales. Matatandaan na nagsumite ng affidavit of complaint si Gonzales at lima pang opisyal ng Bagong Lahi na siya nilang gagamitin sa pagsasampa ng kaso laban sa anilay pangongotong ni de Castro sa kanila ng P 3.5 milyon noong 2002.  Dapat ay malaman ni Pangulong Arroyo kung sino ba talaga si Noli de Castro. May panahon pa para bitawan niya ito kung ayaw niyang (Arroyo) sumemplang ang kanyang kandidatura sa Mayo, wika ni Gonzales. (Ulat ni Ellen Fernando)</body>
<link>http://www.philstar.com/Article.aspx?articleId=242060&amp;publicationSubCategoryId=92</link>
</article>
<article>
<title>GMA kinampihan ni FPJ sa house arrest ni Erap</title>
<author>Rudy Andal</author>
<date>
<month>March</month>
<day>10</day>
<year>2004</year>
</date>
<body>Magkalaban man sila sa eleksiyon, nagkaisa naman ng posisyon sina Pangulong Arroyo at Fernando Poe, Jr. ng kampihan ng huli ang una kaugnay sa special treatment na ibinigay kay dating Pangulong Estrada. Iginiit kahapon ni FPJ na hindi na kailangang kasuhan si Pangulong Arroyo dahil sa naging pagtrato ng mga security ni Erap makaraang payagang makapunta ito sa kanyang rest house malapit sa kanyang kulungan sa Camp Capinpin sa Tanay, Rizal. &amp;quot;Palagay ko hindi na dapat palakihin pa ng ibat ibang legal at civic groups ang makataong pagtrato ni GMA kay dating pangulong Erap,&amp;quot; wika ni FPJ matapos itong dumalo sa paglulunsad ng Kilos para sa Bagong Umaga sa UP Bahay Alumni. Umaasa siya na tuluyang bibigyan ng &amp;quot;house arrest&amp;quot; si Erap dahil na rin sa kanyang matinding pagdaing sa kanyang sakit sa tuhod. (Ulat ni Rudy Andal)</body>
<link>http://www.philstar.com/Article.aspx?articleId=242071&amp;publicationSubCategoryId=92</link>
</article>
<article>
<title>Libong entertainers magra-rali</title>
<author>Ellen Fernando</author>
<date>
<month>March</month>
<day>10</day>
<year>2004</year>
</date>
<body>Nakatakdang maglunsad ng malaking kilos protesta ang libo-libong Filipino entertainer sa Japan, kasama ang kanilang pamilya at mga supporter para ipakita ang kanilang galit sa ginagawa umanong harassment ng mga tauhan ng Japanese immigration. Ayon kay Percy Lapid, pangulo ng Association of Filipino Entertainers, hindi na nila matiis ang umanoy panggigipit na ginagawa ng Japanese Immigration sa maraming bilang ng Overseas Performing Artists (OPAs) na nagtatrabaho sa nasabing bansa. Sinabi ni Lapid, walang pakundangan ang ginagawa umanong pag-aresto sa mga OPA saka ginagawan ng walang katotohanang kaso hanggang sapilitang pinapadeport sa bansa ng walang due process. Bukod sa mga club na pinaglilingkuran, nakakaranas din umano ngayon ng harassment ang mga OPA kapag silay nasa department store at iba pang amusement center. Inihayag pa ni Lapid na kailangan na ng diplomatic intervention na dapat isagawa ngayon para sa kapakanan ng libu-libong OPA sa Japan na siyang malaking &amp;quot;factor&amp;quot; na pinagkukunan ng malaking pondo ng pamahalaan dahil sa kinikitang 'lapad' at dolyar. (Ulat ni Ellen Fernando)</body>
<link>http://www.philstar.com/Article.aspx?articleId=242073&amp;publicationSubCategoryId=92</link>
</article>
<article>
<title>GMA una ,FPJ kulelat sa survey</title>
<author>Ely Saludar</author>
<date>
<month>March</month>
<day>10</day>
<year>2004</year>
</date>
<body>Patuloy ang pag-arangkada ni Pangulong Arroyo sa mga survey lalo na sa mga negosyante. Sa pinakahuling survey ng Roper ASW, 300 pangunahing business leaders ang nagsabing si Pangulong Arroyo ang kanilang iboboto. Sa survey na kinuha mula February 20 hanggang 25, 20.3% ng mga business leaders ang nagbigay ng approval rating sa Pangulo, pangalawa si Sen. Panfilo Lacson na nakakuha ng 17%, pangatlo si Raul Roco, 14% at kulelat si Fernando Poe, Jr., 10%. Hindi naman ikinagulat ng Malaca&amp;ntilde;ang ang resulta ng survey. Sinabi ni Deputy Presidential Spokesperson Ricardo Saludo, malaki ang tiwala at kumpiyansa ng mga pangunahing negosyante kay Pangulong Arroyo dahil naniniwala sila na ang Pangulo lamang ang makakapagpatuloy na makalikha ng trabaho at makaakit ng investments. (Ulat ni Ely Saludar)</body>
<link>http://www.philstar.com/Article.aspx?articleId=242078&amp;publicationSubCategoryId=92</link>
</article>
<article>
<title>FPJ mananalo,senador maa-ambush !</title>
<author>Edwin Balasa</author>
<date>
<month>March</month>
<day>11</day>
<year>2004</year>
</date>
<body>Si presidential candidate Fernando Poe, Jr. ang mananalo sa darating na May 2004 elections at ang naturang halalan ang magiging pinakamadugo sa kasaysayan ng eleksiyon dito sa bansa. Ito ang ginawang prediksyon ng kilalang psychic na si Danny Atienza sa isang forum kahapon sa Ciudad Fernandina sa Greenhills, San Juan, MM. Si Atienza, na nakilala makaraang magkatotoo ang hula nito na isang senador ang mamamatay noong nakaraang taon - si Sen. Renato Cayetano - at isang malaking sasakyang panghimpapawid ang sasabog - ang space shuttle ng NASA, ay hindi umano pro-FPJ kundi isang Lacson supporter. Idinagdag din nito na isa rin umanong senador na tumatakbo sa mas mataas na puwesto ang masasawi sa isang ambush samantalang dalawang kandidato sa pagka-senador ang mamamatay sa sakit bago matapos ang taon. Ayon pa kay Atienza, kapag hindi umano nakaupo sa Malaca&amp;ntilde;ang si FPJ ay magiging magulo ang bansa at muling magtitipon-tipon ang mga tao sa kalsada, subalit hindi na sa EDSA shrine kundi sa Roxas boulevard. Sunud-sunod din umano ang magiging military junta at mas magiging aktibo ang mga rebeldeng grupo kapag hindi nakaupo sa Palasyo si Poe. Kapag hindi rin umano nakaupo si FPJ ay magkakaroon ng anarkiya sa pamahalaan. Samantala, mabilis namang kinontra ng Ginhawang Minimithi Abot-kamay o &amp;quot;GMA&amp;quot; ang prediksiyon at sinabing mas mapanghahawakan ang resulta ng research at survey kaysa sa hula. Ang naturang grupo ay kasama ni Atienza sa naturang forum. (Ulat ni Edwin Balasa)</body>
<link>http://www.philstar.com/Article.aspx?articleId=242162&amp;publicationSubCategoryId=92</link>
</article>
<article>
<title>Pamimigay ng health cards tuloy</title>
<author>Ely Saludar/Lilia Tolentino/Gemma Amargo</author>
<date>
<month>March</month>
<day>11</day>
<year>2004</year>
</date>
<body>Tiniyak ng Malaca&amp;ntilde;ang na walang balak si Pangulong Arroyo na iatras ang programa ng Philippine Charity Sweepstakes Office (PCSO) at Philippine Health Insurance Corp. (PhilHealth) na may kinalaman sa pamimigay ng mga cards para sa medical benefits. Sinabi ni Presidential Spokesman Ignacio Bunye na handang sagutin ng PCSO at PhilHealth ang mga akusasyon laban dito. Ito ay kaugnay ng pagsasampa ng kaso ng mga grupo ng abogado laban kay PCSO chairperson Ma. Livia Singson at PhilHealth chief Francisco Duque III dahil sa pamumudmod ng cards na umanoy isang uri ng pangangampanya sa eleksiyon ng Pangulo na ipinagbabawal ng batas. Inireklamo ang malaking litrato ng Pangulo sa mga health cards dahil ginagamit umano ito sa pulitika. Sinabi naman ni Bunye na sasagutin ng administrasyon ang nasabing demanda at alegasyon para na rin sa ikalilinaw ng isyu. Ayon naman kay Health Secretary Manuel Dayrit, sa halip na batikusin ay dapat suportahan ang proyektong ito ng Pangulo. Nilinaw ni Dayrit na ang programa ng PhilHealth ay pinagtibay ng National Health Insurance Law o Republic Act 7875, kung saan nakasaad na ang gobyerno ay kailangang magbigay ng universal health insurance coverage. (Ulat nina Ely Saludar/Lilia Tolentino/Gemma Amargo)</body>
<link>http://www.philstar.com/Article.aspx?articleId=242178&amp;publicationSubCategoryId=92</link>
</article>
<article>
<title>Noli aalisan ng 'maskara' sa senate probe</title>
<author>Rudy Andal</author>
<date>
<month>March</month>
<day>11</day>
<year>2004</year>
</date>
<body>Hiniling kahapon ng Bagong Lahi Pilipino Development Foundation sa Senate committee on ethics na imbestigahan ang isyu ng pangongotong ni K4 vice presidential candidate Noli de Castro upang malaman ng taumbayan ang katotohanan. Sa statement na ipinadala sa Senado, iginiit ni Bagong Lahi national director Andrew Gonzales na handa silang humarap sa anumang imbestigasyong gagawin ng Senado kaugnay ng mga reklamo ng pangingikil na naglalabasan laban kay de Castro. Ipinaliwanag pa ni Gonzales na ang ibinigay na pahayag ni Presidential Spokesman Mike Defensor na may P6 million demolition campaign laban kay de Castro ay maituturing na &amp;quot;smokescreen&amp;quot; dahil hindi naman nila naipaliwanag sa publiko kung sablay ang bintang ng Bagong Lahi. &amp;quot;I see this claim of Defensor as nothing but a smokescreen - a squid tactic in line with the thinking that the best defense for Mr. de Castro is to go on the offense,&amp;quot; aniya. Iginiit naman ng grupo na mag-inhibit umano si Senador Francis Pangilinan sa pag-imbestiga sa isyung ito dahil hindi pa man nag-uumpisa ang imbestigasyon ay ipinakita na agad nito ang kanyang kulay nang depensahan si de Castro na diumanoy politically motivated ang isyung ito. Kamakailan ay naglabas ng affidavit of complaint ang mga opisyal ng Bagong Lahi kaugnay ng anilay paninira ni de Castro sa kanila sa episode ng programa niyang Magandang Gabi Bayan noong Peb. 2, 2002. Itoy matapos hindi magbigay ang Bagong Lahi ng P3.5 million sa isang emisaryo ng brodkaster. (Ulat ni Rudy Andal)</body>
<link>http://www.philstar.com/Article.aspx?articleId=242179&amp;publicationSubCategoryId=92</link>
</article>
<article>
<title>2 Gabriela inireklamo sa 'Kinse-anyos' ad</title>
<author>Malou Rongalerios</author>
<date>
<month>March</month>
<day>11</day>
<year>2004</year>
</date>
<body>Ipinagharap ng reklamo kahapon sa Office of the Ombudsman ng Destileria Limtuaco and Co., Inc. ang dalawang miyembro ng party-list group na Gabriela dahil sa kontrobersiyal na advertisement na &amp;quot;Kinse-anyos&amp;quot; ng Napoleon 15-years-old brandy. Sina Liza Maza, dating Bayan Muna representative at national president ng bagong buong Gabriela Womens party-list at si Cristina Palabay, secretary-general ng nabanggit na grupo ay inireklamo ni Olivia Limpe-aw, executive vice president ng Destileria Limtuaco, manufacturer ng nasabing brandy, dahil naapektuhan ang kanilang negosyo bunsod ng pagpapa-pull out ni Maza ng kanilang advertisements. Magugunitang pinanindigan ni Maza na nababastos ang mga kababaihan sa nasabing ad dahil sa &amp;quot;double meaning&amp;quot; na dating nito. &amp;quot;Kung 45-years-old ba yong kanilang brandy, sasabihin nilang nakatikim ka na ba ng 45-anyos, siyempre hindi,&amp;quot; ani Maza. Pero sinabi ni Limpe-aw na nagkaroon ng &amp;quot;grave and irreperable injury&amp;quot; sa kanilang advertisement ang ipinadalang sulat ni Maza kay Oscar Valenzuela, executive director ng Advertising Board na humihiling na ipatanggal ang kontrobersiyal na commercials sa mga radio stations, televisions at billboards. Ang naturang ad ay may pamagat na &amp;quot;Ginagabi&amp;quot; ay binigyan ng clearance para ipalabas sa telebisyon, sinehan at iparinig sa radyo noong Pebrero 2, 2004. Ipinag-utos naman ng adboard ang pagpapatigil ng komersiyal nitong nakaraang Marso 3 dahil sa reklamo nina Maza. (Ulat ni Malou Rongalerios)</body>
<link>http://www.philstar.com/Article.aspx?articleId=242190&amp;publicationSubCategoryId=92</link>
</article>
<article>
<title>Computerized election ibinaon na</title>
<author>Ellen Fernando</author>
<date>
<month>March</month>
<day>11</day>
<year>2004</year>
</date>
<body>Tuluyan nang ibinasura ng Comelec ang iginigiit na selective poll automation sa May 10 national elections matapos na magkasundo ang Comelec en banc na tuluyang umatras at huwag nang ipursige pa ang paggamit ng mga automated counting machines (ACMs). Ayon kay Chairman Benjamin Abalos, nais ng Comelec na tuluyan nang mamatay ang isyu na may anomalya umano sa pagpupumilit nilang magsagawa ng selective automation at pinapaboran umano nila ang Mega Pacific Consortium na siyang magpapahiram ng makina. May mga ulat din umano na posibleng gamitin ng Comelec ang mga nabanggit na ACMs upang makapandaya sa eleksiyon lalo na sa presidential race. Kasabay nito, tiniyak ni Abalos na handa na ang lahat ng sistema para sa pagdaraos ng isang mano-manong halalan. (Ulat ni Ellen Fernando)</body>
<link>http://www.philstar.com/Article.aspx?articleId=242191&amp;publicationSubCategoryId=92</link>
</article>
<article>
<title>Mga negosyanteng Tsinoy sa Binondo kumampi kay FPJ</title>
<author>Rudy Andal</author>
<date>
<month>March</month>
<day>11</day>
<year>2004</year>
</date>
<body>Kumampi na kay Koalisyon ng Nagkakaisang Pilipino (KNP) standard bearer Fernando Poe, Jr. ang mga Filipino-Chinese businessman na nakabase sa Binondo, Maynila matapos na malampasan nito ang problema sa Supreme Court. Ayon sa isang mapagkakatiwalaang source, ibinigay na ng mga Tsinoy ang kanilang go-signal sa kandidatura ni FPJ kagabi matapos ang masinsinang diskusyon ng mga miyembro ng grupo. &amp;quot;We are able and willing to support Mr. Poe but we are afraid to gamble because of his citizenship issue pending before the Supreme Court. But after the SC had handed the decision in favor of FPJ, we are just waiting for the final decision after the Fornier brothers filed their motion for reconsideration and that will be the signal,&amp;quot; sabi ng source. Umaasa umano ang mga negosyanteng ito na hindi papansinin ng high tribunal ang motion for reconsideration ng mga Fornier dahil binigyan-diin ng korte sa nauna nilang desisyon na walang sufficient evidence para idiskuwalipika si Poe sa presidential race dahil tunay itong natural-born citizen. Ang Binondo-based businessman ay dati ring sumuporta sa presidential bid ni dating Pangulong Estrada at sinasabing nakatulong din ang impluwensiya ni Erap para bumaling naman kay Poe ang mga negosyanteng ito. Pag-uusapan pa umano ng grupo kung ano pang suporta ang ibibigay nila kay Da King bukod sa pagpapaimprenta ng posters at campaign paraphernalias at cash donations upang gumulong ang kampanya ng KNP. (Ulat ni Rudy Andal)</body>
<link>http://www.philstar.com/Article.aspx?articleId=242198&amp;publicationSubCategoryId=92</link>
</article>
<article>
<title>Lacson pinaaatras ni Erap</title>
<author>Ni Malou Rongaleros</author>
<date>
<month>March</month>
<day>12</day>
<year>2004</year>
</date>
<body>Dahil mas nangunguna lagi sa mga survey si KNP presidential candidate Fernando Poe, Jr. kumpara kay Sen. Panfilo Lacson, ang huli ang dapat na umatras sa pagtakbong presidente upang magkaisa ang oposisyon. Ito ang sinabi ni dating Pangulong Joseph Estrada sa isang panayam sa telebisyon kaugnay sa patuloy na pagkakahati ng oposisyon. Ayon kay Estrada, walang dahilan para umatras ang kanyang kaibigang si FPJ dahil nangunguna naman lagi ito sa surveys. Sinabi naman ni Lito Banayo, spokesman ni Lacson na inaasahan na nila ang pagkampi ni Estrada sa kanyang kaibigan. Magugunitang nabunyag kamakailan na nagkaroon ng gentlemans agreement sa pagitan nina Lacson at FPJ para pag-isahin ang oposisyon. Sa nasabing kasunduan, aatras umano sa kanyang kandidatura si Lacson at pagbibigyan na lamang nito si FPJ upang masigurong mananalo ang kandidato ng oposisyon sa May elections. Pero katulad ng inaasahan, itinanggi ni Lacson ang nasabing kasunduan at isa umano itong kasinungalingan. Inihayag din ng kampo ni Lacson na patay na ang anumang pag-uusap sa dalawang paksiyon ng oposisyon.</body>
<link>http://www.philstar.com/Article.aspx?articleId=242290&amp;publicationSubCategoryId=92</link>
</article>
<article>
<title>Travel advisories binira ni Barbers</title>
<author></author>
<date>
<month>March</month>
<day>12</day>
<year>2004</year>
</date>
<body>Binatikos kahapon ni reelectionist Senator Robert &amp;quot;Bobby&amp;quot; Barbers ang panibagong travel advisories ng mga bansang US, UK at Australia na nagbibigay ng babala sa mga mamamayan nito na pag-ibayuhin ang pag-iingat ng kanilang mamamayan sa bansang Pilipinas. Sinabi ni Barbers, tagapangulo ng Senate committee on public order and illegal drugs, na ang tatlong bansa ay kailangang maging mahinahon at maingat sa pagbibigay ng babala at isaalang-alang ang diplomacy. Ipinaalala ng dating kalihim ng DILG na ang Pilipinas ay isa sa pinaka-unang bansa sa Asya na nagpahayag ng pagsuporta sa kanilang mga pamahalaan pagkatapos ng World Trade Center bombing sa New York. Tinawagan ng pansin ni Barbers, may akda ng anti-terror bill, ang mga pamahalaan ng tatlong bansa na bawiin ang babala para hindi lumikha ng kasiraan ng bansa at pagkalito na namamayani sa Pilipinas ang terorismo. (Rudy Andal)</body>
<link>http://www.philstar.com/Article.aspx?articleId=242304&amp;publicationSubCategoryId=92</link>
</article>
<article>
<title>GMA kinampihan ng INC at El Shaddai</title>
<author></author>
<date>
<month>March</month>
<day>12</day>
<year>2004</year>
</date>
<body>Kinondena ng Iglesia Ni Cristo (INC) at El Shaddai ang mga bumabatikos na civil society sa ilang beses na pagpunta ni dating Pangulong Estrada sa kanyang rest house sa Tanay, Rizal. Sa kanilang statement, sinabi ng dalawang grupo na ang makatao at patas na pagtrato sa isang dating pangulo ay inaasahan sa isang lider ng bansa. Kaya nanawagan ang mga ito na payagan na ang house arrest kay Estrada. Iginigiit ng dalawang religious groups na walang bahid pulitika ang paglabas nila ng posisyon. Hindi anya ito hiniling ni Erap at hindi rin hiniling ng Malaca&amp;ntilde;ang. Hindi rin umano ito ang magiging basehan para sabihin kung sino ang susuportahan nila sa darating na halalan. Binigyang diin naman ni Pangulong Arroyo na hindi lamang naman niya gagawin ang ganitong makataong pagtrato kay Estrada kundi sa lahat ng mga mahihirap na Filipino na may kahalintulad niyang sitwasyon. Iginiit ni Pangulong Arroyo na hindi special treatment ang desisyon niyang bigyang laya si Estrada na makapamasyal man lamang kundi para sa kapakanan ng mga mamamayang Filipino na solidong sumusuporta sa kanya. (Lilia Tolentino)</body>
<link>http://www.philstar.com/Article.aspx?articleId=242307&amp;publicationSubCategoryId=92</link>
</article>
<article>
<title>Duty-free pork ng Malaca&amp;ntilde;ang 'binutata' ni Jawo</title>
<author></author>
<date>
<month>March</month>
<day>12</day>
<year>2004</year>
</date>
<body>Kinontra ni reelectionist Senator Robert Jaworski ang rekomendasyon ng Cabinet members ni Pangulong Arroyo para sa maluwag na pagpapasok ng mga imported pork mula sa Netherlands. Ayon kay Jaworski, bagamat nakakaalarma ang patuloy na pagtaas ng presyo ng baboy kada kilo, naniniwala pa rin siya na hindi solusyon ang duty-free pork na ipatutupad ng gobyerno. Batay sa rekomendasyon ng Cabinet-level Tariff and Related Matters, papayagan ng gobyerno na makapag-angkat ng 10,000 metrikong tonelada ng baboy mula sa Dutch at 350,000 metric tons ng corn feeds hanggang sa katapusan ng taon. Sa kasalukuyan, ang buwis na binabayaran sa imported pork ay aabot sa 50% mula sa actual na pagkakabili nito sa abroad samantalang 3% sa corn feeds at 30% naman sa soybeans na parehong kinakain ng mga baboy. Anumang araw sa susunod na linggo ay inaasahang lalagdaan na ng Pangulo ang Executive Order para sa pagpapatupad ng Department of Agriculture ng tariff incentives sa mga imported na baboy. Sinabi ni Jaworski na posibleng mamatay ang local hog raising industry kapag natuloy ang ganitong plano ng pamahalaan. Tahasang sinabi ni Jaworski na masyadong drastiko ang naisipang plano ng mga Cabinet members na lalo pang magpapahirap sa maraming negosyante sa bansa. (Rudy Andal)</body>
<link>http://www.philstar.com/Article.aspx?articleId=242316&amp;publicationSubCategoryId=92</link>
</article>
<article>
<title>BIR official suspindido sa dami ng ari-arian</title>
<author></author>
<date>
<month>March</month>
<day>12</day>
<year>2004</year>
</date>
<body>Dahil sa hindi maipaliwanag na P8.4 million assets, lumagapak sa lifestyle check si Bureau of Internal Revenue (BIR) assistant Commissioner Edwin Abella kaya sinuspinde siya kahapon ng Ombudsman sa loob ng anim na buwan ng walang suweldo. Ipinag-utos na ni Ombudsman Simeon Marcelo sa BIR na ipatupad ang suspensiyon kay Abella upang hindi maapektuhan ang isinasagawa nilang imbestigasyon sa mga kasong dishonesty at falsification of public documents. Ayon kay Department of Finance (DoF) officer V Leon Acuna, hindi tugma sa sahod ni Abella na P322,618.68 kada taon ang kanyang kasalukuyang assets. Sa imbestigasyon ng DoF, mula P3.8 milyong assets noong 1999, naging P8.4M ang kayamanan ni Abella noong 2002. Kabilang sa mga assets ni Abella ang P10 milyon residential property sa Xavierville subdivision sa Quezon City at anim pang real estate assets sa Novaliches, QC. Sa records, ang bahay sa Xavierville ay binili ng P10 milyon ng GAR ventures na mayroon lamang paid up capital na P100,000. Sinabi ni Acuna na ginamit lamang ni Abella ang GAR ventures sa pagbili ng kanyang ari-arian upang hindi ito mabuko. Ginamit din umanong alibi ni Abella ang pagtama ng dalawang beses sa lotto kaya siya biglang yumaman. (Malou Rongalerios)</body>
<link>http://www.philstar.com/Article.aspx?articleId=242317&amp;publicationSubCategoryId=92</link>
</article>
<article>
<title>Suspek sa ferry blast hinuli</title>
<author></author>
<date>
<month>March</month>
<day>12</day>
<year>2004</year>
</date>
<body>Isang lalaki na hinihinalang may kinalaman sa naganap na pagsabog ng barkong SuperFerry 14 ang dinampot ng mga kagawad ng Philippine Coast Guard (PCG) sa Davao City. Sa sketchy report, dinakip ng mga kagawad ng PCG sa Davao City port ang suspek na si Agustin Beltres. Nabatid na isa sa mga pasahero ng lumubog na barko ang suspek at naging kahina-hinala dahil sumakay ito na walang dalang anumang bagahe. Isinailalim umano sa surveillance ang suspek at hinuli lamang ng mga tauhan ng PCG nang dumating ito sa Davao City. Plano umano ni Beltres na pasabugin ang nakadaong na SuperFerry 16 sa pier ng General Santos City. Matatandaan na inako ng bandidong grupong Abu Sayyaf ang pagpapasabog sa naturang barko ng WG&amp;amp;A na kagagawan ng miyembro nilang si Arnulfo Alvarado na siyang passenger 51 sa manifesto. Hindi naman tinukoy ng PCG na si Beltres ang tinutukoy na si Alvarado. Una nang itinanggi ni PCG Vice Admiral Arthur Gosingan na Abu Sayyaf ang may kagagawan ng pagpapasabog at isang pasaherong babae umano ang passenger 51ng barko. Gayunman, habang isinusulat ang balitang ito ay pinalaya rin ang suspek matapos mapag-alaman na hindi ito ang Alvarado na itinuturo ng ASG. (Danilo Garcia/Joy Cantos)</body>
<link>http://www.philstar.com/Article.aspx?articleId=242321&amp;publicationSubCategoryId=92</link>
</article>
<article>
<title>'Kahit sa Munti payag ako' - Erap</title>
<author>Lilia Tolentino</author>
<date>
<month>March</month>
<day>13</day>
<year>2004</year>
</date>
<body>Ayaw nang iprotesta pa ni dating Pangulong Joseph Estrada ang mosyon ni Special Prosecutor Dennis Villaignacio sa Sandiganbayan na ibalik na ang dating presidente sa Veterans Memorial Medical Center mula sa Camp Capinpin. Sa isang phone interview kay Estrada, sinabi nitong kahit ibalik siya sa VMMC sa Quezon City at kahit sa Muntinlupa Bilibid Prisons pa siya dalhin kung ito ang ikaliligaya ni Villaignacio ay payag siya. Sa naturan ding panayam, pinasalamatan ni Estrada ang Iglesia ni Cristo at El Shaddai sa suportang kaloob nila sa kanya para bigyan siya ng kaunting kaluwagan sa pagbisita niya sa kanyang bahay bakasyunan katapat ng Camp Capinpin sa Tanay, Rizal. &amp;quot;Nagpapasalamat ako sa kanilang suporta. Nagpapakita lang ito na sila ay tapat, tunay na Kristiyano at isinasakatuparan nila ang kanilang itinuturong Kristiyanismo,&amp;quot; ani Estrada. Hinggil sa pahayag ni Pangulong Arroyo na dapat bigyan ng makataong trato ang dating pangulo, sinabi ni Estrada na sa ilalim ng demokrasya, ang kagustuhan ng nakararami ang dapat na matupad. Sinabi rin ni Estrada na gusto sana niyang paniwalaan ang pahayag na ito ng Pangulo kaya nga lang anya, dahil sa hindi niya tinupad ang pangako niya noong Disyembre 30, 2002 na hindi na siya tatakbo sa panguluhan, pag-iisipan pa niya kung dapat niyang paniwalaan o hindi ang makataong tratong ipinangako ng Pangulo. &amp;quot;I am still thinking if I will believe her or not. But I hope this time, shes telling the truth,&amp;quot; ani Estrada. (Ulat ni Lilia Tolentino)</body>
<link>http://www.philstar.com/Article.aspx?articleId=242403&amp;publicationSubCategoryId=92</link>
</article>
<article>
<title>Dialogue sa pelikula pinagagamit kay FPJ</title>
<author>Malou Rongalerios</author>
<date>
<month>March</month>
<day>13</day>
<year>2004</year>
</date>
<body>Nangangamba ang ilang mambabatas na hindi lubusang naiintindihan ni Fernando Poe, Jr. ang ilang termino sa kanyang plataporma de gobyerno kaya iminungkahi nilang gumamit na lamang ito ng mga dayalogo sa pelikula. Ayon sa ilang solons, malabo ang ilang terminong ginamit ni FPJ sa kanyang plataporma katulad ng &amp;quot;economic diplomacy&amp;quot;, &amp;quot;invigorated role&amp;quot; sa paglaban ng terorismo at &amp;quot;depoliticized environment para sa energy sector. Ayon kina Reps. Robert &amp;quot;Ace&amp;quot; Barbers at Oscar Rodriguez, dapat na linawin ni FPJ ang kanyang plataporma dahil marami na ang naguguluhan sa nilalaman nito. Sinabi pa ng mga solon na dapat gawing simple ng mga taong nasa likod ng paggawa ng plataporma ang salitang ginamit upang hindi naman mahirapan si FPJ. Mas madali anilang masasabi ni Da King ang hindi na sisikatan ng araw ang terorismo&amp;quot; at &amp;quot;kapag puno na ang salop ng pamumulitika, dapat ng kalusin ito.&amp;quot; Sinabi ni Barbers na matagal naghintay ang mga supporters ni FPJ para sa paglalabas niya ng plataporma kaya dapat lamang na maintindihan ito at maipaliwanag ng mabuti. (Ulat ni Malou Rongalerios)</body>
<link>http://www.philstar.com/Article.aspx?articleId=242419&amp;publicationSubCategoryId=92</link>
</article>
<article>
<title>'Di magdadagdag ng buwis sa text - Roco</title>
<author>Edwin Balasa</author>
<date>
<month>March</month>
<day>13</day>
<year>2004</year>
</date>
<body>Nilinaw ni presidential candidate Raul Roco ng Alyansa ng Pag-asa na hindi niya balak magpataw ng karagdagang buwis sa mga text messages. Itoy matapos lumabas ang ilang report na tataas daw ang halaga ng text message kapag siya ay naging pangulo. Ayon kay Roco, ang text ay hindi parang alak o sigarilyo na pinapatawan ng excise tax. &amp;quot;Hindi natin dapat parusahan ang mga mamamayan dahil sa kakulangan ng gobyerno sa pagkolekta.&amp;quot; Alinsunod sa kanyang plataporma ay sinasabi lang ni Roco na dapat ayusin ang pagkolekta ng buwis. Sa pahayag ni Roco, 18 bilyong piso raw ang kabuuang buwis na makukuha sa isang taon mula sa text kung maayos ang koleksiyon. Aniya, may 10% VAT na ang text at tawag sa mga post-paid. Ang problema ay ang pagkolekta ng VAT sa mga pre-paid cards. Dapat tanungin ang BIR kung nakokolekta nga ba ang buwis na ito. (Ulat ni Edwin Balasa)</body>
<link>http://www.philstar.com/Article.aspx?articleId=242420&amp;publicationSubCategoryId=92</link>
</article>
<article>
<title>Bagong Lahi inuulan ng death threats</title>
<author>Ellen Fernando</author>
<date>
<month>March</month>
<day>13</day>
<year>2004</year>
</date>
<body>Dahil sa mga ibinulgar na umanoy extortion activites ni K4 vice presidential candidate Noli &amp;quot;Kabayan&amp;quot; de Castro ay sunud-sunod na death threats ang tinatanggap umano ng mga opisyal ng isang charity organization. Ayon kay Andrew Gonzales, national director ng Bagong Lahing Pilipino Development Foundation, siya at ang kanyang staffer na si Benjie ay binabantaang papatayin kung hindi titigil sa paglalantad ng &amp;quot;baho ni Noli. &amp;quot;Pero hindi kami patatakot, kahit harangan pa kami ng sibat. Kailangang malaman ng lahat kung bakit si Noli ay tinatawag na &amp;quot;Kabayad&amp;quot; sa hanay ng mga mamamahayag,&amp;quot; matigas na pahayag ni Gonzales. Ang Bagong Lahi ay isang charity organization na siniraan umano ni de Castro sa TV program nitong Magandang Gabi Bayan noong Peb. 2, 2002 nang di nila ibigay ang hinihingi umano nitong P3.5 milyon. &amp;quot;Itoy para sa mamamayan. Kailangang hubarin ang maskara ni de Castro dahil baka gamitin pa niya ang kanyang inaambisyong posisyon para maipagpatuloy ang kanyang nakakarimarim na operasyon,&amp;quot; aniya. Hinamon rin ni Gonzales ang Malaca&amp;ntilde;ang at Senado na imbestigahan si de Castro imbes na ipagtanggol ito sa pagpapalutang ng kung anu-anong conspiracy theory. &amp;quot;Lumalabas na sacred cow ng administrasyon itong si Noli dahil imbes na paimbestigahan ay pilit pang pinagtatakpan,&amp;quot; sabi pa ni Gonzales. (Ulat ni Ellen Fernando)</body>
<link>http://www.philstar.com/Article.aspx?articleId=242431&amp;publicationSubCategoryId=92</link>
</article>
<article>
<title>Paggiba kay Noli wa epek</title>
<author>Lilia Tolentino</author>
<date>
<month>March</month>
<day>13</day>
<year>2004</year>
</date>
<body>Napatunayang hindi natitinag ng demolition job ang popularidad ni K4 vice presidential candidate Noli de Castro na siyang ipinakikita ng pinakahuling survey ng social weather station (SWS). Inihayag pa ng survey na hindi dapat mangamba si de Castro sa mga demolition campaign ng kalaban dahil malaking bahagi ng kanyang taga-suporta ay buo na ang desisyon at hindi siya ilalaglag pa. Base sa survey ng SWS na isinagawa para sa commitment of registered voters on their choice for vice president ay nagpapatunay na mas nakakasigurado si de Castro na hindi siya ipagpapalit ng kanyang supporters. Sabi ng survey, mas buo ang desisyon ng kanyang voters/supportes kaysa sa taga-suporta ng kanyang kalaban. Ayon pa sa ilang eksperto, ang hindi pa buo ang desisyon ay kadalasang bumabaligtad o inililipat ang kanilang suporta sa mga kandidatong liyamado o nangunguna Sa kasalukuyan, nasa unahan ng karera sa pagkabise-presidente si de Castro matapos nitong tambakan ang kalaban sa lahat at pinakahuling survey ng ibat ibang survey outfits. Sinabi pa ng eksperto na malabo nang matalo si de Castro dahil malaki ang kanyang lamang sa mga katunggali. Napag-alaman din mula sa nasabing survey na karamihan sa mga pumapabor kay de Castro ay buo na ang desisyon at hindi magbabago ang isip pagsapit ng halalan. (Ulat ni Lilia Tolentino)</body>
<link>http://www.philstar.com/Article.aspx?articleId=242432&amp;publicationSubCategoryId=92</link>
</article>
<article>
<title>Pinoy patay sa bombings sa Spain</title>
<author>Ellen Fernando</author>
<date>
<month>March</month>
<day>13</day>
<year>2004</year>
</date>
<body>Nakaalerto ang buong mundo ngayon dahil sa panibago na namang banta ng terorismo matapos ang sunud-sunod na pambobomba sa tatlong istasyon ng tren sa Spain kamakalawa. Isang Pilipino ang kumpirmadong kasama sa 190 na namatay sa insidente habang inaalam pa ng embahada ng Pilipinas sa Madrid ang isa pang Pinoy na kabilang sa 1,400 sugatan. Ayon kay RP Ambassador to Spain Joseph Bernardo, ang nasawi ay isang 21-anyos na binata. Tumanggi pansamantala ang DFA na ihayag ang pangalan ng mga ito. Base sa report, kagagawan ng Eta, isang bus separatist movement at grupo na kabilang sa talaan ng Foreign Terrorist Organization ng Estados Unidos, ang pagpapasabog, pero inaako naman ng Al Qaeda terrorist network ni Osama bin Laden. Umabot sa 8-9 bomba ang hinihinalang itinanim sa tatlong istasyon ng tren at sabay-sabay na pinasabog ng mga terorista. Sa rekord, umaabot sa 17,000 Pinoy ang nasa Madrid at 40,000 ang nasa Spain. Nabatid kay Bernardo na 60% ng Pinoy ang nag-migrate at naging Spaniards habang 40% ang nagtatrabaho bilang mga domestic helpers, hotel at restaurant staff. Sinabi naman ni Bernardo na nagpadala na siya ng dalawang staff ng embahada sa ibat ibang ospital na pinagdalhan ng mga biktima upang tukuyin ang iba pang Pinoy na biktima ng mga pagpapasabog. (Ulat ni Ellen Fernando)</body>
<link>http://www.philstar.com/Article.aspx?articleId=242440&amp;publicationSubCategoryId=92</link>
</article>
<article>
<title>Guingona, adviser ni FPJ</title>
<author>Rudy Andal</author>
<date>
<month>March</month>
<day>14</day>
<year>2004</year>
</date>
<body>GINGOOG CITY, Misamis Oriental - Tinanggap na rin ni Vice President Teofisto Guingona ang alok sa kanya ni KNP presidential candidate Fernando Poe, Jr. na magsilbi bilang adviser on governance and public policy sa sandaling manalo sa May 10 presidential derby. Ayon kay FPJ, todo ang pasasalamat niya na tinanggap na rin ng second highest official ng bansa ang alok niyang maging adviser on governance and public policy dahil malaking tulong ito hindi lamang para sa kanila ni Loren Legarda kundi sa buong partido ng KNP. Siniguro pa ni Guingona na hindi lamang sina FPJ at Loren ang kanyang susuportahan kundi ang buong senatorial line-up ng KNP. Tuluyang sumama sa kampo ng oposisyon si Guingona at ipinagkaloob ang kanyang todong suporta kay FPJ laban kay Pangulong Arroyo. Pormal na inihayag ni Guingona ang kanyang suporta kay FPJ sa ginanap na press conference sa kanilang tahanan sa Rizal st., Gingoog City saka sumama sa rali ng oposisyon at itinaas ang kamay ni FPJ at runningmate nitong si Legarda sa gym ng lungsod na ito na dinaluhan ng mahigit sa 10,000 katao. Ibinunyag naman ng isang malapit kay Guingona na tinangkang suyuin ng mga emisaryo ni GMA na sina dating Pangulong Ramos at House Speaker Jose de Venecia si Guingona na huwag munang magdeklara ng suporta kay FPJ bagkus ay ipagpaliban ito hanggang sa Mahal na Araw. Sa kabila nito, nagdesisyon pa rin si Guingona na tanggapin ang alok ni FP at tuluyang iniwan ang kampo ni Arroyo. Magugunita na si Guingona ang nag-akusa kay dating Pangulong Estrada noong 2000 na tumanggap ng &amp;quot;jueteng money&amp;quot; kaya dapat sampahan ng kasong impeachment hanggang sa mapatalsik si Erap sa pamamagitan ng EDSA Dos. Naupo naman si Guingona bilang pangalawang pangulo ni Arroyo matapos irekomenda ng Kongreso. (Ulat ni Rudy Andal)</body>
<link>http://www.philstar.com/Article.aspx?articleId=242538&amp;publicationSubCategoryId=92</link>
</article>
<article>
<title>Erap may papel sa FPJ presidency</title>
<author>Malou Rongalerios</author>
<date>
<month>March</month>
<day>14</day>
<year>2004</year>
</date>
<body>Taliwas sa paniniwala ng ilan na sina Senators Tito Sotto at Edgardo Angara ang papapel sa pagpapatakbo ng bansa kapag nahalal na presidente si Fernando Poe, Jr., sinabi ng isang Lakas solon na mas magkakaroon ng malaking impluwensiya si dating Pangulong Joseph Estrada. Ayon kay Surigao del Norte Rep. Robert Ace Barbers, hindi lamang patas na paglilitis sa kasong pandarambong ang inaasahang ibibigay ni FPJ kay Estrada kundi ang maibalik ang dating pangulo sa pampulitikang kapangyarihan. Naniniwala ang solon na gimik lamang ni FPJ ang ginawa nitong pahayag na tanging patas na paglilitis ang maibibigay niya sa kanyang kaibigan. Sigurado anyang si Erap ang magpapatakbo ng pamahalaan sa sandaling maluklok sa Malaca&amp;ntilde;ang si FPJ. Ito aniya ang dahilan kung bakit sinusuportahan ng mga rebeldeng komunista ang kandidatura ni FPJ dahil alam nila na mas madaling maglunsad ng rebolusyon kapag naging pangulo ito ng Pilipinas. Ayon pa sa solon, ang grupo ni Estrada ang kumikilos upang mapagkasundo sina FPJ at Lacson at masigurong mananalo sila kay Pangulong Arroyo. &amp;quot;Alam kasi nila na mapupurnada ang kanilang mga pangarap na makaupo sa Palasyo kung watak-watak ang kanilang puwersa kaya kailangang umatras sa halalan si Lacson nang mabigyan ng magandang laban ang kandidatura ni FPJ,&amp;quot; pahayag ni Barbers. (Ulat ni Malou Rongalerios)</body>
<link>http://www.philstar.com/Article.aspx?articleId=242553&amp;publicationSubCategoryId=92</link>
</article>
<article>
<title>Gil nagwala sa Comelec</title>
<author>Ellen Fernando</author>
<date>
<month>March</month>
<day>14</day>
<year>2004</year>
</date>
<body>Dahil sa nasagap na balitang magpapalabas na ng desisyon ang Comelec na siya ay ididiskuwalipika sa kanyang kandidatura, galit na sumugod si presidential aspirant Eddie Gil sa nasabing komisyon. Bandang alas-10 ng gabi kamakalawa nang sumugod sa Comelec ang standard bearer ng Isang Bansa, Isang Diwa kasama ang kanyang mga tagasuporta upang ihayag ang kanilang matinding pagtutol sa balitang nadesisyunan na siya ay alisin sa listahan ng mga presidentiables. Tinangkang tumungo ni Gil sa tanggapan ng mga komisyuner ng second division na humahawak ng kanyang disqualification case subalit hindi na nito inabutan ang mga opisyal. Sinisisi ni Gil ang kampo ni Bro. Eddie Villanueva ng Bangon Pilipinas movement na siyang nasa likod ng disqualification nito. Bukod sa dinidinig na kasong disqualification laban kay Gil na isinampa ng Bangon Pilipinas ay apat pa na dating senatoriables ni Gil ang nagsampa rin ng petisyon upang hilingin sa Comelec na i-disqualify ang huli dahil sa kawalan ng tiwala na may kakayahan itong maglunsad ng nationwide campaign. (Ulat ni Ellen Fernando)</body>
<link>http://www.philstar.com/Article.aspx?articleId=242556&amp;publicationSubCategoryId=92</link>
</article>
<article>
<title>Pagtakbo ni Crisologo bilang QC 1st district congressman,kinuwestiyon</title>
<author>Doris Franche</author>
<date>
<month>March</month>
<day>14</day>
<year>2004</year>
</date>
<body>Hindi maaaring tumakbo sa pagka-kongresista si Councilor Vincent Crisologo sa unang distrito ng lungsod Quezon kahit pa mayroon itong conditional at absolute pardon. Ito ang binigyan-diin ni Atty. Moises Samson, sa pagsasabing hindi naman nakasaad sa tugon ng Comelec sa kanyang petisyon for disqualification case ni Crisologo na maaari itong bumoto o kumandidato bagamat may pardon. Si Crisologo ay may kasong arson at arson with homicide at napatawan ng parusang double life imprisonment. Subalit sa pagbibigay ng pardon ng yumaong Pangulong Marcos, nakalaya si Crisologo at nakatakbo pa bilang konsehal ng QC. Ayon kay Samson, kuwestiyonable din ang pagtakbo ni Crisologo bilang konsehal dahil hindi pa rin ito tuluyang malaya sa kanyang kaso. Iginiit pa ni Samson na maging ang pirma ni Marcos sa conditional at absolute pardon ay magkaiba. (Ulat ni Doris Franche)</body>
<link>http://www.philstar.com/Article.aspx?articleId=242565&amp;publicationSubCategoryId=92</link>
</article>
<article>
<title>Philip Salvador pinagpapaliwanag ng DOJ</title>
<author>Grace dela Cruz/Ellen Fernando</author>
<date>
<month>March</month>
<day>14</day>
<year>2004</year>
</date>
<body>Inatasan ng Department of Justice (DOJ) ang actor na si Philip Salvador na magpaliwanag hinggil sa kasong P15-milyong estafa na inihain ng kanyang dating live-in partner na si Cristina Castillo-Decena. Sa ipinadalang subpoena kay Salvador na inisyu ni Senior State Prosecutor Susan Dacanay, iniutos na magpakita at dumalo ang aktor kasama ang kanyang kapatid na si Ramon sa itinakdang preliminary investigation sa nasabing kaso sa Marso 22, 2004 at ibigay ang kanilang panig hinggil sa akusasyon ni Decena. Si Philip ay inireklamo ni Decena matapos na hindi maibalik nito ang P15 milyon na pinautang umano nito sa aktor na siyang ginamit sa pangangampanya noong ito ay tumakbo bilang mayor ng Mandaluyong. Si Salvador ay nasa Amerika ngayon kasama ang pinakasalang asawa na si Emma Karen Ledesma na umanoy ex-wife ng isang nagngangalang Gen. Camiling ng AFP. Nabatid na si Philip ay ikatlong asawa na ni Ledesma. Ayon kay Decena, handa siyang habulin si Philip kahit saang korte mabalik lamang sa kanya ang naturang halaga. Kasama din kinasuhan ni Decena, ang kapatid ng aktor na si Ramon dahil sa kasama din ito sa mga naging transaksiyon ni Philip kay Castillo. Gayundin, ipapaharang ni Decena sa embahada ng Amerika ang aplikasyon ni Philip para sa naturalization nito. Si Ledesma ay isa na ngayong US citizen kaya maaari na rin maging green card holder ang nasabing aktor subalit ito ay pipilitin namang pigilan ni Decena. (Ulat ni Grace dela Cruz/Ellen Fernando)</body>
<link>http://www.philstar.com/Article.aspx?articleId=242568&amp;publicationSubCategoryId=92</link>
</article>
<article>
<title>Paglipat ni Guingona balewale sa Malaca&amp;ntilde;ang</title>
<author>Malou Rongalerios</author>
<date>
<month>March</month>
<day>14</day>
<year>2004</year>
</date>
<body>Walang epekto sa kandidatura ni Pangulong Arroyo ang ginawang paglipat ni Vice President Teofisto Guingona sa kampo ni Fernando Poe, Jr. Ayon kay Surigao del Sur Rep. Prospero Pichay, bagamat nakakadismaya ang ginawang pagtalon ni Guingona, inaasahan na nila ang pagkalas nito sa administrasyon. Anya, matagal nang walang ugnayan ang bise presidente sa administrasyon at maging kay Pangulong Arroyo dahil sa mga hindi pagkakatugma ng prinsipyo at pananaw sa pamahalaan. Sa ngayon aniya ay buo pa rin ang koalisyon ng administrasyon na kinabibilangan ng Lakas-CMD, Liberal Party at majority bloc ng Nationalist Peoples Coalition. Ayon naman kay Davao City Rep. Prospero Nograles, nirerespeto nila ang naging desisyon ni Guingona. Kamakalawa ay nagpahayag nang pagsuporta si Guingona kay FPJ kung saan tinanggap ng una ang alok ng huli na maging adviser para sa governance and public policy. (Ulat ni Malou Rongalerios)</body>
<link>http://www.philstar.com/Article.aspx?articleId=242573&amp;publicationSubCategoryId=92</link>
</article>
<article>
<title>Sayyaf alert sa Metro Manila</title>
<author>Danilo Garcia</author>
<date>
<month>March</month>
<day>15</day>
<year>2004</year>
</date>
<body>Doble seguridad ang ipinatutupad ngayon ng mga tauhan ng Western Police District (WPD) sa mga pangunahing instalasyon sa lungsod ng Maynila matapos na ideklara ang heightened alert status sa buong Metro Manila dahil sa mga ulat ng &amp;quot;sightings&amp;quot; sa ilang miyembro ng Abu Sayyaf Group (ASG). Ipinag-utos na ni WPD director, Chief Supt. Pedro Bulaong ang mas ibayong pagbabantay sa Light Rail Transit (LRT) matapos ang sunud-sunod na pambobomba sa tatlong istasyon ng tren sa Madrid, Spain. Dinagdagan rin ang puwersa ng mga bantay sa paligid ng Palasyo ng Malaca&amp;ntilde;ang, US Embassy, Korte Suprema, Comelec at mga malls. Ipinagbabawal na rin ang pagpaparada ng mga sasakyan sa labas ng WPD Headquarters at isang gate na lamang ang binuksan sa pangamba na gumamit ng &amp;quot;car bomb&amp;quot; ang mga terorista kaugnay ng natanggap na bomb threats. Nabatid buhat kay National Capital Region Police Office (NCRPO) Director Ricardo de Leon na may mga intelligence reports silang natanggap ukol sa naispatang mga miyembro ng Abu Sayyaf na magsasagawa ng pagpapasabog sa Metro Manila. Ayon kay de Leon, nais umanong itakas ng mga ito ang mga bandido na nakadetine sa Camp Bagong Diwa sa Bicutan, Taguig sa pangunguna ni Hector Janjalani na kapatid ni ASG leader Khadaffy Janjalani. Isasagawa umano ang pambobomba upang malito ang mga pulis na sasamantalahin naman ng mga bandido para patakasin sina Janjalani. Dahil dito, nag-utos si de Leon na ilipat ng kulungan sina Janjalani at iba pang bandido. Pinalitan na rin ang mga lock ng mga kulungan at mas pinahigpit ang bantay sa Camp Bagong Diwa. Mas pinagting na rin ngayon ang deployment ng mga pulis sa mga checkpoints para masawata ang mga bandido. Sinabi ni de Leon na kahit hindi nila kumpirmado ang naturang ulat, mas mabuti na ang nakahanda upang hindi matulad ang bansa sa naganap na sunud-sunod na pagpapasabog sa Spain. (Ulat ni Danilo Garcia)</body>
<link>http://www.philstar.com/Article.aspx?articleId=242678&amp;publicationSubCategoryId=92</link>
</article>
<article>
<title>Akusasyon kay Kabayan inimbento</title>
<author>Lilia Tolentino</author>
<date>
<month>March</month>
<day>15</day>
<year>2004</year>
</date>
<body>Imbento lamang o mga kathang isip ang mga ibinabatong paninira laban kay vice presidentiable Noli de Castro. Ito ang pahayag ng Kay Kabayan Ka! (KKK) Movement sa bintang ng Bagong Lahi Foundation na hindi umano 100% Mr. Clean si Kabayan. Matatandaang lumabas ang mga alegasyon matapos malathala na nangunguna ng milya-milya si de Castro sa kanyang mga kalaban sa pagka-bise presidente sa mga survey na isinagawa ng Pulse Asia, SWS at Ibon Foundation. Sinabi ni Isko Catibayan, tagapagsalita ng KKK, na pawang kasinungalingan ang inilalakong istorya ng Bagong Lahi. Sinabi din niyang malisyoso ang pagpapakalat ng white paper at ang death threats umanong natatanggap nila ni Andrew Gonzalez, national director ng Bagong Lahi. &amp;quot;Maliwanag na naninira lamang ang Bagong Lahi Foundation sapagkat ang tiyempo ay kampanya para sa eleksiyon at may mga napabalita pang may P6 milyon pondo ang isang PR group upang wasakin ang malinis na pangalan at reputasyon ni Kabayan,&amp;quot; pahayag ni Catibayan. Kamakailan ay naglabasan sa mga pahayagan na may isang PR group na pinamumunuan ng isang alyas &amp;quot;Wilfredo&amp;quot; at &amp;quot;Marissa&amp;quot; ang gigiba kay de Castro at may P6 milyong pondo upang magpakalat ng mga kasinungalingan at mga inimbentong istorya laban kay Kabayan. Sinabi pa ni Catibayan na lubhang makapangyarihan si Wilfredo at Marissa sapagkat nababaligtad nila ang katotohanan. &amp;quot;Dahil sa white paper na naglabasan laban kay Kabayan, nagpatawag si Sen. Kiko Pangilinan ng isang Senate inquiry upang mabulgar kung sinu-sino itong mga taong nasa likod ng demolition job laban kay Noli,&amp;quot; wika ni Catibayan, &amp;quot;ngunit agad nabaligtad ni Wilfredo at Marissa ang istorya at pinalalabas na ang huhubaran ng maskara ng Senate inquiry ay si Kabayan.&amp;quot; &amp;quot;Ginagamit nila ang kanilang talino at impluwensiya dahil pataas nang pataas ang rating ni Kabayan sa mga survey,&amp;quot; dagdag pa niya. (Ulat ni Lilia Tolentino)</body>
<link>http://www.philstar.com/Article.aspx?articleId=242693&amp;publicationSubCategoryId=92</link>
</article>
<article>
<title>One-on-one nina FPJ at Ping bukas na</title>
<author>Rudy Andal</author>
<date>
<month>March</month>
<day>15</day>
<year>2004</year>
</date>
<body>CAGAYAN DE ORO CITY - Kinumpirma kahapon ni KNP standard bearer Fernando Poe, Jr. na mag-uusap sila bukas ni independent presidential candidate Panfilo Lacson sa huling pagkakataon. Sinabi ni FPJ, standard bearer ng Koalisyon ng Nagkakaisang Pilipino (KNP), mag-uusap sila ni Lacson sa huling pagkakataon bukas para sa unification ng oposisyon. Aniya, si Mr. Horacio Morales ng Puwersa ng Masang Pilipino (PMP) ang nag-ayos ng kanilang magiging pag-uusap ni Ping na one-on-one lamang sa kanila at walang ibang audience. &amp;quot;It was supposed to be between the two of us and hopefully this is the final round,&amp;quot; wika ni FPJ. Sinabi naman nina reelectionist Sen. Aquilino Pimentel Jr. at KNP senatorial bet Franciso &amp;quot;Kit&amp;quot; Tatad na mas maganda kung magkakaroon ng positibong resulta ang unification talks pero kung sakaling mabigo ang pag-uusap na ito ay nakakasiguro naman silang si FPJ ang mananalo sa darating na eleksiyon. (Ulat ni Rudy Andal)</body>
<link>http://www.philstar.com/Article.aspx?articleId=242696&amp;publicationSubCategoryId=92</link>
</article>
<article>
<title>Suporta ng LP at NPC kay PGMA lumalakas</title>
<author>Malou Rongalerios</author>
<date>
<month>March</month>
<day>15</day>
<year>2004</year>
</date>
<body>Maging ang mga kasapi ng partido Liberal at Nacionalist Peoples Coalition ay hindi natinag sa pagtalon ni Vice President Teofisto Guingona sa kampo ni Fernando Poe, Jr. Ayon kina Rep. Eduardo Antonio Nachura (LP, Eastern Samar) at Rep. Marcelino Libanan (NPC, Western Samar), buo at matatag pa rin ang kanilang suporta sa kandidatura ni Pangulong Arroyo at sa Koalisyon ng Katapatan sa Karanasan para sa Kinabukasan (K4). Anila, wala nang makakapigil pa sa tiyak na panalo ni Ginang Arroyo sa presidential election dahil nasa likod ng kandidatura nito ang ibat ibang partido pulitikal. Sinabi naman ni House Speaker Jose de Venecia na mayorya ng kasapian ng Lakas-CMD ay patuloy at aktibong itinutulak ang kandidatura ni Arroyo at ni Sen. Noli de Castro. Sa panig naman ng NPC, sinabi ni Libanan na mahigit sa 50 kongresista ang nasa likod ng kandidatura ni Pangulong Arroyo. Nagpasalamat din si Libanan kay NPC chairman Eduardo &amp;quot;Danding&amp;quot; Cojuangco sa pagbibigay-laya sa mga kasapi ng partido kung sino ang mamanukin sa halalan. (Ulat ni Malou Rongalerios)</body>
<link>http://www.philstar.com/Article.aspx?articleId=242705&amp;publicationSubCategoryId=92</link>
</article>
<article>
<title>Reklamo ng 3 batang-Payatas may halong pulitika</title>
<author>Ely Saludar</author>
<date>
<month>March</month>
<day>15</day>
<year>2004</year>
</date>
<body>Hinihinala ngayon ng Malaca&amp;ntilde;ang na may amoy pulitika ang biglaang pagrereklamo umano ng tatlong bata mula sa Payatas na tinulungan at naunang iniharap ni Pangulong Arroyo sa kanyang State of the Nation Address (SONA) noong taong 2001. Sinabi ni Presidential Spokesman Ignacio Bunye na posibleng may halong pulitika ang biglang paglutang sa publiko ng tatlong bata na sina Jason Banbanugon, Jomer Pabalan at Erwin Dolera. Ito ay kaugnay ng reklamo ng tatlong bata na hindi umano natupad ang pangako ni Pangulong Arroyo. Ipinaliwanag ni Bunye na mismong ang DSWD ay nagpaliwanag na walang katotohanan ang mga alegasyon na napabayaan ang tatlong bata. Sinabi ni Bunye, may mga dokumento ang Palasyo bilang katunayan na natanggap ng mga magulang ng tatlong bata ang tulong pinansiyal tulad sa pag-aaral ng mga ito. Ayon kay Bunye, posibleng may nagsulsol sa mga bata at magulang ng mga ito upang siraan ang administrasyon. &amp;quot;Sana naman ay alalahanin nila na ang pamahalan ay handang tumulong sa kanila at ginagawa lahat ng magagawa. Espesyal nga itong treatment para sa mga batang ito sa kanilang lugar at marahil ay mayroon lang mga nagsulsol at hindi lang siguro nila naiintindihan ang kanilang ginagawa,&amp;quot; paliwanag ni Bunye. (Ulat ni Ely Saludar)</body>
<link>http://www.philstar.com/Article.aspx?articleId=242707&amp;publicationSubCategoryId=92</link>
</article>
<article>
<title>Muslim areas iri-raid</title>
<author>Joy Cantos at Danilo Garcia</author>
<date>
<month>March</month>
<day>16</day>
<year>2004</year>
</date>
<body>Puspusan ang isinasagawang pagsuyod ngayon ng mga intelligence operatives ng Philippine National Police (PNP) sa mga Muslim community kasunod ng mga ulat na nakapasok na sa Metro Manila ang mga bandidong Abu Sayyaf na nagpaplanong maghasik ng terorismo. Sinabi ni PNP Directorate for Intelligence P/Chief Supt. Robert Delfin na may mangilan-ngilan na umanong miyembro ng Abu Sayyaf galing Mindanao ang naririto sa kalakhang Maynila upang makapagplano ng mga serye ng pag-atake sa kalunsuran. Kabilang sa mahigpit na binabantayan ngayon ng Western Police District (WPD) at National Capital Region Police Office (NCRPO) ang Maharlika Village sa Taguig; Muslim compound sa Quiapo, Manila; Culiat, Quezon City atbp. Nabatid na inilagay sa heightened alert ang Metro Manila matapos na makita umano ang dalawang grupo ng ASG sa isang lugar sa lungsod ng Maynila. Magsasagawa umano ang mga ito ng pambobomba at balak ring patakasin si Hector Janjalani at iba pang bandido na nakadetine sa Camp Bagong Diwa sa Bicutan, Taguig. Sinabi ni Delfin na hindi pa kumpirmado ang naturang ulat ngunit isinagawa na ang lahat ng paghahanda upang hindi magulantang ng posibleng pag-atake ng mga bandido na maaaring desperado sa pakikipaglaban sa gobyerno. Nagsagawa naman ng pakikipag-ugnayan ang WPD sa mga Muslim leaders sa Quiapo upang beripikahin ang naturang ulat at upang hingin ang suporta ng mga ito. Sa panig naman ni AFP-NCRC Chief Lt. Gen. Alberto Braganza, sinabi nito na nananatiling kontrolado ng military ang sitwasyon sa buong Metro Manila sa gitna na rin ng umanoy bantang pag-atake ng mga terorista sa bansa partikular na sa kalakhang Maynila. Ayon kay Braganza, mahigpit nilang binabantayan ang mga kritikal na lugar tulad ng mga shopping malls, MRT, LRT at iba pang matataong lugar. (Ulat nina Joy Cantos at Danilo Garcia)</body>
<link>http://www.philstar.com/Article.aspx?articleId=242801&amp;publicationSubCategoryId=92</link>
</article>
<article>
<title>Extortion accusers ni Noli kakasa na</title>
<author></author>
<date>
<month>March</month>
<day>16</day>
<year>2004</year>
</date>
<body>Handang mag-rali sa Malaca&amp;ntilde;ang ang Alyansa ng mga Kinotongan ni Noli (AKIN) upang ibulgar ang &amp;quot;pangongotong at pamba-blackmail na ginagawa&amp;quot; ni administration candidate Noli de Castro. Ayon kay Andrew Gonzales, isa sa mga convenor ng AKIN at opisyal ng Bagong Lahing Pilipino Development Foundation, maraming mga &amp;quot;biktima&amp;quot; pa ni de Castro ang lalantad upang papanagutin ito sa kanyang &amp;quot;extortion scheme.&amp;quot; &amp;quot;Kahit barangay tanod ay hindi puwede itong si de Castro,&amp;quot; ani Gonzales. &amp;quot;We have unmasked him for the extortionist that he is. More people are coming out to lay bare the skeletons that he has been trying to hide all these years.&amp;quot; Idinagdag ni Gonzales na napakaraming gustong sumanib sa AKIN na isang patunay lang na maraming sinirang buhay at reputasyon si de Castro gamit ang kanyang show sa telebisyon, ang Magandang Gabi Bayan, pati na ang kanyang programa sa radyo sa dzMM. Matatandaan na inireklamo ng Bagong Lahi na binanatan sila ng husto ni de Castro sa MGB nang di nila ibigay ang P3.5 milyong hinihingi nito. Sa kasalukuyan ay inuulan ng death threats ang mga opisyal ng Bagong Lahi. &amp;quot;People who have suffered at the hands of de Castro, including some who have been jailed because of trumped up charges played up by MGB but later on acquitted, would soon spill the beans on Noli,&amp;quot; wika ni Gonzales. &amp;quot;There is strength in number, and we intend AKIN to be a support group for those who want the truth to be told why De Castro deserves to be in jail instead of holding public office,&amp;quot; aniya.</body>
<link>http://www.philstar.com/Article.aspx?articleId=242805&amp;publicationSubCategoryId=92</link>
</article>
<article>
<title>Loren ilalaglag ni FPJ</title>
<author></author>
<date>
<month>March</month>
<day>16</day>
<year>2004</year>
</date>
<body>Lalong tumagilid ang kandidatura ni Koalisyon ng Nagkakaisang Pilipino (KNP) vice presidential candidate Sen. Loren Legarda dahil sa napipintong pag-iisang lakas nina KNP standard bearer Fernando Poe, Jr. at presidential candidate Panfilo Lacson. Ayon sa isang KNP insider, nakatakdang ilaglag ni FPJ si Legarda bilang kanyang bise presidente upang bigyan daan ang pakikipagsanib-lakas ni Da King kay Lacson. Napag-alaman na humihina na ang suporta na nakukuha ni FPJ kung kayat nais na nitong makipag-alyansa kay Lacson, na ayon sa LDP, ay lumalakas ang kandidatura. Sa kasalukuyan ay hindi pa malaman kung si FPJ ang bibigay bilang bise presidente ni Lacson o kayay si Lacson ang magiging bise ni FPJ. Pero sinabi ng source na tiyak na ang paglaglag ni FPJ kay Loren at sa isa pang KNP senatorial candidate upang matuloy ang pakikipag-alyansa kina Lacson. Ang paglaglag kay Legarda ay bunsod na rin ng kanyang hindi magandang rating sa mga nakaraang survey kung saan nilampasan ang lady solon ni K4 vice presidential candidate Noli &amp;quot;Kabayan&amp;quot; De Castro. Ayon sa source, kailangan ang tambalang Poe at Ping dahil ito lamang umano ang paraan upang mabigyan ng mas malakas na kalaban ang K4 tandem nina Pangulong Arroyo at de Castro. Binunyag ng source na madadamay din sa laglagan si KNP spokesperson Francis Escudero sa pag-iisa ni Poe at Lacson dahil mas malakas umano ang hatak sa tao ng nag-iisang senatorial bet ng senador na si Nueva Vizcaya Rep. Carlos Padilla. Mapipilitang kumalas si Escudero dahil tulad ni Legarda, naging mababa ang rating nito sa mga survey. Sinabi ng source na mas mataas ang posibilidad na pumayag si FPJ na maging bise na lamang ni Lacson dahil na rin sa panibagong lakas ng suporta na inaani ng senador sa taumbayan. Pinaliwanag ng source na unti-unting bumabagsak ang suporta kay FPJ matapos ang naging isyu ng kanyang nasyunalidad. Ngunit higit dito, mas lubhang nakaapekto sa kandidatura ni FPJ ang patuloy nitong pagtanggi sa mga hamon ng debate. (Rudy Andal)</body>
<link>http://www.philstar.com/Article.aspx?articleId=242815&amp;publicationSubCategoryId=92</link>
</article>
<article>
<title>Ping aasa pa ring aatras si Da King</title>
<author>Malou Rongalerios</author>
<date>
<month>March</month>
<day>16</day>
<year>2004</year>
</date>
<body>Asa pa rin si presidential bet Panfilo Lacson na aatras sa kanyang kandidatura si Fernando Poe, Jr. at papayag na maging bise-presidente na lamang niya. Sa isang press statement, sinabi ni Lacson na magiging malakas ang tambalang &amp;quot;Ping at Poe&amp;quot; pero hindi aniya puwedeng siya ang maging bise presidente. Nakatakdang mag-usap ngayong araw na ito ang dalawa matapos ibunyag ni Lacson na si FPJ ang unang kumontak sa kanila para sa nasabing miting. Ayon kay Lacson, ang closed door, one-on-one meeting ay gagawin sa Metro Manila pero tumanggi itong isiwalat kung anong oras at saan ang eksaktong lugar. Noong nakaraang Huwebes aniya kumontak ang common friend nila ni FPJ at ito ang nag-arrange ng one-on-one meeting. Magugunitang hindi nagustuhan ng kampo ni FPJ ang ginawang pagbubunyag ng kampo ni Lacson sa isasagawang pag-uusap. (Ulat ni Malou Rongalerios)</body>
<link>http://www.philstar.com/Article.aspx?articleId=242818&amp;publicationSubCategoryId=92</link>
</article>
<article>
<title>Boto ni Lacson di mapupunta kay FPJ</title>
<author>Malou Rongalerios</author>
<date>
<month>March</month>
<day>16</day>
<year>2004</year>
</date>
<body>Naniniwala si Surigao del Sur Rep. Prospero Pichay na hindi kay presidential aspirant Fernando Poe, Jr. mapupunta ang boto ni Senador Panfilo Lacson sakaling umatras sa halalan ang senador. Ibinatay ng chairman ng House committee on national defense ang kanyang pagsusuri sa pinakahuling survey na ginawa ng Pulse Asia at Social Weather Station (SWS) kung saan nakita na mayorya ng mga botanteng kampi kay Lacson ay iboboto si Pangulong Arroyo sakaling kumalas sa halalan ang dating PNP chief. &amp;quot;Ang matitirang boto ay paghahatian pa nina FPJ at Raul Roco, so asan yung sinasabi ng oposisyon na magiging solido ang suporta ng mga botante kay FPJ kung aatras si Lacson,&amp;quot; ani Pichay. Sa pagtatasa ng SWS at Pulse Asia, malaking bilang ng tagasuporta ni Lacson ay hindi pa pinal sa kanilang desisyon sa halalan. Bukod dito, mayorya rin anya ng A-B-C respondents na suportado ang kandidatura ni Lacson ay si Ginang Arroyo ang susuportahan sakaling kumalas sa halalan ang senador, paliwanag pa ng kongresista. Ang nasabing sektor ang mga tinaguriang nag-iisip na botante kaya malabong sumuporta ang mga ito sa kandidatura ni FPJ. (Ulat ni Malou Rongalerios)</body>
<link>http://www.philstar.com/Article.aspx?articleId=242826&amp;publicationSubCategoryId=92</link>
</article>
<article>
<title>Top 6 slot target na mabawi ni Jawo</title>
<author>Lilia Tolentino</author>
<date>
<month>March</month>
<day>16</day>
<year>2004</year>
</date>
<body>Determinado si reelectionist Senator Robert Jaworksi na mabawi ang top 6 slot sa winning circle ng Senado sa kabila ng panibagong intrigang siyay lilipat sa kampo ni Senador Panfilo Lacson. Gayunman, sinabi ni Jaworski na malugod niyang pinasasalamatan si Lacson sa kahandaan nitong tanggapin siya sa kanyang kampo bagamat wala ito sa kanyang plano. &amp;quot;Malaki ang aking pagrespeto kay Senador Lacson hindi lamang bilang kasama sa Senado. Kamiy magkaibigang personal at saludo tayo sa kanyang kakayahan subalit ako ay hindi aalis sa kampo ni Pangulong Arroyo,&amp;quot; sabi pa ni Jaworski. Bukod sa isyung paglipat ng partido, sinabi ni Jaworski na may mga lumabas na intriga na siyay hanggang 2007 pa sa Senado na lumilikha ng kalituhan sa kanyang kandidatura. &amp;quot;Tapos na po ang ating termino kaya nga tayo ay humihingi ng panibagong mandato sa ating mga kababayan. Anim na taon tayong naging produktibong miyembro ng Senado dahil mahigit 20 batas ang ating naisulong at napagtibay,&amp;quot; dagdag pa ni Jaworski. Dahil sa ganitong mga intriga, sinabi ng senador na mula sa pagiging number 6 sa lahat ng survey, bumaba ang kanyang rating kaya kailangan niyang magpursige na itoy mabawi. (Ulat ni Lilia Tolentino)</body>
<link>http://www.philstar.com/Article.aspx?articleId=242829&amp;publicationSubCategoryId=92</link>
</article>
<article>
<title>Eddie Gil disqualified na</title>
<author>Ellen Fernando</author>
<date>
<month>March</month>
<day>17</day>
<year>2004</year>
</date>
<body>Pormal na idineklara kahapon ng Commission on Elections (Comelec) si presidential aspirant Eddie Gil ng partido Isang Bansa, Isang Diwa na nuisance candidate at idiskuwalipika sa pagtakbo nito sa pampanguluhan sa May 10 elections. Dakong alas-10:15 ng umaga nang basahin ng clerk of court ng Comelec Second Division ang desisyon sa disqualification case laban kay Gil na nilagdaan nina Commissioner Mehol Sadain, division chairman at mga miyembro nito na sina Commissioners Manuel Barcelona at Florentino Tuason. Iniutos ng Comelec na kanselahin ang certificate of candidacy ni Gil at ang pangalan nito ay tatanggalin sa listahan ng mga kandidatong pangulo. Ang pag-disqualify kay Gil ay ibinase sa kawalan nito ng makinarya upang mangampanya bukod pa sa paglayas na sa kanya ng kanyang limang senatoriables dahil sa kawalan ng kumpiyansa at tiwala dito. Inakusahan din ng naglayasang senatoriables ni Gil na sina actress Pilar Pilapil, ret. Gen. Ramon Monta&amp;ntilde;o at Eddie Ilarde na wala itong sapat na pondo para sa pagsasagawa ng nationwide campaign. Bukod dito, naging balakid din ang mga nagdaang pangangampanya ni Gil sa ibat ibang lalawigan na nagdulot ng matinding kahihiyan nito at buong partido dahil sa hindi nito pagbabayad ng kanyang campaign sorties at pagbabayad ng talbog na tseke sa kanyang hotel bills na P35,000 sa General Santos City. Binigyan ng 5-araw ng Comelec ang kampo ni Gil upang umapela. Galit na galit naman si Gil sa nasabing desisyon at sinabi nito na aapela siya kahit makarating ito sa Korte Suprema. Idiniin niya si Bro. Eddie Villanueva na may kagagawan at nasa likod ng kanyang disqualification. (Ulat ni Ellen Fernando)</body>
<link>http://www.philstar.com/Article.aspx?articleId=242913&amp;publicationSubCategoryId=92</link>
</article>
<article>
<title>'Scratch and match' inireklamo</title>
<author>Ellen Fernando</author>
<date>
<month>March</month>
<day>17</day>
<year>2004</year>
</date>
<body>Patung-patong na reklamo ang kinakaharap ng isang electronics company sa Department of Trade and Industry (DTI) dahil sa kanilang umanoy modus-operandi na scratch and match promotion. Inireklamo ang AOWA Electronic Philippines Inc. na may tanggapan sa #9 Brixton St., Brgy. Kapitolyo, Pasig City ng isang Arnel Sy sa tanggapan ni DTI Asst. Dir. James Lazaro L. Olmos ng Bureau of Trade Regulation and Consumer Protection. Ayon kay Sy, nilapitan umano siya ng ilang sales representatives ng AOWA habang siya ay nasa loob ng Pioneer Center supermarket at pinilit na lumahok sa &amp;quot;scratch and match&amp;quot; promo kung saan siya daw ang mapalad na nanalo. Gayunman, sinabihan siya ng manager na para makuha ang napanalunang produkto ay kailangang bumili muna siya ng isa pang produkto ng AOWA. Matapos na mapili ni Sy ang isang Diamond Water Life binigyan pa siya ng bio-mineral pot, vacuum cleaner, health massager at iba pang produkto na ayon sa manager ay libre kasama ang kanyang napanalunan. Laking gulat ni Sy nang umabot sa P28,000 ang lahat ng kanyang binayaran. Nang mag-canvass ang biktima sa ibang outlet, nabatid ng biktima na naloko siya ng AOWA at lahat ng produkto na ibinigay na libre ay kasama sa halagang binayaran nito. Tinangkang isoli ng biktima ang mga produkto subalit tumanggi ang kumpanya. (Ulat ni Ellen Fernando)</body>
<link>http://www.philstar.com/Article.aspx?articleId=242929&amp;publicationSubCategoryId=92</link>
</article>
<article>
<title>One-on-one meeting nina Ping at FPJ nabulilyaso</title>
<author>Malou Rongalerios</author>
<date>
<month>March</month>
<day>17</day>
<year>2004</year>
</date>
<body>Malabo na talagang magkaisa ang oposisyon matapos na hindi matuloy ang one-on-one meeting nina Sen. Panfilo Lacson at Fernando Poe, Jr. Ayon kay Lacson, isang emisaryo ni FPJ ang tumawag sa kanya kamakalawa ng gabi upang kanselahin ang nakatakda sana nilang pag-uusap kahapon ng hapon. Naniniwala si Lacson na hindi na maaaring magkaisa ang oposisyon dahil hindi naman niya iuurong ang kanyang kandidatura para kay FPJ. Ipinagsentimyento ni Lacson ang pagkansela niya ng lahat ng kanyang naka-schedule na campaign sortie para lamang sa one-on-one meeting na hindi naman natuloy. Aniya, sana ay nirespeto man lamang ng kampo ni FPJ na isinantabi niya ang kanyang pangangampanya para lamang sa kanilang pag-uusap. Magugunitang sinabi ni Lacson na isang common friend nila ni FPJ ang kumausap sa kanya upang iparating na nais siyang makausap ng aktor. Ayon pa sa senador, mahihirapan nang maisakatuparan pa ang one-on-one meeting dahil kapwa abala na sila ni FPJ sa pangangampanya at posibleng hindi na sila magkaroon ng oras para sa pag-uusap. (Ulat ni Malou Rongalerios)</body>
<link>http://www.philstar.com/Article.aspx?articleId=242931&amp;publicationSubCategoryId=92</link>
</article>
<article>
<title>NAIA target ng Sayyaf</title>
<author>Butch Quejada</author>
<date>
<month>March</month>
<day>18</day>
<year>2004</year>
</date>
<body>Inilagay sa pinakamataas na alert level ng Philippine National Police-Aviation Security Group (PNP-ASG) ang buong puwersa nito sa lahat ng paliparan sa Pilipinas matapos ang ginawang pagpapasabog sa Bureau of Immigration sa Jolo, Sulu kamakalawa. Kabilang sa mga target ng terorismo ng Abu Sayyaf ang Ninoy Aquino International Airport (NAIA) at iba pang vital installations sa bansa. Ayon kay Sr. Supt. Andres Caro, director ng PNP-ASG, bagaman wala pang insidente ng pambobomba sa NAIA, hindi minaliit ni Col. Caro ang kakayahan ng mga teroristang maghasik ng lagim kahit madamay ang mga sibilyan upang maiparating lamang ang kanilang mensahe. &amp;quot;Walang pakialam ang mga terorista kahit sino ang madamay at gagawin nila ang lahat upang mapahiya ang PNP at AFP at mahirap ng maunahan,&amp;quot; ani Caro. Lalong hinigpitann ang pagririkisa sa mga bagahe ng mga paalis at parating na mga pasahero sa Manila Domestic Airport partikular ang mga nanggagaling at patungong Mindanao. Samantala, nagtalaga ng karagdagang sundalo ng Phil. Army at Marines sa lahat ng airport at pier sa buong Pilipinas upang makatulong ng PNP-ASG sa pagsasawata ng terorismo. (Ulat ni Butch Quejada)</body>
<link>http://www.philstar.com/Article.aspx?articleId=243019&amp;publicationSubCategoryId=92</link>
</article>
<article>
<title>Solons kay Guingona: Magbitiw ka na!</title>
<author>Malou Rongalerios</author>
<date>
<month>March</month>
<day>18</day>
<year>2004</year>
</date>
<body>Hinamon kahapon ng mga kongresista si Vice President Teofisto Guingona na magbitiw na lamang sa kanyang posisyon sa pamahalaan dahil sa patuloy nitong pag-atake kay Pangulong Arroyo. Sinabi ni Bacolod Rep. Monico Puentevella, wala nang puwang pa si Guingona sa administrasyon matapos na magpagamit ito sa oposisyon bilang tagabanat kay Ginang Arroyo. &amp;quot;Asan na ang kanyang delicadeza? Dapat na siyang mag-resign bilang vice president at kasapi ng partido (Lakas-CMD) dahil sa mga paninira niya,&amp;quot; pahayag ni Puentevella. Maliwanag aniya na naglaho na ang prinsipyo ni Guingona nang tumalon ito sa kampo ni Fernando Poe, Jr. Naniniwala rin ang chairman ng House commitee on youth and sports development na ginagamit lamang ni Guingona ang oposisyong KNP upang magbuo ng political dynasty sa pamamagitan ng pagtakbo sa lokal na halalan ng asawa at anak nito. (Ulat ni Malou Rongalerios)</body>
<link>http://www.philstar.com/Article.aspx?articleId=243034&amp;publicationSubCategoryId=92</link>
</article>
<article>
<title>Sa akusasyon katiwalian vs GMA: Guingona maglabas ka ng ebidensiya</title>
<author>Lilia Tolentino</author>
<date>
<month>March</month>
<day>18</day>
<year>2004</year>
</date>
<body>Hinamon ng Malaca&amp;ntilde;ang si Vice President Teofisto Guingona na magpakita ng ebidensiya na nagsasangkot kay Pangulong Arroyo sa anumang katiwalian. Ang hamon ay kasunod ng pagbuhay ni Guingona sa isyu ng anomalya sa kontrobersiyal na Diosdado Macapagal Avenue. &amp;quot;This is an old issue and the Palace has never been implicated. Nevertheless, we welcome any evidence the Vice President have to back up his charges,&amp;quot; ani Presidential Spokesman Ignacio Bunye. Hiningi ni Bunye sa Bise Presidente na maging maingat sa pagbibitiw ng anumang pahayag na naangkop sa ikalawang mataas na posisyon ng bansa. Sabi ni Bunye, hindi nababagay kay Guingona na maging ordinaryong tagapagsalita lang ng oposisyon laban sa Pangulo. Sinabi rin ni Bunye na walang basehang legal ang paghingi ng mga kritiko ng Pangulo sa pansamantalang pagbabakasyon nito at pagtatalaga kay Guingona na siyang magpatakbo ng gobyerno habang iniimbestigahan ang anomalya sa naturang kalsada. Ang ganitong pagbabato ng mga akusasyon kontra sa Pangulo ay dala lang ng mainit na pulitika. (Ulat ni Lilia Tolentino)</body>
<link>http://www.philstar.com/Article.aspx?articleId=243037&amp;publicationSubCategoryId=92</link>
</article>
<article>
<title>Dugo muntik dumanak sa sortie ng KNP</title>
<author>Rudy Andal</author>
<date>
<month>March</month>
<day>18</day>
<year>2004</year>
</date>
<body>ILIGAN CITY - Muntik ng dumanak ng dugo sa pagitan ng dalawang grupo ng supporters ni KNP bet Fernando Poe, Jr. na nag-aagawan sa pagiging host ng rali ng Koalisyon ng Nagkakaisang Pilipino (KNP) kahapon sa Marawi City. Napilitang kanselahin ng KNP ang kanilang nakatakdang rali sa gymnasium ng Marawi City kahapon dahil sa pag-aaway ng grupo nina Akmad Tumawis na chairman ng KNP sa Lanao del Norte at KNP congressional candidate Ali Gutok Tumamina na nag-aagawan ng kredito sa pagiging punong-abala ng okasyon. Nagkabit umano ng mga streamers at banners ng mga kandidato ng KNP ang grupo ni Tumamina kamakalawa ng gabi sa paligid ng gym subalit ng dumating ang mga armadong grupo ni Tumawis ay inalis ng mga ito saka isinara ang gym at siya daw ang binigyan ng KNP headquarters ng awtorisasyon para maging host ng event at hindi ang grupo ni Tumamina. Iginiit umano ng grupo ni Tumawis na sila ang dapat mamuno sa akomodasyon ng grupo ni FPJ sa Marawi dahil si Tumawis ang chairman ng KNP sa Lanao del Sur pero nagpumilit ang grupo ni Tumamina na huwag alisin ang kanilang mga ikinabit na banner dahil sila ang kinikilalang host ng okasyon. Napigil lamang ang madugong komprontasyon ng kapwa armadong grupo nina Tumamina at Tumawis ng dumating ang may isang batalyong miyembro ng Phil. Marines. Hanggang kahapon ng umaga ay mainit pa rin ang sitwasyon kahit naawat ng militar ang napipintong salpukan ng dalawang grupo ng supporters ni FPJ sa Marawi City. Napilitan ang KNP na baguhin ang ruta ng kampanya sa araw na ito. Dapat sa Cotabato City magtatapos ang sortie ngayong gabi pero dahil din sa seguridad ay napilitang ngayong umaga na lamang magsisimula sa naturang lungsod patungo sa Midsayap hanggang Kidapawan town sa North Cotabato. (Ulat ni Rudy Andal)</body>
<link>http://www.philstar.com/Article.aspx?articleId=243047&amp;publicationSubCategoryId=92</link>
</article>
<article>
<title>NPA takeover ilulunsad 'pag naging pres. si FPJ</title>
<author>Malou Rongalerios</author>
<date>
<month>March</month>
<day>18</day>
<year>2004</year>
</date>
<body>Pabor ang New Peoples Army (NPA) na manalo si presidential candidate Fernando Poe, Jr. dahil mas madali silang makakapaglunsad ng rebolusyon kapag ito ang nakaupo sa Malaca&amp;ntilde;ang. Ito ang sinabi kahapon ng ilang mambabatas kaugnay sa ipinagmamalaki ng kampo ni FPJ na mayroon silang free access sa mga lugar na hawak ng NPA. Ayon kina Reps. Antonio Cuenco (Cebu City) at Mauricio Domogan (Baguio City), mas gusto ng mga rebelde na manalo si Da King dahil siguradong magiging mahina ang gobyerno at magkakaroon ng pagkakataon ang makakaliwang grupo na maisulong ang kanilang mga mithiin. Kung pag-iisipan lamang anilang mabuti ng kampo ni FPJ, dapat makita ng mga ito na sinusuportahan sila ng makakaliwang grupo para sa interes ng mga komunista. Naniniwala din ang solon na dahil sa laki ng nakolektang campaign funds ng mga NPA, mas magpapalakas ang mga ito ng puwersa upang paghandaan ang pag-agaw sa gobyerno kapag naluklok na sa posisyon si FPJ. (Ulat ni Malou Rongalerios)</body>
<link>http://www.philstar.com/Article.aspx?articleId=243048&amp;publicationSubCategoryId=92</link>
</article>
<article>
<title>Kaso vs Noli 'tip of the iceberg'</title>
<author>Ellen Fernando</author>
<date>
<month>March</month>
<day>18</day>
<year>2004</year>
</date>
<body>Our charges against Noli de Castro for extortion is not mere political propaganda but a genuine search for punishment and retribution against one who has abused the power of his profession. Ito ang sinabi ng grupo ng Bagong Lahing Pilipino Development Foundation sa bintang ni de Castro na isang black propaganda ang kasong isinampa ng Bagong Lahi laban sa kanya. Ayon kay Andrew Gonzales, tagapagsalita ng Bagong Lahi, hindi dapat pagtawanan ang kasong isinampa nila sa Ombudsman dahil desidido ang grupo na ipursige ang kaso hanggang sa matapos ito at makulong ang isang anilay mangongotong na nagmama-masquerade bilang public servant. Marami pa umanong biktima si de Castro na naghahandang sumanib sa isang alyansa na binubuo upang ilantad ang mga umanoy pangongotong na ginawa nito. &amp;quot;Tip lang ito ng iceberg, marami pa ang lalabas at naghahanda ng kanilang mga kaso mula sa Mindanao at Visayas, sabi ni Gonzales. Hinamon pa ni Gonzales si de Castro na magsampa ng kaso laban sa foundation kung naniniwala ito na ang kanilang ginagawa ay isang black propaganda lamang. (Ulat ni Ellen Fernando)</body>
<link>http://www.philstar.com/Article.aspx?articleId=243053&amp;publicationSubCategoryId=92</link>
</article>
<article>
<title>Erap pinayagang dumalaw sa ina</title>
<author>Malou Rongalerios</author>
<date>
<month>March</month>
<day>19</day>
<year>2004</year>
</date>
<body>Pinagbigyan na kahapon ng Sandiganbayan Special Division ang mosyon ni dating Pangulong Joseph Estrada na bisitahin ang kanyang inang si Do&amp;ntilde;a Mary Ejercito na kasalukuyag naka-confine sa San Juan Medical Center. Pumayag ang korte na mabisita ni Estrada ang kanyang 98-taong gulang na ina sa loob ng 36 oras simula bukas. Nakatakdang ilabas sa Camp Capinpin, Tanay, Rizal si Estrada sa ganap na alas-5 ng umaga pero kailangan din itong bumalik bago mag-alas-5 ng hapon bukas (Sabado). Isang linggo ng nakaratay sa ospital ang ina ni Estrada dala ng matinding depression matapos nitong mapanood na umiiyak ang anak sa telebisyon sa panayam ni Max Soliven na Impact sa ANC Channel. Hindi naman kinontra ng prosekusyon ang desisyon ng korte na mabisita ng dating pangulo ang kanyang maysakit na ina. Nilinaw ni Special Prosecutor Dennis Villa-ignacio na hindi tutol ang korte sa temporary pass na ibibigay ng korte kay Estrada para madalaw si Do&amp;ntilde;a Mary. Nakatakdang magdiwang ng kanyang ika-99 taong kaarawan si Do&amp;ntilde;a Mary sa Mayo 2 at ang tanging kahilingan nito ay ang makasama ang anak. Bigla namang gumanda ang kondisyon nito ng makausap ang anak. Matatandaang kabilang sa inihaing mosyon ni Estrada nitong Miyerkules ay ang madalaw ang kanyang maysakit na ina at ang malipat siya ng kulungan sa kanyang rest house na kalapit ng Camp Capinpin. Kinontra ng prosekusyon ang paglilipat ng kulungan ni Estrada sa kanyang rest house dahil maituturing na rin anila itong isang house arrest. (Ulat ni Malou Rongalerios)</body>
<link>http://www.philstar.com/Article.aspx?articleId=243158&amp;publicationSubCategoryId=92</link>
</article>
<article>
<title>Gobyerno ni GMA bulok - FPJ</title>
<author>Rudy Andal</author>
<date>
<month>March</month>
<day>19</day>
<year>2004</year>
</date>
<body>KIDAPAWAN CITY, North Cotabato - Inakusahan ni KNP standard bearer Fernando Poe, Jr. ang pamahalaang Arroyo na isang napaka-bulok na pamahalaan na nagiging sanhi ng kahirapan ng taumbayan. Ginawa ni FPJ ang pag-akusa sa gobyernong Arroyo sa harap ng may 10,000 kataong dumalo sa grand rally ng Koalisyon ng Nagkakaisang Pilipino (KNP) kamakalawa ng gabi sa Iligan City. Ayon kay Da King sa 10 minuto nitong speech, ang patuloy na korapsiyon sa pamahalaan ang tunay na dahilan nang paghirap ng taumbayan at ang kawalan ng magandang programa nito sa Mindanao ang nagiging sanhi para maging bansot ang pag-unlad nito. Sinabi ni FPJ sa grand rally ng KNP sa Iligan, sa sandaling magwagi siya sa darating na May 10 elections ay magiging top priority ng Poe administration ang kaunlaran ng Mindanao. &amp;quot;Kailangan nang kalusin dahil bulok ang gobyernong ito na nagiging sanhi ng paghihirap ng taumbayan.&amp;quot; wika pa ni FPJ. &amp;quot;Nagkulang si GMA na maghatid ng batayang serbisyo publiko sa taga-Mindanao partikular sa mga mahihirap dito. Kaya kapag ako ay pinalad sa darating na May 10 elections ay sinisiguro ko sa inyong mga kapatid nating Muslim at Kristiyano sa Mindanao na hindi lamang ang kaunlaran ang ating sisikaping makamit dito kundi pati ang kapayapaan na matagal na rin nating minimithi,&amp;quot; wika pa ni FPJ. Sinabi rin ni FPJ na sinusuportahan niya ang isinampang petisyon nina KNP senatorial candidates Amina Rasul at Boots Anson-Roa upang malaman kung talagang nilabag ni Pangulong Arroyo ang Konstitusyon, Omnibus Election Code at Fair Election Act. &amp;quot;Kung ginagamit ni GMA ang pondo ng gobyerno at mga pasilidad ay hindi patas yon,&amp;quot; pahayag ng aktor. Ito ang kauna-unahang mahabang talumpati ng KNP standard bearer na tumagal ng 10 minuto matapos siyang payuhan ng kanyang adviser na si Vice President Teofisto Guingona na habaan ang kanyang speech dahil nais ng mga taga-Mindanao na matagal siyang madinig at makita sa entablado. (Ulat ni Rudy Andal)</body>
<link>http://www.philstar.com/Article.aspx?articleId=243173&amp;publicationSubCategoryId=92</link>
</article>
<article>
<title>FPJ-Loren pinakain ng alikabok ang kalaban</title>
<author>Rudy Andal</author>
<date>
<month>March</month>
<day>19</day>
<year>2004</year>
</date>
<body>Milya-milya ang lamang ni presidential frontrunner Fernando Poe, Jr. at ni vice presidential candidate Loren Legarda ng KNP sa kanilang mga katunggali sa pinakahuling opinion poll survey na isinagawa ng Radio Mindanao Network (RMN) sa pitong siyudad sa buong bansa. Pinakain ni FPJ ng alikabok si Pangulong Arroyo sa anim sa pitong siyudad na sinurvey upang magposte ng 42 porsiyentong boto kumpara sa 19 porsiyento ni PGMA. Sa vice presidential race naman ay kinopo ni Loren ang 47 porsiyento ng boto kumpara sa 33 porsiyento ni Noli de Castro ng K4. Ang mga kinober ng survey ay ang Metro Manila, Laoag City, Metro iloilo, Tacloban City, Cagayan de Oro City, Gen. Santos City at Cotabato City. Ang bentahe ni FPJ kay Arroyo ay 23 porsiyento habang lamang naman si Loren ng 14 puntos sa kanyang karibal sa K4. (Ulat ni Rudy Andal)</body>
<link>http://www.philstar.com/Article.aspx?articleId=243176&amp;publicationSubCategoryId=92</link>
</article>
<article>
<title>Lady solon pinapa-disqualify sa Comelec</title>
<author>Ellen Fernando</author>
<date>
<month>March</month>
<day>19</day>
<year>2004</year>
</date>
<body>Hiniling ng isang residente ng Pasay City na idiskuwalipika ang kandidatura ng isang reelectionist lady solon na si Rep. Consuelo &amp;quot;Connie&amp;quot; Dy dahil sa hindi umano nito pagiging residente ng Pasay. Sa petisyong inihain ni Rolando San Miguel ng #616 Block 71, San Lorenzo Ruiz, Pasay City sa Comelec noong Miyerkules, sinabi nito na hindi kuwalipikado sa isang congressional seat at sa darating na halalan si Dy dahil sa kabiguan nito na makuha ang residency qualification na hinihingi ng Konstitusyon. Pinuna ni San Miguel na mali ang mga ibinigay na impormasyon ni Dy sa kanyang certificate of candidacy (COC) sa kanyang address sa 168 Arnaiz Avenue, Pasay City dahil ito ay address ng cockpit arena na minamantine ng Golden Future Enterprises, Inc. Kalakip sa isinumiteng ebidensiya sa Comelec ni San Miguel ay ang dalawang tax declarations ni Dy kung saan nakasaad na nakatira ang lady solon sa #26 J. Gutierrez st., San Juan taliwas sa address na inilagay nito sa kanyang COC na siya ay taga-Pasay. Iginiit ni San Miguel na base sa Article VI Section 6 ng Constitution &amp;quot;a member of the House of Representatives or anyone seeking that elective post should be a resident in the district in which he will elected and a resident of that place or period of not less than one year immediately preceding that day of the election.&amp;quot; (Ulat ni Ellen Fernando)</body>
<link>http://www.philstar.com/Article.aspx?articleId=243186&amp;publicationSubCategoryId=92</link>
</article>
<article>
<title>Lifestyle check hirit vs Lacuna</title>
<author>Gemma Amargo</author>
<date>
<month>March</month>
<day>19</day>
<year>2004</year>
</date>
<body>Hiniling ng isang opisyal ng isang government watchdog sa lungsod ng Maynila na isailalim sa lifestyle check si Manila Vice Mayor Danny Lacuna matapos mapaulat na mayroon itong mga tagong yaman. Sa pahayag ni Engr. Ramon Flores, umiinit ang usap-usapan sa kamaynilaan hinggil sa umanoy mansiyon na ipinatayo ni Vice Mayor Lacuna na matatagpuan sa Biyaya Street, Sta. Mesa, Manila na umano ay ginastusan ng P50 milyon. Ayon kay Flores, ang take-home pay ng vice mayor ay mga P35,000 lamang kada buwan. &amp;quot;Hindi kaya ng suweldo ng isang bise alkalde ang magpatayo ng ganitong kagarbong mansiyon,&amp;quot; wika pa nito. Bukod sa mansiyon, kinukuwestiyon din ni Flores ang mga luxury at sports vehicles na umano ay pagmamay-ari ng pamilya Lacuna. &amp;quot;May mga sports cars ang mga iyan at mga modelong SUVs na milyon-milyon ang halaga, paanong kakayaning bilhin ni Lacuna ang mga iyon?&amp;quot; tanong pa ni Flores. Wika ni Flores, makabubuti para kay Vice Mayor Lacuna na magpasailalim sa lifestyle check para maliwanagan ng mga Manilenyo kung saan galing ang kanyang yaman. Sinabi rin ni Flores na kailangang maging mapagbantay at mapagmasid ang mamamayan dahil baka pera na ng taumbayan ang ginagamit ng ilang tiwaling opisyal para sa kanilang sariling kapakanan. &amp;quot;Ito ay isang high form of injustice na habang nagpapasasa sila sa buhay, ang mamamayan naman na sinumpaan nilang paglilingkuran ay walang makain at sadlak sa hirap,&amp;quot; pahayag ni Flores. &amp;quot;Paano mong masisikmura na magpatayo ng isang mansiyon samantalang ang ilang kababayan mo ay natutulog lamang sa kariton o sa bangketa at malamig na semento ang unan at kariton lamang ang kumot,&amp;quot; galit pang pahayag ni Flores. Wala anyang karapatan ang ganitong mga tiwaling opisyal ng pamahalaan na umupo sa puwesto, bagkus dapat ay ilagay sila sa selda. (Ulat ni Gemma Amargo)</body>
<link>http://www.philstar.com/Article.aspx?articleId=243188&amp;publicationSubCategoryId=92</link>
</article>
<article>
<title>Erap nakadalaw na sa ina</title>
<author>Malou Rongalerios at Edwin Balasa</author>
<date>
<month>March</month>
<day>20</day>
<year>2004</year>
</date>
<body>Nagkita na rin kahapon si dating Pangulong Joseph Estrada at ang kanyang maysakit na inang si Do&amp;ntilde;a Mary Ejercito. Ganap na alas-9 ng umaga nang umalis si Estrada sa Camp Capinpin, Tanay, Rizal at dumating sa San Juan Medical Center sakay ng Isuzu Crosswind kasama ang 10 police vehicle kabilang ang isang ambulansiya na convoy nito. Si Estrada ay sinalubong ng anak nitong si San Juan Mayor JV Ejercito at ng daan-daang mga supporter na matiyagang naghintay mula pa alas-5 ng madaling araw. Naging madamdamin ang tagpo ng mag-ina ng pumasok na si Estrada sa Room 505 ng nasabing ospital at agad na yumakap sa ina na nakahiga sa kama. Nag-iyakan at nagkumustahan ang mag-ina at tanging mga miyembro lamang at malalapit na kaibigan ng dating pangulo ang pinayagang makapasok sa kuwarto ni Do&amp;ntilde;a Mary. Matatandaang pinayagan ng Sandiganbayan Special Division ang 36-hour pass para dalawin ni Erap ang kanyang 98-taong gulang na ina. Ipinag-utos din ng korte na dapat na bumalik si Estrada sa Camp Capinpin ngayong araw na ito bago sumapit ang alas-5 ng hapon. Kabilang sa mga kahilingan ni Estrada sa korte ang payagan siyang makabisita sa kanyang ina isang beses isang linggo habang sumasailalim sa lingguhang therapy. Hindi pa pinagbibigyan ng korte ang nasabing mosyon at ang tanging pinagbigyan ay ang madalaw nito si Do&amp;ntilde;a Mary sa loob ng 36 oras.(Ulat nina Malou Rongalerios at Edwin Balasa)</body>
<link>http://www.philstar.com/Article.aspx?articleId=243289&amp;publicationSubCategoryId=92</link>
</article>
<article>
<title>Private armies bubuwagin na</title>
<author>Joy Cantos</author>
<date>
<month>March</month>
<day>20</day>
<year>2004</year>
</date>
<body>Bubuwagin ng pinagsanib na puwersa ng Armed Forces of the Philippines (AFP) at Philippine National Police (PNP) ang mga private armies ng mga pulitiko upang tiyakin na magiging mapayapa at tahimik ang nalalapit na May 10 national at local elections. Ayon kay AFP-Public Information Office (AFP-PIO) Chief, Lt. Col. Daniel Lucero, isasagawa nila ang pagbuwag sa mga private armies ng mga pulitiko at pagkumpiska sa kanilang mga armas bilang pagtalima sa mahigpit na direktiba ni Pangulong Arroyo. Ang hakbang ay upang maiwasan ang mga pagdanak ng dugo na karaniwan ng kagagawan ng mga nagbabanggaang private armies ng mga magkalabang pulitiko sa tuwing nalalapit ang halalan sa bansa. &amp;quot;In pursuit of our campaign to dismantle private armies and confiscate loose firearms our field commanders were instructed to intensify the conduct of their chokepoints and checkpoints purposely to confiscate loose firearms,&amp;quot; ani Lucero. Ayon kay Lucero, makikipagkooperasyon sila sa PNP para maigting na maipatupad ang pagbuwag sa mga private armies sa buong bahagi ng bansa. Pagtutuunan din ng pansin ang mga lugar sa mga probinsiya na napapaulat na namamayagpag ang mga private armies ng mga kandidato. Ayon naman kay PNP spokesman, P/Chief Supt. Joel Goltiao, sasampahan ng kasong kriminal ang sinumang mahuhuling kandidato na illegal na nagmamantine ng mga private armies gayundin ang kanilang mga armadong escorts na walang kaukulang permiso sa Comelec. (Ulat ni Joy Cantos)</body>
<link>http://www.philstar.com/Article.aspx?articleId=243303&amp;publicationSubCategoryId=92</link>
</article>
<article>
<title>Hamon sa susunod na pangulo:Peace and order,unahin</title>
<author>Joy Cantos</author>
<date>
<month>March</month>
<day>20</day>
<year>2004</year>
</date>
<body>Matinding problema sa peace and order ang isa sa pinakamatinding hamon na kakaharapin at dapat unahing resolbahin ng susunod na pangulo ng bansa kaugnay ng nalalapit na pagdaraos ng 2004 national at local elections sa darating na Mayo 10. Ito ang suhestiyon kahapon ni Guillermo Luz, executive director ng Makati Business Club sa ginanap na Senior Leaders Conference sa Army Headquarters sa Fort Bonifacio, Makati City base sa resulta ng survey ng sektor ng negosyo simula Enero 2004 hanggang sa kasalukuyang buwan. Sinabi ni Luz na sinuman sa mga presidentiables na kinabibilangan nina Pangulong Arroyo, Fernando Poe, Jr., Sen. Panfilo Lacson, Raul Roco at Eddie Villanueva ang magwagi sa halalan ay dapat unahin ang peace and order para sa ikayayabong ng ekonomiya. Ayon kay Luz, apektado ng sitwasyon ng peace and order ang negosyo partikular na ang ekonomiya o pag-unlad ng isang bansa kaya ito ang dapat pagtuunan ng papalaring maging lider ng bansa sa unang araw pa lamang ng pag-upo nito sa puwesto. Sinabi pa ni Luz na kailangang may determinasyon at maabilidad ang mahahalal na lider para matugunan ang problema sa lahat ng banta sa pambansang seguridad gaya ng kidnap-for-ransom at bank robbery. (Ulat ni Joy Cantos)</body>
<link>http://www.philstar.com/Article.aspx?articleId=243306&amp;publicationSubCategoryId=92</link>
</article>
<article>
<title>One-on-one kay Ping gustong ituloy ni Da King</title>
<author>Rudy Andal</author>
<date>
<month>March</month>
<day>20</day>
<year>2004</year>
</date>
<body>KORONADAL, South Cotabato - Iginiit kahapon ni KNP standard bearer Fernando Poe, Jr. kay independent presidential bet Panfilo Lacson na bukas pa rin ang pinto nito sa unification talks at sakaling akala nito ay sarado na ang pinto ay puwede siyang magdaan sa bintana. Ayon kay FPJ, hindi pa siya nagsasara ng pinto para sa usapang pagkakaisa nila ni Sen. Lacson pero kung iniisip nito na nakasara ang pintuan at talagang desidido siyang matuloy ang kanilang one-on-one talks ay puwede siyang magdaan na lamang sa bintana. Sa kabila ng pag-asa ni Da King na matuloy pa ang kanilang unification talks ni Ping, pinaratangan naman ng KNP standard bearer si Lacson na &amp;quot;parang administrasyon na kung mag-isip&amp;quot; dahil sa panay na batikos nito sa kanyang kampo. Binoykot naman ng mga Manila-based reporters ang ipinatawag na presscon ni KNP vice presl bet Loren Legarda bago magsimula ang rally sa lungsod na ito. Ipinasya ng mga reporter na huwag ng dumalo sa naturang presscon ni Loren dahil sa pangamba na muling &amp;quot;laitin&amp;quot; ni Legarda ang mga ito sa harap ng local mediamen tulad ng ginawa nitong pag-akusa sa mga KNP sortie reporters na mali-mali daw ang inirereport at inilalabas na nilalangaw ang rali ng oposisyon. Mariing itinanggi naman ng mga newsman ang naging paratang ni Legarda kundi inilahad lamang nila talaga ang tunay na sitwasyon sa motorcade sa Legaspi City may ilang linggo na ang nakakaraan. Samantala, pansamantalang iniwan kahapon ni KNP senatorial candidate Jinggoy Estrada ang pangangampanya sa Socsargen region upang sabitan ng medalya ang magtatapos niyang anak at samahan ang kanyang amang si Erap na dalawin ang kanyang lolang si Do&amp;ntilde;a Mary. (Ulat ni Rudy Andal)</body>
<link>http://www.philstar.com/Article.aspx?articleId=243315&amp;publicationSubCategoryId=92</link>
</article>
<article>
<title>Clean Water Act bill ni Jawo isasabatas na</title>
<author>Rudy Andal</author>
<date>
<month>March</month>
<day>20</day>
<year>2004</year>
</date>
<body>Ganap nang magiging batas ang Clean Water Act of 2004 na iniakda ni Senate committee on environment chairman Senator Robert Jaworski matapos ang paglagda dito ni Pangulong Arroyo sa susunod na linggo. Sa pamamagitan ng CWA na ika-23 sa batas na isinulong at ipinaglaban ni Jaworski sa Senate floor, matutukoy na ang depenidong regulasyon kung paano mabibigyang proteksiyon ang mga water ways sa buong bansa. Ayon kay Jaworski, principal author ng CWA of 2004, masyado nang nasira ang maraming ilog, dagat at iba pang patubigan sa bansa dahilan sa kawalan ng kongkretong batas na nagtatakda para sa pangangalaga nito. Sa ilalim ng CWA, natitiyak na ang kalidad ng tubig na itinatapon ng mga pabrika at iba pang establisimiyento ay hindi magiging sanhi ng matinding polusyon sa mga ilog. Nakasaad din sa batas na ang mga water reservoir ng bansa na pangunahing pinagkukunan ng inumin ng mamamayan, partikular na sa Metro Manila, ay kailangang mas mahigpit na pangalagaan upang matiyak na hindi ito madadaluyan ng mga maruruming likido. (Ulat ni Rudy Andal)</body>
<link>http://www.philstar.com/Article.aspx?articleId=243318&amp;publicationSubCategoryId=92</link>
</article>
<article>
<title>Sa pagsuporta kay FPJ ?: Dolphy sibak sa ABS-CBN !</title>
<author>Rudy Andal</author>
<date>
<month>March</month>
<day>21</day>
<year>2004</year>
</date>
<body>GENERAL SANTOS CITY - Dahil sa umanoy hayagang pagsuporta sa kandidatura ng kanyang kaibigang si Fernando Poe, Jr. ay sinibak ang kontrata ng hari ng komedya na si Dolphy sa ABS-CBN. Umiikot sa apat na sulok ng showbiz na tinapos na daw ng ABS-CBN management ang kontrata ni Dolphy sa kanyang sitcom na Home Along da Airport dahil sa umanoy hindi magandang ratings nito, pero ilang showbiz insiders ang nagpaikot din ng balita na ang tunay na dahilan sa pagterminate sa kontrata ni Dolphy ay dahil sa pagsuporta nito sa kandidatura ni FPJ. Ayon pa sa isang insider, pinag-force retirement umano si Dolphy ng management na ang idinahilan ay mababang rating ng kanyang TV show, subalit nagdesisyon na lamang daw si Dolphy na magresign. Pero pinabulaanan ng isang executive ng ABS-CBN na sinibak si Dolphy. Sa katunayan anya, nag-taping pa ito para sa kanyang sitcom. Masama naman ang loob ni Da King sa balitang inalis sa ABS-CBN ang kanyang kaibigan dahil lamang sa pagsuporta sa kanyang presidential bid. Sinabi ni FPJ na wala sanang halong pulitika ito kung totoo man ang balita, subalit umaasa ito na hindi totoo ang ulat. &amp;quot;Huwag naman sanang totoong tinanggal na si Pareng Dolphy sa ABS-CBN at lalong huwag sana na may halong pulitika ito,&amp;quot; wika ni FPJ sa panayam. Aniya, haligi na ng pelikula at telebisyon si Dolphy at malaki ang naitulong nito sa industriya ng showbiz maging sa telebisyon o pelikula. Sabi naman nina KNP senatorial candidates Jinggoy Estrada at Boots Anson-Roa, nais muna nilang beripikahin ang katotohanan kaugnay sa isyung ito kay Dolphy. Ayon sa dalawang nabanggit na senatoriables, gusto muna nilang malaman kung totoong sinibak si Dolphy sa nasabing giant network at kung totoo man ito ay ano ang malalim na dahilan bakit biglang tinapos ang kontrata nito. Ayaw ring magbigay ng komento si KNP vice presidential candidate Loren Legarda hanggang hindi niya nabeberipika ang tunay na istoryang ito. (Ulat ni Rudy Andal)</body>
<link>http://www.philstar.com/Article.aspx?articleId=243420&amp;publicationSubCategoryId=92</link>
</article>
<article>
<title>Ombudsman pasok sa tagong yaman ni Lacuna</title>
<author>Malou Rongalerios</author>
<date>
<month>March</month>
<day>21</day>
<year>2004</year>
</date>
<body>Nakatakdang siyasatin ng Office of the Ombudsman ang napabalitang tagong yaman umano ni Manila Vice Mayor Danny Lacuna na kinabibilangan ng isang P50 milyong mansiyon at mga luxury vehicles. Sa pahayag ng isang mataas na opisyal ng Ombudsman na ayaw magpabanggit ng pangalan, hinihintay na lamang na maisampa sa kanilang tanggapan ang naturang sumbong at agad sisimulan ang imbestigasyon. Dito ay wala anyang pulitikang magaganap kundi trabaho lang. Kasalukuyan nang inihahanda ng anti-graft watch sa lungsod ng Maynila ang sumbong ukol sa &amp;quot;hiden wealth&amp;quot; ni Lacuna na matagal nang usap-usapan ng mga Manilenyo. Ito ay kasunod ng panawagan kamakailan ni Engr. Ramon Flores, opisyal ng isang government watchdog na dapat isailalim sa lifestyle check si Lacuna para maliwanagan ang mga Manilenyo kung saan galing ang kanyang yaman. Binanggit ng watchdog ang isang mansiyon na ipinatayo umano ng bise alkalde sa Biyaya Street, Sta. Mesa, Manila na ginastusan umano ng P50 milyon. Sinabi ng watchdog na hindi kakayanin ng suweldo ng isang bise alkalde ang magpatayo ng ganito kagarbong mansiyon. Ang take-home pay ng vice mayor aniya ay nasa P35,000 lamang kada buwan. Kinukuwesiyon din ang mga luxury at sports vehicle na umano ay pagmamay-ari ng pamilya Lacuna. &amp;quot;Kailangang malaman ng taumbayan kung sino ang kanilang ibinoboto dahil ang kapakanan nila at sampu ng kanilang mga anak ang nakasalang dito,&amp;quot; wika niya. Nanawagan din ang watchdog sa taumbayan na maging mapagbantay at mapagmasid dahil baka pera na ng bayan ang ginagamit ng ilang tiwaling opisyal para sa kanilang sariling interes. (Ulat ni Malou Rongalerios)</body>
<link>http://www.philstar.com/Article.aspx?articleId=243433&amp;publicationSubCategoryId=92</link>
</article>
<article>
<title>Guingona magresign ka na ! -solon</title>
<author>Malou Rongalerios</author>
<date>
<month>March</month>
<day>21</day>
<year>2004</year>
</date>
<body>Muling pinagdiinan ng mga kongresista ang pagbibitiw sa puwesto ni Vice President Teofisto Guingona dahil wala na itong saysay sa loob ng administrasyon matapos na tumalon sa kampo ng oposisyon. Pinaalalahanan din ni Iloilo Rep. Augusto Syjuco si Guingona na si Pangulong Arroyo at hindi ang taumbayan ang nagluklok sa kanya sa puwesto. &amp;quot;Hindi ang botante ang nagluklok sa kanya kundi si Ginang Arroyo kaya wala siyang karapatan na lait-laitin ang Pangulo,&amp;quot; galit na pahayag ng dating chairman ng House committee on suffrage and electoral reforms. Matatandaan na hinirang ni Pangulong Arroyo si Guingona bilang bise presidente matapos na mapatalsik sa puwesto si dating Pangulong Estrada sa kabila ng matinding pagtutol ng mga taong kasama na ngayon ng dating senador sa kampo ni presidential aspirant Fernando Poe, Jr. Sinabi pa ni Syjuco na trabaho ng isang bise presidente na maging presidente sakaling hindi na kaya ng pangulo na gampanan ang kanyang tungkulin. &amp;quot;Ito ang dapat gawin ni Guingona, ang maghintay ng kanyang pagkakataon na maluklok sa Palasyo ng Malaca&amp;ntilde;ang at hindi yung banatan ang taong naglagay sa kanya sa pedestal,&amp;quot; paliwanag pa ni Syjuco. Aniya, delicadeza ang dapat magtulak kay Guingona upang bitawan na ang puwestong kailanman ay hind niya makukuha sa pamamagitan ng balota. &amp;quot;Wala yang pinagkaiba sa trabaho, kung hindi ka na masaya sa amo mo, eh dapat magbitiw ka na, at huwag gamitin ang opisina upang banatan mo ang iyong amo,&amp;quot; ani pa ni Syjuco. (Ulat ni Malou Rongalerios)</body>
<link>http://www.philstar.com/Article.aspx?articleId=243436&amp;publicationSubCategoryId=92</link>
</article>
<article>
<title>5 araw bakasyon sa Semana Santa</title>
<author>Lilia Tolentino</author>
<date>
<month>March</month>
<day>21</day>
<year>2004</year>
</date>
<body>Magkakaroon ng limang araw na bakasyon ang sambayanang Pilipino sa panahon ng Semana Santa simula sa Abril 7, Miyerkules. Idineklara ni Pangulong Arroyo Ang Abril 7, 2004 na isang regular holiday kapalit ng Biyernes, Abril 9 na Araw ng Kagitingan. Ang Huwebes Santo na tumapat sa Abril 8 at Biyernes Santo na tumapat sa Abril 9 ay kapwa mga tradisyunal na mga araw na ipinangingilin sa bansa alinsunod sa alituntunin ng simbahang Katoliko na siyang nakararami sa bansa. Ang 5 araw na pista opisyal kabilang na ang araw ng Sabado at Linggo ay nakapaloob sa Proklamasyon Bilang 583 na nilagdaan para sa Pangulo ni Executive Secretary Alberto Romulo. Layunin nito na pagkalooban ang mga Pilipino nang tuloy-tuloy na bakasyon at mabigyan sila ng pagkakataong makapagmuni-muni sa kahalagahan ng Semana Santa at gunitain ang Mahal na Araw alinsunod sa tradisyon, subalit kailangan ding gunitain ang Araw ng Kagitingan ng may kaukulang aktibidad. Sa pamamagitan ng Proklamasyon Bilang 583, ang lahat na aktibidad at palatuntunan sa pagdiriwang ng Araw ng Kagitingan na tumapat sa Abril 9, Biyernes ay ililipat sa Abril 7. (Ulat ni Lilia Tolentino)</body>
<link>http://www.philstar.com/Article.aspx?articleId=243445&amp;publicationSubCategoryId=92</link>
</article>
<article>
<title>Pag-unblock ng mga nakaw na cellphone,gagawing krimen</title>
<author>Malou Rongalerios</author>
<date>
<month>March</month>
<day>21</day>
<year>2004</year>
</date>
<body>Nakahanda ang Mababang Kapulungan ng Kongreso na magpasa ng isang batas na magpaparusa sa mga taong nag-a-unblock ng mga cellphones na nai-blocked na sa National Telecommunications Commission (NTC). Ayon kay Quezon Rep. Aleta Suarez, panahon na upang magpasa ng batas kaugnay sa pag-unblock ng mga cellphone na walang kaukulang permiso sa NTC. Sinabi ni Suarez na nagiging inutil ang patakaran ng NTC na i-block ang mga nakaw na cellphone dahil madali naman itong nagagawan ng paraan sa mga repair shops. Base na rin sa ulat ng NTC, umabot sa 3,297 cellphones ang naiulat na ninakaw simula Enero hanggang Marso ng taong kasalukuyan. Hindi pa kasama sa nasabing bilang ang mga ninakaw na cellphones na hindi na inireport sa pulisya. Idinagdag ni Suarez na dapat maging priority bill ng papasok na 14th Congress ang nasabing batas upang patawan ng mabigat na parusa ang mga taong nagiging daan upang muling magamit ang mga nakaw na cellphone. (Ulat ni Malou Rongalerios)</body>
<link>http://www.philstar.com/Article.aspx?articleId=243448&amp;publicationSubCategoryId=92</link>
</article>
<article>
<title>PGMA hugas-kamay kay Pidol</title>
<author>Marvin Sy at Rudy Andal</author>
<date>
<month>March</month>
<day>22</day>
<year>2004</year>
</date>
<body>Pinabulaanan kahapon ni Pangulong Gloria Macapagal Arroyo na may kinalaman ang Malaca&amp;ntilde;ang sa pagsibak kay comedian king Dolphy matapos ang lantarang pagsuporta nito sa standard bearer ng Koalisyon ng Nagkakaisang Pilipino (KNP) na si action king Fernando Poe Jr. Sa ginanap na pulong balitaan sa Capiz, Roxas City, itinanggi ng Pangulo ang akusasyon ng oposisyon na may kinalaman ito sa pagkakatanggal ni Dolphy bilang bahagi ng kanilang deal sa Lopez-owned ABS-CBN para sa buong suportang pulitikal ng nasabing maimpluwensyang pamilya. &amp;quot;Certainly not, I dont even know that he (Dolphy) has a show,&amp;quot; anang Pangulo. Tahasang inihayag ng mga tagasuporta ni FPJ kabilang ang kanyang senatorial bet na si Juan Ponce Enrile na ang pagkakasibak kay Dolphy ay direktang resulta sa ulat na unawaan ng kampo ng Pangulo at Lopezes bilang bahagi ng pagtulong sa kanyang kandidatura para sa May 10 presidential election. Kaugnay nito, malaki ang paniniwala ng mga beteranang artista na mayroong pressure na nagmula sa Malaca&amp;ntilde;ang kaya napilitan ang ABS-CBN management na sibakin si Dolphy matapos ang lantarang pagsuporta ng comedy king kay FPJ. Sinabi ni Ms. Armida &amp;quot;Tita Midz&amp;quot; Sigueon-Reyna sa panayam ng PSN na hindi siya naniniwala na kaya sinibak si Pidol sa ABS-CBN ay dahil sa hindi nag-re-rate ang show nito. &amp;quot;Ang mahal-mahal ng ibinabayad ng ABS-CBN kay Dolphy at lalong hindi totoo na hindi nagre-rate ang show nitong &amp;quot;Home Along Da Airport&amp;quot; para gamiting dahilan na sibakin ang hari ng komedya sa nasabing TV station kundi may pressure ito mula sa Malaca&amp;ntilde;ang,&amp;quot; ani Sigueon-Reyna. Aniya, malamang na pinilit ng nasa Palasyo ang Channel 2 management na sibakin si Dolphy dahil ang inindorso nito sa pagiging presidente ay si FPJ at hindi si Pangulong Arroyo. &amp;quot;Masahol pa itong Gloria Macapagal-Arroyo kay yumaong Pangulong Marcos sa pagiging diktador kaya dapat na itong palitan sa darating na Mayo kaya kami nina Inday Susan at Annabelle Rama ay walang hinto ang aming palengke tour para masiguro ang panalo ni FPJ sa darating na eleksyon,&amp;quot; dagdag pa ni Tita Midz sa isang telephone interview habang nasa palengke tour ito sa Laguna kahapon. Iginiit naman ni FPJ, sana ay hindi totoo ang naturang balita at ang naging batayan para sibakin si Dolphy sa nasabing TV station ay dahil lamang sa pagsuporta sa kanya. &amp;quot;Napakababaw namang dahilan ito kung sakaling totoo ang balitang sinibak nga si Dolphy sa ABS-CBN. Well I hope na di totoo ang balita at sana wag yun ang dahilan ng pagsibak kay pareng Dolphy,&amp;quot; ani FPJ. Inamin ni Da King na galit ang buong showbiz industry sa nangyari sa beteranong comedian. (Ulat nina Marvin Sy at Rudy Andal)</body>
<link>http://www.philstar.com/Article.aspx?articleId=243547&amp;publicationSubCategoryId=92</link>
</article>
<article>
<title>Bro. Eddie nagbabala sa communist take-over</title>
<author>Bong D. Fabe</author>
<date>
<month>March</month>
<day>22</day>
<year>2004</year>
</date>
<body>Isang babala ang pinakawalan ni Bangon Pilipinas presidential standard bearer Bro. Eddie Villanueva kaugnay nang hindi maiiwasang pagkakaroon ng communist take-over sakaling hindi maibangon ng kasalukuyang administrasyon ang lugmok na ekonomiya ng bansa. Sinabi ni Villanueva na dating taga-suporta ng mga kaisipang Marxist pero umiba ng landas nang makita ang tunay na liwanag at pangunahing tagapagtaguyod ngayon ng mga Salita ng Diyos na parang isang bulkan na anumang sandali ay sasabog ang damdamin ng bansa dahil na rin sa malawakang taggutom na nararanasan sa kasalukuyan. Ito ayon kay Villanueva ay bunga ng talamak na katiwalian sa pamahalaan. Sinabi pa ni Villanueva na nakalulungkot isipin na ang Pilipinas na dating number one sa Asia matapos ang ikalawang digmaang pandaigdig ay nahuhuli ngayon at nilagpasan pa ng bansang Vietnam. Binigyang diin pa ni Villanueva na tila Bangladesh na lamang ang siyang katulad ng Pilipinas dahil sa kahirapan na malawakang sumasakop sa bansa. Bilang patunay ay inilahad ni Villanueva na ang kasalukuyang 32 milyon sa kabuuang 80 milyong populasyon ng bansa ay nabubuhay below poverty line. Sa kabila ng babalang inilahad ni Villanueva ay sinabi rin nito na mayroon pang pag-asa upang maiahon sa kahirapan ang bansa at ito ay sa pamamagitan ng sama-samang pakikipagsagupa sa ugat ng kahirapang ito na walang iba kundi ang talamak na graft and corruption sa bansa. Hinikayat ni Villanueva na sa pamamagitan ng direktang pakikialam sa darating na halalan at pagluklok sa sugo ng Panginoon na siyang magtutuwid ng umiiral na kabuktutan sa pamahalaan ay malulunasan ang umiiral na kahirapan at maiiwasan na mapasa-kamay ng mga komunista ang bansa. Ang lahat ng ito ay magkakaroon ng kaganapan kung siya ang maihahalal bilang pangulo ng bansa. (Ulat ni Bong D. Fabe)</body>
<link>http://www.philstar.com/Article.aspx?articleId=243562&amp;publicationSubCategoryId=92</link>
</article>
<article>
<title>FPJ Crusade nagsampa ng libelo</title>
<author>Ellen Fernando</author>
<date>
<month>March</month>
<day>22</day>
<year>2004</year>
</date>
<body>Nagsampa ng kasong libelo sa Manila Prosecutors Office ang bagong pangulo ng Freedom Progress and Justice (FPJ) Crusade na sumusuporta sa kandidatura ni action king Fernando Poe Jr. laban sa dating presidente nito dahil sa umanoy paninirang puri. Ayon kay Willy Espiritu, bagong halal na pangulo ng FPJ Crusade, sumulat umano si Atty. Oswald Lorenzo kay Emilio Yap, chairman ng Manila Bulletin noong Marso 15 at hiniling na itama ang isang artikulo na lumabas sa nasabing pahayagan tungkol sa FPJ Crusade. Inakusahan din ni Lorenzo si Ros Sta. Cruz, FPJ Crusade vice president at section editor ng Manila Bulletin ng unethical practice at pagpapagamit kay Espiritu sa kanilang umanoy ilegal na operasyon at pangangalap ng pondo para sa grupo. Sinabi ni Espiritu, wala umanong katotohanan ang paratang ni Lorenzo sa halip ay isang malinaw na paninirang puri sa kanila kaya ito naghain ng demanda sa tanggapan ni Manila City Asst. Prosecutor Bernardo Camba. Hinihinala ni Espiritu na kaya sinisiraan siya ni Lorenzo ay sa dahilang hindi nito matanggap ang ginawang pagpapatalsik sa kanya bilang dating pangulo ng FPJ Crusade. (Ulat ni Ellen Fernando)</body>
<link>http://www.philstar.com/Article.aspx?articleId=243564&amp;publicationSubCategoryId=92</link>
</article>
<article>
<title>14,000 pulis ikakalat vs transport strike</title>
<author>Joy Cantos</author>
<date>
<month>March</month>
<day>22</day>
<year>2004</year>
</date>
<body>Nakahandang magpakalat ng 14,000 karagdagang tauhan ng Philippine National Police sa National Capital Region sakali't ituloy ngayong araw ng transport groups ang bantang welga. Ayon kay NCRPO chief P/Dir. Ricardo de Leon, may nakahanda na silang puwersa kung matutuloy ang strike ng transport groups habang patuloy pa rin ang negosasyon sa petisyon ng mga ito sa Land Transportation Franchising and Regulatory Board (LTFRB) para makapagtaas ng P2 pasahe. Nilinaw ni de Leon na ang direktiba na kanyang ipinag-utos sa kanyang mga tauhan ay ipatupad ang maximum patience kung magsisipagwelga ang transport groups. Nagbabala naman si de Leon sa darakpin ang sinumang maghahasik ng kaguluhan at pananakot sa mga pumapasadang drivers na hindi sumali sa welga. Magpapakalat din aniya sila ng mga trucks na maghahakot sa mga posibleng ma-stranded na mga pasahero. (Ulat ni Joy Cantos)</body>
<link>http://www.philstar.com/Article.aspx?articleId=243574&amp;publicationSubCategoryId=92</link>
</article>
<article>
<title>MILF leaders pinayagang makipagpulong sa Malaysian advance team</title>
<author>Joy Cantos</author>
<date>
<month>March</month>
<day>22</day>
<year>2004</year>
</date>
<body>Pahihintulutan ng Armed Forces of the Philippines (AFP) na makipagpulong ang mga lider ng Moro Islamic Liberation Front (MILF) sa 9 man Malaysian Advance team sa bansa, na darating ngayon (Marso 22) kaugnay ng napipintong pagpapatuloy muli ng peace talks sa pagitan ng pamahalaan at ng separatistang mga rebelde. Ito ang nabatid kay Armys 6th Infantry Division (ID) Chief Major Gen. Generoso Senga. Ang Malaysian team na bibisita sa bansa mula ngayong araw hanggang Marso 31 ay personal na mag-oobserba kung tumatalima ang MILF fighters at tropa ng militar sa ceasefire alinsunod sa napagkasunduan ng Coordinating Committee on Cessation of Hostilities (CCCH) para sa ikatatagumpay ng panunumbalik muli ng negosasyong pangkapayapaan. Gayunman, nilinaw ni Senga na habang nasa Mindanao lamang ang Malaysian advance team maaaring manatili sa mga lugar na inilaang bisitahin ang mga MILF leaders at dahil kung hindi ay isasailalim ang mga ito sa operasyon ng militar. Nabatid na kabilang naman sa lugar na bibisitahin ng Malaysian advance team ay ang Buliok Complex sa pagitan ng lalawigan ng Cotabato at Maguindanao, ang isa sa itinuturing na main camp ng mga MILF rebels na nakubkob ng tropang militar noong Pebrero 2002. Itinakda naman ng muling pagpapatuloy ng peace talks sa pagitan ng GRP at MILF peace panels sa Kuala Lumpur, Malaysia sa susunod na buwan. (Ulat ni Joy Cantos)</body>
<link>http://www.philstar.com/Article.aspx?articleId=243576&amp;publicationSubCategoryId=92</link>
</article>
<article>
<title>National Anti-Smuggling Task Force itinatag</title>
<author>Joy Cantos</author>
<date>
<month>March</month>
<day>22</day>
<year>2004</year>
</date>
<body>Nabibilang na ang araw ng mga bigtime smuggling syndicate, itoy matapos na itatag ni Pangulong Arroyo ang National Anti-Smuggling Task Force (NASTF) sa ilalim ng pamumuno ni dating Defense Secretary Angelo Reyes na siya ring pinuno ngayon ng National Anti-Kidnapping Task Force (NAKTF). Ang paghirang kay Reyes bilang bagong anti-smuggling czar sa bisa ng Executive Order 297 ay bunsod ng talamak na pamamayagpag ng mga bigtime smuggler sa bansa kung saan malaki ang nawawala sa buwis na dapat ay napupunta sa kaban ng bayan. Nabatid kay NASTF spokesman Col. Danilo Servando na simula ngayong linggo ay puspusan na ang isasagawang pagsuyod sa mga bigtime smugglers na patuloy na namamayagpag sa bansa partikular sa NCR at iba pang lugar na bagsakan ng smuggled goods. Tututukan ng NASTF ang mga warehouse, container vans at illegal importations kung saan madalas ang malaking operasyon ng smuggling. (Ulat ni Joy Cantos)</body>
<link>http://www.philstar.com/Article.aspx?articleId=243584&amp;publicationSubCategoryId=92</link>
</article>
<article>
<title>Kontrata ng $240-M LRT extension project niluluto</title>
<author>Rudy Andal</author>
<date>
<month>March</month>
<day>22</day>
<year>2004</year>
</date>
<body>Davao City- Ibinunyag kahapon ni KNP senatorial bet Francisco &amp;quot;Kit Tatad na minamadali ng isang malapit sa Malaca&amp;ntilde;ang ang pagkakaloob ng kontrata para sa $240 milyong LRT extension project sa kabila ng rekomendasyon ng Department of Justice na rebidding ng kontrata nito. Ayon kay Tatad, humingi ng $1 milyong unofficial na participation fee ang malaking tao at malapit sa Malaca&amp;ntilde;ang mula sa mga bidder ng LRT extension project. Ang nakakagulat aniya ay hindi nakasunod sa ipinatutupad na bids and security ukol sa Lease Contract ang dalawang Japanese firm na Kawasaki at Sumimoto dahil sa kakulangan nila ng International Bank confirmation pero sila ang nakapasok dito. (Ulat ni Rudy Andal)</body>
<link>http://www.philstar.com/Article.aspx?articleId=243586&amp;publicationSubCategoryId=92</link>
</article>
<article>
<title>Magna Carta para sa day care worker panukala</title>
<author>Lordeth Bonilla</author>
<date>
<month>March</month>
<day>22</day>
<year>2004</year>
</date>
<body>Upang tumaas ang antas ng pamumuhay ng mga manggagawa sa mga day care centers sa buong bansa sa kabila ng matinding kahirapang nararanasan ngayon, inihain ni Muntinlupa City Congressman Ruffy Biazon ang panukalang batas na &amp;quot;Magna Carta for Day Care Worker&amp;quot;. Ang nasabing panukalang batas ay mangangalaga at tutugon sa mga pangangailangan ng mga manggagawa sa mga day care centers na kabilang sa mga pangunahing service provider sa laranagn ng kalusugan. Napag-alaman na sa kasalukuyan ang mga day care workers ay tumatanggap lamang ng buwanang allowance na P500 na napakaliit na halaga para sa pang-araw-araw na gastusin ng mga ito. Sa ilalim ng panukalang batas, hahatiin sa tatlong kategorya na ibabase sa kursong tinapos ng mga day care workers. Level 1 ang high school graduate na tatanggap ng buwanang suweldo katumbas ng Salary Grade (SG) 6. Sa level 2 naman na umabot ng 2nd year college ay tatanggap ng sahod na katumbas ng SG 8 at ang level 3 na mga college graduate ay tatanggap naman ng sahod na katumbas ng SG 10. Bukod dito, makakatanggap ng dagdag benepisyo ang mga ito gaya ng overtime at hazard pay para sa mga day care worker na nakadestino sa mga delikadong lugar at ang pagkakaroon ng maternity, paternity, sick leave, vacation leave benefits, libreng pagpapagamot sa mga ospital, insurance at retirement benefits. Nakapaloob pa sa panukalang batas na maitaas ang antas ng pamumuhay ng mga day care workers sa kabila ng matinding kahirapang nararanasan ngayon sa bansa. (Ulat ni Lordeth Bonilla)</body>
<link>http://www.philstar.com/Article.aspx?articleId=243588&amp;publicationSubCategoryId=92</link>
</article>
<article>
<title>Bakasyon ni GMA igigiit</title>
<author>Rudy Andal</author>
<date>
<month>March</month>
<day>23</day>
<year>2004</year>
</date>
<body>Muling hinamon nina KNP senatorial candidates Amina Rasul at Boots Anson-Roa si Pangulong Arroyo na magsumite ng leave of absence habang nangangampanya para sa presidential elections. Iginiit nina Rasul at Anson-Roa na malinaw ang nakasaad sa Konstitusyon na hindi maaaring tumakbo sa isang halalang pampanguluhan ang isang incumbent president dahil sa posibilidad na maaaring gamitin nito ang public resources para lamang sa kanyang kandidatura. &amp;quot;Inamin mismo ni Presidential Spokesman Ignacio Bunye na kakaiba ang sitwasyon ngayon ni Pangulong Arroyo dahil tumatakbo rin siya para sa pinakamataas na puwesto ng bansa. Dahil dito ay nararapat lamang siyang magsumite ng leave of absence at hayaan ang bise presidente ang magpatakbo sa gobyerno,&amp;quot; pahayag nina Rasul at Anson-Roa. Nauna rito ay naghain ng petisyon ang dalawang nabanggit na senatoriables sa Supreme Court upang ideklara si Arroyo na on-leave habang ito ay nangangampanya at italagang pinuno ng caretaker government si Vice President Teofisto Guingona. &amp;quot;Bilang Commander-in-Chief ng AFP at may kontrol din sa PNP, napakalawak ng puwersang hawak ni GMA,&amp;quot; ani Rasul. Inakusahan din ang Pangulo na ginagamit ang PCSO at ang PhilHealth upang mabili ang boto ng mahihirap. &amp;quot;May PhilHealth card na, meron pang &amp;quot;Gloria Rice&amp;quot; at mga kalsadang programa na malinaw na ginagamit para mamili ng boto kaya dehado ang oposisyon,&amp;quot; dagdag ni Anson-Roa. Kung talaga anilang nais ng Pangulo na maging mapayapa, maayos at malinis ang halalan sa Mayo ay nararapat lamang siyang bumaba sa puwesto at lumaban nang parehas.(Ulat ni Rudy Andal)</body>
<link>http://www.philstar.com/Article.aspx?articleId=243669&amp;publicationSubCategoryId=92</link>
</article>
<article>
<title>Magarbong parada bawal na</title>
<author>Joy Cantos</author>
<date>
<month>March</month>
<day>23</day>
<year>2004</year>
</date>
<body>Ipinagbabawal na ng pamunuan ng Philippine Army ang pagdaraos ng magagarbong mga parada sa tuwing magdaraos ng anibersaryo ang mga field units mula sa Infantry Division (ID) hanggang sa batalyon bilang bahagi ng pagtitipid ng hukbo. Sa isang press briefing sinabi ni Army Chief Lt. Gen. Efren Abu na bilang bahagi ng cross cutting measures imbes na ubusin ang kanilang pondo sa mga magagarbong parada at mga floats, mas makabubuti kung sa kagamitan ng mga sundalo gaya ng bota, kumot at pagkain gastusin ang kanilang salapi. Sinabi pa ng opisyal na ilalaan na lamang nila sa mga enrichment seminar katulad ng katatapos lamang na Senior Officers Conference ang pondo ng Phil. Army dahil tiyak na makatutulong pa ito sa pagbibigay ng dagdag kaalaman sa kanilang mga field commanders. Naniniwala naman si Abu na hindi ito makapagpapababa ng moral ng lower units dahil sa napapansin niya na hindi rin naman natutuwa ang mga sundalong nagdadaos ng magagarbong pagdiriwang. Ayon kay Abu, sa halip na magsaya na ang nasabing unit ay nagiging abala pa ang mga ito sa pagbabantay sa mga VIPs na dumadalaw sa selebrasyon at nakapagdiriwang na ang mga ito kapag umalis na ang mga nakatataas na opisyal. (Ulat ni Joy Cantos)</body>
<link>http://www.philstar.com/Article.aspx?articleId=243683&amp;publicationSubCategoryId=92</link>
</article>
<article>
<title>Bahay ni Lacuna ibinbenta na</title>
<author>Gemma Amargo</author>
<date>
<month>March</month>
<day>23</day>
<year>2004</year>
</date>
<body>Ipinagbibili na umano ni Manila Vice Mayor Danny Lacuna ang kanyang P50 milyong halaga ng mansion sa presyong kalahati. Sa kanyang ipinatawag na pulong kahapon sa kanyang bahay na nasa # 3802 Biyaya corner Saklolo Sts., Bacood, Sta. Mesa, Manila ay personal na inilibot ni Lacuna sa kanyang apat na palapag na bahay ang mga mamamahayag kasabay ng pahayag na ibinebenta na niya ang bahay sa halagang P25 milyon at sa magsisilbing ahente nito ay mayroong 10 porsiyento. Ayon kay Lacuna, halos P10 milyon lamang ang halaga ng kanyang bahay at hindi P50 milyon gaya ng naglabasang ulat. Ipinaliwanag ng bise alkalde na ang pinagpagawa nila sa naturang bahay ay ang nakuhang pera ng kanyang misis na si Melanie sa PNB bank ng magretiro ito bilang assistant vice president ng naturang kumpanya sa loob ng 39 taon. Bukod dito, katulong din umano nilang nagpagawa ng naturang bahay ang kanyang mga anak na pawang mga propesyonal na samantalang ang nagdisenyo nito ay ang anak nilang architecture na si Dennis Lacuna. Nilinaw din ni Lacuna na nag-loan siya ng halagang P5 milyon sa Insular Bank at P1.5 milyon sa GSIS upang maipagawa ito noong taong 2001. Hinamon din ni Lacuna ang isang Engr. Ramon Flores na lumutang at magpakita ng mga ebidensiya sa kanyang mga akusasyon tungkol sa P50 milyong halaga ng bahay at mga sports utility vehicles nito. Iginiit ng bise alkalde na wala umano siyang sports vehicle kundi ang isang 1973 GT sports car na pag-aari ng kanyang anak at pinabulaanan din nito na mayroon nang inihaing kaso sa Ombudsman laban sa kanya. Duda si Lacuna sa katauhan ni Engr. Flores dahil ipina-verify nila ito subalit walang ganitong pangalan kundi isang Engr. Jaime Flores ang lumabas na taga-District 4 ng Maynila. Malaki ang hinala ni Lacuna na pulitika pa rin ang ugat ng naturang bintang dahil sa muli nitong pagtakbo bilang bise alkalde ng Maynila kung saan si Councilor Don Bagatsing ang kanyang mahigpit na makakalaban. (Ulat ni Gemma Amargo)</body>
<link>http://www.philstar.com/Article.aspx?articleId=243686&amp;publicationSubCategoryId=92</link>
</article>
<article>
<title>Lacuna inupakan sa pasugalan</title>
<author>Gemma Amargo</author>
<date>
<month>March</month>
<day>23</day>
<year>2004</year>
</date>
<body>Matapos akusahan ng umanoy pagtatago ng yaman, umalma naman ang mga residente ng Maynila partikular ang mga kapitbahay ni Vice Mayor Danny Lacuna ukol sa pasugalan at KTV bar na pagmamay-ari umano nito at nag-ooperate sa harap mismo ng tahanan ng bise alkalde. Ang nasabing KTV bar at pasugalan ay matatagpuan sa tapat ng kontrobersyal na mansiyon ni Lacuna sa Biyaya Street, Sta, Mesa, Manila. &amp;quot;Residential po ang aming lugar at sa gabi po ay maingay ang KTV na iyan ngunit magreklamo man kami ay balewala din dahil kay Vice Lacuna,&amp;quot; pahayag ni Marita Punzalan na residente ng naturang street. Ayon kay Aling Marita, isa umanong pamangkin ng bise alkalde ang tumatayong front nito sa KTV bar. &amp;quot;Perwisyo talaga iyang KTV bar niya, hindi makapag-aral na maige ang mga bata dahil sa ingay niyan, at istorbo sa aming pagtulog,&amp;quot; wika niya. Sinabi naman ni Conrado Gonzales na &amp;quot;hindi na sikreto sa aming mga Manilenyo na may illegal na pasugalan diyan at libo-libo ang pustahan diyan. Pero alam din naman namin na kapag nagreklamo ka ay markado ka kaya karamihan sa amin ay nagsasawalang-kibo na lamang.&amp;quot; Ang pasugalan ay hayagan umanong nag-ooperate dahil nakikita ito ng mga umiinom sa KTV bar sapagkat natatakpan lamang ng manipis na kurtina. Nananatili rin umanong untouchable ito dahil ilang pulis-Maynila ang anilay tumatayong protektor nito at kung minsan ay kolektor pa. (Ulat ni Gemma Amargo)</body>
<link>http://www.philstar.com/Article.aspx?articleId=243696&amp;publicationSubCategoryId=92</link>
</article>
<article>
<title>Mosyon ni Ipe hinarang ng ex-gf</title>
<author>Grace dela Cruz</author>
<date>
<month>March</month>
<day>23</day>
<year>2004</year>
</date>
<body>Hinarang sa Department of Justice (DoJ) ng dating girlfriend ng aktor na si Phillip Salvador ang kahilingan nito na mailipat sa Makati Prosecutors Office ang kasong estafa na kinakaharap nito. Ayon kay Christina Castillo Decena, hindi dapat mailipat ang kasong estafa sa Makati Prosecutions Office dahil malaki ang kanyang duda na mayroong koneksiyong opisyal ang nasabing aktor dito. Sa preliminary investigation kahapon, naghain ng motion to remand ang kampo ni Phillip upang mapalipat ang nasabing kaso. Sinabi ng abogado ng aktor na si Atty. Roberto Abad na walang basehan ang kasong isinampa ni Decena laban sa kanyang kliyente. Hiniling pa rin ni Phillip sa prosecution na ipalabas agad ang resolution hinggil sa kanilang isinumiteng motion. Kasalukuyang nasa Amerika ang aktor. Tiniyak naman ni State Prosecutor Susan Dacanay na anumang araw mula ngayon ay ipalalabas ang nasabing desisyon. Magugunita na ipinasubpoena ng DoJ si Phillip upang pasagutin sa kasong kriminal laban sa kanya matapos na hindi maibalik ng aktor ang P15M na pinautang umano ni Decena na ginamit ng aktor sa pangangampanya noong ito ay tumakbong mayor ng Mandaluyong. (Ulat ni Grace dela Cruz)</body>
<link>http://www.philstar.com/Article.aspx?articleId=243699&amp;publicationSubCategoryId=92</link>
</article>
<article>
<title>Kill plot kay FPJ ibinulgar</title>
<author>Ellen Fernando</author>
<date>
<month>March</month>
<day>23</day>
<year>2004</year>
</date>
<body>Ibinunyag kahapon ng Association of Generals for Poe and Legarda (AGPOL) na nanganganib ang buhay ng presidential candidate ng Koalisyon ng Nagkakaisang Pilipino (KNP) Fernando Poe, Jr. dahil sa assassination plot na nakaamba dito. Kinumpirma ni ret. General Tomas Diaz, pangulo ng AGPOL na may nagpaplanong ilikida si Da King dahil na rin sa pagiging popular nito at nagtatamasa ngayon ng mataas na rating sa mga isinagawang surveys ng mga presidentiables. Sinabi ni Diaz na posibleng magmula ang assassination plot kay FPJ sa mga tagasuporta ng mga kalaban nito sa pulitika kabilang na ang administrasyon ni Pangulong Arroyo. Nabatid sa KNP na si Sen. Gringo Honasan ang tagapangasiwa ng kaligtasan at magbibigay ng security personnel kay FPJ sa lahat ng puntahan nitong sulok ng bansa para sa kanyang pangangampanya. (Ulat ni Ellen Fernando)</body>
<link>http://www.philstar.com/Article.aspx?articleId=243706&amp;publicationSubCategoryId=92</link>
</article>
<article>
<title>Rest house ni Erap ipinapa-donate sa gobyerno</title>
<author>Malou Rongalerios</author>
<date>
<month>March</month>
<day>23</day>
<year>2004</year>
</date>
<body>Hinamon kahapon ni Sandiganbayan presideng Justice Minita Chico-Nazario si dating Pangulong Joseph Estrada na i-donate na lamang sa gobyerno ang 15 ektaryang rest house nito na nasa kalapit ng Camp Capinpin, Tanay, Rizal kung nais niyang dito siya ikulong. Ayon kay Nazario, dapat munang mapunta sa gobyerno ang rest house ng dating pangulo upang mapasailalim ito sa kontrol ng gobyerno. Ginawa ni Nazario ang pahayag sa ginawang pagdinig kahapon ng korte sa motion for custodial arrangement na inihain ng kampo ni Estrada noong nakaraang linggo. Nais ni Estrada na sa kanyang rest house na lamang ikulong sa halip na ibalik siya sa Veterans Memorial Medical Center (VMMC). Pero sabi ni Special Prosecutor Dennis Villa-ignacio na hindi maaaring basta na lamang mapunta sa gobyerno ang isang private property. Ilegal aniya ang nasabing hakbang kung ito ay isasagawa dahil kailangan munang ideklarang ill-gotten wealth ang isang ari-arian at dadaan sa tamang proseso bago ito mapunta sa gobyerno. Magugunitang nauna nang tinutulan ng prosekusyon ang nasabing kahilingan dahil mangangahulugan aniya ito na sasailalim sa house arrest ang dating pangulo. (Ulat ni Malou Rongalerios)</body>
<link>http://www.philstar.com/Article.aspx?articleId=243707&amp;publicationSubCategoryId=92</link>
</article>
<article>
<title>Accuser ni Noli,peke - Joker</title>
<author>Rudy Andal</author>
<date>
<month>March</month>
<day>24</day>
<year>2004</year>
</date>
<body>Posibleng ibasura ng Ombudsman ang kasong isinampa ng Bagong Lahi laban kay Sen. Noli &amp;quot;Kabayan&amp;quot; de Castro matapos isigaw ni Senator Joker Arroyo na hindi si Noli kundi ang nasabing foundation ang nangongotong. Binanatan ni Sen. Arroyo ang kalaban ni de Castro matapos nitong ibunyag na isang impostor ang lider ng Bagong Lahi Development Foundation. Base sa record ng Securities and Exchange Commission (SEC), ibinulgar ni Arroyo na ang Bagong Lahi ay ang dating East Pacific AAA Foundation na hindi nakapagrehistro sa naturang ahensiya noong 2002 dahil sa salang misrepresentation and prejudice against the public. Sa 2002 decision ng SEC, kinansela nito ang rehistro ng East Pacific dahil na rin umano sa panloloko nang sabihin nito na hawak ng foundation ang milyon-milyong yaman ng pamilya Marcos at ibabahagi umano ang nasabing yaman sa mga miyembro kung babayaran ng mga ito ang ID na nagkakahalaga ng P75. Ayon kay Arroyo, ang East Pacific ay pinamumunuan dati ng isang Alvin Alvincent Almirante. Minsang nagpakilala si Almirante bilang ang tunay na anak ni dating Presidente Marcos na si Bong-Bong Marcos upang maging basehan ng kanyang pahayag na may milyon-milyong Marcos money ang kanyang foundation. Nabatid din ni Arroyo na hindi lumilitaw ang Alvin Alvicent Almirante sa incorporator papers ng Bagong Lahi ngunit nakita ang Almirante Bersales bilang isa sa pinakamataas na incorporator ng nasabing foundation. Nadiskubre niya na ginagamit ni Almirante ang pangalang Bersales bilang kanyang alyas. &amp;quot;Kaya si Almirante at Bersales ay iisa lang,&amp;quot; ani Arroyo. Sa paggiba kay de Castro, sinasabing isang Andrew Gonzales ang namumuno sa Bagong Lahi at siya ring nagsampa ng kaso sa Ombudsman laban sa senador. Pinapalabas ng Bagong Lahi na ang Andrew Gonzales ay si Bro. Andrew Gonzales na dating Education secretary ni dating Pangulong Estrada at presidente ng La Salle kahit hindi naman tooo. Dahil dito, sinabi ni Arroyo na hindi si de Castro kundi ang Bagong Lahi ang nangongotong sa mga miyembro nito kaya malaki ang tsansa na balewalain na lang ng Ombudsman ang naturang kaso dahil na rin sa kuwestiyunableng kredibilidad ng mga &amp;quot;complainants&amp;quot;. (Ulat ni Rudy Andal)</body>
<link>http://www.philstar.com/Article.aspx?articleId=243802&amp;publicationSubCategoryId=92</link>
</article>
<article>
<title>Larawan ng mga terorista ipapaskil</title>
<author>Joy Cantos</author>
<date>
<month>March</month>
<day>24</day>
<year>2004</year>
</date>
<body>Upang mapabilis ang pagdakip sa mga kinatatakutang miyembro ng mga terorista kabilang na ang dayuhang Jemaah Islamiyah (JI) ay nakatakdang ipalabas ng bagong tatag na National Anti-Terrorism Task Force ang larawan ng nasabing mga banta sa pambansang seguridad. Malaki ang paniniwala ni Defense Secretary Eduardo Ermita, pinuno ng naturang task force, na isang epektibong paraan ang paglalantad sa publiko sa pagkakakilanlan ng mga terorista upang mapadali ang pagdakip sa mga ito. Aniya, subok na ang ganitong pamamaraan na una nang ginawa ng National Anti-Kidnapping Task Force (NAKTAF) na patuloy ang matagumpay na operasyon sa pagbitag sa mga wanted na kidnappers. Nilinaw naman ng kalihim na kailangang suportado ng matitibay na intelligence report ang naturang hakbang dahil bago nila ilantad sa publiko ang litrato ng mga terorista ay kailangan munang makumpirmang sangkot ang mga ito sa terorismo. May 30 pang teroristang JI ang sinasabing nagtatago sa mga kampo ng MILF sa Mindanao at pakay ng pagtugis ngayon ng mga awtoridad. Kasalukuyang pinag-aaralan ang pagkakaloob ng reward system sa ikatatagumpay ng kampanya kontra terorismo. (Ulat ni Joy Cantos)</body>
<link>http://www.philstar.com/Article.aspx?articleId=243818&amp;publicationSubCategoryId=92</link>
</article>
<article>
<title>Kabayan kinondena sa PPA at Maynilad</title>
<author>Ellen Fernando</author>
<date>
<month>March</month>
<day>24</day>
<year>2004</year>
</date>
<body>Inakusahan kahapon ng Ibon Foundation, Inc. na ang Maynilad at PPA (purchased power adjustment) ang parusa ng pamilyang Lopez sa bayan hindi lang ngayong Semana Santa kundi sa marami pang taong darating, kapag nagtagumpay ang makasariling ambisyon ni Sen. Noli &amp;quot;Kabayan&amp;quot; de Castro na maging isang bise presidente. Sa pahayag ni Arnold Padilla, senior researcher at advocacy specialist ng Ibon, ang pagpapabalik ng Maynilad sa kontrol ng gobyerno ay bahagi ng kasunduan sa pagitan ng pamilyang Lopez at ni Pangulong Arroyo na si Sen. Noli &amp;quot;Kabayan&amp;quot; de Castro ang maging running mate nito sa halalan. Umani ng maigting na pagbatikos ang desisyon ng pamahalaang Arroyo na bawiin ang Maynilad mula sa mga Lopez at burahin ang P8 bilyong pagkakautang ng kompanya sa Manila Waterworks and Sewerage System (MWSS). Sinabi ni Padilla na hindi malayong tawaging vice president for sale si de Castro dahil sa papel na kanyang ginagampanan sa kontrobersiyal na kasunduan. Dahil dito, hinamon nito si de Castro na ipaliwanag ang kanyang papel sa midnight bailout ng Maynilad. Sa kabilang dako, nananatiling itinatanggi ni de Castro ang mga paratang na may kinalaman ang kanyang mga amo sa ABS-CBN sa kanyang desisyon na maging running mate ni Arroyo at sa kahina-hinalang pagsaklolo sa naluluging Maynilad. Tinukoy din ng mga kritiko at militanteng grupo ang pananahimik ni de Castro noong isang taon, nang pinagdedebatehan sa Senado ang PPA na sinisingil ng Meralco, pag-aari rin ng pamilyang Lopez, sa mga residente ng Metro Manila at karatig lalawigan. Naging maalingasngas ang tungkol sa PPA nang ito ay mabunyag na kahit kuryenteng hindi nagamit ay sinisingil din sa mamamayan. Sa lahat ng pangyayaring ito, mistulang pipi si de Castro sa pag-iwas sa kontrobersiya taliwas sa kanyang pangako na ang hangarin niya ay magsilbi bilang &amp;quot;boses ng bayan&amp;quot;. Sa halip, marami ang nagtatanong kung nasaan ang kanyang katapatan, sa bayan o sa kanyang mga amo sa ABS-CBN. (Ulat ni Ellen Fernando)</body>
<link>http://www.philstar.com/Article.aspx?articleId=243819&amp;publicationSubCategoryId=92</link>
</article>
<article>
<title>Mosyon vs citizenship ni FPJ ibinasura ng SC</title>
<author>Grace dela Cruz</author>
<date>
<month>March</month>
<day>24</day>
<year>2004</year>
</date>
<body>Tuluy-tuloy na ang pagtakbo sa pampanguluhang halalan ni Fernando Poe, Jr. matapos na magpalabas ng dalawang pahinang resolution ang Supreme Court (SC) en banc sa Baguio City na tuluyang nagbabasura sa motion ng dalawang abogado na humaharang sa kandidatura ni FPJ. Iginiit ng SC na hindi nagbabago ang naunang botong 8-5 na pumapabor din sa unang resolution na ipinalabas ng Comelec. Nakasaad sa resolusyon na walang mabigat na argumentong inihain ang mga petitioner na sina Attys. Victorino Fornier at Ma. Jeanette Tecson na humihiling na baligtarin ang naunang desisyon nito noong Marso 3, dahil sa naniniwala silang malaki ang pagkakamali ng SC ng katigan nito si FPJ at ideklarang isang natural-born Filipino. Sinabi pa rin nila Fornier at Tecson na hindi pa rin maituturing na natural born Filipino si FPJ dahil ang dapat pa rin sundin na citizenship nito ay sa ina nitong si Bessie Kelley na isa naman Amerikana. Binigyang-diin ng SC sa resolution nito na wala ng bagong argumentong isinumite sina Tecson ay Fornier para mabago pa ang naunang desisyon nito. Ipinaliwanag pa rin ng SC na dalawang dokumento lamang ang dapat pagbasehan at ito ay birth certificate ni FPJ na Agosto 20, 1939 at marriage certificate ng kanyang magulang noong Set. 16, 1940. (Ulat ni Grace dela Cruz)</body>
<link>http://www.philstar.com/Article.aspx?articleId=243830&amp;publicationSubCategoryId=92</link>
</article>
<article>
<title>'Pader ako sa INC' - Lacuna</title>
<author>Gemma Amargo</author>
<date>
<month>March</month>
<day>24</day>
<year>2004</year>
</date>
<body>Galit na kinondena kahapon ng ilang miyembro ng Iglesia ni Cristo (INC) sa lungsod ng Maynila ang umanoy pagkaladkad sa pulitika ni Vice Mayor Danny Lacuna sa kanilang relihiyon. &amp;quot;Nananawagan kami sa bise alkalde na wag niyang ipangalandakan sa kanyang pamumulitika ang suportang minsan ay ipinagkaloob sa kanya ng aming simbahan,&amp;quot; pahayag ng isang mangangaral ng INC sa nasabing lungsod. Ang pahayag ng matapat na alagad ng INC ay bilang reaksiyon sa pagmamayabang umano ni Lacuna sa kanyang mga lider na tiyak na ang kanyang reelection dahil bitbit ang kanyang kandidatura ng pamunuan ng relihiyong pinamumunuan ni Era&amp;ntilde;o Manalo. &amp;quot;Hindi ako puwedeng bitiwan ng INC kasi alam naman ninyong lahat kung ano ang ginagawa kong tulong para sa grupo ni Ka Erdie, kaya nakatitiyak na tayo ng panalo sa darating na halalan,&amp;quot; pagmamalaki umanong sabi ni Lacuna sa isang pulong ng kanyang mga lider noong nakaraang linggo. Binuweltahan naman si Lacuna ng mga miyembro ng INC na nagsabing &amp;quot;Anong mga tulong ang kanyang sinasabi? Ang totoo ay hindi pinapayagan sa aming relihiyon ang mga tulong galing sa pulitika na may nakaumang na motibong pulitikal.&amp;quot; Pinaalalahanan din ng ilang kasapi ng INC ang kanilang pamunuan laban sa pagsuporta sa mga kandidatong hindi malinis ang pagkatao at lantad sa publiko ang mga gawing lihis sa mga kautusan ng Diyos. Ang tinutukoy nila ay ang mga ulat na kakalikutin ng Ombudsman ang lifestyle ni Lacuna dahil sa umanoy hidden wealth nito. (Ulat ni Gemma Amargo)</body>
<link>http://www.philstar.com/Article.aspx?articleId=243831&amp;publicationSubCategoryId=92</link>
</article>
<article>
<title>SMEs ang makapagbibigay ng trabaho - Roxas</title>
<author>Lilia Tolentino</author>
<date>
<month>March</month>
<day>24</day>
<year>2004</year>
</date>
<body>&amp;quot;Small and medium enterprises (SMEs) ang makapagbibigay ng trabaho sa mga Pilipino, hindi ang mga multi-national corporations.&amp;quot; Ito ang naging pahayag kamakailan ni Mar Mr. Palengke Roxas tungkol sa isyu ng kawalan ng trabaho o unemployment na ikinababahala ng karamihan ngayon. Sinabi ni Roxas na ang mga maliliit na negosyo ang bumubuo sa 99.6% ng lahat ng rehistradong kumpanya. &amp;quot;Ito ang katotohanang lingid sa kaalaman ng karamihan. Bagamat mahalaga ang mga foreign investments para sa ekonomiya, ang mga maliliit na negosyo ang nakapagbibigay ng mas maraming hanapbuhay para sa ating mga kababayan. Ang mga ito ay hindi na umaasa sa mga pag-angkat o imports, kaya hindi na nakakaapekto sa dollar drain,&amp;quot; ani Roxas. Dagdag pa ni Roxas na ito ang dahilan kaya ang mga SMEs ang pinili niyang pagtuunan ng pansin sa kanyang platapormang palengkenomics. (Ulat ni Lilia Tolentino)</body>
<link>http://www.philstar.com/Article.aspx?articleId=243838&amp;publicationSubCategoryId=92</link>
</article>
<article>
<title>Anak ni Sen. John O. sisilipin sa P3-B droga</title>
<author>Joy Cantos</author>
<date>
<month>March</month>
<day>25</day>
<year>2004</year>
</date>
<body>Pinag-aaralan ngayon ng mga awtoridad ang posibilidad na unti-unti nang inililipat ng mga drug syndicates ang kanilang base ng operasyon mula sa Maynila patungo sa ilang malalaking lungsod sa katimugang bahagi ng Pilipinas sa tulong ng mga lokal na pulitiko para sa proteksiyon at walang sagabal na operasyon. Nabatid ito matapos na masabat kamakailan sa Cebu City ang may 1,700 kilo ng pseudoephedrine na nagkakahalaga ng P3.4 bilyon na kung saan ay nasangkot ang pangalan ni Cebu Vice Governor John Gregory &amp;quot;John-john&amp;quot; Osme&amp;ntilde;a, anak ni Sen. John Osme&amp;ntilde;a. Sa isang pulong sa Casino Espanol sa Cebu City, nagkaisa ang mga dumalo na sina PDEA Region 7 director Gaudencio Pagaling, Jr., NBI regional director Renaldo Esmeralda, region 7 chief Senior Supt. Augusto at Customs lawyer Rey Rico Holganza na malaki ang posibilidad na may shabu laboratory na sa rehiyon base na din sa dami ng kemikal na nakumpiska nila. Pumutok ang pangalan ni Osme&amp;ntilde;a ng maglabasan ang mga balita na isang mataas na opisyal ng lalawigan ang nagtangkang makialam para pakawalan ang kontrabando na sinamsam ng mga operatiba ng gobyerno matapos mabigo ang consignee nitong si Mike Cummings, isa sa mga incorporator ng Coastside Ventures, na makapagpakita ng kaukulang dokumento para umangkat ng nasabing kemikal. Ang pseudoephedrine ay pangunahing sangkap na ginagamit para makagawa ng shabu at maaari lamang itong angkatin kung may mga papeles na magpapatunay na gagamitin ito sa pag-manufacture ng legal na prescription drugs. Ang kemikal ay nagmula sa Shanghai, China at dumating sa bansa noong Marso 5. Uminit ang usapin sa arboran ng kontrabando nang isang mataas na opisyal ng BoC ang nagsabi sa isang panayam na may tumawag sa kanyang isang tao na nagpakilalang tauhan umano ni Osme&amp;ntilde;a at tinangka siyang suhulan ng malaking halaga para pakawalan ang kargamento subalit tinanggihan niya ang suhol. Isa pang opisyal ng Customs na si Capt. Isidro Estrera, district commander ng Enforcement and Security Service ang nagsabi din na dalawang beses siyang tinawagan ng isang nagpakilalang tauhan ng bise gobernardor noong Marso 7 at 8 para suhulan ng P20 milyon kapalit ng pagri-release ng kargamento. (Ulat ni Joy Cantos)</body>
<link>http://www.philstar.com/Article.aspx?articleId=243918&amp;publicationSubCategoryId=92</link>
</article>
<article>
<title>John O. 'di makikialam sa kaso ng anak</title>
<author>Rudy Andal</author>
<date>
<month>March</month>
<day>25</day>
<year>2004</year>
</date>
<body>Nanawagan kahapon si reelectionist Sen. John Osme&amp;ntilde;a sa mga awtoridad na madaliin ang pag-imbestiga sa pagkakasabat sa 60 drum ng kemikal na ginagamit sa pagpoproseso ng shabu kung saan isinasangkot ang kanyang anak na si Cebu Vice Governor John Gregory Osme&amp;ntilde;a. Hiniling ni Sen. Osme&amp;ntilde;a sa Bureau of Customs, Philippine Drug Enforcement Agency (PDEA), National Bureau of Investigation (NBI) at Department of Justice (DOJ) na ipatupad ang batas. Wika ng senador, matagal na rin silang hindi nag-uusap ni Vice Gov. Osme&amp;ntilde;a dahil sa kabila ng kanyang pagtangging tumakbong gobernador ang anak sa darating na eleksiyon ay tumuloy pa rin ito. Mariin namang itinanggi ng batang Osme&amp;ntilde;a ang alegasyong tinangka niyang arborin sa Customs ang 60 drum ng pseudoephedrine na nakumpiska sa M/V Intra Blum na dumaong kamakailan sa Cebu International Port. (Ulat ni Rudy Andal)</body>
<link>http://www.philstar.com/Article.aspx?articleId=243934&amp;publicationSubCategoryId=92</link>
</article>
<article>
<title>Plunder vs Fresnedi isinampa</title>
<author>null</author>
<date>
<month>March</month>
<day>25</day>
<year>2004</year>
</date>
<body>Sinampahan kahapon ng kasong plunder si Muntinlupa City Mayor Jaime Fresnedi sa Office of the Ombudsman dahil sa umanoy illegal na paggamit ng may P2.04 bilyong pondo ng lokal na pamahalaan para sa edukasyon at benepisyo ng mga guro at empleyado noong 2001 at 2002. Ang nagsampa ng kaso ay si Rafael Arciaga, isang pribadong mamamayan at dating konsehal ng Muntinlupa. Ibinase ni Arciaga ang kaso sa resulta ng imbestigasyong isinagawa ng Commission on Audit (COA) noong taong 2001 at 2002 sa pagwaldas ng salapi ng pamahalaang lungsod ng Muntinlupa. Inakusahan ni Arciaga si Fresnedi at mga opisyal nito ng conspiracy upang magamit ang P2,046,896,094.35 pondo ng lokal na pamahalaan. Sinabi ni Arciaga na base sa imbestigasyon ng COA noong 2001, sa kabuuang pondo ng Special Education Fund (SEF) na P139.67 milyon, 74.52% nito o P104.09 milyon ay ginamit ni Fresnedi para sa suweldo at allowance ng mga empleyado. Sinabi ng COA na ito ay labag sa Section 272 ng Republic Act 7160 ukol sa paggamit ng SEF na nagsasaad na maari lamang gamitin ang pondo ng SEF para sa pagtatayo at pagkukumpuni ng mga silid-aralan, operasyon ng mga pampublikong paaralan, educational research, pagbili ng mga libro para sa mga mag-aaral at sports development. Bukod dito, sinabi ng COA na nabigo rin si Fresnedi na magkaroon ng kumpletong imbentaryo ng mga properties at equipment ng pamahalaang lungsod noong 2002 na umaabot ng P1.38 bilyon. Hindi rin aniya na-remit noong 2002 ang mga kontribusyon ng mga empleyado at mga guro sa lungsod sa GSIS, PAGIBIG, BIR at PhilHealth. (Ulat ni Ellen</body>
<link>http://www.philstar.com/Article.aspx?articleId=243935&amp;publicationSubCategoryId=92</link>
</article>
<article>
<title>Dagdag 1 taon sa elementary</title>
<author>Edwin Balasa</author>
<date>
<month>March</month>
<day>25</day>
<year>2004</year>
</date>
<body>Sasailalim sa isang taong refresher course ang mga elementary student na mahina sa subject na English, Math at Science bago payagang makapasok sa high school. Ayon sa Department of Education (DepEd), ang refresher course na tinatawag nilang pre-secondary Bridge Program ay ipatutupad sa Hunyo 2004. &amp;quot;Incoming high school students will be given aptitude test. The test results will be the basis if the student has to go through the refresher course or proceed with the regular high school program,&amp;quot; ani DepEd Undersecretary Jose Luis Gascon. Gagamitin ang isang taong intensive course upang mahasa ang mga estudyante sa mga major subjects bago sila payagang makapasok sa regular na apat na taong high school. Sa tulong ng bridge program umaasa ang DepEd na tataas ang kalidad ng edukasyon sa mga pampublikong paaralan. Napag-alaman ng DepEd na sa mga isinagawang Diagnostic Test sa nakaraang dalawang taon, pito sa bawat 10 batang mag-aaral na pumasok sa high school ay walang mastery sa Elementary English, Science at Math subjects. Dahil dito, sinimulang buuin ang bridge program noong 2002. Binatikos naman ng Alliance of Concerned Teachers (ACT) ang naturang programa dahil hindi umano ito ang solusyon sa kahinaan ng mga estudyante sa halip ay dagdag trabaho para sa mga guro. Upang tumaas umano ang kalidad ng edukasyon, dapat anyang itaas ang mga pasilidad sa edukasyon na ginagamit ng mga guro. (Ulat ni Edwin Balasa)&amp;lt;</body>
<link>http://www.philstar.com/Article.aspx?articleId=243947&amp;publicationSubCategoryId=92</link>
</article>
<article>
<title>'Ipakukulong ko si Kabayan!'</title>
<author></author>
<date>
<month>March</month>
<day>25</day>
<year>2004</year>
</date>
<body>&amp;quot;Kahit sa aking huling hininga, sisiguruhin kong maghihimas si Noli de Castro ng malamig na bakal ng kulungan.&amp;quot; Ito ang pangakong binitiwan kahapon ng dating aktor at negosyanteng si Rafael Engle sa Ciudad Fernandina forum sa San Juan matapos niyang ihayag ang kanyang pagkakulong ng halos walong taon dahil sa paninirang ginawa sa kanya ni de Castro sa isang episode ng Magandang Gabi Bayan noong 1995. Matapos mapawalang-sala ng Manila RTC sa kasong kidnapping noong isang taon, sinabi ni Engle na dadalawang bagay na lang ang nais niyang maisakatuparan - ang makita ang nawawalang asawang si Daisy at ang maipakulong si de Castro. Sa kanyang sinumpaang pahayag, sinabi ni Engle na ginawa siyang suspek ni de Castro sa pagkawala ng kanyang asawa nang hindi niya ibigay ang P2 milyong extortion money na hiningi umano nito. Ang naturang episode ng MGB ang ginawang basehan ng NBI sa pagsasampa ng kaso laban kay Engle. Dahil sa kanyang pagkakulong ng matagal na kamuntik na umano niyang ikamatay sa pamamagitan ng pagsalvage ng mga operatiba ng NBI, isa-isang nalugi ang negosyo ni Engle. Pinawalang-sala si Engle at pinagsabihan pa ng korte ang mga taga-usig ng pamahalaan pati na ang NBI dahil sa paggamit ng testigong walang kredibilidad.</body>
<link>http://www.philstar.com/Article.aspx?articleId=243948&amp;publicationSubCategoryId=92</link>
</article>
<article>
<title>GMA kinasuhan sa Comelec</title>
<author>Ellen Fernando</author>
<date>
<month>March</month>
<day>25</day>
<year>2004</year>
</date>
<body>Pormal nang sinampahan kahapon ng grupo ng mga abogado na pro-Constitution ng kasong disqualification si Pangulong Arroyo sa Comelec. Hiniling ni Agripino Baybay III kasama ang kanyang legal counsel na si Atty. Patrick Velez na idiskuwalipika ang Pangulo sa kanyang kandidatura dahil sa tahasang paglabag umano nito sa Fair Election Act. Kabilang sa mga reklamo ng pro-Con ang umanoy walang humpay na paglustay ng Pangulo sa pondo ng bayan na ginagamit nito sa kanyang pangangampanya. Isinaad pa ang pagpapamudmod nito ng PhilHealth cards sa mga mamamayan sa tuwing siya ay nangangampanya na senyales na ito ay propaganda upang makahatak umano ito ng boto. Bukod sa pro-Con, magsasampa na rin ng kasong disqualification sa Comelec ang Migrante International dahil sa akusasyon din sa Pangulo na ginagamit nito ang milyon-milyong pondo ng Overseas Workers Welfare Administration (OWWA). Tatlong dokumento ang hawak ng Migrante na nagpapatunay sa mga transaksiyon ng tanggapan ng Pangulo at OWWA officials upang mailipat ang milyong pondo ng OWWA sa PhilHealth kabilang pa ang P15 milyon na compensation na para sana sa Gulf war victims. (Ulat ni Ellen Fernando)</body>
<link>http://www.philstar.com/Article.aspx?articleId=243955&amp;publicationSubCategoryId=92</link>
</article>
<article>
<title>Dolphy nasa Dos pa rin</title>
<author></author>
<date>
<month>March</month>
<day>26</day>
<year>2004</year>
</date>
<body>Tahasang pinabulaanan kahapon ng pamunuan ng ABS-CBN ang mga balitang kanselado na ang programang &amp;quot;Home Along Da Airport&amp;quot; at sinibak na ang pangunahing artista nitong si comedy king Dolphy. Sa isang official statement, inihayag ni Atty. Ricardo Puno, Jr., tagapagsalita ng ABS-CBN, na &amp;quot;hindi namin akalain na ang tahimik naming pakikitungo kay Tito Dolphy ay binigyan ng malisya ng mga iresponsableng media.&amp;quot; Ginamit lamang anya itong mitsa upang siraan ang ABS-CBN at idinikit sa ibang isyu na walang kaugnayan sa industriya at pinasukan ng pulitika at ginamit sa pansariling interes. Wala rin anyang katotohanan na ang mga empleyado, artista at tauhan ng ABS-CBN ay inutusang sumuporta sa isang kandidato at palitawing pinaparusahan ng kumpanya ang mga empleyadong lalabag sa kautusan. Matatandaang umikot sa apat na sulok ng showbiz na tinapos na daw ng ABS-CBN management ang kontrata ni Dolphy sa kanyang sitcom na &amp;quot;Home Along Da Airport&amp;quot; dahil sa umanoy hindi magandang ratings nito, pero ilang showbiz insiders ang nagpaikot din ng balita na ang tunay na dahilan sa pagterminate sa kontrata ni Dolphy ay dahil umano sa hayagang pagsuporta nito sa kandidatura ni Fernando Poe, Jr. Kinondena ng ABS-CBN ang mga bintang na ito na hindi man lamang kinonsulta o kinuha ang panig ng mga apektadong tao at mas pinaniwalaan ang pahayag ng mga taong may motibo, pulitika man o kakumpetensiya, na ang layunin ay ilihis sa taumbayan ang mga tunay na pangyayari. &amp;quot;Tumahimik po ang ABS-CBN ng halos isang linggo. Wala kaming pinatulan sa mga masasakit na bintang at paninira na lumabas sa mga iresponsableng media. Pero ngayong nakasalalay na ang karangalan ng pamilya ng ABS-CBN, minabuti naming ilahad ang katotohanan,&amp;quot; pahayag ng statement. Muling inulit ng ABS-CBN management na hindi kanselado at tuluy-tuloy ang pagpapalabas ng &amp;quot;Home Along Da Airport.&amp;quot; &amp;quot;Kapamilya noon, kapamilya ngayon at sa darating pang panahon si Tito Dolphy,&amp;quot; pagtatapos ng naturang statement.</body>
<link>http://www.philstar.com/Article.aspx?articleId=244047&amp;publicationSubCategoryId=92</link>
</article>
<article>
<title>GMA, FPJ magso-showdown sa Cebu</title>
<author>Rudy Andal</author>
<date>
<month>March</month>
<day>26</day>
<year>2004</year>
</date>
<body>Ngayon malalaman kung sino sa pagitan nina Pangulong Arroyo at Fernando Poe, Jr. ang dudumugin ng taumbayan sa magkasabay nilang pagdalaw sa Cebu. Nakatakdang suyurin ni FPJ ang mga lungsod ng Danao, Toledo, Talisay at Cebu sa araw na ito kasama ang buong tiket ng Koalisyon ng Nagkakaisang Pilipino (KNP) habang si Pangulong GMA naman ay magtutungo sa Cebu para umano sa &amp;quot;governance&amp;quot; at hindi para sa pangangampanya. Nauna nang nagtungo sa Cebu City ang maybahay ni FPJ na si Susan Roces kasama ang mga beteranang artista na sina Anabelle Rama, Armida Siguion-Reyna, Eddie Gutierrez at Marichu Vera Perez. Sinabi ni Ms. Rama, iikutin nila nina Susan ang lahat ng palengke sa lalawigan ng Cebu upang bago dumating ngayon ang grupo ni FPJ ay nasuyod na nila ang lahat ng sulok ng probinsiya. Magkakaroon naman ng grand rally ang KNP sa Danao Sports Complex ngayong alas-10 ng umaga na susundan ng isa pang campaign rally sa Toledo City sa tanghali at motorcade naman sa Talisay. Ngayon lamang ang simula ng 3-araw na kampanya ng grupo ni FPJ sa lalawigan ng Cebu at Bohol. (Ulat ni Rudy Andal)</body>
<link>http://www.philstar.com/Article.aspx?articleId=244062&amp;publicationSubCategoryId=92</link>
</article>
<article>
<title>'Oplan-kudeta' ng Palasyo binulgar ni Jamby</title>
<author>Ellen Fernando</author>
<date>
<month>March</month>
<day>26</day>
<year>2004</year>
</date>
<body>Ibinunyag ni Koalisyon ng Nagkakaisang Pilipino (KNP) senatoriable Jamby Madrigal na isang coup d etat gimmick ang niluluto ng grupo ni President Arroyo upang pagtakpan ang maeskandalong &amp;quot;sweetheart deal&amp;quot; sa pagitan ng Malaca&amp;ntilde;ang at ng Maynilad Water. Ayon kay Madrigal, isang intelligence report ang kanyang natanggap na may grupong pinakikilos ang Palasyo na lilikha ng senaryong magtatangkang umagaw sa kapangyarihan ni GMA. Sinabi pa ni Madrigal na layunin ng naturang grupo na mailigaw ng atensiyon ang publiko sa misteryosong pagbabalik ng Maynilad sa kontrol ng gobyerno. &amp;quot;Siyempre, kukuha sila ng simpatiya dahil lilitaw na pinababagsak ang pamahalaan niya kaya para siyang underdog. Ang catch dito, matatabunan pa ang isyu ng pagsapo ng gobyerno sa multi-bilyong pagkakautang ng Maynilad,&amp;quot; sabi pa ni Madrigal. (Ulat ni Ellen Fernando)</body>
<link>http://www.philstar.com/Article.aspx?articleId=244064&amp;publicationSubCategoryId=92</link>
</article>
<article>
<title>Oplan 'Durog-Noli' tumindi</title>
<author>Lilia Tolentino</author>
<date>
<month>March</month>
<day>26</day>
<year>2004</year>
</date>
<body>Inaasahan ng kampo ni Sen. Noli &amp;quot;Kabayan&amp;quot; de Castro na magpapatuloy ang paninira sa kanilang kandidato matapos doblehin ang budget ng demolition job laban sa senador. Mula P8 milyon, tinaas na ng mga kalaban ni de Castro ang pondo hanggang P12 milyon upang pabagsakin ang kandidatura ng nangungunang vice presidential candidate ng Koalisyon ng Karanasan, Katapatan para sa Kinabukasan o K4. Ayon kay Isko Catibayan, spokesperson ng Kay Kabayan Ka (KKK) movement, sinabi ng isang impormante mula sa K4 na dismayado ang mga kalaban ni de Castro sa kabiguan ng unang ratsada ng demolition job kaya dinagdagan pa ng P8 milyon ang pondo para palakasin ang smear drive laban sa senador. Nauna nang ibinulgar ni K4 spokesperson Mike Defensor na isang PR group ang nasa likod ng naturang demolition job. Napag-alaman na isang Willie at Agnes ang nagpapatakbo ng nasabing PR group na kinargahan ng P8 milyon upang simulan ang paninira laban kay de Castro. Ayon sa source, bahagi ng demolition job ang Bagong Lahi Development Foundation na siyang nagsampa ng extortion charges laban kay Kabayan sa Ombudsman. Ngunit sa kabila ng paninira, hindi natinag si de Castro na umani agad ng suporta sa mga respetadong miyembro ng Kongreso. Kailan lamang ay nahubaran ang tunay na kulay ng Bagong Lahi matapos ibunyag ni Sen. Joker Arroyo na isang impostor ang namumuno ng nasabing kumpanya. Binisto ni Sen. Arroyo base sa rekord ng Securities and Exchange Commission (SEC) na ang lider ng Bagong Lahi na si Alvin Alvincent Almirante ay isang manlilinlang at responsable umano sa pangongotong ng mga miyembro ng naturang foundation. Dahil sa expose ni Arroyo, napipintong ibasura ng Ombudsman ang kasong isinampa laban kay de Castro matapos maging kuwestiyunable ang kredibilidad ng mga complainants. (Ulat ni Lilia Tolentino)</body>
<link>http://www.philstar.com/Article.aspx?articleId=244074&amp;publicationSubCategoryId=92</link>
</article>
<article>
<title>COURAGE sumuporta kina Rasul, Roa sa leave ni GMA</title>
<author>Rudy Andal</author>
<date>
<month>March</month>
<day>26</day>
<year>2004</year>
</date>
<body>Nagpahayag ng suporta kina KNP senatoriables Amina Rasul at Boots Anson-Roa ang grupong Confederation for the Unity, Recognition and Advancement of Government Employee (COURAGE), ang pinakamalaking samahan ng mga unyon ng government employees laban sa umanoy pagsasamantala ng nakaupong Punong Ehekutibo sa kapangyarihan ng pamahalaan at kaban ng bayan para matiyak ang kanyang panalo sa presidential elections. Kasama sina Rasul at Anson-Roa, inilunsad ng COURAGE ang pambansang kilusang BANTAY-K4 na naglalayong labanan ang walang patumanggang paggamit ni Pangulong Arroyo ng pondo ng gobyerno at iba pang kagamitan para lamang maisulong ang kanyang pampulitikang ambisyong mapanghawakan ang kapangyarihan sa loob ng anim pang taon. &amp;quot;Ang desperadong pagtatangka ni Pangulong Arroyo na magpatuloy sa pagiging reyna lampas pa ng 2004 ay nangangahulugan lamang na ang nalalapit na presidential polls ay mababahiran ng malawakang bilihan ng boto at karahasan,&amp;quot; ani Courage president Ferdinand Gaite. Sa pamamagitan ng BANTAY K-4 na ibig sabihin ay Bantay Katiwalian, Korupsyon, Karahasan at Kataksilan, umaasa sina Raul at Roa na sa pakikipagtulungan ng mga kasapi ng Courage sa buong bansa ay epektibong mapangalagaan ang sagradong karapatan ng pagboto ng mamamayan at masupil ang anumang pagtatangka ng dayaan tulad ng dagdag-bawas na minaniobra ng kasalukuyang administrasyon. (Ulat ni Rudy Andal)</body>
<link>http://www.philstar.com/Article.aspx?articleId=244076&amp;publicationSubCategoryId=92</link>
</article>
<article>
<title>Petisyon sa taas ng singil-pasahe, bitin pa rin</title>
<author>Angie Dela Cruz</author>
<date>
<month>March</month>
<day>26</day>
<year>2004</year>
</date>
<body>Sa ikalawang pagkakataon naudlot na naman ang takdang pagdinig ng Land Trasportation Franchising Regulatory Board (LTFRB) kaugnay ng petisyon ng jeepney operators at drivers na P1.50 taas sa singil sa pasahe. Sa isang panayam, sinabi ni Mar Garvida, pangulo ng Pinagkaisang Samahan ng mga Tsuper at Operators Nationwide (PISTON) isa na namang kalokohan ang ginagawa sa kanila ng ahensiya dahil patuloy na pinabibitin-bitin ang pagkilos ng LTFRB ang kanilang inihaing petisyon. Anya, magsusumite sila sa susunod na linggo ng kahilingan sa LTFRB upang i-pressure na ang ahensiya na ipinalabas na ang desisyon sa kanilang petisyon, pabor man o hindi. &amp;quot;Sobrang tagal na ng aming ginagawang paghihintay sa pagkilos ng LTFRB, kaya kami ay magkakaroon ng transport summit para pag-usapan ang pinal na gagawing pagkilos laban sa pagdedma ng ahensiya sa aming kahilingan&amp;quot;, pahayag pa ni Garvida. Ayon pa dito, kasama nila sa summit ang mga lider ng PEJODAP, ALTODAP, MJODA, PCDO-ACTO. Sinabi ni Garvida na hinihingan na naman sila ng LTFRB ng affidavit kung bakit maaari silang pagbigyan sa fare increase petition, gayung nahingi na ito sa kanila noong unang hearing kayat ito nga ay nabulilyaso noong nakaraang buwan. Bagamat wala pang pinal ang gagawing welga ng mga jeep nationwide, sinabi ni Garvida na maaari nilang pagdesisyunan sa summit na mag-transport strike sila ng sabay-sabay sa Marso 29 hanggang sa Marso 30. (Ulat ni Angie Dela Cruz)</body>
<link>http://www.philstar.com/Article.aspx?articleId=244083&amp;publicationSubCategoryId=92</link>
</article>
<article>
<title>Umasunto kay GMA,Atty. ng drug lord</title>
<author>Malou Rongalerios</author>
<date>
<month>March</month>
<day>27</day>
<year>2004</year>
</date>
<body>Kilala umanong abugado ng isang drug lord ang colonel na nagsampa ng disqualification case laban kay Pangulong Arroyo. Ayon kay Iloilo Rep. Buboy Syjuco, si Mariano Santiago ang tumatayong abugado umano ng drug queen na si Yu Yuk Lai na nakakulong ngayon at naghihintay ng desisyon ng Korte Suprema. Ayon naman kay Davao Rep. Prospero Nograles, paghihiganti umano ang motibo ni Santiago, dating Bureau of Land Transportation director, sa pagsampa niya ng disqualification case laban sa Pangulo. Ayon sa kanya, wala umanong kredibilidad si Santiago dahil na-involve ang dating BLT chief sa pyramid scam na kumulimbat ng bilyon-bilyong halaga mula sa mga government retirees, ordinaryong mga empleyado, OFWs, teacher at mga sundalo. Napag-alaman na ang kumpanya ni Santiago ay ang Glasgow na ni-raid ng National Bureau of Investigation (NBI) at ipinasarado ng Security and Exchange Commission (SEC) noong kaputukan ng pyramid scam na ang involve ay hindi kukulangin sa P10 bilyon. Malaking porsiyento umano ng salapi ang natangay at kaunti lamang ang naibalik sa mga nagoyo nito. May ilang mga biktima ng Glasgow ang sinasabing nagpakamatay matapos na itakbo ng grupo ni Mariano ang kanilang pinaghirapang kabuhayan. &amp;quot;Galit siya sa administrasyon dahil winasak nito ang sindikatong pinagkakakitaan niya,&amp;quot; wika ni Nograles. Si Santiago ay na-involve din sa Ma. Teresita Santos Trading (MTST) na bumiktima din ng bilyon-bilyong halaga mula sa retirees, teacher at kapulisan. Maaalalang naging subject ng Senate inquiry ang mga pyramid scam companies na nabanggit. &amp;quot;Malaki ang kinita ni retired Col. Santiago na tinagurian naming &amp;quot;Scam King diyan sa dalawang kumpanya na iyan, kaya naman maraming galit na sundalo at pulis diyan kasi lifetime savings nila ang nayari,&amp;quot; sabi ni Nograles. (Ulat ni Malou Rongalerios)</body>
<link>http://www.philstar.com/Article.aspx?articleId=244170&amp;publicationSubCategoryId=92</link>
</article>
<article>
<title>Standing ovation kay Bro.Eddie</title>
<author>Ellen Fernando</author>
<date>
<month>March</month>
<day>27</day>
<year>2004</year>
</date>
<body>May 2,000 negosyante ang nagpakita ng suporta at paniniwala kay Bro. Eddie Villanueva, standard bearer ng Bangon Pilipinas na ito ang magbabangon sa bansa mula sa pagkakalugmok. Kamakalawa ng gabi ay inorganisa ng bagong tatag na Movement for Good Government na binubuo ng libu-libong mga negosyante ang isang dinner para kay Bro. Eddie sa Sheraton Hotel na kanilang inindorso bilang pangulo sa darating na May 10 elections. Sinabi ni Danny Perez, pinuno ng movement na ang naturang samahan ay naglalayong makilahok sa larangan ng pulitika tungo sa magandang kinabukasan ng bansa na anilay tila wala nang pag-asa kung hindi sila pipili ng kagaya ni Bro. Eddie na siyang mamumuno ng bansa. Sa pananalita ni Perez, sinabi nito na ang kanilang grupo ay naniniwala na si Bro. Eddie ay ini-annoint ng Diyos sa lupa upang pamunuan ang sambayanang Pilipino. Sinabi nito na kailangan ng bansa ang isang lider na may takot sa Diyos, talino, dedikasyon, tapang, integridad at sinseridad dahil ang sitwasyon sa Pilipinas aniya ay pasama nang pasama at kay Bro. Eddie lamang nila ito nakita. (Ulat ni Ellen Fernando)</body>
<link>http://www.philstar.com/Article.aspx?articleId=244185&amp;publicationSubCategoryId=92</link>
</article>
<article>
<title>Erap tinawag na '10th most corrupt leader'</title>
<author>Malou Rongalerios</author>
<date>
<month>March</month>
<day>27</day>
<year>2004</year>
</date>
<body>Pinag-aaralan na ng mga abogado ni dating Pangulong Joseph Estrada ang pagsasampa ng kaso laban sa Transparency International matapos isama ang pangalan nito sa listahan ng mga pinaka-corrupt na naging lider ng ibat ibang bansa. Ayon sa kampo ni Estrada, hindi makatarungan ang pagkakasama ng pangalan ng dating pangulo sa 10 most corrupt leaders sa nakalipas na dalawang dekada na ipinalabas ng 2004 Global Corruption Report ng Transparency International na nakabase sa United Kingdom. Sinabi ni Estrada na hindi pa naman napapatunayang nagkasala siya sa mga kinakaharap na kaso sa Sandiganbayan Special Division kaya hindi masasabing totoo ang mga paratang sa kanya. Kabilang din sa napasama sa listahan si dating Pangulong Ferdinand Marcos na pumangalawa kay Mohamed Suharto ng Indonesia. Ayon sa ulat, si Marcos ay nakapagnakaw umano ng mula $5 bilyon hanggang $10 bilyon mula sa kaban ng yaman ng Pilipinas mula 1972 hanggang 1996. Si Estrada naman ang pinangalanan bilang 10th most corrupt chief executive na nakakuha umano ng mula $78 milyon hanggang $80 milyon sa tatlong taong panunungkulan. Kabilang sa mga kasong kinakaharap ni Estrada sa Sandiganbayan ang mga kasong plunder at illegal use of alias. Iginiit ni Estrada na hindi siya nangurakot sa gobyerno kaya walang karapatan ang Transparency International na ibilang siya sa mga corrupt na naging lider ng bansa. Mula nang maglabas ng ulat ang Transparency International kaugnay sa &amp;quot;Globals Corruption Report&amp;quot; ang Pilipinas ang palaging nalalagay sa ika-11 bilang most corrupt country sa Asia. (Ulat ni Malou Rongalerios)</body>
<link>http://www.philstar.com/Article.aspx?articleId=244187&amp;publicationSubCategoryId=92</link>
</article>
<article>
<title>Accusers ni Noli naghamon ng lie test</title>
<author>Ellen Fernando</author>
<date>
<month>March</month>
<day>27</day>
<year>2004</year>
</date>
<body>Hinamon kahapon ng mga nag-aakusa ng pangongotong kay K4 vice presidentiable Noli de Castro na sumailalim sila sa &amp;quot;lie detector test&amp;quot; upang malaman kung sino ang nagsisinungaling. Sa pahayag ng Alyansa ng mga Kinotongan at Inabuso ni Noli (AKIN), magsasa-sama ang lahat ng naging biktima ng umanoy pangongotong ni de Castro para ipagbanduhan sa publiko ang mapait na sinapit nila sa kamay ng kandidato ng administrasyon. Pinuri ni AKIN spokesman Enrico Garcia ang katapangan ni Lorna Justine Ramos nang ibulgar nito ang ginawang pag-cover-up ni de Castro ngunit naabsuwelto din noong isang taon. Isiniwalat ni Engle na nang di niya ibinigay ang P2 milyong hinihingi umano ni de Castro ay siya ang ginawa nitong suspek sa umanoy pagkidnap kay Daisy. Kamakalaway nagpainterbyu na rin sa isang malaking radio station ang ilang hog raiser na nagreklamong kinotongan rin umano sila ni de Castro noong kainitan ng foot-and-mouth disease. Sinabi ng mga magbababoy na tinakot sila ni de Castro na kung di sila magbibigay ng pera ay irereport niya sa MGB na nakarating na sa Pilipinas ang FMD na magreresulta sa pagkasira ng kanilang negosyo. (Ulat ni Ellen Fernando)</body>
<link>http://www.philstar.com/Article.aspx?articleId=244197&amp;publicationSubCategoryId=92</link>
</article>
<article>
<title>Kabayan umamin sa Maynilad deal</title>
<author>Ellen Fernando</author>
<date>
<month>March</month>
<day>27</day>
<year>2004</year>
</date>
<body>Inamin ni Sen. Noli &amp;quot;Kabayan&amp;quot; de Castro na maaaring nagkaroon ng deal sa pagitan ng Malaca&amp;ntilde;ang at pamilyang Lopez tungkol sa pagsalo ng pamahalaan sa bankrupt na Maynila Water Services Inc. Sa panayam sa DZBB, sinabi ni de Castro na di malayong nagkaroon nga ng kasunduan si Pangulong Arroyo at mga Lopez, ngunit idinugtong ng senador na siya ay tumatakbo ngayon para sa pagka-bise presidente bilang running mate ni Arroyo dahil sa hiling ng taong bayan. Ano man ang kasunduan ni PGMA at Lopezes ay hindi siya kasama sa usapin. Pinuna naman ni Arnold Padilla, senior researcher at advocacy specialist ng Ibon Foundation, ang pananalita ni de Castro na maliwanag na naghuhugas kamay lamang umano para huwag siyang tamaan ng nagbabadyang kaguluhan tungkol sa maanomalyang pagsoli ng Maynilad sa MWSS ng kanilang prangkisa. Napuna ni Padilla na bakit hindi binabatikos ni de Castro ang maanomalyang kasunduan gayong ipiniprisinta niya ang kanyang sarili bilang tagapagtanggol ng masa at maliliit na mamamayan na siyang magpapasan ng resulta ng kasunduang ito. Malawakan at maigting ang pagtuligsa sa nasabing deal dahil nangangahulugan ng pagkalugi ng pamahalaan ng hindi bababa sa P8 bilyon. Ayon kay Padilla, ang pagsasalba sa Maynilad ay bahagi ng kasunduan ng mga Lopez at ni Arroyo kapalit ng pagpayag ni de Castro na tumakbo bilang bise presidente. (Ulat ni Ellen Fernando)</body>
<link>http://www.philstar.com/Article.aspx?articleId=244199&amp;publicationSubCategoryId=92</link>
</article>
<article>
<title>GMA magpapakulong dahil sa tubig</title>
<author>Lilia Tolentino</author>
<date>
<month>March</month>
<day>27</day>
<year>2004</year>
</date>
<body>Handang magpakulong si Pangulong Arroyo sa isyu ng kontrobersiyal na transaksiyon ng Maynilad at pamahalaan kung ang kapalit nito ay pagkakaloob ng malinis na inuming tubig sa taong bayan. Inihayag ito ng Pangulo sa inilunsad niyang Patubig ni Gloria sa La Huerta, Para&amp;ntilde;aque kahapon bilang paglilinaw sa anyay kaliwat kanang mga kasong isinampa laban sa kanya hinggil sa tinaguriang &amp;quot;sweetheart deal ng gobyerno sa Maynilad na pag-aari ng pamilyang Lopez. Inihayag din ng Pangulo na pabor siyang gawing malinaw sa publiko ang kasunduan para sa rehabilitasyon ng Maynilad na maglilipat ng mayoryang pag-aari ng kompanya ng tubig sa gobyerno. (Ulat ni Lilia Tolentino)</body>
<link>http://www.philstar.com/Article.aspx?articleId=244205&amp;publicationSubCategoryId=92</link>
</article>
<article>
<title>Plunder law,ipalulusaw ni Asistio</title>
<author>Doris Franche</author>
<date>
<month>March</month>
<day>27</day>
<year>2004</year>
</date>
<body>Isusulong ni dating Kalookan City Congressman Luis &amp;quot;Baby&amp;quot; Asistio ang pagpapawalang-bisa sa plunder law sa kanyang pagbabalik sa susunod na sesyon ng Kongreso. Sa kanyang pakikipagdayalogo sa ibat ibang lugar sa lungsod, sinabi ni Asistio na ang plunder law ay naging mitsa ng lalo pang pagkakahati-hati ng bansa. Ayon sa dating mambabatas, nagagamit din ng mga maimpluwensiya sa lipunan ang naturang batas para gipitin ang elected officials na hindi sumunod sa kanilang kagustuhan. Partikular na tinukoy ni Asistio ang patuloy na pagkakakulong ng kanyang kaibigang si dating Pangulong Estrada na nakasuhan ng plunder gayong walang maiharap na matibay na ebidensiya ang prosekusyon. Sa kasalukuyan, sinabi ni Asistio na aabot na sa halos 100 ang testigo sa kaso laban kay Estrada subalit hindi pa rin nagkakaroon ng linaw ang plunder charge. &amp;quot;Kung tutuusin, dalawa hanggang apat na testigo lamang ay sapat nang mahatulan ang isang akusado sa plunder, pero dahil nga sa kahinaan ng ebidensiya, nakabitin ang lahat sa kahihinatnan ni Erap,&amp;quot; sabi pa ni Asistio. (Ulat ni Doris Franche)</body>
<link>http://www.philstar.com/Article.aspx?articleId=244206&amp;publicationSubCategoryId=92</link>
</article>
<article>
<title>3-araw tigil-pasada tuloy</title>
<author>Angie dela Cruz at Lordeth Bonilla</author>
<date>
<month>March</month>
<day>28</day>
<year>2004</year>
</date>
<body>Hindi na mapipigilan pa ang bantang tatlong araw na tigil-biyahe ng mga transport groups na magsisimula bukas, Marso 29 hanggang Marso 31. Ito ay kahit nagpahayag na ang pamunuan ni Land Transportation Franchising Regulatory Board (LTFRB) chairperson Elena Bautista na kakanselahin ang prangkisa ng mga operator sa sandaling ituloy ang kanilang welga. Sinabi ni Pinagkaisang Samahan ng Tsuper at Operators Nationwide (PISTON) president Mar Gavida, hindi sila natatakot sa bantang ito ng gobyerno at sa halip ay nagkaisa ang kanilang samahan na may 250,000 strong members na itigil muna ang pamamasada hanggat hindi inaaksiyunan ng LTFRB ang kanilang kahilingan na P1.50 taas sa singil sa pasahe. Ang PISTON ay suportado rin ng Samahan ng mga Tsuper at Operators sa Pilipinas (STOP) at FEJODAP. Ayon kay Bautista, kakanselahin ng ahensiya ang prangkisa ng mga magsasagawa ng transport strike dahil wala anyang karapatan ang sinumang transport groups na maglunsad ng tigil-pasada dahil ito ay paglabag sa kanilang prangkisa. &amp;quot;Ang responsibilidad ng mga franchise holders ay magbigay ng serbisyo sa riding public at hindi upang magbigay ng problema sa mga ito, ito ay alinsunod sa itinatakda ng kanilang prangkisa,&amp;quot; pahayag ni Bautista. Samantala, inutusan ni Pangulong Arroyo ang LTO, MMDA at PNP-Traffic Management Group na magbigay ng ayuda sa mga taong maaapektuhan ng naturang welga. Magpapalabas ng mga trak at bus para sa mga commuter na maaantala dahil sa nasabing strike. Kaugnay nito, biglang lumambot naman ang posisyon ng National Confederation of Jeepney Operators and Drivers Association of the Philippines and Jeepney Transport Coaliton (NACJODAP) matapos nilang iurong ang kanilang nakatakdang tatlong araw na jeepney strike. Sa pakikipagpulong kahapon ng NACJODAP sa Makati city, sinabi ng grupo na pinakisuapan sila nina Bautista at DOTC director Ferdinadn Lagman. Pumayag sila sa naging hakbangin ng mga ito na idaan sa tamang proseso ang kanilang kahilingan na dagdag pasahe base sa itinatakda ng batas, kasabay ng pangako ng dalawang opisyal na kanilang reresolbahan at mamadaliin ang pagdinig sa petisyon ng transport group para sa pagtaas ng pamasahe. Bukod dito, sinaalang-alang din ng rupo ang kapakanan ng publiko na higit na maapektuhan sa naturang pag-aklas. Pero nagbanta ang nabanggit na grupo na kapag nakaramdam sila ng delaying tactics, hindi sila mag-aatubiling muling maglusand ng mas matindi pang transport strike. (Ulat nina Angie dela Cruz at Lordeth Bonilla)</body>
<link>http://www.philstar.com/Article.aspx?articleId=244311&amp;publicationSubCategoryId=92</link>
</article>
<article>
<title>Dagdag-benepisyo sa senior citizens, ok na</title>
<author>Malou Rongalerios</author>
<date>
<month>March</month>
<day>28</day>
<year>2004</year>
</date>
<body>Dagdag na benepisyo ang matatamo ngayon ng mga nakatatanda dahil sa tuluyang pagiging batas ng Expanded Senior Citizens Act of 2003 (RA 9257) na inakda sa Kamara ni Las Pi&amp;ntilde;as Congw. Cynthia Villar. Sa ilalim ng bagong batas, ang mga indibidwal na may edad 60 taon pataas o kilala sa taguring &amp;quot;older persons&amp;quot; ay bibigyan ng 20 porsiyento na diskuwento sa mga hotel, restoran, lugar-libangan, pribadong ospital, sinehan, karnabal at mga katulad na etsabilisimiyento, pagbili ng gamot pati na sa pagpapalibing. &amp;quot;The new law provides for the elderly as a way of sowing respect, gratitude and appreciation to the people who in the past were in the forefront of nation building, pahayag ni Villar. 20 porsiyento na diskuwento din ang ibibigay sa mga ito sa pasahe sa eroplano, barko, tren, Skyway at mga bus. Maliban dito, bibigyan din ng pagkakataong makapagtrabaho at maghanapbuhay ang mga nakatatanda na malakas pa ang tuhod at katawan. Libre rin silang makapag-aral sa mga pribado at pampublikong paaralan sa bansa. &amp;quot;RA 9257 will take care of the elderly in terms of employment opportunities, education, basic health and social services, housing and access to public transport. Kailangang ma-enjoy ng mga nakatatanda ang mga nalalabi sa kanilang buhay at mangyayari lamang ito kapag binigyan sila ng mga ganitong benepisyo,&amp;quot; paliwanag ni Villar. Hindi na rin magbabayad ng buwis ang mga nakatatanda na kumikita lamang ng P57,000 kada taon. Kaugnay nito, itatatag ang Office for Senior Citizens (OSCA) na siyang mangangasiwa sa lahat ng mga pangangailangan at hinaing ng naturang sektor pati na ang pagsiguro sa epektibong implementasyon ng Magna Carta for Older Persons. &amp;quot;Ipinapakita ng batas na ito ang tradisyunal nating kaugalian na pag-aalaga sa mga matatanda dahil gusto rin nating alagaan tayo kapag tayo naman ang umabot sa ganyang edad,&amp;quot; sabi pa ni Villar. (Ulat ni Malou Rongalerios)</body>
<link>http://www.philstar.com/Article.aspx?articleId=244325&amp;publicationSubCategoryId=92</link>
</article>
<article>
<title>FPJ tinulungan ni Susan sa balwarte ni Gloria</title>
<author>null</author>
<date>
<month>March</month>
<day>28</day>
<year>2004</year>
</date>
<body>CEBU CITY - Napilitan ang actress na si Susan Roces na tulungan ang kanyang asawang si KNP standard bearer Fernando Poe, Jr. sa pangangampaya dahil nalaman nilang balwarte ito ni Pangulong Arroyo. Sinabi ni Ms. Roces na napag-alaman nilang balwarte ni Pangulong Arroyo ang lalawigan ng Cebu kaya minabuti niyang samahan na si FPJ. Aniya, kahit hindi siya taga-Cebu kundi taga-Bacolod ay isa pa rin siyang Bisaya kaya minabuti niyang sumama sa campaign leg na ito sa Visaya para makatulong kay FPJ. &amp;quot;Thats precisely were campaigning because we would want the people to know the candidates better, whether they do have choices, paliwanag ni Roces sa ambush interview kahapon sa Mactan International Airport. Kaagad sinamahan ni Roces si FPJ sa motorcade nito sa Lapu-Lapu City at Mandaue City kasama ang iba pang artista. Iginiit naman ni FPJ na malaking tulong si Susan sa kanyang pangangampanya dahil iba din ang hatak nito sa taumbayan kung palagi siyang sasamahan sa campaign sorties. Wika pa ni Da King, kung puwede nga lamang ay palagi na silang magkasama ni Susan pero hindi naman nila mako-kober lahat kaya kailangan kung minsan ay maghiwalay sila ng pangangampanya. Binalewala naman ni FPJ ang napaulat na pagsuporta ni Nora Aunor kay Pangulong Arroyo dahil ang katwiran nito ay may kalayaan ang sinuman na mag-endorso ng kanilang kandidato sa isang bansang may demokrasya. (Ulat ni Rudy And</body>
<link>http://www.philstar.com/Article.aspx?articleId=244328&amp;publicationSubCategoryId=92</link>
</article>
<article>
<title>AFP, PNP inalerto sa NPA attack</title>
<author>Lilia Tolentino</author>
<date>
<month>March</month>
<day>28</day>
<year>2004</year>
</date>
<body>Pinababantayang mabuti ni Pangulong Arroyo sa Philippine National Police (PNP) at Armed Forces of the Philippines (AFP) ang lahat na mahahalagang instalasyon sa bansa kasunod ng pambobomba ng mga rebeldeng NPA sa planta ng kuryente sa Ormoc City. Dalawang pulis at tatlong empleyado ng Philippine National Oil Company (PNOC) ang nasawi sa naturang insidente. Mahigpit na kinondena ng Pangulo ang ginawang ito ng mga miyembro ng New Peoples Army dahil anya, ito ay isang krimen laban sa mamamayang Pilipino. Ito anang Pangulo, ay isang hayagang pagpapakita ng NPA ng kanilang kawalang pagpapahalaga sa buhay ng mga ordinaryong sibilyan at kapakanan ng komunidad. (Ulat ni Lilia Tolentino)</body>
<link>http://www.philstar.com/Article.aspx?articleId=244337&amp;publicationSubCategoryId=92</link>
</article>
<article>
<title>PNP malilintikan sa paggamit ni Erap ng cellphone</title>
<author>Angie dela Cruz</author>
<date>
<month>March</month>
<day>28</day>
<year>2004</year>
</date>
<body>Malalagay na naman sa alanganin ang Philippine National Police (PNP) nang payagan nito si dating Pangulong Joseph Estrada na makausap sa telepono ng isang istasyon ng radyo habang ito ay nakapiit sa Camp Capinpin, Tanay, Rizal noong Biyernes ng hapon. Sa ilalim ng patakaran ng Sandiganbayan, kailangan munang aprubahan nito ang anumang gagawing pakikipag-usap ni Estrada kaninuman sa pamamagitan ng cellphone, tape recorders at video cameras dahil ang sakop lamang ng PNP-Police Security and Protection Office ay ang seguridad ng dating pangulo. Si Estrada ay nakapanayam ng radio DZMM para kunin ang reaksiyon nito hinggil sa mga ulat na ika-10 ito sa pinaka-corrupt na lider sa buong mundo. Napag-alaman din sa isang source na si PSPO director Chief Supt. Rolando Sacramento ay hindi naimpormahan sa nabanggit na interview dahil ito ay nasa Tanay, Rizal. Una nang nalagay sa alangin ang PNP nang payagan nito si Estrada na bumisita sa family rest house sa Tanay, Rizal nang walang pahintulot mula sa Sandiganbayan. (Ulat ni Angie dela Cruz)</body>
<link>http://www.philstar.com/Article.aspx?articleId=244340&amp;publicationSubCategoryId=92</link>
</article>
<article>
<title>Mga kasong isinampa vs GMA desisyunan na!</title>
<author>Malou Rongalerios</author>
<date>
<month>March</month>
<day>28</day>
<year>2004</year>
</date>
<body>Hiniling kahapon ni Surigao del Sur Rep. Prospero Pichay Jr. sa mga kinauukulan na agad na dinggin at desisyunan ang mga inihaing kaso laban kay Pangulong Arroyo. Ayon kay Rep. Pichay, dapat madesisyunan kaagad ang kaliwat kanang asuntong isinampa kontra sa Pangulo upang mapatunayan na ito ay pawang mga paninira lamang. &amp;quot;Pinipilit ng oposisyon na pabagsakin si Pangulong Arroyo dahil alam nila na ang kandidatura ng Pangulo ang dapat talunin sa halalan,&amp;quot; anang solon. Idinagdag pa nito na ipinakikita ng oposisyon ang kawalan nito ng kakayahang labanan sa malinis na paraan si Arroyo kaya idinadaan na lamang nila sa paninira ang laban. (Ulat ni Malou Rongalerios)</body>
<link>http://www.philstar.com/Article.aspx?articleId=244345&amp;publicationSubCategoryId=92</link>
</article>
<article>
<title>23 pulis kandidato sa local elections</title>
<author>Joy Cantos</author>
<date>
<month>March</month>
<day>29</day>
<year>2004</year>
</date>
<body>Umaabot sa kabuuang 23 pulis ang pumasok na rin sa mundo ng pulitika matapos na tumakbo sa ibat ibang posisyon sa local level kaugnay ng nalalapit na halalan sa bansa sa darating na Mayo 10. Pero nilinaw ni P/Director Jose Lalisan, Directorate for Personnel Records and Management ng PNP na sandaling magsumite ng certificate of candidacy ang isang pulis para tumakbo sa anumang posisyon sa gobyerno ay kinokonsidera nang nagsipagbitiw sa tungkulin ang mga kandidatong pulis. Gayunman, ipinaliwanag naman ni Lalisan na makakatanggap pa rin ang mga ito ng mga benepisyo sa PNP. Nabatid pa na sa kabuuang 23 kandidatong pulis ay si P/Chief Supt. Romeo Maganto ang may pinakamataas na ranggo, subalit iniatras na nito ang kanyang kandidatura. &amp;quot;I dont have any information on where or what position he was running but theres also a certain PO1 that is also running for mayor this election,&amp;quot; ani Lalisan. Sa kabila nito, umaasa naman si Lalisan na magiging matagumpay ang nasabing mga pulis sa political arena. (Ulat ni Joy Cantos)</body>
<link>http://www.philstar.com/Article.aspx?articleId=244386&amp;publicationSubCategoryId=92</link>
</article>
<article>
<title>Tulong ng US vs terorismo madaliin - Barbers</title>
<author>Rudy Andal</author>
<date>
<month>March</month>
<day>29</day>
<year>2004</year>
</date>
<body>Nanawagan kahapon si reelectionist Senator Robert Barbers sa pamahalaang Estados Unidos na pabilisin ang pagtugon sa hiling na tulong ng bansa sa paglaban sa gawaing terorista dito. Ginawa ni Barbers ang panawagan kaugnay ng anti-terror raid kamakailan sa apat na palapag na gusali ng Muslim tenement sa Cubao, Quezon City na pinagsususpetsahang bahagi ng isang terrorist cell na nag-ooperate sa Metro Manila. Sinabi ng dating kalihim ng DILG na bigyang prayoridad ng US ang kahilingan ng bansa dahil ang banta ng Abu Sayyaf at kanilang ugnayan sa Jemmah Islamiyah ay natukoy na at ang panganib ng pag-atake ay nananatiling buhay. Hindi umano dapat na balewalain ng US ang Pilipinas dahil isa ito sa mga unang bansa sa Asya na nagpahayag ng pagsuporta sa laban nila sa terorismo. Nagbabala din ang tagapangulo ng Senate committee on public order and illegal drugs na ang eksplosibong nakumpiska sa QC ay indikasyon ng terrorist plot na binabalak ng Abu Sayyaf sa malapit na hinaharap at ang gaganaping halalan ang tamang panahon para maghasik ng terorismo at pangamba sa mamamayan. (Ulat ni Rudy Andal)</body>
<link>http://www.philstar.com/Article.aspx?articleId=244388&amp;publicationSubCategoryId=92</link>
</article>
<article>
<title>'Bagmen' ni Noli ikinanta ni Engle</title>
<author>Doris Franche</author>
<date>
<month>March</month>
<day>29</day>
<year>2004</year>
</date>
<body>Pinangalanan kahapon ng negosyanteng si Rafael Engle ang tatlong staff members ng Magandang Gabi Bayan (MGB) na umanoy kasama ng kanilang boss na si Noli de Castro na &amp;quot;nangotong&amp;quot; sa kanya ng P2 milyon noong 1995 kapalit ng &amp;quot;maganda at paborableng&amp;quot; report sa pagkawala ng kanyang asawa. Sa ginanap na pulong sa lingguhang Kapihan sa Sulo Hotel, tinukoy ni Engle sina Reggie, Yvonne at isang Cesar Paterno na nagsilbi bilang mga tulay ni de Castro sa paghingi ng pera sa kanya, pero si Reggie anya ang direktang humingi sa kanya ng P2 milyon. Napawalang-sala si Engle ng Manila Regional Trial Court noong isang taon sa kasong kidnapping na nag-ugat sa malisyosong report sa kanya ng MGB matapos siyang gawing suspek ni de Castro sa episode ng MGB sa pagkawala ng kanyang asawa. Ginamit naman ng NBI ang nasabing episode upang sampahan siya ng kidnapping. Binalewala rin ni Engle ang akusasyon ng kampo ni de Castro na bahagi siya ng isang demolition job laban sa administration candidate. Ayon kay Engle, kalalabas lang niya sa kulungan noong isang taon at ginamit niya ang mga buwang lumipas upang ayusin ang kanyang buhay na sinira ni de Castro. Muli ring hinamon ni Engle si de Castro na sabay silang kumuha ng lie detector test upang magkaalaman na kung sino ang nagsisinungaling. &amp;quot;Definitely, its de Castro who will be caught with his pants down. I dare him to bring Reggie, Yvonne and Cesar with him so that we can all take the lie-detector test,&amp;quot; hamon pa ni Engle. Ang mapait na sinapit ni Engle ay nakarating sa kaalaman ng Pamilyang OFW-SME Network Foundation na tumutulong ngayon sa kanyang paghahanap ng hustisya. (Ulat ni Doris Franche)</body>
<link>http://www.philstar.com/Article.aspx?articleId=244397&amp;publicationSubCategoryId=92</link>
</article>
<article>
<title>Cebu 'di balwarte ni GMA</title>
<author>Rudy Andal</author>
<date>
<month>March</month>
<day>29</day>
<year>2004</year>
</date>
<body>CEBU CITY - Iginiit kahapon ni comedy king Dolphy na hindi balwarte ni Pangulong Arroyo ang lalawigan ng Cebu kasabay ang paniniguro na &amp;quot;kakain&amp;quot; ito ng alikabok kay Fernando Poe, Jr. sa darating na May 10 elections. Sa kanyang pagsulpot sa campaign rally ng KNP, hinimok ni Dolphy ang mga taga-Cebu na huwag iboto ang nakaupo ngayon sa Malaca&amp;ntilde;ang dahil palaging walang alam ito sa mga nangyayari. &amp;quot;Kung nagbabasa kayo ng diyaryo ay kinuwestiyon ang citizenship ni FPJ pero sabi ng Malaca&amp;ntilde;ang wala silang alam. Yung pagsibak daw sa programa mo sa telebisyon kapag tinanong mo sa Malaca&amp;ntilde;ang hindi din nila alam. Bakit ninyo iboboto ang nasa Malaca&amp;ntilde;ang na wala palang alam,&amp;quot; wika ni Dolphy. Naniniwala naman sina KNP vice presidential bet Loren Legarda at senatoriable Jinggoy Estrada na ang walk-out&amp;quot; ng may 500 katao sa rali nang magsisimulang magsalita si FPJ ay planted&amp;quot; para hiyain lamang ang kampanya ng hari ng pelikulang Pilipino. (Ulat ni Rudy Andal)</body>
<link>http://www.philstar.com/Article.aspx?articleId=244400&amp;publicationSubCategoryId=92</link>
</article>
<article>
<title>Pagtaas ng matrikula ipagpaliban - Gordon</title>
<author>Ellen Fernando</author>
<date>
<month>March</month>
<day>29</day>
<year>2004</year>
</date>
<body>Dahil sa patuloy na pagtaas ng presyo ng bilihin at ang napipintong pagtaas sa singil sa pasahe, nanawagan si senatorial candidate Dick Gordon na ipagpaliban ng mga paaralan ang pagtaas sa matrikula. Ipinaliwanag ni Gordon na ang patuloy na pagtaas ng matrikula sa pribadot pampublikong paaralan ay maaring makaapekto sa kalidad ng workforce at pagsulong ng ekonomiya ng Pilipinas. Si Gordon, na patuloy na rumaratsada sa mga mock elections ng ibat ibang unibersidad sa buong bansa, ay nagsabing gagawa siya ng mga hakbang sa Senado di lamang upang ipagpaliban ang pagtaas sa matrikula kung hindi pati na rin ang mga financial concerns ng mga paaralan nang hindi naman ito tuluyang malugi. (Ulat ni Ellen Fernando)</body>
<link>http://www.philstar.com/Article.aspx?articleId=244406&amp;publicationSubCategoryId=92</link>
</article>
<article>
<title>KNP binira ng INC leader</title>
<author>Malou Rongalerios</author>
<date>
<month>March</month>
<day>29</day>
<year>2004</year>
</date>
<body>Nadismaya ang isang leader ng maimpluwensiyang Iglesia Ni Cristo sa pahayag ng Koalisyon ng Nagkakaisang Pilipino (KNP) na hindi nito kailangan ang boto ng INC para maipanalo si presidential bet Fernando Poe, Jr. Ito ang sinabi ng INC leader na nagpatawag sa pangalang Ka Bernie na nagsabing dapat maging &amp;quot;mapagkumbaba&amp;quot; ang mga nasa kampo ni FPJ kung ibig nilang itaas ng Diyos. Partikular na binatikos ni Ka Bernie si Rod Reyes, media bureau chief ng KNP, na siyang gumawa umano ng statement. Ayon kay Ka Bernie, tila nalalasing na sa tagumpay ang kampo ni FPJ kahit malayo pa ang eleksiyon. &amp;quot;Hindi dapat magpasilaw ang sinuman sa liwanag na nakikita nila, lalo na kung malayo pa nila itong naaaninag,&amp;quot; pangaral ng INC leader. Aminado si Ka Bernie na nawalan siya ng gana sa mga ipinahayag ni Reyes na kayang manalo ng kanilang kandidato na si FPJ kahit wala ang suporta ng INC. Nagtataka si Ka Bernie kung bakit nililigawan pa ni FPJ ang pamunuan ng INC kung nakatitiyak na si Reyes sa tagumpay ng kanilang pambato sa panguluhang halalan. Iginiit ng lider ng INC na hindi hinahangad ng kanilang kapatiran na suyuin sila ng mga pulitiko. Pinuna nito na malayo ang katangian ni dating Pangulong Joseph Estrada na itinuturing na &amp;quot;kapatid&amp;quot; ng INC kumpara kay FPJ. Idinagdag naman ni Ka Gerry, lokal na lider ng INC sa Taguig, na walang intensiyon ang INC na makipagkompetisyon sa ilang grupong relihiyon sa pagpapanalo ng kandidato. Aniya, ang misyon lamang ng INC ay mabigyan ng gabay ang kanilang kapatiran sa pagpili ng mga kandidatong makakapaglingkod ng mabuti sa bayan. Dismayado rin siya sa pagmamaliit na ginawa ng kampo ni FPJ sa kanilang kapatiran na tiyak umanong babawiin ng KNP. &amp;quot;Pero kahit ano pang paliwanag ang gawin nila ay wala ng kapatid sa INC ang maniniwala sa kanila,&amp;quot; ani Ka Gerry. Lumitaw na rin umano ang katotohanan sa pag-uugali ni FPJ at ng kanyang mga kasama sa KNP na panlabas lamang ang ipinakikitang pagiging mapagkumbaba. &amp;quot;Mabuti naman hanggang maaga ay nakita na natin ang tunay nilang kulay at ang ganitong mga asal ay hindi natin puwedeng sandalan sa panahon ng kagipitan,&amp;quot; dagdag pa niya. (Ulat ni Malou Rongalerios)</body>
<link>http://www.philstar.com/Article.aspx?articleId=244495&amp;publicationSubCategoryId=92</link>
</article>
<article>
<title>Eleksiyon guguluhin ng Abu</title>
<author>Joy Cantos</author>
<date>
<month>March</month>
<day>30</day>
<year>2004</year>
</date>
<body>Nagbanta ang mga bandidong Abu Sayyaf Group (ASG) na manggugulo sa pamamagitan ng pangingidnap sa mga opisyal ng Commission on Elections (Comelec), pambomba at ambuscades laban sa tropa ng pamahalaan upang isabotahe ang nalalapit na halalan sa rehiyon ng Mindanao. Ayon sa ASG, hindi sila titigil sa paghahasik ng terorismo hanggat hindi umano pinalalaya ng pamahalaan ang isa sa nakakulong nilang lider na si Hector Janjalani na nasentensyahan ng double life at nakakulong ngayon sa Camp Bagong Diwa sa Bicutan, Taguig. Base sa nakalap na ulat, isasabotahe ang halalan sa Mindanao at kabilang umano sa mga target ay ang mga matataong lugar, tanggapan ng Comelec, mga itinatayong polling precincts, mga election registrar, mga sundalong nangangasiwa sa kapayapaan sa rehiyon abtp. Bukod sa pambobomba ay binabalak ring dukutin ng mga bandidong ASG ang mga opisyal ng Comelec at lahat ng naatasang mangasiwa para sa eleksiyon. Sinabi naman ni AFP Chief Lt. Col. Daniel Lucero na nakahanda ang tropa ng militar sa anumang mga karahasan na bantang isagawa ng bandidong grupo. Inalerto na ang lahat ng kanilang mga units sa rehiyon upang hadlangan ang masamang binabalak ng bandidong grupo habang pinalakas rin ang intelligence operations sa lahat ng rebel groups sa rehiyon. Sa kabila nito, minaliit lamang ni Lucero ang banta ng ASG sa pagsasabing psywar lamang ito para maghasik ng sindak at takot sa panig ng publiko dahil pilay na ang operasyon ng kanilang grupo. Gayunman, tiniyak naman ni Lucero na mas mabuti na ang nakaalerto sa lahat ng banta ng panganib bilang pagtupad sa kanilang tungkuling pangalagaan ang kapayapaan at kaayusan partikular na sa nalalapit na eleksiyon. (Ulat ni Joy Cantos)</body>
<link>http://www.philstar.com/Article.aspx?articleId=244607&amp;publicationSubCategoryId=92</link>
</article>
<article>
<title>Ex-wife ni Kabayan umalma</title>
<author>Rudy Andal</author>
<date>
<month>March</month>
<day>30</day>
<year>2004</year>
</date>
<body>Inakusahan kahapon si K4 vice presidentiable Noli de Castro ng unang asawa nito na si Maria Betita Torralba na isang sinungaling dahil sa pagtatwa nito sa sariling anak upang mapakasalan lang ang isang opisyal ngayon ng ABS-CBN. Ayon kay Torralba, hindi dapat pagkatiwalaan ng bayan ng kahit anong pampublikong posisyon si de Castro lalo na ang pagka-bise presidente. Ibinuking ng dating esposa ni de Castro na &amp;quot;kasinungalingan&amp;quot; ang pakilala ng brodkaster sa kanilang anak na si Manueli bilang anak niya sa pagkabinata. Naghinanakit si Torralba dahil hindi inamin ni de Castro na anak sa unang pamilya ang kanyang panganay na si Manueli at sa halip ay ipinakilalang anak niya ito sa pagkabinata. Si Manueli, paglilinaw ni Torralba, ay lehitimong anak ni de Castro bago pa ipina-annul ng huli ang kanilang kasal sa pagnanais ng makasampa sa hanay ng mga maykaya at makapangyarihan, at upang maipromote ang kanyang pag-angat sa ABS-CBN. Wala rin anyang isang salita si de Castro dahil matapos siyang pumayag sa kanilang annulment ay hindi nito tinupad ang kanyang pangako na susuportahan ang kanilang anak. Inakusahan din ni Torralba si de Castro ng pamemeke umano ng dokumento. Sinabi rin ni Torralba na hindi totoong si de Castro ay gradweyt ng kursong Commerce dahil hanggang second year college lang ang tinapos nito. Kung may ipinangalandakan mang diploma at transcript of record si de Castro, mas malamang anya na binili niya ito mula sa mga mamemeke ng dokumento na nagkalat sa Claro M. Recto Avenue sa Maynila. Ipinadukot rin ni de Castro ang mga dokumento ng kanilang kasal ni Torralba sa simbahan kung saan sila ikinasal at nagbayad umano ng P10,000 para mapasakanya ang mga nasabing dokumento. Mariing itinanggi naman ni Kabayan ang mga paratang sa kanya ni Torralba dahil hindi naman siya kasal dito at ang anak nila ay siya ang nag-aruga mula pa ng maliit ito hanggang sa mag-asawa. Hindi anya niya ini-expect na pati asawa at anak niya ay isasama sa black propaganda. Pinasinungalingan din ni Manueli na pinabayaan siya ni de Castro at nakiusap sa ina na huwag na silang guluhin dahil masaya siya sa piling kanyang ama at pamilya. Aniya, naniniwala siyang mayroong nasa likod ng paglutang ni Torralba sa mismong rally ng KNP sa Bacolod na may bahid pulitika upang siraan lamang ang kanyang kandidatura. (Ulat ni Rudy Andal)</body>
<link>http://www.philstar.com/Article.aspx?articleId=244621&amp;publicationSubCategoryId=92</link>
</article>
<article>
<title>Maximum tolerance sa tigil-pasada</title>
<author>Lilia Tolentino/Joy Cantos/Angie dela Cruz/Edwin Balasa</author>
<date>
<month>March</month>
<day>30</day>
<year>2004</year>
</date>
<body>Inutos ni Pangulong Arroyo sa Armed Forces of the Philippines (AFP) at Philippine National Police (PNP) na pairalin ang maximum tolerance sa ilulunsad na welga ng transportasyon ngayong araw hanggang bukas. Kahapon ay hindi natuloy ang unang araw ng itinakdang nationwide transport strike dahil sa media psywar ng pamahalaan at sa umanoy pananakot ng militar at kapulisan sa mga lider ng transport sector na nagbantang maglulunsad ng 3 araw na welga. Sinadya umanong pilayin ng gobyerno ang itinakdang welga ng mga tsuper kahapon dahil ipinakalat nila sa media ang balitang kanselado ang transport strike bunsod upang umurong na ang mga lider at tanging ang grupong PISTON na lamang ang magtutuloy ng welga na isasagawa ngayong araw hanggang Miyerkules. Nagpalabas ng direktiba si PNP Chief P/Director Gen. Hermogenes Ebdane sa mga operatiba ng pulisya na ipatupad ang maximum tolerance subalit kung magkakaroon ng kaguluhan ay arestuhin ang mga lalabag sa batas. Nabatid na nagtalaga ang AFP-NCR Command ng ilang batalyong sundalo bilang standby augmentation force sa may 5,000 anti-riot squad ng PNP na ikakalat sa buong metro Manila sakaling magkaroon ng kaguluhan. Nakaantabay din ang may 25 military trucks ng AFP-NCR upang magkaloob ng &amp;quot;Libreng Sakay&amp;quot; sa mga lugar na inaasahang mapaparalisa ang biyahe ng mga pampasaherong sasakyan. Bibigyang proteksiyon din ng NCRPO ang 150 maliliit na transport coopertive na hindi sasama sa isasagawang transport strike sa Metro Manila. Nagpakalat rin ng 67 team na binubuo ng 1,000 ahente ng NCRPO regional special action force para arestuhin ang mga miyembro ng malalaking transport group na mahuhuling manghaharang at manggugulo sa kapwa drayber na hindi sasama sa kanilang strike. Ang nasabing mga pulis ay kargada ng video camera at iba pang mga kagamitan para mamonitor ang mga iligal na aktibidades na gagawin ng mga nagwewelgang driver. (Ulat nina Lilia Tolentino/Joy Cantos/Angie dela Cruz/Edwin Balasa)</body>
<link>http://www.philstar.com/Article.aspx?articleId=244624&amp;publicationSubCategoryId=92</link>
</article>
<article>
<title>Utang ng RP aabot sa P 5.2 T pagkatapos ng eleksyon</title>
<author>Malou Rongalerios</author>
<date>
<month>March</month>
<day>30</day>
<year>2004</year>
</date>
<body>Aabot sa mahigit P5.2 trilyon, dahil sa dagdag na siyam na porsiyentong interes sa utang ang iiwanan ng kasalukuyang administrasyon matapos ang eleksiyon sa Mayo. Ito ang sinabi kahapon ni presidential candidate Panfilo Lacson kaugnay sa lumalaking utang ng bansa. Ayon kay Lacson, ang P5.2 trilyon ay mula sa namana nitong utang mula sa dalawat kalahating taong panunungkulan ni dating Pangulong Joseph Estrada na P3.2 trilyon at karagdagang utang na P1.6 trilyon pagdating ni Pangulong Arroyo kung saan umabot sa P200 bilyon bawat taon ang kanyang nautang. &amp;quot;GMA inherited from former President Joseph Estrada a debt of P3.2 trillion, in three years under her, it went up by almost P2 trillion,&amp;quot; ani Lacson. Ang masama pa aniya, walang habas ang paggastos ng Malaca&amp;ntilde;ang at patuloy pa ang pag-utang para ipambayad naman sa iba pang pagkakautang ng bansa. Maihahalimbawa aniya ito sa isang pamilya na kumikita lamang ng P3,000 kada buwan pero ang gastos naman ay umaabot sa P5,000 na mas malaki pa sa kinikita nito. Kalimitan na aniyang pinauutang ang Pilipinas ng mga lenders pero mas mataas ang interes. (Ulat ni Malou Rongalerios)</body>
<link>http://www.philstar.com/Article.aspx?articleId=244634&amp;publicationSubCategoryId=92</link>
</article>
<article>
<title>Disqualification ng Pasay solon,aaksyunan ng Comelec</title>
<author>Ellen Fernando</author>
<date>
<month>March</month>
<day>30</day>
<year>2004</year>
</date>
<body>Nakatakdang magpalabas ng resolusyon sa susunod na buwan ang Comelec ukol sa disqualification case laban sa kongresista ng Pasay City na si reelectionist Consuelo &amp;quot;Connie&amp;quot; Dy na isinampa ng isang residente ng nasabing lungsd. Sa ginanap na pagdinig noong Biyernes, binigyan ng Comelec-National Capital Region (NCR) si Dy at petitioner na si Rolando San Miguel ng hanggang 10 araw na magsumite ng kani-kanilang position papers bago magpalabas ng resolution hinggil sa nasabing kaso. Sinabi ng Comelec officials na titimbangin at i-evaluate muna ng komisyon ang bigat ng mga isinumiteng ebidensiya laban kay Dy bago sila dumating sa pagpapalabas ng ruling. Sa nasabing petisyon, iginiit ni San Miguel na hindi residente ng Pasay si Dy at mula sa hawak nitong ebidensiya na tax declarations ng lady solon ay magpapatunay na nakatira ang huli sa #26 J. Gutierrez st., San Juan, Metro Manila. Simula pa ng naging kandidato noong 1998 at nahalal na konsehal ng lungsod si Dy ay hindi na ito residente ng Pasay gaya ng idineklara nito sa kanyang certificate of candidacy noong 2001 at 2004 elections na nakatira ito sa 168 Arnaiz Ave., na address na isa palang sabungan. (Ulat ni Ellen Fernando)</body>
<link>http://www.philstar.com/Article.aspx?articleId=244637&amp;publicationSubCategoryId=92</link>
</article>
<article>
<title>3,000 namamatay araw-araw sa lansangan</title>
<author>Gemma Amargo</author>
<date>
<month>March</month>
<day>30</day>
<year>2004</year>
</date>
<body>Mayroong 3,000 katao ang namamatay araw-araw sa buong mundo dahil sa aksidente sa lansangan lalo na sa panahon ng mahabang bakasyon. Ito ang lumabas sa pag-aaral ng World Health Organization (WHO) bilang paggunita na rin ng World Health Day sa Abril. Bunsod nito kaya pinayuhan ni Health Secretay Manuel Dayrit ang mga motorista na gumamit ng seat belt, helmet at huwag magmamaneho ng nakainom ng alak, samantalang sa mga pedestrian ay tumawid sa tamang tawiran o sa mga pedestrian lane lalo na ngayong Mahal na Araw. Sa naturang figure, lumalabas na mayroong 125 katao ang namamatay bawat oras o 2 katao bawat minuto. Sa bansa, naitala ng PNP-Traffic Management Group na kabuuang 999 vehicular accidents sa bawat sulok ng Pilipinas sa unang tatlong buwan ng taong 2003. Sa naturang bilang, 170 ang namatay at 659 ang nasugatan. Iniulat din ng TMG na sa naturang mga road accidents, karamihan dito ay dahil sa pagkakamali ng mga driver (852), mechanical defect (86), self accident (83), bad overtaking (65), overspeeding (35), hit and run (35), drunken driving (34), bad turning (25), overloading (20) at road defect (8). Bunsod nito kaya inilunsad ng DOH, kasama ang DOTC , local government at DepEd ang &amp;quot;Accident-Free Travel: Kalusugan sa Lansangan&amp;quot;. (Ulat ni Gemma Amargo)</body>
<link>http://www.philstar.com/Article.aspx?articleId=244644&amp;publicationSubCategoryId=92</link>
</article>
<article>
<title>Dolphy nag-sorry kay GMA</title>
<author>Malou Rongalerios</author>
<date>
<month>March</month>
<day>31</day>
<year>2004</year>
</date>
<body>Ilang ulit na humingi ng paumanhin kagabi kay Pangulong Arroyo si comedy king Dolphy kaugnay ng pagbibiro nito sa campaign sortie ng KNP sa Cebu na may patama sa Pangulo. Ayon kay Dolphy, isang biro lamang ang kanyang sinabi na &amp;quot;dugay na sa Malaca&amp;ntilde;ang, tonto pa guihapon&amp;quot; na ang ibig sabihin ay matagal na sa Malaca&amp;ntilde;ang pero tanga pa rin. Wala anya siyang balak na saktan ang damdamin ng Pangulo. Mismong si Dolphy ang nagkusang tumawag sa ABS-CBN TV Patrol para ihayag ang public apology kagabi. &amp;quot;Nadala siguro ako nang pagsasalita dahil masaya lang talaga at puno ng biro ang kampanya sa Cebu. Pati mga senador ni FPJ binibiro namin,&amp;quot; ani Dolphy. Sinabi pa nito na lumang joke patungkol sa isang Bisaya ang kanyang sinabi na marami ang puwedeng ipakahulugan. &amp;quot;Kung ano man yung nasabi ko na nasaktan kayo, Madam President Gloria Arroyo, I am very sorry. Hindi ko naman tinukoy ang pangalan ninyo. Kung nagkamali ako humihingi ako ng apology,&amp;quot; sabi ni Dolphy. Sinabi ng aktor na bihira naman siyang magsalita pero lagi siyang nalalagay sa mga pahayagan. &amp;quot;Hindi na nga ako nagsasalita maraming lumalabas sa diyaryo. Fun lang talaga. Masaya lang talaga kami noon,&amp;quot; ulit ni Dolphy. Humingi rin ito ng paumanhin sa iba pang taga-Malaca&amp;ntilde;ang dahil posibleng nasaktan rin aniya ang mga ito dahil sa pagbanggit niya sa Malaca&amp;ntilde;ang. &amp;quot;Sana maintindihan ninyo ako. Iginagalang ko kayo bilang Pangulo ng bansa. Hindi ako magiging instrumento sa pagsira sa inyo,&amp;quot; pagpapakumbabang pahayag ng hari ng komedya. (Ulat ni Malou Rongalerios)</body>
<link>http://www.philstar.com/Article.aspx?articleId=244733&amp;publicationSubCategoryId=92</link>
</article>
<article>
<title>US nag-sorry din sa Pinas</title>
<author>Malou Rongalerios</author>
<date>
<month>March</month>
<day>31</day>
<year>2004</year>
</date>
<body>Agarang humingi ng paumanhin ang Amerika sa gobyerno ng Pilipinas dahil sa maling pahayag na isa ang Pilipinas sa mga bansang nagkakanlong sa mga terorista. Ayon kay Iloilo Rep. Augusto Syjuco, tama lang ang ginawa ni Pangulong Arroyo na nag-demand ng public apology sa Amerika dahil sa nasabing pagkakamali. Kung hindi naitama ang naturang statement na ipinapasa ng US ay sigurado anyang maaapektuhan ang ekonomiya ng bansa lalo na ang turismo. Patunay lamang na hindi pinababayaan ng Pangulo ang kanyang trabaho at patuloy pa rin nitong ginagawa ang kanyang tungkulin sa halip na patulan ang iba't ibang isyu na ibinabato sa kanya ng oposisyon. (Ulat ni Malou Rongalerios)</body>
<link>http://www.philstar.com/Article.aspx?articleId=244738&amp;publicationSubCategoryId=92</link>
</article>
<article>
<title>Mga Leviste kay Noli na</title>
<author>Lilia Tolentino</author>
<date>
<month>March</month>
<day>31</day>
<year>2004</year>
</date>
<body>Sa hindi inaasahang pangyayari, buong ibinigay ng mga Leviste ang kanilang suporta sa nangungunang vice presidential candidate ng K4 na si Noli &amp;quot;Kabayan&amp;quot; de Castro. Sa isang campaign sortie ng K4 sa Lipa, Batangas kamakailan, itinaas ni Conrad at Amelita Leviste ang kamay ni de Castro upang pormal na ipahayag ang kanilang suporta sa senador. Hindi rin nagpahuli ang tumatakbong provincial board member na si Mark Leviste, anak ni Conrad, matapos nitong ibigay din ang kanyang suporta sa kandidatura ni de Castro. Si Conrad at Amelita ay kapatid ni businessman Tony Leviste na asawa naman ng pinakamahigpit na political rival ni de Castro na si Loren Legarda ng Koalisyon ng Nagkakaisang Pilipino (KNP). Bukod sa paghanga ng mga Leviste sa hindi pabago-bagong paninindigan ni de Castro, napag-alaman din mula sa isang mapagkakatiwalaang source na may kaugnayan ang mga problema sa lupain ni Tony Leviste sa paglaglag ng kanyang mga kapatid kay Legarda. Sa isang TV interview, hindi naman maitago ni Legarda ang kanyang pagkagulat sa pagsuporta ng mga Leviste kay de Castro. Ngiting asong pinaliwanag ni Legarda na may kanya-kanyang political beliefs ang bawat miyembro ng isang pamilya kaya nangyari ang paglalaglag sa kanya ng mga Leviste. Umalingawngaw naman ang palakpakan ng libo-libong supporters sa Lipa matapos ring ideklara ni Batangas Mayor Vilma Santos at asawa nitong si Sen. Ralph Recto ang kanilang pag-indorso kay de Castro bilang kanilang vice presidential candidate sa nalalapit na halalan. Dahil sa suporta ng mga Leviste at ng mag-asawang Vilma at Ralph, inaasahan na mahihirapan ang oposisyon na talunin si de Castro sa nasabing lalawigan. Buong galak naman na tinanggap ni de Castro ang pinakahuling puwersa ng mga Leviste at Recto na hindi maitatangging may pinakamalakas na impluwensiya sa Batangas matapos nilang paunlarin ang nasabing lalawigan. (Ulat ni Lilia Tolentino)</body>
<link>http://www.philstar.com/Article.aspx?articleId=244748&amp;publicationSubCategoryId=92</link>
</article>
<article>
<title>Batas vs 'balimbing' na pulitiko</title>
<author>Malou Rongalerios</author>
<date>
<month>March</month>
<day>31</day>
<year>2004</year>
</date>
<body>Dapat nang madaliin ng susunod na Kongreso ang pagpasa ng panukalang batas na magbabawal sa mga pulitiko na magpalipat-lipat ng partido. Ayon sa isang solon na tumangging magpabanggit ng pangalan, sinasamantala ng ilang pulitiko ang kawalan ng batas kaugnay sa pagpapalipat-lipat ng partido. Hindi aniya magandang halimbawa sa mga mamamayan ang mga pulitikong &amp;quot;balimbing&amp;quot; na lumilipat ng partido kapag nakikita nilang mas dehado ang kanilang grupo. Lumalabas na walang pagpapahalaga sa tinatawag na &amp;quot;loyalty&amp;quot; at walang ipinaglalabang prinsipyo ang mga balimbing na pulitiko. Mayroon naman aniyang mga pulitiko na balat sibuyas at madaling magtampo kaya lumilipat sa kalabang partido upang ipakita ang kanilang sentimyento. Isang batas na nagbabawal sa pagpapalipat-lipat ng partido ang tinalakay nitong nakaraang 13th Congress pero hindi naman ganap na naging batas. (Ulat ni Malou Rongalerios)</body>
<link>http://www.philstar.com/Article.aspx?articleId=244751&amp;publicationSubCategoryId=92</link>
</article>
<article>
<title>Reward kay Janjalani, P60-M na</title>
<author>Joy Cantos</author>
<date>
<month>March</month>
<day>31</day>
<year>2004</year>
</date>
<body>Tumataginting na mahigit P60 milyon na ang pabuya para sa sinumang makapagtuturo o makapagbibigay ng impormasyon kapalit ng pagkakadakip kay Abu Sayyaf Group (ASG) chieftain Khadaffy Janjalani. Ito ay matapos aprubahan ni Pangulong Arroyo ang rekomendasyon ni Department of Interior and Local Government (DILG) Sec. Joey Lina na itaas sa P10 milyon ang dating P5 milyong reward. Bukod sa P10M ay may hiwalay pang $5-M o tig-$1M bawat isa ang pabuyang inilaan naman ng pamahalaan ng Estados Unidos para sa ikadarakip ni Janjalani at apat pang top leaders ng ASG na sina Hamsiraji Salih, Radulan Sahiron, Abu Solaiman at Isnilon Hapilon na pawang sangkot sa pagdukot sa kanilang mamamayan na sina American missionary couple Gracia at Martin Burnham at ang pinugutan ng ulong si Peruvian American hostage Guillermo Sobero. Sina Burnham at Sobero ay kabilang sa 20 kataong dinukot ng grupo ni Janjalani. Si Janjalani ay nagpapalipat-lipat ng taguan sa Basilan bago nagtungo sa Sulu at tumakas naman patungong Palimbang, Sultan Kudarat noong Hulyo 6, 2003 sa takot na masukol sa Balikatan o ang RP-US joint military exercises sa Western Mindanao. (Ulat ni Joy Cantos)</body>
<link>http://www.philstar.com/Article.aspx?articleId=244760&amp;publicationSubCategoryId=92</link>
</article>
<article>
<title>Mga preso payagang makaboto</title>
<author>Grace dela Cruz</author>
<date>
<month>March</month>
<day>31</day>
<year>2004</year>
</date>
<body>Hiniling kahapon sa Supreme Court (SC) ng isang non-government organization na payagang makapagparehistro at makaboto ang mga bilanggo sa darating na halalan. Sa 18-pahinang petition for certiorari and mandamus, hiniling ng grupong Prisoners Rehabilitation Operation Services (PROS) sa Mataas na Hukuman na baligtarin ang naunang desisyon ng Comelec en banc kaugnay sa nasabing kahilingan. Una ng ipinasya ng Comelec na maaaring makaboto ang mga bilanggo subalit hindi pinayagan ang kanilang kahilingan na magkaroon ng isang special registration para lamang sa mga ito. Iginiit ng grupo sa SC na mapagkakaitan ng karapatan makaboto ang mahigit sa 45,000 bilanggo sa buong bansa. Tinukoy ng mga ito ang mga bilanggo na wala pang conviction sa kanilang kaso kaya may karapatan pa rin sila na gamitin ang kanilang political right, ang right to suffrage. Mismong ang Saligang Batas ang naghahayag sa ilalim ng article 4 na may karapatan ang lahat ng mga Filipino na kuwalipikadong bumoto na gampanan ang kanilang tungkulin kaya hindi sila dapat pagkaitan ng karapatan. Nilinaw ng PROS na ang mga bilanggong mayroong final judgement lamang ang pinagbabawalan ng Korte Suprema na makaboto dahil nakikitil na sa kanila ang political rights. Kabilang sa mga bilanggo na pinuntirya na maaari umanong makaboto ay itong mga nasa detention cell lamang tulad ng mga nakakulong sa mga city at municipal jails. (Ulat ni Grace dela Cruz)</body>
<link>http://www.philstar.com/Article.aspx?articleId=244762&amp;publicationSubCategoryId=92</link>
</article>
<article>
<title>Isa pang 'sweetheart deal'</title>
<author>Rudy Andal</author>
<date>
<month>March</month>
<day>31</day>
<year>2004</year>
</date>
<body>Ibinulgar kahapon ni KNP senatorial candidate Francisco &amp;quot;Kit&amp;quot; Tatad ang panibagong &amp;quot;sweetheart deal&amp;quot; na pinasok ni Pangulong Arroyo kung saan ay &amp;quot;iniregalo&amp;quot; muli nito sa Lopez family ang P433 bilyon na kikitain sa loob ng 30 taon. Sinabi ni Tatad, lumitaw na kontrolado ngayon ng Lopez sa pamamagitan ng kanilang sudsidiary na First Philippine Infrastructure Development Corp. (FPIDC) ang 87.5 percent sa 81-kilometer North Expressway rehabilitation na dating 100% kontrolado ng Philippine National Construction Company (PNCC) na ngayon ang kontrol ay 2.5 percent na lamang. Ipinaliwanag ni Tatad, hindi nakalusot ang joint venture na ito ng FPIDC at PNCC noong 1997 subalit nitong 2001 sa ilalim ng liderato ni GMA ay pinayagan nito na gamitin bilang equity ng Lopez Group ang kanilang investment sa Tipo-Subic tollway kung saan lumitaw na may equity itong P7 bilyon. (Ulat ni Rudy Andal)</body>
<link>http://www.philstar.com/Article.aspx?articleId=244768&amp;publicationSubCategoryId=92</link>
</article>
</data>