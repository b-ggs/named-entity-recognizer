<?xml version="1.0" encoding="ISO-8859-1" ?>
<data>
<article>
<title>Ex-wife binayaran vs Noli: Pera-pera lang</title>
<author></author>
<date>
<month>April</month>
<day>01</day>
<year>2004</year>
</date>
<body>Kinondena ng isang womens group ang dating asawa ni K4 vice presidentiable Noli de Castro na si Pacita Torralba dahil sa umanoy ginawang kasinungalingan ng huli at pagsira sa pangalan pati na rin ang buhay ng kanyang sariling anak kapalit ng halagang P500,000. Sa pahayag ng grupong May Pag-asa ang Kababaihan (MPK), isang paglapastangan sa imahe ng kababaihang Pilipina ang pagpapagamit ni Torralba sa mga kalaban ni de Castro. Sinabi ni Louie Dayrit, MPK president, na hindi kinakailangang isakripisyo ni Torralba ang kapakanan ng kanyang sariling anak para lamang makalahok sa maruming mundo ng pulitika. &amp;quot;Anong klaseng ina ang handang magbitaw ng kasinungalingan at sirain pati buhay ng sariling anak?&amp;quot; tanong ng MPK matapos mapag-alaman na tinanggap ni Torralba ang nasabing halaga mula sa mga kalaban ng senador sa pulitika para gibain ang kanyang kandidatura. Ang pagkondena ng nasabing grupo ay bunsod na rin ng panibagong ratsada ng black propaganda laban kay Kabayan na inaabot na ng kanyang mga kalaban sa nakakarimarim na antas. Ginulantang ni Torralba ang publiko kamakailan matapos itong lumantad sa isang campaign rally ng Koalisyon ng Nagkakaisang Pilipino (KNP) na walang habas na pinaratangan si de Castro bilang isang pabayang ama sa anak nilang dalawa na si Manueli. Agad naman naabsuwelto si de Castro sa bintang ni Torralba matapos pasinungalingan ni Manueli ang mga paratang laban sa kanyang ama. &amp;quot;Tigilan mo na kami. Masaya na ang buhay ko. Masaya na ako kay Daddy at Mommy Arlene,&amp;quot; luhaang sinabi ni Manueli sa isang episode ng TV Patrol noong Lunes. Sinabi ni de Castro na hindi niya inakalang aabot sa nakakarimarim na antas ang black propaganda na inilulunsad laban sa kanya. Dahil dito, hiniling ni de Castro na huwag idamay ang kanyang pamilya sa pulitika. Kahapon, patuloy na nagpagamit si Torralba sa mga political rivals ni de Castro matapos nitong pataasin ang antas ng kanyang &amp;quot;dirty tricks&amp;quot; at binansagan ang senador na isang abortionist. &amp;quot;Nakakaawa si Pacita. Dahil sa pangangailangan ay napipilitan siyang magpagamit sa pulitika. Pati tuloy tahimik na pamilya ay nadadamay. Sana mahinto ang lahat ng kasinungalingang ito,&amp;quot; sabi ni Atty. Jesse Andres, spokesperson ni de Castro.</body>
<link>http://www.philstar.com/Article.aspx?articleId=244835&amp;publicationSubCategoryId=92</link>
</article>
<article>
<title>Petisyon ni Rasul,Roa vs GMA ibinasura ng SC</title>
<author>Gemma Amargo</author>
<date>
<month>April</month>
<day>01</day>
<year>2004</year>
</date>
<body>Ibinasura ng Korte Suprema ang petisyon ng dalawang senatoriables ng Koalisyon ng Nagkakaisang Pilipino (KNP) na humihiling na pababain sa puwesto si Pangulong Arroyo sa panahon ng kampanya. Nakasaad sa desisyon ng SC en banc ang pagbabalewala sa petisyon na inihain nina Maria Elisa &amp;quot;Boots&amp;quot; Anson-Roa at Amina Rasul dahil sa kawalan ng merito at saysay ng kanilang demanda. Binalewala din ng Mataas na Hukuman ang kahilingan ng KNP sa isang debate o oral argument kayat siguradong wala ng buhay ang nasabing kaso. Sa ipinalabas na desisyon ng SC sinabi nito na wala silang kapangyarihan na hawakan agad ang kaso dahil ang isyu ay may kaugnayan sa halalan kayat nararapat lamang na mismong ang Commission on Election (Comelec) ang duminig nito. Iginiit pa ng Korte na wala rin silang makitang basehan upang idemanda si Pangulong Arroyo dahil isa siyang impeachable official. Magugunita na naghain ng petition for certiorari sina Roa at Rasul dahil sa umanoy paglabag sa Konstitusyon at Omnibus Election Code dahil sa hindi niya maaaring gampanan ng sabay ang pamamahala sa bansa at pangangampanya. Kasama rin sa petisyon ang kahilingan na pagbawalan sina Executive Secretary Alberto Romulo na ipatupad ang mga direktiba ng Pangulo at pagbawalan din ang Commission on Audit at National Treasurer na ihinto na ang pagpapasahod sa Pangulo. Iginiit ng mga kalaban sa pulitika ng Pangulo na maari umanong gamitin ang pondo ng gobyerno sa kanyang pangangampanya kaya mas makabubuting magbitiw na ito sa tungkulin at palitan ni Vice President Teofisto Guingona. (Ulat ni Gemma Amargo)</body>
<link>http://www.philstar.com/Article.aspx?articleId=244850&amp;publicationSubCategoryId=92</link>
</article>
<article>
<title>Usec at abogado ng DA sabit sa smuggling ng karne</title>
<author>Doris Franche</author>
<date>
<month>April</month>
<day>01</day>
<year>2004</year>
</date>
<body>Idinawit kahapon ng isang opisyal ng Department of Agriculture ang pangalan ni DA Undersecretary Cesar Drilon at ang legal consultant umano ni Sec. Luis Lorenzo na si Atty. BenjaminTabios sa umanoy talamak na &amp;quot;smuggling&amp;quot; ng mga produktong karne dito sa bansa. Sa isang panayam kay Benjamin Angeles, hepe ng DA Anti-Smuggling Task Force, sinabi nito na nakakaalarma na ang nangyayaring &amp;quot;smuggling&amp;quot; ng mga produktong karne na nagmumula kung saan-saang bansa, kasama na dito ang karne ng kalabaw na galing India na hanggang ngayon ay nangunguna pa rin sa talaan ng mga pinakamaraming kaso ng foot-and-mouth disease (FMD) sa buong mundo. Mariing sinabi ni Angeles na sangkot umano ang legal consultant ni Lorenzo at si Usec. Drilon, kapatid ni Senate President Franklin Drilon, sa mga nangyayaring pagpapalusot ng karne dito sa Pilipinas, sa pamamagitan ng pag-aayos umano ng mga ito sa mga papeles ng mga parating na produktong karne sa bansa na maaari umanong kontaminado ng FMD at Avian flu virus na marami nang kinitil na buhay sa ibang bansa. Bunga nito, lalong tumitibay ang agam-agam ng local hog raisers na ang pagdagsa ng mga imported na karne, partikular na ang &amp;quot;smuggled&amp;quot; na mga produkto ay siyang nagiging dahilan upang unti-unting mamatay ang lokal na industriya na naging dahilan upang magsitigil ang mga maliliit na backyard raisers dahil sa mahigpit na kumpitensiya dulot ng malalaking importers o smugglers. Dahil dito, pinasisibak ng mga grupong National Federation of Hog Farmers of the Philippines (NFHFP), Bulacan-based Livestock Raisers Asso. of the Philippines (LRAP) at Agriculture Sector Alliance of the Phil. (ASAP) kay Pangulong Arroyo sina Drilon at Tabios. Hindi naman nakuha ang panig ni Drilon at Tabios dahil ang mga ito ay kasalukuyang nasa Cebu. (Ulat ni Doris Franche)</body>
<link>http://www.philstar.com/Article.aspx?articleId=244852&amp;publicationSubCategoryId=92</link>
</article>
<article>
<title>Karapatan ng religious groups na mag-endorso ng kandidato pagdedebatehan</title>
<author>Gemma Amargo</author>
<date>
<month>April</month>
<day>01</day>
<year>2004</year>
</date>
<body>Isang oral argument ang itinakda ng Supreme Court (SC) upang alamin kung nararapat bang payagan ang Iglesia ni Cristo (INC), El Shaddai, Ang Dating Daan at Jesus Is Lord (JIL) na makasali sa pulitika at mag-endorso ng mga kandidato sa halalan. Sa isang pahinang resolusyon ng SC en banc, nakatakda ang oral argument sa Abril 13, 2004 dakong alas-11 ng umaga sa SC session hall sa Baguio City. Makikipagdebate sa mga abogado ng nasabing relihiyon ang party list group na Social Justice Society (SJS) na siyang naghain ng demanda dahil sa paniniwalang walang karapatan ang mga relihiyon na makihalo sa pulitika. Pagbabasehan din ng Mataas na Hukuman sa kanilang gagawing paghatol sa naturang isyu ang mga argumentong ihahain ng bawat panig. Nauna nang idinulog ng SJS ang demanda sa Manila Regional Trial Court (RTC) sa sala ni Judge Concepcion Alarcon-Vergara sa pamamagitan ng isang declaratory relief. Sinabi ni Judge Vergara na walang karapatan ang mga relihiyon na mag-endorso ng kandidato sa halalan dahil lalabagin nito ang probisyon ng Konstitusyon. Dahilan dito kung kayat umapela sina El Shaddai leader Mike Velarde sa SC at ang Iglesia ni Cristo sa pamamagitan ni Era&amp;ntilde;o Manalo sa Court of Appeals (CA) subalit pinagsama na lamang ng SC ang kaso sa kanilang hurisdiksyon. Kabilang din sa naatasan ng SC na humarap sa naturang debate ang leader ng mga nasabing relihiyon kabilang dito sina Velarde, Manalo, Eliseo Soriano at presidential candidate Eddie Villanueva. (Ulat ni Gemma Amargo)</body>
<link>http://www.philstar.com/Article.aspx?articleId=244862&amp;publicationSubCategoryId=92</link>
</article>
<article>
<title>Sorry ni Dolphy tinanggap ni GMA</title>
<author>Lilia Tolentino</author>
<date>
<month>April</month>
<day>01</day>
<year>2004</year>
</date>
<body>Maluwag sa dibdib na tinanggap ni Pangulong Arroyo ang paumanhing hinihingi ni comedy king Dolphy matapos nitong sabihing isa lang biro ang tinuran niya sa kampanya ni Fernando Poe Jr. sa Cebu. Ayon kay Presidential Campaign Spokesman Mike Defensor, nagpapasalamat ang Palasyo sa ginawang paghingi ng sorry ni Dolphy para maiwasan na ang pagpapalitan ng mga salita ng kampo ni Pangulong Arroyo at ng Koalisyon ng Nagkakaisang Pilipino (KNP). &amp;quot;Sa palagay ko naman, makakatulong sa pagpapakalma ng parehong kampo at pati sa mamamayan na nagpapakita si Mang Dolphy ng kanyang pagiging isang institusyon,&amp;quot; ani Defensor. Inihayag din ni Defensor na natutuwa ang Malaca&amp;ntilde;ang sa kasunduang nilagdaan ng apat na kandidatong presidente laban sa paggamit ng pondo ng publiko sa pangangampanyang pampulitika. Gayunman, sinabi ni Defensor na sa kanilang paningin medyo propaganda na naman ang kasunduang ito. Malinaw na malinaw na ngayon na ang mga kandidatong ito ay kinakabahan na talaga sa Pangulo at nagsasama-sama sila upang pahinain ang kandidatura ng Pangulo, sabi pa nito. (Ulat ni Lilia Tolentino)</body>
<link>http://www.philstar.com/Article.aspx?articleId=244864&amp;publicationSubCategoryId=92</link>
</article>
<article>
<title>Senatoriable ng KNP nabalian sa kampanya</title>
<author>Rudy Andal</author>
<date>
<month>April</month>
<day>01</day>
<year>2004</year>
</date>
<body>KALIBO, Aklan - Nabalian ng braso kahapon si KNP senatorial candidate Salvador &amp;quot;Sonny&amp;quot; Escudero matapos aksidenteng madulas ito pagkagaling sa press conference sa Sampaguita Hotel para magtugo sana sa campaign sortie sa Roxas City sa Capiz. Isinugod sa Aklan provincial hospital si Escudero matapos mabali ang kanang braso nito nang madulas at maitukod nito habang papalabas sa lobby ng hotel bandang alas-2 ng hapon. Dinala din agad si Escudero sa Maynila sa pamamagitan ng airlift mula sa Aklan upang doon gamutin ang nabali nitong braso sa National Orthopedic Hospital kung saan ang mismong anak ni Senate President Pro-Tempore Juan Flavier ang gagamot dito. (Ulat ni Rudy Andal)</body>
<link>http://www.philstar.com/Article.aspx?articleId=244871&amp;publicationSubCategoryId=92</link>
</article>
<article>
<title>John O. kinasuhan ng rape ng call boy</title>
<author>Ellen Fernando</author>
<date>
<month>April</month>
<day>01</day>
<year>2004</year>
</date>
<body>Kinasuhan ng rape ng isang call boy si K4 reelectionist Sen. John Osme&amp;ntilde;a. Sa salaysay ng naturang biktima na kinilalang si Diego Gomez, naganap ang umanoy panggagahasa sa kanya ng senador noong Peb. 5, 2004 sa Tagaytay. Nabatid na pinainom umano siya ng senador ng Scotch at siyay nahilo. Paggising anya niya ay nakaposas na siya sa kama at dito pumasok si Osme&amp;ntilde;a at ginahasa umano siya. Matapos ito ay binigyan umano siya ng senador ng P15,000 bilang kabayaran. Sa panig naman ni Osme&amp;ntilde;a, sinabi nitong harassment lamang ang naturang akusasyon dahil nalalapit na ang eleksiyon. Hindi rin anya niya kilala ang call boy. (Ulat ni Ellen Fernando)</body>
<link>http://www.philstar.com/Article.aspx?articleId=244872&amp;publicationSubCategoryId=92</link>
</article>
<article>
<title>Anak sa ex-wife ni Kabayan: 'Inay,patahimikin mo na ako'</title>
<author>Lilia Tolentino</author>
<date>
<month>April</month>
<day>02</day>
<year>2004</year>
</date>
<body>Hindi mapigilan ni Manueli de Castro, anak ni K4 vice presidentiable Noli de Castro kay Patricia Magelan Toralba, ang kanyang pagluha matapos nitong malaman na ipinagpalit ng kanyang ina ang kanyang kapakanan sa ngalan ng pulitika at pera. Sinabi ni Manueli na napakasakit para sa kanya ang malaman na ang patuloy na panggugulo sa kanyang pamilya ay bahagi ng isang demolition job para pabagsakin ang kandidatura ng kanyang ama. &amp;quot;Tigilan mo na ako. Tigilan mo na kami. Masaya na ang buhay namin,&amp;quot; pakiusap ni Manueli sa inang si Toralba. Nauna rito, kinondena ng May Pag-asa ang Kababaihan (MPK), isang womens group, ang pagpapagamit ni Toralba sa mga kalaban ni de Castro sa pulitika matapos maibulgar na nasuhulan ang dating asawa ng senador para siraan ito. Sinabi ni MPK president Louie Dayrit na isang paglapastangan sa imahe ng kababaihan at labag sa moralidad ng sambayanang Pilipino ang pagpapagamit ni Toralba sa mga maruruming pulitiko. Napag-alaman mula sa kampo ng Koalisyon ng Nagkakaisang Pilipino (KNP) na tumanggap si Toralba ng kalahating milyon upang makilahok sa demolition job laban kay de Castro. Ang paglahok ni Toralba sa pulitika ay senyales na kumambiyo na ang mga desperadong kalaban ni de Castro sa pinakamataas na antas ng mudslinging. Matapos lumantad sa isang KNP campaign rally sa Tagbiliran, Bohol kung saan ipinagsigawan ni Toralba na pabayang ama si de Castro, ipinagkakalat naman ngayon ni Magelan na isang abortionist ang senador. Nakiusap si de Castro sa kanyang mga kalaban na dalhin na lamang ang laban sa proper arena at pag-usapan ang kani-kanilang plataporma. &amp;quot;Kung hindi nila maiwasan na siraan ako, sana naman ay huwag na lang nilang idamay ang pamilya ko,&amp;quot; sabi pa ni de Castro. (Ulat ni Lilia Tolentino)</body>
<link>http://www.philstar.com/Article.aspx?articleId=244963&amp;publicationSubCategoryId=92</link>
</article>
<article>
<title>FPJ nagalit sa reporter ng GMA 7</title>
<author>Rudy Andal</author>
<date>
<month>April</month>
<day>02</day>
<year>2004</year>
</date>
<body>TIGBAUAN, Iloilo - Nawala ang kontrol ni KNP standard bearer Fernando Poe, Jr. makaraang mabastusan ito ng sabayan siya sa pagsasalita ni GMA 7 reporter Sandra Aguinaldo habang nag-uulat ito ng live para sa &amp;quot;24-oras&amp;quot; news program sa ibabaw ng stage kagabi. Napaiyak sa sobrang pagkapahiya si Aguinaldo habang kinakausap ito nina Sen. Vicente Sotto at vice presidentiable Loren Legarda para humingi ito ng sorry kay FPJ dahil sa pangyayari. Ikinagalit ni Da King nang sinasabayan siya ni Aguinaldo sa pagrereport para sa stand-upper nito sa telebisyon habang siya ay nagsasalita sa ibabaw ng stage sa harap ng mga taong dumalo sa campaign rally kagabi sa bayang ito. &amp;quot;Ito ang mikropono, ikaw na ang magsalita,&amp;quot; wika umano ni FPJ kay Aguinaldo na noon ay nasa gilid ng stage at nagrereport. Bigla umanong tinapos ni FPJ ang kanyang pagsasalita at inabot ang mikropono kay Aguinaldo. Nilapitan naman ni Sotto si Aguinaldo kasama si Legarda at sinabihan ang reporter na humingi ng paumanhin kay FPJ dahil sa ginawa nito hanggang sa mapaiyak naman ang mamamahayag dahil sa sobrang kahihiyan. Gayunman, sinabi ni Aguinaldo na &amp;quot;bakit ako ang hihingi ng patawad sa kanya (FPJ), ginagawa ko lang ang aking trabaho bilang reporter sa aking stand-upper para sa news program namin sa Channel 7.&amp;quot; Tumanggi naman sina Sotto at Rep. Francis Escudero, spokesman ng KNP, na magbigay pa ng paliwanag ukol sa pangyayari. (Ulat ni Rudy Andal)</body>
<link>http://www.philstar.com/Article.aspx?articleId=244967&amp;publicationSubCategoryId=92</link>
</article>
<article>
<title>Disqualification pa vs GMA isinampa sa Comelec</title>
<author>Ellen Fernando</author>
<date>
<month>April</month>
<day>02</day>
<year>2004</year>
</date>
<body>Isa na namang disqualification case ang inihain kahapon ng grupo ng mga abogado na pro-Constitution laban kay Pangulong Arroyo dahil sa pre-mature campaigning. Pinamunuan ni Atty. Demaree Raval ng pro-Con ang pagsasampa ng disqualification case laban sa Pangulo sa Comelec. Ayon kay Raval, nagsimula ang mga political ads o commercials ng Pangulo sa telebisyon noong Enero 5 hanggang Pebrero 9 subalit itinakda ng Comelec ang pagpapalabas ng political ads ng kandidatong pang-nasyunal na magsisimula noong Pebrero 10. Una na ring nagsampa ang pro-Con ng kasong disqualificafion laban kay Pangulong Arroyo dahil sa paglabag umano sa Fair Election Act matapos na lumagpas umano ito sa air time ng kanyang political ads sa TV na dapat ay 160 minuto lamang. Hiniling din ng mga pro-Con lawyers sa Comelec na idiskuwalipika ang Pangulo dahil sa umanoy walang pakundangang paggamit nito ng pondo ng bayan sa pamamagitan ng pagpapamudmod ng PhilHealth cards na sinuportahan ng kampo ng KNP at naghain ang mga ito ng motion to intervene sa Comelec. (Ulat ni Ellen Fernando)</body>
<link>http://www.philstar.com/Article.aspx?articleId=244977&amp;publicationSubCategoryId=92</link>
</article>
<article>
<title>Edukasyon sa bawat pamilyang mahihirap</title>
<author>Lilia Tolentino</author>
<date>
<month>April</month>
<day>02</day>
<year>2004</year>
</date>
<body>Sa susunod na school year, bawat pamilyang mahihirap ay pagkakalooban ng scholarship ng pamahalaan sa ilalim ng Education for All Program. Tiniyak ito ni Pangulong Arroyo sa kanyang talumpati kahapon sa seremonya ng pagtatapos ng mga batang mag-aaral sa Novaliches High School sa Quezon City. Ang Education for All Program ay bahagi ng kanyang Student Assistance Fund for Education for a Strong Republic. Sa ilalim ng programang ito, 150,000 mag-aaral sa kolehiyo na nasa pangatlo at pang-apat na taon ng kurso ang natulungan ng gobyerno sa pamamagitan ng pautang na walang pataw na interest. Inatasan ng Pangulo ang Commission on Higher Education na bumalangkas ng mga alituntunin para sa scholarship programs sa bawat pinakamahirap na pamilya ng bansa. &amp;quot;I will make the proper announcement on this, this Easter Sunday,&amp;quot; anang Pangulo. Ganito ring pangako ang ginawa ni Pangulong Arroyo sa kanyang pagdalo sa graduation ng mga mag-aaral sa Pasay East High School sa Cuneta Astrodome sa Pasay City. (Ulat ni Lilia Tolentino)</body>
<link>http://www.philstar.com/Article.aspx?articleId=244981&amp;publicationSubCategoryId=92</link>
</article>
<article>
<title>Kandidatura ni Gil burado na sa Comelec</title>
<author>Ellen Fernando</author>
<date>
<month>April</month>
<day>02</day>
<year>2004</year>
</date>
<body>Pinal nang hindi makakatakbo pa sa pagkapangulo at idineklarang &amp;quot;nuisance candidate&amp;quot; ng Commission on Elections (Comelec) si presidential aspirant Eddie Gil ng partido Isang Bansa, Isang Diwa party. Ito ay matapos desisyunan kahapon ng Comelec en banc na pinal nang tanggalin sa listahan ng mga presidential candidates ang pangalan ni Gil. Ang resolusyon ng Comelec en banc ay sagot sa apela ni Gil makaraang idiskuwalipika ang kanyang kandidatura ng Comelec Second Division noong Marso 16 base na rin sa naging petisyon ng kampo ni Bro. Eddie Villanueva ng Bangon Pilipinas laban kay Gil. Si Gil ay nagsumite ng kanyang motion for reconsideration limang araw matapos ang naturang desisyon ng Second Division na pinamumunuan ni Commissioner Mehol Sadain at mga miyembrong sina Commissioners Manuel Barcelona at Florentino Tuason. Ibinase ng Comelec en banc ang naging unang desisyon ng Second Division hinggil sa kawalan ni Gil ng makinarya upang mangampanya at kawalan ng interes nito sa kanyang kandidatura. Pinagdudahan rin ng Comelec kung nasa katinuan ng pag-iisip si Gil dahil sa magkakaibang impormasyon na idineklara nito sa kanyang certificate of candidacy (COC) na ikinumpara ng komisyon sa COC na isinumite niya ng kumandidato ito noong nakaraang eleksiyon. Hindi rin naging maganda ang rekord ni Gil matapos na hindi nito mabayaran ang kanyang campaign sortie at pagbabayad ng talbog na tseke na P35,000 hotel bills nang mangampanya ito sa General Santos City kamakailan. Takda namang iakyat ni Gil ang kanyang mosyon o apela sa Supreme Court. (Ulat ni Ellen Fernando)</body>
<link>http://www.philstar.com/Article.aspx?articleId=244988&amp;publicationSubCategoryId=92</link>
</article>
<article>
<title>GMA pinakakasuhan ng plunder ni Tatad</title>
<author>Rudy Andal</author>
<date>
<month>April</month>
<day>02</day>
<year>2004</year>
</date>
<body>ILOILO CITY - Iginiit kahapon ni KNP senatorial candidate Francisco &amp;quot;Kit&amp;quot; Tatad na dapat kasuhan ng plunder si Pangulong Arroyo dahil sa panibagong sweetheart deal na pinasok nito kung saan ay malayang makakapagbulsa ang Benpress Company na pag-aari ng Lopez family ng P432 bilyon sa loob ng 30 taon sa pamamahala ng 81-kilometer na North Expressway. Sinabi ni Tatad sa Manila-based reporters, matalo man o manalo si Pangulong Arroyo sa darating na May 10 elections ay dapat papanagutin siya sa naturang kasunduan na pinasok nito sa subsidiary ng Benpress na First Philippine Infrastructure Development Corp. (FPIDC) para sa rehabilitasyon ng 81-km expressway project. Wika pa ni Tatad, ang FPDIC ay kikita umano sa loob ng 30 taon ng P432 bilyon gayung wala namang puhunan kahit singko ang mga ito sa nasabing kontrata kundi ginawa lamang puhunan upang makautang sa mga foreign lenders ang kanilang Tipo-Subic tollway kung saan ay pinalitaw na P600 milyon ang original na investment nito. (Ulat ni Rudy Andal)</body>
<link>http://www.philstar.com/Article.aspx?articleId=244991&amp;publicationSubCategoryId=92</link>
</article>
<article>
<title>FPJ kinondena ng media sa pambabastos sa TV reporter</title>
<author>Rudy Andal</author>
<date>
<month>April</month>
<day>03</day>
<year>2004</year>
</date>
<body>Kinondena kahapon ng National Press Club of the Philippines ang ginawang pagpapahiya ni KNP presidential candidate Fernando Poe, Jr. sa TV reporter ng GMA Channel 7 na si Sandra Aguinaldo sa isang campaign sortie sa Iloilo. Ayon kay NPC president Tony Antonio, ang ginawang pagpapahiya ni FPJ kay Aguinaldo habang ang huliy gumagawa ng live report ay kinokondena ng NPC. Nagpulong kahapon ang NPC board at ipinasyang siyasatin ang insidente. Si Aguinaldo na komokober sa mga campaign rally ni FPJ ay napaiyak dahil sa sobrang kahihiyan sa ginawang kabastusan sa kanya ni FPJ at ng vice presidentiable nito na si Sen. Loren Legarda at campaign manager na si Sen. Tito Sotto. Ayon kay Aguinaldo, kasalukuyang nagtatalumpati si FPJ nang pumuwesto siya sa bandang likuran nito at nag-ulat. Malayo naman daw siya sa likuran ng aktor. Biglang lumapit sa kanya si FPJ at iniabot ang mikropono at sinabihang &amp;quot;Ikaw na lang kaya ang magsalita.&amp;quot; Inakala ni Aguinaldo na nagbibiro lamang si FPJ, pero nang makita niyang galit ang mukha nito ay napaatras siya. Laluna nang lapitan siya nina Legarda at Sotto at pagsabihang humingi ng paumanhin kay FPJ. Nagmatigas si Aguinaldo at ikinatwirang bakit siya hihingi ng paumanhin gayong wala naman siyang ginawang masama at ginagampanan lamang niya ang kanyang trabaho bilang reporter na naka-assign sa KNP. &amp;quot;Bakit ako mag-a-apologize e, ako ang ininsulto. Siya ang nambastos.&amp;quot; Sa sobrang sama ng loob at kahihiyan, napaiyak si Aguinaldo at nagpasya itong huwag nang ituloy ang pagkober sa KNP. Ilang saksi naman ang nagsabi na nang magtungo si FPJ sa kaliwang gilid ng stage ay galit ang mukha nito saka sinuntok ang dingding sabay sabing &amp;quot;nagsasalita pa kasi ako, eh&amp;quot; patungkol sa ginawang stand-upper ni Aguinaldo. Ito ang ikatlong pagkakataon na ipinahiya ni FPJ ang mga reporter na kumokober sa kanyang kampanya. Una ay noong birthday ni Legarda sa Malate. Pangalawa ay nang muntik niyang suntukin ang isang press photographer sa Pampanga nang masagi siya ng kamera ng huli. Dahil sa pagpapahiya ni FPJ sa mga miyembro ng media, balak ngayon ng mga reporter na iboykot ang mga campaign rally nito. Kinampihan naman ni presidentiable Bro. Eddie Villanueva si Aguinaldo. Aniya, hindi dapat binabastos ni FPJ ang media dahil ginagampanan lamang nito ang kanilang trabaho. Subalit, biglang bawi rin ang kandidato at sinabing maaaring pagod lamang si FPJ kaya uminit ang ulo nito sa naturang reporter. Una nang pinayuhan ni ex-President Estrada ang kanyang kaibigang si FPJ na kontrolin ang pagiging pikon laluna at kandidato ito sa pinakamataas na posisyon sa bansa. (Ulat ni Rudy Andal)</body>
<link>http://www.philstar.com/Article.aspx?articleId=245069&amp;publicationSubCategoryId=92</link>
</article>
<article>
<title>Loren 'utak' sa demolition vs Noli</title>
<author>Ellen Fernando</author>
<date>
<month>April</month>
<day>03</day>
<year>2004</year>
</date>
<body>Naniniwala ang kampo ni K4 vice presidentiable Noli &amp;quot;Kabayan&amp;quot; de Castro na si KNP vice presidentiable Loren Legarda ang utak sa mga paninira sa kanya. Kahit itinatanggi ni Legarda na wala siyang kinalaman sa paninira kay de Castro, kumbinsido ang kampo ng senador na ang lady solon ang nasa likod ng demolition job laban sa nangungunang kandidato sa pagka-bise presidente. Ayon sa statement mula sa kampo ni de Castro, nabuo ang konklusyong ito matapos ibunyag kamakailan ng National Anti-Kidnapping Task Force (NAKTAF) ng PNP na may &amp;quot;direct link&amp;quot;ang opisina ni Legarda sa smear campaign laban kay de Castro. Kamakailan lamang ay ibinunyag ng opisina ni NAKTAF Chief Angelo Reyes na mula sa tanggapan ni Legarda ang mga balitang nagsasangkot sa heneral at kay de Castro sa umanoy kasong pangingidnap na isinampa ng isang Lorna Justine Ramoso. Habang binabasura ng NAKTAF ang reklamo ni Ramoso na &amp;quot;kidnap mastermind&amp;quot; ang hepe ng naturang anti-crime group, sinabi naman ng isang mapagkakatiwalaang tauhan ni Reyes na ang tunay na puntirya ng paninira ay si de Castro. Napansin ng NAKTAF sa complaint ni Ramoso na halatang-halata ang pagpupumilit ng complainant na isama si de Castro sa kasong kidnapping kahit na walang ebidensiya na magpapatunay dito. &amp;quot;While Secretary Reyes is the initial media target, this will eventually shift to de Castro,&amp;quot; ayon sa tauhan ni Reyes. Samantala, ibinulgar naman ng mga supporters ni de Castro sa Paco, Maynila na may kaugnayan ang lider ng Bagong Lahing Pilipino Development Foundation (BLPDF) kay Legarda. Nadiskubre ng isang Kabayan headquarters coordinator sa Paco na ang Triple A ang nagsuplay ng pagkain sa mga coordinators ng lady solon. Ang Triple A ay pag-aari ni Alvin Alvincent Almirante, na ayon kay Sen. Joker Arroyo ay isang impostor na nasa likod ng BLPDF. Ang BLPDF ang nagsilbing starter ng P6 million demolition job laban kay de Castro. Isang mapagkubling PR firm na ino-operate ng isang &amp;quot;Willie,&amp;quot; kilala sa industriya na malapit kay Legarda, ang nagpatakbo ng demolition job. Hindi umubra ang unang ratsada ng demolition job kaya dinoble ito kamakailan at ngayon ay napabalitang pumapalo na sa P22 milyon. (Ulat ni Ellen Fernando)</body>
<link>http://www.philstar.com/Article.aspx?articleId=245084&amp;publicationSubCategoryId=92</link>
</article>
<article>
<title>FVR itinuro sa grand conspiracy vs John O.</title>
<author>Doris Franche/Lilia Tolentino</author>
<date>
<month>April</month>
<day>03</day>
<year>2004</year>
</date>
<body>Isang grand conspiracy o malawakang sabwatan umano ang niluto upang ilaglag si reelectionist Senator John Osme&amp;ntilde;a sa partido ni Pangulong Arroyo matapos na idawit ito ng kasong panggagahasa sa isang nagpakilalang call boy. Ayon kay Osme&amp;ntilde;a, malaki ang kanyang paniniwala na may kinalaman sa sabwatang ito si dating Pangulong Fidel Ramos dahil gusto nitong makapasok sa partido ng administrasyon si independent senatorial candidate Heherson Alvarez. Sinabi ni Osme&amp;ntilde;a na nawalan ng kredibilidad ang drama nina Ramos at Alvarez dahil nakarecord sa Senado na may imbestigasyon si Osme&amp;ntilde;a noong Pebrero 5 kung saan ito rin ang petsang tinutukoy ng nagpakilalang call boy na magkasama sila ng senador. Aniya, ginawa ni Ramos ang eskandalo dahil sa patungo na sa kanya (Ramos) ang imbestigasyon ng Maynilad. Lumilitaw sa Senate minutes na nagsimula ang sesyon na pinamumunuan ni Osme&amp;ntilde;a dakong alas-3:50 ng hapon at natapos ng 12:51 ng madaling araw ng Pebrero 6. Sa gitna ng sesyon, sinabi ni Osme&amp;ntilde;a na lumabas siya ng gusali ng Senado para makipagpulong sa tatlong kongresista at 70 barangay captains mula sa Mandaue at Cebu City sa Emerald Restaurant sa Roxas blvd. Subalit sa pahayag ni Diego Gomez, ang nagpakilalang call boy, ang rape sa kanya ay naganap noong Pebrero 5 sa Tagaytay City. Itinanggi naman ni Ramos ang bintang at sinabing sa dami ng kanyang ginagawa ay wala na siyang panahong manira. Wala rin aniya siyang sama ng loob kahit lagi siyang binabanatan ng senador. Kaugnay nito, tiniyak naman ng K4 na hindi ilalaglag ng alyansa si Osme&amp;ntilde;a. Ayon kay Presidential Spokesman on Political Issues Mike Defensor, 101 porsiyento ang suporta ng partido ng administrasyon kay Osme&amp;ntilde;a hindi lang sa kandidatura nito kundi maging sa pagdedepensa sa kasong rape na isinampa laban sa kanya. (Ulat nina Doris Franche/Lilia Tolentino)</body>
<link>http://www.philstar.com/Article.aspx?articleId=245086&amp;publicationSubCategoryId=92</link>
</article>
<article>
<title>Sa pagkamatay ng 4-anyos: Rules of Engagement sa Navotas shootout pinarerebisa ni PGMA</title>
<author>Lilia Tolentino</author>
<date>
<month>April</month>
<day>03</day>
<year>2004</year>
</date>
<body>Inatasan ni Pangulong Arroyo ang Philippine National Police (PNP) at National Anti-Kidnapping Task Force na repasuhing mabuti ang ipinatutupad nilang rules of engagement para maiwasang maulit ang insidenteng naganap sa Navotas na nakadamay ng isang 4-anyos na bata sa naganap na shootout na ikinasawi ng apat na hinihinalang mga kidnaper. Ikinalungkot ng Pangulo ang pagkamatay ni Jennifer Gallano na tinamaan ng ligaw na bala habang ito ay nasa loob ng kanilang bahay sa Road 10, Navotas. &amp;quot;I acknowledge the accomplishments of the NAKTAF and the PNP in the relentless campaign against kidnappers, but I am saddened by the fact that a four-year-old girls life was needlessly sacrificed in this latest incident,&amp;quot; anang Pangulo. Sinabi ng Pangulo na responsibilidad ng gobyerno ang naganap na insidente at handang pagkalooban ng tulong ang mga inosenteng sibilyan na nasugatan sa naganap na insidente. Bagaman anya maganda ang hangarin ng NAKTAF sa patuloy na pagpupursige nila sa kampanya laban sa kidnap-for-ransom gang, ang mga pagkakamali sa implementasyon ng police operation ay hindi naman puwedeng pabayaan. (Ulat ni Lilia Tolentino)</body>
<link>http://www.philstar.com/Article.aspx?articleId=245096&amp;publicationSubCategoryId=92</link>
</article>
<article>
<title>'Pagiging pikon ni FPJ,balakid sa press freedom'</title>
<author>Malou Rongalerios</author>
<date>
<month>April</month>
<day>03</day>
<year>2004</year>
</date>
<body>Naniniwala ang mga kongresistang kasapi ng partido Lakas-CMD na magiging balakid sa malayang pamamahayag ang pagiging mainitin ng ulo ni KNP presidential bet Fernando Poe, Jr. sakaling manalo ito sa darating na halalan sa Mayo. Ayon kay Bulacan Rep. Wilfrido Villarama, hindi nararapat sa isang nag-aambisyong maging pangulo ng bansa na singhalan at magalit sa mga mamamahayag na ang tanging layunin lamang ay makakuha ng totoong balita. Ayon sa vice chairman ng House committee on trade and industry, ang malasadong relasyon ni FPJ sa media ay isang patunay na nanganganib ang pagsasapraktis ng malayang pamamahayag sa ilalim ng liderato nito. Lumalabas na rin anya ang tunay at masamang ugali ni FPJ kaugnay sa ginawang pambabastos sa reporter ng GMA 7 na si Sandra Aguinaldo. Naniniwala naman si Davao Rep. Prospero Nograles, chairman ng House committee on housing and urban development na ang pagiging barumbado ni FPJ ay isang patunay na hindi talaga ito angkop para maging pangulo ng bansa. &amp;quot;Pagiging pasensiyoso at maginoo ang dalawa sa mga pag-uugali na dapat meron ang isang kandidato, nakakalungkot at wala nito ang kandidato ng oposisyon,&amp;quot; ani Nograles. (Ulat ni Malou Rongalerios)</body>
<link>http://www.philstar.com/Article.aspx?articleId=245098&amp;publicationSubCategoryId=92</link>
</article>
<article>
<title>6 supporters ng Batangas mayor tinodas</title>
<author>Nina Angie Dela Cruz At Arnel Ozaeta</author>
<date>
<month>April</month>
<day>04</day>
<year>2004</year>
</date>
<body>Papatindi pa ang karahasang dulot ng labanan sa pulitika makaraang anim na taga-suporta ng isang mayoralty candidate sa Batangas ang pinatay kabilang dito ang isang inambus at limang dinukot na supporters, ayon sa ulat kahapon. Kinilala ni Batangas Provincial director P/Sr. Supt. Rudy Magtibay ang inambus na si Michael Maranan, 34 anyos ng Brgy, Cuta at kilalang supporter ni reelectionist Batangas City Mayor Eduardo Dimacuha habang sugatan ang dalawa nitong kasamahan nang tambangan sa Brgy. Bolbok, ng lungsod dakong 8:35 ng umaga kahapon habang minamaneho ang kanyang Honda Accord na may plakang UDN 452. Sugatan sina Salvador Labay , 44 at Rexon Resurreccion, 28, na mabilis na isinugod sa Batangas Regional Hospital. Una rito, dakong 8:35 naman kamakalawa ng gabi nang salakayin ng 20 armadong kalalakihan ang tahanan ni Guillermo Esconde, 37, ng Arieta Subd., Brgy. 20 , Batangas city kung saan dinukot ito kasama ang apat pang supporter ni Dimacuha na sina Anthony Isar, Freddie Dimayuga, Edgardo Gonda at Roy Dondue&amp;ntilde;as. Tinangay rin ng mga suspek na pawang armado ng malalakas na kalibre ng armas at naka-maskara ang tinatayang P3 milyon mula sa cash vault ni Esconde at sapilitang kinaladkad ang mga ito pasakay sa isang naghihintay na van at kotse. Labing-dalawang oras matapos ang pagdukot ay natagpuan ang mga itong nakapiring, naka-plaster ang bibig at tadtad ng mga tama ng bala sa katawan matapos na itapon ang bangkay sa ilalim ng tulay sa Brgy. Sabang sa hangganan ng bayan ng Ibaan at Batangas City. 3 Pa Pinatay Sa Laguna Sa Laguna, tatlo katao ang nasawi kabilang ang isang ret. Police Colonel at tatlo pa ang nasugatan matapos ang naganap na panununog sa streamers ng isang mayoralty candidate sa lungsod ng Calamba kahapon dakong 12:30 ng madaling araw. Kinilala ni Supt. Edmund Zaide, Chief of Police ng Calamba City ang mga nasawi na sina ret. Police Domingo Lumbres, dating commander ng Camp Vicente Lim; Victor Molina, 40 at Christopher Manaig, 19. Sugatan sina Elena Alcabasa, 49; Anthony Alcabasa, 23 at Marta Manaig, 56, pawang ng Brgy. Palo Alto. Nabatid na nagtungo sa lugar sina Lumbres lulan ng kaniyang kulay dilaw na owner type jeep matapos makatanggap ng ulat na binaklas at sinusunog ng grupo ng mga kalalakihang supporter ng kalabang partido ang streamers at posters ni mayoralty candidate Saturnino Lajara na kanila namang sinusuportahang kandidato sa lugar. Matapos sitahin ang grupo ng mga supporters ng kanilang mga kalaban habang pauwi na ay sinundan ng isa ring owner type jeep ang sasakyan ng mga biktima at saka niratrat na siyang ikinasawi at ikinasugat ng mga biktima.</body>
<link>http://www.philstar.com/Article.aspx?articleId=245200&amp;publicationSubCategoryId=92</link>
</article>
<article>
<title>FPJ nakipagbati sa GMA-7 reporter</title>
<author></author>
<date>
<month>April</month>
<day>04</day>
<year>2004</year>
</date>
<body>ILOILO CITY - Nakipagbati kamakalawa ng gabi si KNP standard bearer Fernando Poe, Jr. kay GMA-7 reporter Sandra Aguinaldo sa kalagitnaan ng campaign rally ng Koalisyon ng Nagkakaisang Pilipino sa Freedom plaza. Hindi man humingi ng paumanhin si FPJ kay Aguinaldo ay hiniling nito sa lady reporter na kalimutan na nila ang nangyari noong Huwebes ng gabi sa campaign sortie sa Tigbauan gym. Iginiit ni Da King na hindi siya nagalit kay Aguinaldo. Nang makita niya itong naghahanda para sa kanyang stand-upper spiel ay inakala umano niyang may sasabihin lamang ang naturang reporter kaya inabot niya ang mikropono dito. &amp;quot;Kalimutan na lamang natin ang nangyari noong isang gabi kung okay lang sa iyo (Aguinaldo),&amp;quot; sabi ni FPJ habang kausap ang GMA-7 reporter. Pumayag naman si Sandra sa naging pakiusap ni FPJ saka ito inakbayan ng hari ng pelikulang Pilipino. &amp;quot;Tuloy ang pangako ko sa iyo Sandra na one-on-one interview mo sa akin,&amp;quot; sabi pa ni FPJ. Nilinaw din ni FPJ na walang kaugnayan sa pangyayari sa kanila ni Sandra ang biglang pag-uwi niya noong Huwebes ng gabi. Naka-schedule daw talaga siyang umuwi ng Manila dahil alas-9 ng umaga ng Biyernes ang kanyang appointment kay Ka Erdie Manalo ng Iglesia ni Cristo (INC). Aniya, kinamusta lamang siya ng lider ng INC sa kanyang pangangampanya pero walang nangyaring endorsement ng nasabing religious group sa kanyang kandidatura. Wika pa ni FPJ, siya ang humingi ng audience kay Ka Erdie Manalo at natapat naman na Biyernes ng umaga ito kaya kinakailangan niyang magmadaling umuwi noong Huwebes ng gabi pagkatapos ng rali sa Tigbauan patungong Maynila upang hindi siya mahuli sa kanyang appointment sa INC. (Rudy Andal)</body>
<link>http://www.philstar.com/Article.aspx?articleId=245214&amp;publicationSubCategoryId=92</link>
</article>
<article>
<title>Accuser ni John O. kakasuhan ng perjury, slander</title>
<author></author>
<date>
<month>April</month>
<day>04</day>
<year>2004</year>
</date>
<body>Nakatakdang kasuhan ni Sen. John Osme&amp;ntilde;a ng perjury, slander at libel ang call boy na umakusa sa kanya ng panggagahasa dahil sa pag-iimbento nito ng senaryo na hindi naman nangyari. Ayon kay Osme&amp;ntilde;a, isang &amp;quot;kaluluwang ligaw&amp;quot; lamang ang nagreklamong si Diego Gomez matapos madiskubre na hindi ito nakatira sa address na kanyang ibinigay sa sinumpaang salaysay na isinumite sa Tagaytay City municipal court Sinabi ni Osme&amp;ntilde;a, lalong tumibay ang kanyang paniniwala na isang demolition job lamang ang inilunsad upang hadlangan ang kanyang pagbabalik sa Senado. &amp;quot;Hindi malayong may mga grupo na ayaw na akoy makabalik sa Senado dahil alam nilang lahat na ang ginagawa nilang kalokohan ay nasisilip ko kaya nagkakaroon ng Senate hearing,&amp;quot; wika ng senador. Lumitaw sa Senate record na si Osme&amp;ntilde;a ay dumalo sa sesyon ng Senado at nakipagpulong sa tatlong kongresista, 70 barangay leaders noong Pebrero 5, 2004, ang petsang sinasabi ng complainant na nangyari ang rape. Tiniyak din ni Osme&amp;ntilde;a na ilalantad niya sa lalong madaling panahon ang grupong nasa likod ng pagwasak sa kanyang reputasyon upang maiwasang maulit ang masasamang propaganda sa kanya. Sinabi ng senador na kahit anong pagkilos para sirain ang kanyang kandidatura ay hindi makakaapekto sa isinasagawa niyang imbestigasyon sa maeskandalong P8.2 bilyong &amp;quot;sweetheart deal&amp;quot; sa pagitan ng Maynilad ng pamilya Lopez at ng pamahalaan. (Lilia Tolentino)</body>
<link>http://www.philstar.com/Article.aspx?articleId=245217&amp;publicationSubCategoryId=92</link>
</article>
<article>
<title>Media handlers ni FPJ sinisi</title>
<author></author>
<date>
<month>April</month>
<day>04</day>
<year>2004</year>
</date>
<body>Kasabay ng pakikipagbati ni Fernando Poe Jr. sa reporter ng GMA-7 na pinahiya at pinaiyak nito sa harap ng kanyang libu-libong tagahanga sa Iloilo City, nanawagan kahapon ang dating bise presidente ng National Press Club at tumatayong pangulo ng FPJ Crusade na huwag gawing black propaganda ang nasabing isyu upang sirain si FPJ. Sinabi ni Willie Espiritu na sa kaso ni GMA-7 reporter Sandra Aguinaldo, dapat na matingnan ng media handlers ni FPJ ang kanilang kakulangan dahil sila ang dapat sisihin sa nangyari. Posible anyang nagkulang ang mga ito sa pagsasagawa ng media briefing dahil sa kanila nakasalalay ang ikikilos ng kandidato at mga nakapaligid dito. Kailangan anya ng proper decorum sa ganitong uri ng coverage, lalo na sa katulad ni FPJ na pinagkakaguluhan ng kanyang tagahanga. Ipinaliwanag ni Espiritu na dapat ay alam din ng mediamen ang kanyang limitasyon. Sadya aniyang nakakairita o nakakapikon ang pagkakataon na hindi makita ang isang kandidato sa campaign sortie dahil sa nag-uumpukang mediamen sa harap at likod nito. Magugunita na maging si Pangulong Arroyo ay humingi rin ng paumanhin sa isa pang reporter ng GMA-7 na si Tina Panganiban-Perez matapos na pinahiya sa isang press conference. Gayunman, niliwanag ni Espiritu na hindi lamang kay FPJ nakatuon ang kanyang pahayag kundi para sa lahat ng kandidato at mediaman. (Ellen Fernando)</body>
<link>http://www.philstar.com/Article.aspx?articleId=245227&amp;publicationSubCategoryId=92</link>
</article>
<article>
<title>Kababaihan Kontra Kabayan magra-rali</title>
<author></author>
<date>
<month>April</month>
<day>04</day>
<year>2004</year>
</date>
<body>Nakatakdang magsagawa ng mga pagkilos sa susunod na mga araw ang womens organization na Kababaihan Kontra Kabayan (KKK) para kondenahin ang anilay hindi magandang pagtrato ni K4 vice presidentiable Noli de Castro sa kanyang dating asawa na si Magelan &amp;quot;Pacita&amp;quot; Toralba. Sa pahayag ng tagapagsalita ng KKK na si Ana Miranda, pinapalabas umano ni de Castro na walang kuwenta at pabayang ina si Pacita matapos lumantad ang huli at isumbong ang pag-abandona sa kanya at sa kanilang anak na si Manueli. Agad naman pinagbintangan ni de Castro ng extortion ang dating maybahay at inakusahang tumanggap ng P500,000 mula sa kalabang partido ng senador. &amp;quot;Kung ang asawa at anak ay pinabayaan ni Kabayan, dapat bang pagkatiwalaan si Kabayan na aalagaan ang kapakanan ng buong bayan?&amp;quot; tanong ng KKK. Sinabi pa ni Miranda na ang inasal ng K4 vice presidential candidate ay sapat na dahilan para si Kabayan ay itakwil ng kanilang grupo at pati ng mga kalalakihan na may paggalang sa mga kababaihan bilang larawan ng kanilang ina. Ayon pa sa grupo, maaaring bigyan ng tinatawag na &amp;quot;benefit of the doubt&amp;quot; si Kabayan tungkol sa mga bintang ng kotong ngunit hindi anya dapat palampasin ang pag-aalipusta niya kay Pacita at mananagot ito sa kanyang mga kasalanan sa mga kababaihan at ang sentensiya ay igagawad sa kanya sa pamamagitan ng pagbasura sa kanya sa darating na halalan. (Ellen Fernando)</body>
<link>http://www.philstar.com/Article.aspx?articleId=245230&amp;publicationSubCategoryId=92</link>
</article>
<article>
<title>Batas sa pagboto ng mga preso isusulong</title>
<author></author>
<date>
<month>April</month>
<day>04</day>
<year>2004</year>
</date>
<body>Isusulong ng party-list group An Waray ang isang panukalang batas sa susunod na 13th Congress kaugnay sa pagboto ng libo-libong bilanggo sa buong bansa. Ayon sa kinatawan ng An Waray, bagaman at ginagarantiyahan ng Konstitusyon ang karapatan ng mga bilanggong wala pang sentensiya, ay wala pa namang batas na naipapasa hinggil sa pagpapatupad nito. Sinabi ni Bem Noel na hanggat wala pang final conviction sa kaso ang isang bilanggo ay may karapatan itong gamitin ang kanyang political rights na makapaghalal ng mga mamumuno sa bansa. Ipinagtataka ni Noel kung bakit wala pang naipapasang batas ang Kongreso kaugnay sa pagboto ng mga bilanggo gayong mahigit na sa 45,000 ang mga preso sa buong bansa. Hindi aniya magandang tingnan na pinagbibigyan ng Comelec na makaboto ang mga kilalang personalidad tulad ni dating Pangulong Joseph Estrada gayong nababalewala naman ang karapatan ng mga ordinaryong preso. Idinagdag ni Noel na dapat ding tiyakin ng Comelec na hindi nagagamit ang mga bilanggo tuwing eleksiyon ng ilang tiwaling pulitiko. Dahil sa kawalan ng batas, posible aniyang nailalabas ang mga preso sa mga probinsiya upang pabotohin ng pabor sa mga piling kandidato. &amp;quot;Kung yon ngang mga patay nakakaboto pa tuwing eleksiyon, di siguradong ginagamit din ang mga pangalan ng mga bilanggong hindi pa naman nahahatulan ng korte,&amp;quot; pagtatapos ni Noel. (Malou Rongalerios)</body>
<link>http://www.philstar.com/Article.aspx?articleId=245237&amp;publicationSubCategoryId=92</link>
</article>
<article>
<title>DA officials hiling siyasatin ng Ombudsman</title>
<author></author>
<date>
<month>April</month>
<day>04</day>
<year>2004</year>
</date>
<body>Hiniling kahapon ng mga hog raisers ng Central Luzon sa Office of the Ombudsman na imbestigahan ang akusasyon ng isang Benjie Angeles, hepe ng Anti-Smuggling Task Force ng Department of Agriculture (DA) na nagdawit sa dalawang mataas na opisyal nito tungkol sa maanomalyang importasyon ng manok. Si Angeles na nakabase sa Lipa City port ng Batangas ay pinaratangan sina DA Undersec. for Livestock Cesar Drilon at Atty. Benjamin Tabios na legal consultant naman ni DA Sec. Luis Lorenzo, na sangkot umano sa tangkang pagpuslit o &amp;quot;smuggling&amp;quot; ng 10 container vans na naglalaman ng chicken leg quarters na nasabat sa Port of Batangas nitong nakalipas na buwan ng Marso. Ang pagsambulat ng pangyayari ay isinagawa sa isang exclusive interview ni Julius Babao ng ABS-CBN na ipinalabas sa programang TV Patrol nitong nakalipas na Martes. Kinilala ni Angeles ang nagmamay-ari ng shipment na CSP Trading. Sa naturang programa, sinabi rin ni Angeles na sina Drilon at Tabios umano ang nagmanipula upang magkaroon ng veterinary quarantine certificate (VQC) para palabasin na nasa tamang lugar ang kargamentong nakumpiska. Agad namang nagbuo si Lorenzo ng dalawang task force upang magsagawa ng imbestigasyon hinggil sa mga akusasyon ni Angeles. Sinabi ni Lorenzo na pansamantalang mawawalan ng karapatan sina Drilon at Tabios hinggil sa mga hakbang na may kinalaman sa importasyon ng karne dito sa bansa. (Doris Franche)</body>
<link>http://www.philstar.com/Article.aspx?articleId=245238&amp;publicationSubCategoryId=92</link>
</article>
<article>
<title>Alkalde pinatay habang naglalakad</title>
<author>Joy Cantos</author>
<date>
<month>April</month>
<day>05</day>
<year>2004</year>
</date>
<body>Muli na namang dumanak ng dugo dahil sa pulitika at halalan makaraang pagbabarilin ng isang hitman na hinihinalang hired killer ang isang incumbent Mayor sa bayan ng Tarangnan, Western Samar kamakalawa ng hapon. Kinilala ni Armed Forces of the Philippines-Public Information chief Lt. Col. Daniel Lucero ang biktima na si Tarangnan Mayor Francisco Montero na nagtamo ng tama ng kalibre .45 pistol sa ulo na siyang agarang ikinasawi nito. Batay sa ulat, ang insidente ay naganap dakong alas-2 ng hapon habang ang alkalde kasama ang isa nitong security escort ay naglalakad sa harapan ng Catbalogan Hardware Store sa panulukan ng San Bartolome at Rizal Avenue sa downtown ng nasabing bayan nang biglang sumulpot ang salarin. Ayon sa mga saksi, ang hitman ay nakasuot pa ng helmet sakay ng isang kulay asul na motorsiklong Honda at may back-up nang pagbabarilin ang nasabing lokal na opisyal. Patungo si Montero sa pantalan upang sumakay sa isang pump boat papunta sa bayan ng Tarangnan nang tambangan at paputukan ng killer. Hinihinala ni Lucero na may kinalaman sa pulitika ang naging motibo sa pamamaslang matapos na paslangin rin ng di-pa nakilalang mga salarin ang dating alkalde ng Tarangnan na si Aniceto Olaje sa isang cockpit arena sa Calbayog City noong Pebrero 28, taong kasalukuyan. Ang bangkay ni Montero ay dinala sa Samar Provincial Hospital para sa awtopsiya. (Ulat ni Joy Cantos)</body>
<link>http://www.philstar.com/Article.aspx?articleId=245334&amp;publicationSubCategoryId=92</link>
</article>
<article>
<title>FPJ nagdeklara ng 'ceasefire' sa kaarawan ni PGMA</title>
<author>Rudy Andal</author>
<date>
<month>April</month>
<day>05</day>
<year>2004</year>
</date>
<body>GUIHULNGAN, Negros Oriental - Magpapatupad ng &amp;quot;ceasefire&amp;quot; sa pagbanat si Koalisyon ng Nagkakaisang Pilipino (KNP) standard bearer Fernando Poe Jr. sa kanyang mahigpit na kalaban sa halalan na si Pangulong Gloria-Macapagal-Arroyo sa araw na ito dahil sa kaarawan ng Pangulo. Sinabi ni FPJ, bagaman mahigpit nitong karibal sa pulitika ay binabati niya ng masayang ika-59 kaarawan si Pangulong Arroyo at hangad din niya ang mabuting kalusugan nito. &amp;quot;I wish her the best with her family and I also wish her good health and the best of everything,&amp;quot; wika ni FPJ sa mga Manila-based reporters na sinaluhan niya ng tanghalian sa tahanan ni Rep. Jacinto Paras bago ito nagtungo sa matorcade sa Dumaguete City. Sinabi pa ni Da King na hindi muna siya sasama sa kampanya sa susunod na mga araw dahil sa kanyang naging &amp;quot;panata&amp;quot; sa loob ng 20 taon na nagpupunta sila ng kanyang pamilya sa Antipolo City sa tuwing Holy Week. Sinabi naman ni Susan Roces, maybahay ng action king na nagsisimula ang panata ng kanyang mister sa pamamagitan ng pabasa sa kanilang bahay sa Greenhills sa Palm Sunday saka sila pumapanhik sa Antipolo kung saan ay namamalagi silang mag-anak hanggang sa buong Semana Santa. Sina KNP vice presidentiable Loren Legarda at mga senatoriables ng nasabing partido maliban kay Sen. Francisco Tatad ang mangangampanya ngayong Martes at Miyerkules sa Baguio City at Benguet. (Ulat ni Rudy Andal)</body>
<link>http://www.philstar.com/Article.aspx?articleId=245341&amp;publicationSubCategoryId=92</link>
</article>
<article>
<title>Maaarestong Abu, bigyan ng patas na proteksyon- Barbers</title>
<author>Rudy Andal</author>
<date>
<month>April</month>
<day>05</day>
<year>2004</year>
</date>
<body>Nanawagan kahapon si re-electionist Senator Robert &amp;quot;Bobby&amp;quot; Barbers sa pamahalaan na tiyakin na ang pag-aresto sa mga pinaghihinalaang miyembro ng grupong Abu Sayyaf ay mabibigyan ng kaukulang proteksyon sa ilalim ng batas. Sinabi ni Barbers, tagapangulo ng Senate committee on public order and illegal drugs na kailangan ng tiyakin ang pamayanang Muslim na ang serye ng mga pag-aresto sa mga sinasabing Muslim brothers na umanoy may ugnayan sa Al Qaeda terrorist ay hindi ginagamit na &amp;quot;sacrificial lambs&amp;quot; sa idineklarang giyera ng bansa laban sa terorismo. Nanawagan ang dating kalihim ng DILG sa mga lider ng Muslim at Ulamas na gamitin ang kanilang impluwensya para hikayatin ang pamayanang Muslim na maging kalmado at siguruhing ang isyu ay hindi magagamit bilang isyung pulitikal ng ilang sektor. Idinagdag ni Barbers, may akda ng anti-terror bill na nakatitiyak siyang ang pamayanang Muslim ay kontra sa terorismo na siya ngayong posibleng kinauugnayan ng grupong Abu Sayyaf kasabay ng panawagan sa mga awtoridad na pabilisan ang imbestigasyon ng mga pinaghihinalaang miyembro ng nasabing grupo at pakawalan kaagad sakaling walang sapat na ebidensya. (Ulat ni Rudy Andal)</body>
<link>http://www.philstar.com/Article.aspx?articleId=245347&amp;publicationSubCategoryId=92</link>
</article>
<article>
<title>Phil. Stock Exchange pinuri ng United Filipino Seafarers</title>
<author>Ellen Fernando</author>
<date>
<month>April</month>
<day>05</day>
<year>2004</year>
</date>
<body>Pinuri kahapon ni United Filipino Seafarers (UFS) President Nelson Ramirez ang Philippine Stock Exchange (PSE) sa pagsuspinde nito sa Negros Navigation Company (Nenaco) sa pagbebenta nito ng kanilang mga shares of stock. Kapuri-puri ang naging desisyon ng PSE at mga taong nagsabi ng katotohanan sa tunay na sitwasyon ng Nenaco. Dahil alam na ng publiko ang kalagayan ngayon ng nasabing kumpanya kung kaya maiiwasan na ang mas malaki pang problema hindi lamang sa mga pinagkakautangan nito at mga pasahero,&amp;quot; ani Ramirez. Nagtataka si Ramirez kung bakit nagpalabas ang Nenaco noong unang linggo nitong Marso na kumita ang kanilang kumpanya ng P84 milyon habang P102 milyon naman noong 2002 gayung lubog naman umano ito sa utang na umaabot sa P2.5 bilyon. Hinihinala ni Ramirez na may ibang motibo at agenda ang Nenaco kaya nagpahayag ito na sila ay kumikita sa kabila ng katotohanan na bagsak na umano ang nasabing kumpanya. (Ulat ni Ellen Fernando)</body>
<link>http://www.philstar.com/Article.aspx?articleId=245353&amp;publicationSubCategoryId=92</link>
</article>
<article>
<title>Pulis, militar 'no holiday'</title>
<author>Joy Cantos at Doris Franche</author>
<date>
<month>April</month>
<day>06</day>
<year>2004</year>
</date>
<body>Bawal muna ang bakasyon sa puwersa ng pulisya at militar ngayong Semana Santa. Ito ang nabatid kahapon base sa ipinalabas na direktiba nina PNP Chief Director Gen. Hermogenes Ebdane, Jr. at AFP Chief of Staff Gen. Narciso Abaya. Ayon kay PNP spokesman, P/Chief Supt. Joel Goltiao, layunin ng nasabing kautusan na matiyak ang kaligtasan ng mamamayan. Nauna rito, isinailalim sa heightened alert ang may 120,000 puwersa ng pulisya sa buong kapuluan na naatasang magsagawa ng mandatory check sa lahat ng communication facilities, installations at transportation terminals tulad ng airport, pier, bus at jeepney stations lalu na bukas kung saan inaasahang dadagsa ang mga uuwi sa kani-kanilang probinsiya. Samantalang maging ang lahat ng PNP regional offices at national support units ay inalerto rin kaugnay ng ipinatutupad na summer alert. Sa panig ng AFP, sinabi ni Vice Chief of Staff Lt. Gen. Rodolfo Garcia na hindi na muna pinagbabakasyon ang mga sundalo kaugnay na rin ng inilatag na security measures ngayong Semana Santa. Partikular na inalerto ang puwersa ng militar sa mga lugar na kilalang balwarte ng mga rebeldeng grupo upang mapigilan ang posibleng pagsasamantala ng mga ito sa paglulunsad ng mga pag-atake ngayong bakasyon. Inalerto din ng DILG ang mga bumbero at jailguards upang mabigyan ng sapat na seguridad ang publiko mula sa sunog at preso. Maaaring i-text o itawag sa 117 ang anumang problema na kanilang makakaharap habang sila ay papauwi ngayong holy week.(Ulat nina Joy Cantos at Doris Franche)</body>
<link>http://www.philstar.com/Article.aspx?articleId=245434&amp;publicationSubCategoryId=92</link>
</article>
<article>
<title>Mga obispo, pari kumalas kay Lacson, pro-GMA na</title>
<author>Danilo Garcia/Grace dela Cruz</author>
<date>
<month>April</month>
<day>06</day>
<year>2004</year>
</date>
<body>Bumaligtad at inabandona ng isang grupo ng mga obispo, pari at mga pastor na dating sumusuporta sa kandidatura ni Sen. Panfilo Lacson patungo sa kampo ni Pangulong Arroyo. Ang grupong Maluwalhating Pilipinas na binubuo ng may 20,000 obispo, pari at pastor sa buong bansa ay nangako kahapon sa harap ni First Gentleman Mike Arroyo ng isang milyong boto para kay Pangulong Arroyo bilang regalo sa ika-57 taong kaarawan kahapon ng Punong Ehekutibo. Ayon kay bishop Ephraim Perez, pinuno ng grupo at dating spiritual adviser ni dating Pangulong Joseph Estrada, bumaligtad sila sa pagsuporta kay Lacson dahil sa pagkakaiba sa pananaw ukol sa mga programa sa populasyon at mababang popularity rating nito. Sa pinakahuling SWS survey nitong Marso 29, ikaapat lamang si Lacson na nakakuha lamang ng 11.2% kung saan nangunguna pa rin si Fernando Poe, Jr. (32%), pangalawa si Pangulong Arroyo (31.4%) at ikatlo si Raul Roco (15%). Nangako si Perez na makakapagpalabas sila ng higit sa 1milyong boto para kay Pangulong Arroyo ngunit niliwanag nila na wala silang hinihinging kapalit sa kanilang pagsuporta. Umapela rin ang grupo sa taumbayan na pag-isipang mabuti kung ano ang mas makabubuti para sa bansa kasabay ng panawagan na piliin si Pangulong Arroyo na higit na may karanasan kaysa sa pinakamalapit na katunggali nito na si FPJ. (Ulat nina Danilo Garcia/Grace dela Cruz)</body>
<link>http://www.philstar.com/Article.aspx?articleId=245450&amp;publicationSubCategoryId=92</link>
</article>
<article>
<title>FVR, Mirriam bati na</title>
<author>Lilia Tolentino</author>
<date>
<month>April</month>
<day>06</day>
<year>2004</year>
</date>
<body>Pagkaraan ng 12 taon, nagkabati rin sina dating Pangulong Fidel Ramos at K4 senatorial candidate Miriam Defensor-Santiago na nangyari sa birthday mismo ni Pangulong Arroyo kahapon. Nagbeso-beso at nagyakapan sina Ramos at Santiago sa simbahan ng San Agustin sa Lubao, Pampanga. Ang pagbabati ng dalawa ay sa tulong ni Lakas leader at House Speaker Jose de Venecia. Labis namang ikinatuwa ng Pangulo ang pagbabati ng dalawa at itinuring niya itong isang magandang regalo sa okasyon ng kanyang kaarawan. Inihayag naman ng mga lider ng K4 na buong-buo na ngayon ang alyansa sa pagbabati nina Ramos at Santiago at isa itong pagtalima sa pagnanais ng Pangulo na pawiin na ang mga iringan at samaan ng loob alang-alang sa Semana Santa. Magugunitang naging mortal na magkaaway sina Ramos at Santiago pagkaraan ng 1992 presidential elections na pinagwagian ni Ramos. Nag-akusa naman si Santiago na dinaya siya sa halalan at tinagurian pa niya noon si Ramos na &amp;quot;Talakitok&amp;quot;. (Ulat ni Lilia Tolentino)</body>
<link>http://www.philstar.com/Article.aspx?articleId=245451&amp;publicationSubCategoryId=92</link>
</article>
<article>
<title>Sa SWS survey: Rating ni Noli tumaas pa</title>
<author>Lilia Tolentino</author>
<date>
<month>April</month>
<day>06</day>
<year>2004</year>
</date>
<body>Sa kabila ng kaliwat kanang paninira kay K4 vice presidential candidate Sen. Noli de Castro, nanatiling malaki pa rin ang lamang niya sa katunggaling si KNP Sen. Loren Legarda. Ito ang naging resulta ng isinasagawang survey ng Social Weather Station (SWS) mula Marso 21-29, 2004 kung saan tambak pa din ang lamang ni Kabayan kay Loren na naitala sa 14%. Kung ang pagbabatayan ay ang by-area survey ng SWS ay nakakuha si de Castro ng over-all rating sa buong bansa na 50% samantalang si Legarda ay 36% lamang. Sa Luzon ay 48% ang puntos ni de Castro habang si Legarda ay 40%; sa Visayas 51% si Noli at 29% si Loren, at sa Mindanao 57% si de Castro at 32% si Legarda. Kung ang pag-uusapan naman ay ang by-class, si de Castro ay nagtala ng 44% grado para sa Class ABC, samantala si Legarda ay 39% lamang; 49% naman ang nakuha ni Noli sa Class D at 37% si Loren, at sa Class E ay 51% ang nakuha ni Noli at 35% lamang si Loren. Sa pangkalahatan para sa by-class na survey, si de Castro ay nangunguna sa kaniyang 50% na puntos sa nangungulelat na rating na 36% ni Loren. Matatandaang sunud-sunod ang ginawang paninira kay Kabayan na idinadamay pa ang kaniyang pamilya at personal na buhay. Si de Castro, ayon sa SWS ay nanatiling laging lamang kay Legarda mula Enero 2004 hanggang Marso 2004. Ang naging katanungan sa mga nasabing survey ay, &amp;quot;Sino ang malamang ninyong iboboto bilang bise presidente kung ang eleksiyon ay gaganapin ngayon?&amp;quot; (Ulat ni Lilia Tolentino)</body>
<link>http://www.philstar.com/Article.aspx?articleId=245463&amp;publicationSubCategoryId=92</link>
</article>
<article>
<title>Kabayan nagsampa ng libel vs 2 accusers</title>
<author>Lordeth Bonilla/Rudy Andal</author>
<date>
<month>April</month>
<day>06</day>
<year>2004</year>
</date>
<body>Pormal na nagsampa kahapon ng kasong libelo sa Pasay City Prosecutors Office si K4 vice presidentiable Senator Noli &amp;quot;Kabayan&amp;quot; de Castro laban sa dalawang negosyante dahil sa malisyosong artikulo na lumabas sa mga pahayagan kamakailan hinggil sa umanoy pangongotong ng una noong nagho-host ito sa kanyang programang Magandang Gabi Bayan sa ABS-CBN. Sa 12-pahinang sinumpaang complaint affidavit na isinampa ni de Castro, kinilala ang mga inireklamong sina Rafael Engle, residente ng #5318 18th Ave., Murphy, Quezon City at Andrew Gonzales, national director ng Bagong Lahing Pilipino Development Foundation Inc., at residente ng Legaspi Village, Makati city. Si Engle ay sinampahan ng 2 counts of libel, samantala 1 count kay Gonzales. Pinagbabayad din ang dalawa ng tig-P200 milyon bilang moral damages. Sa reklamo ni de Castro, naging malisyoso umano ang mga pahayag nina Engle at Gonzales na kinokotongan umano sila ng naturang senador gamit ang programa nitong MGB. Nilinaw ni Kabayan na naging balanse ang report ng MGB episode noong Set. 30, 1995 at mariing itinanggi din ang akusasyon na nangikil ng pera ang kanyang mga staff. Sinabi pa ni de Castro, pinili niya ang paghahain ng kasong libelo laban kina Engle at Gonzales sa Mahal na Araw upang magsilbi itong araw para &amp;quot;magtika at magsisi&amp;quot; ang mga ito sa kanilang kasalanan. (Ulat nina Lordeth Bonilla/Rudy Andal)</body>
<link>http://www.philstar.com/Article.aspx?articleId=245464&amp;publicationSubCategoryId=92</link>
</article>
<article>
<title>Prok barrel ng party list nalulustay sa CPP-NPA</title>
<author>Joy Cantos</author>
<date>
<month>April</month>
<day>06</day>
<year>2004</year>
</date>
<body>Naniniwala ang liderato ng Armed Forces of the Philippines (AFP) na ginagamit ng ilang makakaliwang partylist group ang kanilang mga Countrywide Development Fund (CDF) o pork barrel funds upang tustusan ang armadong pakikibaka ng mga rebeldeng New Peoples Army (NPA) sa bansa. Ito ang naging reaksiyon kahapon ng AFP matapos na maghain ng disqualification sa Comelec si National Security Adviser Norberto Gonzales laban sa anim na party-list groups na umanoy mga kilalang front organizations ng CPP-NPA. Kabilang sa mga ito ang Bayan Muna, Gabriela, Anakpawis, Anak ng Bayan, Migrante at Suara Bangsamoro. &amp;quot;These are all front organizations which work in tandem with the armed component of the CPP-NPA,&amp;quot; pahayag ni Lucero. Sa kabila nito, nilinaw ni Lucero na ipinauubaya na lamang nila kay Gonzales ang pagsusulong ng disqualification laban sa nasabing mga grupo. Ayon kay Lucero, may mga ebidensiya ang AFP na magpapatunay sa sinasabing pagsuporta ng nabanggit na mga partylist groups base sa mga nakumpiskang dokumento sa pakikipag-engkuwentro sa mga rebelde kabilang na rito ang naganap sa San Narcisco, Quezon noong Marso 16, 2004. Nabatid pa kay Lucero na mismong mga rebeldeng grupo ay nangangampanya sa mga botante para iboto ang nasabing partylist groups. Binigyang diin ni Lucero na hindi makatwirang mawaldas ang pondo ng gobyerno sa mismong mga rebeldeng kalaban nito. (Ulat ni Joy Cantos)</body>
<link>http://www.philstar.com/Article.aspx?articleId=245470&amp;publicationSubCategoryId=92</link>
</article>
<article>
<title>Malinis na tubig sa Cuaresma</title>
<author>Lilia Tolentno</author>
<date>
<month>April</month>
<day>07</day>
<year>2004</year>
</date>
<body>&amp;quot;Tiyaking may sapat na malinis na tubig para sa taumbayan sa Mahal na Araw.&amp;quot; Ito ang ipinag-utos ni Pangulong Arroyo kahapon sa Manila Waterworks and Sewerage System (MWSS) at Maynilad at sa iba pang mga concessionaires sa buong kapuluan. Sinabi ni Pangulong Arroyo na hindi dahilan ang tagtuyot dahil sa tag-araw upang magkulang ang suplay ng tubig. Sa panig naman ng MWSS, sinigurado nito na may sapat na nakaimbak na tubig sa mga dam para sa taumbayan. Sa pahayag ng MWSS, pinaghandaan talaga nila ang pagsapit ng tag-araw, lalo na at may mahaba-habang bakasyon dahil sa Cuaresma. Hindi anya dapat mangamba ang mamamayan dahil inireport na rin nila sa Pangulo na walang dapat ikatakot dahil sapat ang malinis na supply ng tubig. Maging ang Maynilad ay nagpahayag na hindi kukulangin ang nakaimbak na tubig para sa taumbayan. &amp;quot;Kaisa kami ni Pangulong Arroyo sa pagsesecure ng kapakanan ng mamamayan lalo pa nga at ang tubig ay isang basic necessity sa bawat tahanan,&amp;quot; pahayag ng Maynilad. Kamakailan ay napabalitang may napipintong water crisis dahil sa bumababang level ng tubig na nakaimbak sa mga dam. Madiin naman itong pinabulaanan ng dalawang concessionaire na nagsabing sapat ang tubig para ngayong Cuaresma. (Ulat ni Lilia Tolentno)</body>
<link>http://www.philstar.com/Article.aspx?articleId=245550&amp;publicationSubCategoryId=92</link>
</article>
<article>
<title>Namugot na Abu Sayyaf kumander inaarbor ng US</title>
<author>Danilo Garcia/Grace dela Cruz</author>
<date>
<month>April</month>
<day>07</day>
<year>2004</year>
</date>
<body>Nakatakdang litisin sa Estados Unidos ang isa sa mga kumander ng bandidong grupong Abu Sayyaf na sangkot sa pagdukot at pamumugot sa ulo ni Peruvian-American Guillermo Sobero matapos na magpadala ng extradition request sa National Bureau of Investigation (NBI). Sa ulat ng NBI-Interpol Division, nakatanggap ang Department of Justice (DOJ) ng sulat buhat sa US na humihiling sa extradition ni Alhamzer Limbong Manatad, na mas kilala sa alyas na Kumander Kosovo. Kasalukuyang nakadetine ito ngayon sa Camp Bagong Diwa sa Bicutan, Taguig, Metro Manila. Natanggap na rin ng NBI Director Reynaldo Wycoco ang naturang kahilingan. Nabatid na haharap sa paglilitis sa United States District Court for the Districr of Columbia si Manatad sa mga kasong conspiracy to commit hostage-taking resulting to death, hostage-taking and murder of a United States national. Nahaharap rin si Manatad sa mga kasong kidnapping for ransom, murder, illegal possession of firearms and explosives sa korte dito sa Pilipinas. Bukod kay Manatad, kinasuhan rin sa District of Columbia sina Khadafi Janjalani, Isnilon Hapilon, Aldam Tilao, Jainal Antel Sali Jr., Hamsiraji Sali, Wahar Opao, Bakkal Totoni Hapilon at Abdul Azzam Ngaya. Darating naman sa bansa ang ilang ahente ng Federal Bureau of Investigation (FBI) upang kilalanin ang mga ito na sangkot rin sa pagdukot sa mag-asawang Gracia at Martin Burnham. Kaugnay nito, sinabi naman ni acting Justice Secretary Merceditas Gutierrez na hindi maaaring ipa-extradite patungong Amerika si Manatad dahil nasa kamay ng hukuman ng Pilipinas ang kasong kriminal laban sa naturang Abu kumander. Sinabi ni Gutierrez na anumang hakbangin nila ay kailangang may permiso ng hukuman kaya hindi ito maaaring desisyunan na lamang kaagad ng DOJ. Tinukoy ng DOJ ang nakasaad sa batas na sa oras na hawakan ng hukuman ang isang kaso, kriminal man o sibil, ay kailangang may leave of court o pahintulot mula sa hukuman na naglilitis sa naturang kaso kung ito ay magbibigay ng permiso sa isang kahilingan o hindi. Ang Pasig City Regional Trial Court ang may hawak sa nasabing kaso. (Ulat nina Danilo Garcia/Grace dela Cruz)</body>
<link>http://www.philstar.com/Article.aspx?articleId=245561&amp;publicationSubCategoryId=92</link>
</article>
<article>
<title>3-araw Lenten retreat ni Erap aprub sa Sandiganbayan</title>
<author>Malou Rongalerios</author>
<date>
<month>April</month>
<day>07</day>
<year>2004</year>
</date>
<body>Magmimistulang gloria kay dating Pangulong Joseph Estrada ang pagdiriwang ng Lenten season matapos pagbigyan kahapon ng Sandiganbayan ang kahilingan nitong makapag-retreat sa kanyang rest house sa Tanay, Rizal. Sa dalawang pahinang resolusyon, pinayagan ng korte na lumabas ng kulungan para makapagnilay-nilay si Estrada sa loob ng 3-araw simula April 8, Huwebes Santo hanggang April 10, Sabado de Gloria. Ayon sa korte, isang kaugalian na ng mga Katoliko at ng lahat ng Kristiyano na magdasal tuwing Semana Santa kaya walang dahilan upang hindi pagbigyan ang dating pangulo dahil hindi naman kumontra ang prosekusyon. Inatasan ng korte ang mga pulis na nagbabantay sa dating pangulo na dalhin ito sa kanyang rest house na kalapit lamang ng Camp Capinpin sa ganap na alas-8 ng umaga sa Huwebes, at ibalik sa kanyang kulungan sa Abril 10 bago sumapit ang alas-5 ng hapon. Nauna rito, inireklamo ng dating presidente ang kawalan ng tubig sa kanyang kulungan kaya hiniling din nito na makapunta sa kanyang rest house kahit sa loob lamang ng dalawa hanggang tatlong oras. (Ulat ni Malou Rongalerios)</body>
<link>http://www.philstar.com/Article.aspx?articleId=245567&amp;publicationSubCategoryId=92</link>
</article>
<article>
<title>6 partylists pinababasura ang kandidatura</title>
<author></author>
<date>
<month>April</month>
<day>07</day>
<year>2004</year>
</date>
<body>Isang kilos-protesta na kumakalaban sa kapwa nila partylist ang isinagawa kahapon ng grupong Alliance for Nationalism and Democracy (ANAD) sa harapan ng Comelec upang kalampagin na rin ang nasabing ahensiya ng pamahalaan hinggil sa alegasyon ni National Security Adviser Norberto Gonzales na ginagamit lamang na front ng mga rebelde ang may anim na partylist groups. Ayon sa tagapagsalita ng ANAD na si Chito Herbalindo, sinabi nito na kailangang seryosohin ng Comelec ang ginawang pagbubunayg ni Gonzales na may kaugnayan sa New Peoples Army (NPA) ang mga grupong Bayan Muna, Anakpawis, Anak ng Bayan, Gabriela, Migrante at Bangsamoro. Aniya, dapat na maibestigahan at alamin ng Comelec na posibleng may koneksiyon ang mga nabanggit na partylist na kasalukuyang tumatakbo sa halalan sa Mayo 10 sa mga rebeldeng kalaban ng pamahalaan. Gayunman, itinanggi ni Herbalindo na bagaman kumakampi sila kay Gonzales ay may motibong pulitikal ang kanilang ginagawang paghayag ng suporta sa nabanggit na NSC adviser. Tahasang ibinunyag ni Herbalindo na pitong lider na ng ANAD ang napatay ng CPP-NPA kaya dapat lang na alisin o ibasura ang kandidatura ng anim na partylists. Nauna rito, ibinulgar ni Gonzales ang paggamit umano ng CPP-NPA sa Countrywide Development Fund (CDF) o pork barrel ng mga nakaupong partylist representatives na lalong nagpapalakas sa makakaliwang sektor. Kaugnay nito, pumalag si Bayan Muna Rep. Satur Ocampo na akusasyon ni Gonzales na may kaugnayan sila sa NPA. Pinayuhan ni Ocampo si Gonzales na dapat itong manahimik kung wala rin lamang siyang sapat na basehan sa kanyang paratang. (Ellen Fernando)</body>
<link>http://www.philstar.com/Article.aspx?articleId=245573&amp;publicationSubCategoryId=92</link>
</article>
<article>
<title>2 'sweetheart deals' pinatitigil ni Tatad</title>
<author>Rudy Andal</author>
<date>
<month>April</month>
<day>07</day>
<year>2004</year>
</date>
<body>LA TRINIDAD, Benguet - Iginiit kahapon ni KNP senatorial candidate Francisco &amp;quot;Kit&amp;quot; Tatad kay Pangulong Arroyo na ipatigil ang pagpapatupad ng dalawang &amp;quot;sweetheart deals&amp;quot; nito sa bail out ng Maynilad Waters Inc. at pagkakaloob ng full control sa 81-kilometer North Expressway sa First Philippine Infrastructure Development Corp. na kapwa pag-aari ng Lopez family Sinabi ni Tatad na hindi pa huli ang lahat para kay Pangulong Arroyo na ipahinto ang bail out sa P18 bilyong utang ng Maynilad at ang pagreregalo sa FPDIC upang kontrolin ang North Luzon Expressway kung saan ay kikita naman ang Lopez ng P432 bilyon sa loob ng 30 taon. Aniya, maliwanag na highway robbery sa grand scale ang pinasok na ito ng Pangulo at dapat patunayan niyang wala siyang kinalaman dito dahil plunder case ang posibleng bagsakan niya kung hindi magbabago ang kanyang isip na ipahinto ang dalawang &amp;quot;sweetheart deals&amp;quot; na ito sa Lopez family. (Ulat ni Rudy Andal)</body>
<link>http://www.philstar.com/Article.aspx?articleId=245578&amp;publicationSubCategoryId=92</link>
</article>
<article>
<title>DepEd official dinedo sa campus</title>
<author>Joy Cantos at Ed Casulla</author>
<date>
<month>April</month>
<day>08</day>
<year>2004</year>
</date>
<body>Nabahiran ng dugo ang isang masayang graduation ceremony sa elementarya makaraang pagbabarilin hanggang sa mapatay ang isang district supervisor ng Department of Education (DepEd) na panauhing pandangal sa pagtitipon sa Placer, Masbate kamakalawa. Nakilala ang biktima na si Floro Casas, 56, school district supervisor ng Placer West District at residente ng Masbate City. Sa ulat na nakalap kahapon sa tanggapan ni PNP Chief P/Director Gen. Hermogenes Ebdane Jr., ang insidente ay naganap dakong alas-8 ng gabi sa loob ng compound ng Celera Elementary School sa Brgy. Villa Inocencio. Nabatid na matapos ang graduation ay tumuloy ang biktima sa kanyang opisina upang pirmahan ang mga mahahalagang mga papeles hanggang sa ito ay pasukin ng apat na di kilalang mga lalaki na armado ng kalibre .45 baril at pagbabarilin ang biktima. Mabilis na nagsitakas ang mga salarin patungo sa direksiyon ng Bgy. Daraga ng naturang bayan matapos masigurong patay na ang biktima. Bunga ng pangyayari ay nabulabog ang mga magulang, estudyante, guro at iba pang panauhin sa nasabing eskuwelahan na nagpanakbuhan sa matinding takot. Narekober sa pinangyarihan ng krimen ang anim na basyo ng bala ng kalibre .45. Kasalukuyan pang inaalam ng mga awtoridad ang tunay na motibo sa pagpatay. (Ulat nina Joy Cantos at Ed Casulla)</body>
<link>http://www.philstar.com/Article.aspx?articleId=245657&amp;publicationSubCategoryId=92</link>
</article>
<article>
<title>Gonzales may death threats na sa NPA</title>
<author>Joy Cantos</author>
<date>
<month>April</month>
<day>08</day>
<year>2004</year>
</date>
<body>Nakahanda ang Philippine National Police (PNP) na bigyan ng security escort si National Security Adviser Norberto Gonzales matapos itong makatanggap ng sunud-sunod na death threats mula sa hanay ng New Peoples Army (NPA) makaraang irekomenda nito sa Comelec na idiskuwalipika ang anim na partylist groups na nagsisilbi lamang umanong front ng naturang rebeldeng komunista. Kabilang dito ang Bayan Muna, Anak ng Bayan, Gabriela, Migrante Suara Bangsamoro at Anakpawis. Bukod sa NPA, isa rin umanong opisyal ng National Democratic Front (NDF) ang nagbanta kay Gonzales na luluray-lurayin ang katawan nito. Nauna nang ibinulgar ni Gonzales na nilulustay ng nasabing mga partylist groups ang kanilang mga pork barrel funds o countrywide development fund (CDF) upang isuporta sa NPA. Iginiit naman ni PNP chief Gen. Hermogenes Ebdane na tungkulin nilang proteksiyunan ang sinumang indibidwal na nakakatanggap ng mga pagbabanta sa kanilang buhay. Sa kasalukuyan ay hinihintay na lamang ng PNP na pormal na magsumite ng request si Gonzales bago ito tuluyang bigyan ng police escorts. Suportado ng liderato ng PNP ang hakbang ni Gonzales na ipadiskuwalipika ang nabanggit na mga partylist groups at nakahanda silang tumulong sa imbestigasyon gayundin sa pagkalap ng ebidensiya para mapagtibay ang kaso laban sa naturang mga partylist. (Ulat ni Joy Cantos)</body>
<link>http://www.philstar.com/Article.aspx?articleId=245670&amp;publicationSubCategoryId=92</link>
</article>
<article>
<title>Anak ni Trillanes namatay</title>
<author>Rudy Andal</author>
<date>
<month>April</month>
<day>08</day>
<year>2004</year>
</date>
<body>FORT DEL PILAR, Baguio City - Nabalutan ng lungkot ang ibinigay na anim na araw na kalayaan ng Makati City Regional Trial Court kay Lt. Senior Grade Antonio Trillanes IV nang masawi nitong Martes Santo ang bagong panganak nilang sanggol. Pansamantalang nakalabas ng kulungan si Ltsg. Trillanes sa ISAFP compound matapos itong payagan ni Judge Oscar Pimentel ng Makati RTC na makapiling ang kanyang bagong panganak na asawang si Capt. Arlene Orejana-Trillanes at tuloy madalaw ang maysakit nilang anak na si Allan Andrew , 21-day-old, sa St. Louis University Hospital sa lungsod na ito. Kasama ang kanyang military escorts at kanyang misis ay dinalaw ni Trillanes noong Lunes ang sanggol na isinilang noong Marso 16. Nabatid na pagkapanganak sa sanggol ay hindi na ito pinayagang makalabas ng nursery dahil sa natuklasang mayroon itong acquired pnuemonia with primary complex base sa pagsusuri ng pediatrician nitong si Dra. Agnes Bautista. Napalitan ng kalungkutan ang natamong pansamantalang kalayaan ni Trillanes ng dalawin nilang mag-asawa kamakalawa ng hapon ang kanilang anak sa nursery at mabatid na patay na ito. Ibinurol ang sanggol sa PMA chapel sa loob ng kampong ito at takdang i-cremate sa Lunes. Matatandaang ikinulong si Trillanes at iba pang kasapi ng Magdalo group at kinasuhan ang mga ito ng mutiny. Walang piyansang ibinigay ang korte para sa mga opisyal na namuno sa pag-aaklas. (Ulat ni Rudy Andal)</body>
<link>http://www.philstar.com/Article.aspx?articleId=245676&amp;publicationSubCategoryId=92</link>
</article>
<article>
<title>Kahit wala si GMA at FPJ: Presidential debate tuloy</title>
<author>Ellen Fernando</author>
<date>
<month>April</month>
<day>08</day>
<year>2004</year>
</date>
<body>Sa kabila ng pormal na pahayag ni Pangulong Arroyo na hindi na siya sasali sa presidential debate, sinabi kahapon ng Parish Pastoral Council for Responsive Voting (PPCRV) at Commission on Elections (Comelec) na tuloy pa rin ang debate sa Abril 13. Ayon sa PPCRV, isang poll watching group na accredited ng Comelec na bagaman umatras sa debate ang Pangulo na unang nagsabing sasali lamang siya sa presidential debate kung haharap si Fernando Poe, Jr. Nauna na ring nagsabi ang kampo ni FPJ na hindi siya interesado sa debate kaya hindi rin ito makikiisa. Hinamon naman ni independent presidential candidate Panfilo Lacson si Pangulong Arroyo na dapat humarap ang huli sa debate dahil marami itong dapat na ipaliwanag at sagutin sa publiko hinggil sa paglustay nito sa mga pondo ng bayan kabilang na ang kontrobersiyal na pagpapagawa nito ng maanomalyang Diosdado Macapagal Boulevard. Sinabi ni Lacson na kung hindi haharap ang Pangulo sa debate ay hindi na rin siya sasali. Tanging sina Eddie Villanueva at Raul Roco lamang ang matapang at nagpahayag ng kanilang kumpirmasyon na dadalo sa debate. Gayunman, umaasa pa rin ang PPCRV na sa mga darating na araw ay magbabago ang isip nina Arroyo, FPJ at Lacson. Ang presidential debate na inorganisa ng PPCRV at Comelec ay ie-ere sa Radio Mindanao Network (RMN), Radio Veritas at mapapanood sa ABC 5 na gagawin sa Westin Philippine Plaza ng nasabing araw. Ang oras na nakalaan para sa opening remarks, speech, summation at interpolation sa mga hindi dadalong presidential candidates ay paghahatian at gagamitin ng mga kandidatong sasali sa debate. (Ulat ni Ellen Fernando)</body>
<link>http://www.philstar.com/Article.aspx?articleId=245682&amp;publicationSubCategoryId=92</link>
</article>
<article>
<title>Pensiyon ng mga beterano ilalapit ni GMA kay Bush</title>
<author>Lilia Tolentino</author>
<date>
<month>April</month>
<day>08</day>
<year>2004</year>
</date>
<body>Ipinangako ni Pangulong Arroyo sa mga beteranong naninirahan sa bansa na lalakarin niya kay US President George W. Bush ang pagpapatibay ng isang batas na magbibigay sa kanila ng pensiyon. Sa isang talumpati sa paggunita kahapon sa Araw ng Kagitingan, sinabi rin ng Pangulo na magsesertipika siya ng isang urgent bill sa Kongreso na magkakaloob ng franking privileges sa Veterans Federation of the Philippines. Sinabi ng Pangulo na nararapat lamang na pagkalooban ng dagdag na mga benepisyo ang mga beterano ng digmaan dahil sila ang nananatiling tanglaw sa landas na tinatahak ng bansa. Inihayag ng Pangulo na sa loob ng maikling panahong panunungkulan niya sa liderato ng bansa, pinalakas ang simulan sa pag-aayos sa sistema ng Philippine Veterans Affairs Office (PVAO). Ngayon anya, mahigit nang 70% ang tumatanggap ng pensiyon sa pamamagitan ng direct bank remittances na mas mabilis at ligtas ang paghahatid kaysa kung idadaan sa koreo. &amp;quot;Inatasan din natin ang PVAO na pabilisin ang proseso ng aplikasyon ng mahigit sa 100,000 aplikasyon para patunayan ang kanilang serbisyo sa World War II. Inatasan din natin ang PVAO na linisin ang listahan ng kanilang mga beterano at siguruhin na tunay na mga beterano lamang ang makakatanggap ng benepisyo at pensiyon,&amp;quot; anang Pangulo. Dahil anya sa ginawang paglilinis sa listahan ng mga beterano, mahigit sa 7,000 mga pangalan ang natanggal sa listahan. Dahil anya sa programa ng pagtitipid sa pamahalaan mas malaking pondo ang mailalaan ngayon sa benepisyo ng mga beterano. Noon anyang nakaraang administrasyon, P31 bilyon lang ang laang pondo para sa mga beterano. Sa ilalim ng kanyang administrasyon, P40 bilyon ang ibinabayad sa pensiyon at iba pang benepisyo. (Ulat ni Lilia Tolentino)</body>
<link>http://www.philstar.com/Article.aspx?articleId=245685&amp;publicationSubCategoryId=92</link>
</article>
<article>
<title>Black propaganda sa Holy Week binatikos</title>
<author>Malou Rongalerios</author>
<date>
<month>April</month>
<day>08</day>
<year>2004</year>
</date>
<body>Mariing binatikos kahapon ni House Speaker for Visayas Raul Gonzalez ang patuloy na paggamit ng black propaganda ng oposisyon sa gitna nang panawagang ceasefire ng Malaca&amp;ntilde;ang bilang paggalang sa Semana Santa. Ginawa ni Gonzalez ang reaksiyon kaugnay sa full-page advertisement sa ilang pahayagan na nagsasabing corrupt umano ang administrasyon. Sinabi ni Gonzalez na dapat munang tingnan ng oposisyon ang dahilan kung bakit napatalsik sa puwesto si dating Pangulong Estrada bago sila gumawa ng akusasyon sa administrasyon. Ayon pa kay Gonzalez, maliwanag na hindi sumunod ang oposisyon sa panawagang &amp;quot;ceasefire&amp;quot; o paghinto muna sa pamumulitika ngayong holy week dahil itinaon nila dito ang pagpapalabas ng paid advertisements. Idinagdag pa nito na kung susuriing mabuti, ang oposisyon ang gumawa ng matinding pangungurakot sa bayan kaya nasipa sa puwesto ang kanilang lider na si Erap. Dapat din aniyang magtika muna ang mga miyembro ng oposisyon at pagsisihan ang kanilang mga nagawang kasalanan sa bayan. (Ulat ni Malou Rongalerios)</body>
<link>http://www.philstar.com/Article.aspx?articleId=245690&amp;publicationSubCategoryId=92</link>
</article>
<article>
<title>53 pumuga,8 todas</title>
<author>Joy Cantos</author>
<date>
<month>April</month>
<day>11</day>
<year>2004</year>
</date>
<body>Walo ang napatay, siyam ang nasugatan kabilang ang tatlong jailguards makaraang tumakas ang tinatayang may 53 preso na karamihan ay mga miyembro ng Abu Sayyaf Group (ASG) sa naganap na madugong Black Saturday jailbreak sa Basilan Provincial Rehabilitation Center sa Isabela City, Basilan kahapon ng umaga. Sa report na nakarating kahapon kay Philippine National Police (PNP) Chief P/Director Gen. Hermogenes Ebdane, Jr., naganap ang pagpuga sa nasabing piitan na matatagpuan sa Brgy. Sumagdang, Isabela City dakong alas-11 ng umaga. Gayunman, ayon kay Chris Puno, Public Information officer ng Basilan provincial government, tatlo pa lamang sa mga nasawing preso ang nakilala na sina Boy Flores, Siddir Ahmad at Mammud Indama. Lima sa napatay ay Abu Sayyaf. Dalawa naman sa tatlong nasugatang jailguards ay nakilala lamang sa mga apelyidong Tulama at Hassan. Ayon kay Basilan Provincial Police Office (PPO) Chief P/ Chief Supt. Servando Hizon, nagawang makaeskapo ng mga bilanggo na kinabibilangan ng mahigit 20 ASG at ilan pang mga kilabot na kriminal matapos na samantalahin ng mga ito ang pagrarasyon ng pagkain at agawan ng armas ang mga bantay. Lumilitaw sa pangunang imbestigasyon na isang dalaw ang nagpuslit umano ng isang kalibre .45 baril sa isa sa mga presong kasapi ng ASG na siya namang ginamit sa pagbaril sa jailguard hanggang sa magkaroon ng rambulan at tumulong na rin ang iba pang inmates sa pagkuyog sa kanilang mga bantay. Nabatid na isang alyas Abu Black ng ASG ang nanguna sa pumugang mga preso kung saan apat na matataas na kalibre ng armas na kinabibilangan ng M-203 grenade launcher at M16 rifles ang nagawa ng mga itong matangay sa kanilang pagtakas. Bunga nito ay nagkaroon ng putukan sa pagitan ng nasabing mga jailguards at nang tumatakas na mga preso. Naghiwa-hiwalay ng direksiyon ang mga preso at huling namataan sa Mangrove area sa Brgy. Kumalarang ng Isabela City kung saan muling nakipagpalitan ng putok sa tumutugis na pinagsanib na puwersa ng pulisya at mga elemento ng 1st Scout Ranger Battalion na nakapatay sa grupo ni ASG Commander Hamsiraji Salih noong nakaraang Huwebes. Pinaniniwalaan rin ayon pa sa mga opisyal na matagal ng plinano ng grupo ni Black ang pagpuga sa nasabing piitan. Sa isinagawang hot pursuit operations ay walo na sa mga pugante ang nadakip habang mahigit pa sa 30 ang pinaghahanap. Kaugnay nito, ipinag-utos na ni Gen. Ebdane na kunin buhay man o patay ang mga pugante bunga na rin ng pagiging mapanganib ng mga ito. Nangako rin si Ebdane na tutulong ang pulisya sa pagsasagawa ng imbestigasyon sa nangyaring jailbreak. Ang ASG na sangkot sa mga kasong murder at serye ng kidnap-for-ransom ay sinasabing may ugnayan sa mga dayuhang teroristang Jemaah Islamiyah (JI). (Ulat ni Joy Cantos)</body>
<link>http://www.philstar.com/Article.aspx?articleId=245788&amp;publicationSubCategoryId=92</link>
</article>
<article>
<title>Kaso ng rape tumaas</title>
<author>Malou Rongalerios</author>
<date>
<month>April</month>
<day>11</day>
<year>2004</year>
</date>
<body>Nais ng isang mambabatas na pigilin pa rin ang pagpapatupad ng death penalty sa bansa sa gitna ng ulat na tumaas ng 20 porsiyento ang kaso ng rape noong nakaraang taon kumpara noong 2002. Ayon kay Catanduanes Rep. Joseph Santiago, ang pagtataas ng bilang ng kaso ng rape sa bansa ay nagpapatunay lamang na walang kaugnayan sa paggawa ng krimen ang parusang kamatayan. Ang kabuuang bilang ng rape cases sa buong bansa ay umabot sa 3,084 noong nakaraang taon, mas mataas ng 492 o 20 percent kumpara sa 2,592 na naitala noong 2002. Base na rin sa National Police figures, may naiulat na siyam na rape cases bawat araw noong 2003, mas mataas kumpara sa 7 kaso bawat araw noong 2002. &amp;quot;Ibig sabihin, hindi talaga natatakot sa death penalty ang mga kriminal,&amp;quot; ani Santiago. Hindi na aniya mahalaga kung hindi pa rin ibabasura ng susunod na Kongreso ang Death Penalty Law pero kailangan pa ring magkaroon ng moratorium sa pagpapatupad nito. Marami na rin anyang bansa sa mundo ang mayroong death penalty pero hindi nila ito ipinatutupad at inilalaan lamang sa mga worst offense katulad ng treason o war crimes. Sa 3,084 rape cases na naiulat noong nakaraang taon, 384 dito o 13% ay naiulat sa Metro Manila. Ang National Capital Region ang nakapagtala nang pinakamataas na bilang ng rape cases, na sinundan ng Southern Tagalog na may 408 na kaso. (Ulat ni Malou Rongalerios)</body>
<link>http://www.philstar.com/Article.aspx?articleId=245800&amp;publicationSubCategoryId=92</link>
</article>
<article>
<title>Pagkain ang kailangan sa Mindanao,hindi bala at baril</title>
<author>Malou Rongalerios</author>
<date>
<month>April</month>
<day>11</day>
<year>2004</year>
</date>
<body>Muling iginiit kahapon ni Maguindanao Rep. Didagen Dilangalen na hindi gamit pandigma kundi pagkain ang kailangan ng mga mamamayang Muslim sa Mindanao. Ayon kay Rep. Dilangalen, patuloy ang kahirapan at kaguluhan na nagaganap sa Mindanao at dapat itong maging prayoridad ng gobyerno. Naka-sentro aniya sa usapin ng insurgency o giyera ang suportang ibinibigay ng pamahalaan sa Mindanao sa halip na mga proyektong pangkabuhayan. &amp;quot;May giyera sa Mindanao dahil sa kahirapan, corruption at pagsasamantala. Unahin nila ang pagkain para sa mga mamamayang Muslim, hindi iyong mga helicopter, bala, baril at kanyon,&amp;quot; ani Dilangalen. Ang pagsulpot aniya ng mga MNLF, MILF, Abu Sayyaf at iba pang grupong rebelde ay repleksiyon lamang na talamak ang kahirapan at pagsasamantala na kanilang nararanasan. Matatapos lamang ang giyera sa Mindanao kung seryoso at totoong ipatutupad ang kaunlaran sa rehiyon at tatapusin ang malalang corruption at pagsasamantala sa mamamayang Muslim. Magugunitang kamakailan lamang sa pakikipagpulong ni US Secretary of State Colin Powell kay Foreign Affairs Sec. Delia Albert, siniguro nito ang pagbibigay ng 20 helicopter na naunang ipinangako ni US Pres. George Bush kay Pangulong Arroyo para sa giyera sa Mindanao. (Ulat ni Malou Rongalerios)</body>
<link>http://www.philstar.com/Article.aspx?articleId=245807&amp;publicationSubCategoryId=92</link>
</article>
<article>
<title>PGMA at Yaya nagkita</title>
<author>Lilia Tolentino</author>
<date>
<month>April</month>
<day>11</day>
<year>2004</year>
</date>
<body>Makabagbag-damdamin ang naging pagkikitang muli nina Pangulong Arroyo at kaniyang dating yayang si Caway Alawas sa isang proclamation rally na ginanap kahapon sa Bontoc, Mountain Province. Lumuluhang niyakap ni Alawas, mahigit 70-anyos na, ang Presidente na nooy 4-anyos pa lamang ng kaniyang alagaan sa Iligan City. Maging si Pangulong Arroyo ay halos maiyak rin sa tuwa nang makita ang dating yaya na ngayon ay mayroon ng karamdaman. Si Yaya Alawas ay taga-Bunya Patduyan, Mountain Province at ng malaman nitong magtutungo sa Bontoc ang Presidente ay nagpasama siya sa isang lokal na opisyal para makita ang dati niyang alaga sa loob ng 40 taon. Nabatid na ang yumaong dating Pangulong Diosdado Macapagal ang personal na kumuha kay Alawas para siyang mag-alaga sa kaniyang anak nang manirahan ito sa Iligan City kasama ang kaniyang tiyahin. (Ulat ni Lilia Tolentino)</body>
<link>http://www.philstar.com/Article.aspx?articleId=245813&amp;publicationSubCategoryId=92</link>
</article>
<article>
<title>'Isang Iskolar Bawat Pamilya' ilulunsad</title>
<author>Lilia Tolentino</author>
<date>
<month>April</month>
<day>11</day>
<year>2004</year>
</date>
<body>Ilulunsad ngayong araw ni Pangulong Arroyo sa Bi&amp;ntilde;an, Laguna ang kanyang huling programang pang-edukasyon bilang regalo sa mamamayan sa &amp;quot;Linggo ng Pagkabuhay&amp;quot;. Ang &amp;quot;Isang Iskolar Bawat Pamilya&amp;quot; ay naglalayong mabigyang pagkakataon ang isang anak ng bawat mahirap na pamilya para makapag-aral sa kolehiyo kundi man sa vocational school. Sa programang ito, sinabi ng Pangulo na mabibigyan ng pag-asa ang milyun-milyong mahihirap na estudyante na ang pamilya ay walang kakayahang sila'y paaralin. Ayon kay Presidential Deputy Spokesman Ricardo Saludo, sa ilalim ng programa ang bawat mahirap na pamilya ay bibigyan ng pagkakataon makapagpasok ng isa sa kanilang mga anak para sa apat na taong kurso o dalawang taong pag-aaral sa vocational school. Ang mga mapipiling estudyante para kumuha ng kurso sa kolehiyo ay mag-aaral sa alinmang kolehiyo at unibersidad sa ilalim ng Commission on Higher Education. Ang nagnanais na kumuha ng 2-taong kursong vocational ay mag-aaral naman sa mga paaralang nasa ilalim ng Technical Education and Skills Authority o TESDA. Sa okasyong gaganapin ngayong hapon sa Bi&amp;ntilde;an 1,000 mahirap na pamilya ang bibigyan ng certificate ng scholarship. Isang executive order ang nakatakdang lagdaan ngayon ng Pangulo para sa implementasyon ng programang ito. (Ulat ni Lilia Tolentino)</body>
<link>http://www.philstar.com/Article.aspx?articleId=245818&amp;publicationSubCategoryId=92</link>
</article>
<article>
<title>Solon nangmaltrato ng tabloid fotog</title>
<author>Malou Rongalerios</author>
<date>
<month>April</month>
<day>11</day>
<year>2004</year>
</date>
<body>Binatikos ng media ang ginawa umanong pagmaltrato ni Nueva Ecija Congressman Raul Villareal sa isang tabloid photographer na hindi na nagpabanggit ng pangalan, na ayon sa ilang nakasaksing mediamen ay wala sa kalingkingan ng sinapit ni GMA-7 reporter Sandra Aguinaldo sa kamay ni presidential aspirant Fernando Poe, Jr. Naganap mismo ang insidente sa loob ng Kamara kamakailan. Napag-alaman na hindi umano nagustuhan ni Cong. Villareal nang kunan siya ng larawan ng naturang tabloid fotog kaya nagsisigaw ito at sinabihan ang huli ng &amp;quot;Bakit mo ako kinukunan ng litrato, ipapa-ambush mo ba ako?&amp;quot; na ikinagulat hindi lamang ng mga nakasaksing mediamen kundi pati ng ibang kongresista. Hindi pa umano nakuntento si Villareal, inutos nito sa mga security personnel ng Kamara na agawin ang camera at sirain ang film bago ipinakaladkad nito sa mga security personnel palabas ng committee room ang photographer para isailalim sa interogasyon sa barracks. Sa naturang pangyayari, naging bingi umano si Villareal sa pagdepensa ng ibang taga-media na nakasaksi sa pangyayari. Matapos ang naturang insidente, walang naging paliwanag o paghingi ng paumanhin si Villareal sa nagawa niyang maling pagtrato sa fotog. Si Villareal ay nag-aambisyong maihalal muli ng kanyang mga ka-distrito sa Nueva Ecija. (Ulat ni Malou Rongalerios)</body>
<link>http://www.philstar.com/Article.aspx?articleId=245821&amp;publicationSubCategoryId=92</link>
</article>
<article>
<title>Noli de Castro itutumba</title>
<author>Joy Cantos at Lilia Tolentino</author>
<date>
<month>April</month>
<day>12</day>
<year>2004</year>
</date>
<body>Kinumpirma kahapon ng Philippine National Police (PNP)-Intelligence Group na may seryosong banta sa buhay ni vice presidential candidate Noli de Castro. Ito ay kasunod nang pangamba ng kampo ni de Castro na puntirya ng mga kalaban sa pulitika ang kanyang buhay matapos makatanggap ang senador ng sunud-sunod na pagbabanta. Ang sunud-sunod na pagbabanta laban kay de Castro ay dumating matapos sumablay ang demolition job na inilunsad para pabagsakin ang kandidatura nito. Sinabi ng mga mapagkakatiwalaang source mula sa PNP Intelligence na may kinalaman ang nasabing mga pagbabanta sa pulitika. Kasalukuyang inaalam ngayon ng PNP, ang nasa likod ng nasabing pagbabanta, ngunit may paniniwala ang mga awtoridad na posibleng ang mga katunggali ni de Castro ang nasa likod ng mga banta. Matatandaan na naging mas mainit pa ang vice presidential race kesa sa presidential derby kamakailan matapos maglunsad ng smear drive ang mga kalaban ni Kabayan sa pulitika. Bukod sa mainit, naging marumi rin ang labanan sa pagka-bise presidente matapos maging below-the-belt at personalan ang pangangampanya ng mga kalaban ni de Castro. Napaulat na umabot na sa P22 milyon ang pondo para sa demolition job laban kay de Castro. Ngunit sa kabila nito, bumandera pa rin si de Castro sa pinakahuling resulta ng Social Weather Station (SWS) survey kung saan tinambakan nito ang kanyang pinakamahigpit na political rival na si Loren Legarda. Hindi naman nababahala si de Castro sa pinakahuling taktika ng kanyang mga kalaban para siguraduhin ang kanyang pagdapa sa vice presidential race. &amp;quot;Ang layunin ng mga death threat ay para hindi ako makagalaw. Kung papansinin ko ang mga ito, malalayo lamang ako sa taumbayan,&amp;quot; ani de Castro. Samantala, nagdagdag ng security aide si de Castro upang makasiguro sa kanyang kaligtasan. Samantala, huhubaran ng maskara ni Vice Presidential candidate Noli de Castro ang mga pulitikong hinihinala niyang may kagagawan sa pag-aakusa ng dalawang kritiko na umanoy hiningan niya ng lagay. Ayon sa kampo ni de Castro, naging matatag ang desisyon ng Senador na sampahan ng kasong libelo ang dalawang nag-akusa sa kanya matapos suportahan nina: Senadors Joker Arroyo, Francisco Pangilinan at Ralph Recto ang kanyang intensyon. Nagkakaisang sumusuporta ang tatlong Senador sa demandang isinampa ni de Castro para wasakin ang integridad nito. (Ulat nina Joy Cantos at Lilia Tolentino)</body>
<link>http://www.philstar.com/Article.aspx?articleId=245910&amp;publicationSubCategoryId=92</link>
</article>
<article>
<title>60 porsiyentong nagtapos sa kolehiyo walang trabaho</title>
<author>Edwin Balasa</author>
<date>
<month>April</month>
<day>12</day>
<year>2004</year>
</date>
<body>Tinatayang umaabot ng 60 porsyento ng mga bagong college graduate ang hindi makakapasok ng trabaho sa bansa at kakailanganin umanong mag-abroad kung ayaw nilang dumagdag ang bilang ng mga unemployed. Sa talaan ng Commission on Higher Education (CHED), aabot sa 375,715 ang bilang ng mga nagtapos sa school year 2003-2004. Umaabot naman sa 150,000 new graduates lamang ang inaasahan ng Dept. of Labor and Employment na makakapasok sa mga kompanya dito sa bansa, samantalang aabot sa 200,000 ang posibleng mangibang-bayan upang makahanap ng mapapasukan. Ayon kay Atty. Julito Vitriolo, acting executive director IV ng CHED, masyadong malaki ang bilang ng mga graduate ngayong taon at hindi kayang bigyan ng trabaho ng ibat ibang kumpanya sa bansa. Sinisisi rin nito ang ibang kumpanya dahil mas gusto pa ng mga ito na kumuha ng empleyado na may working experience o may special skills training kaysa kumuha ng mga fresh graduates. Sinabi rin ni Vitriolo na kailangang magkaroon ng koordinasyon ang CHED at DOLE upang mas lumaki ang tiyansa ng mga new graduates na makapasok ng trabaho. Hinihiling din ni Vitriolo na ibalik ng Kongreso ang P100 milyon budget para sa school employment &amp;quot;bridging program&amp;quot; na pinatigil noong 2002; malaki umano ang maitutulong ng programa upang mabawasan ang bilang ng mga unemployed graduates. (Ulat ni Edwin Balasa)</body>
<link>http://www.philstar.com/Article.aspx?articleId=245926&amp;publicationSubCategoryId=92</link>
</article>
<article>
<title>Oposisyon humingi na ng tulong kay Erap</title>
<author></author>
<date>
<month>April</month>
<day>12</day>
<year>2004</year>
</date>
<body>Tapos na ang anumang balakin na mag-kaisa sa iisang partido sina presidential aspirant Fernando Poe, Jr. at Panfilo Lacson matapos na tuluyang isara ng dating hepe ng PNP ang pintuan ng pakikipag-usap dahil sa magulo at kapos sa pondo ang oposisyong Koalisyon ng Nagkakaisang Pilipino (KNP), ito ang ibinulgar kahapon ni Surigao del Sur Rep. Prospero Pichay. Inihayag din ng chairman ng House Committee on National Nefense na nakipagkita ang oposisyon kay dating Pangulong Joseph Estrada noong nakaraang Martes upang humingi ng pondo sa pinatalsik na pangulo matapos na mabigo ang KNP na makakuha ng tulong pinansiyal mula sa mga negosyante. Aniya, bagamat niluluto pa rin ng mga alipores ni Estrada ang Poe-Lacson tandem, seryoso na ang huli na ituloy ang kanyang pangarap na makaupo sa Malaca&amp;ntilde;ang dahil nakikita nito na hindi kayang talunin ng aktor ang lumalakas na kandidatura ni Pangulong Arroyo. Kabilang umano sa mga nagpunta kay Estrada sa kulungan nito sa Camp Capinpin sa Tanay, Rizal ay sina: Senador Edgardo Angara, dating Caloocan Rep. Baby Asistio, dating Agrarin Reform Secretary Horacio &amp;quot;Boy&amp;quot; Morales at ang negosyanteng si Carmelo Santiago. &amp;quot;Ang pakay nila ay mamalimos kay Erap, anumang plano nila para sa kanilang manok ay walang saysay kung walang pera, kaya desperado na silang mamalimos kay Erap,&amp;quot; pahayag pa ni Pichay. (ULat ni Malou Rongalerios)</body>
<link>http://www.philstar.com/Article.aspx?articleId=245927&amp;publicationSubCategoryId=92</link>
</article>
<article>
<title>'Oplan checkmate' nabuking</title>
<author>Rudy Andal</author>
<date>
<month>April</month>
<day>12</day>
<year>2004</year>
</date>
<body>Nabuko ang plano ng administrasyon na masiguro ang panalo ni Pangulong Arroyo sa darating na May 10 elections sa pamamagitan ng kanilang oplan Checkmate. Sa 3-pahinang dokumento, nakasaad sa oplan Checkmate na matatalo si KNP standard-bearer Fernando Poe Jr. o Da King tulad sa larong chess kung saan ang dapat magwagi ay ang &amp;quot;Queen&amp;quot; na si Pangulong Arroyo sa darating na eleksyon. Nakasaad pa sa dokumento, ang dirty tricks department ng Malaca&amp;ntilde;ang, ang gagawa ng oplan checkmate upang maging kapani-paniwala sa taumbayan at maging sa international community na talagang mananalo si GMA ay kakapitalin ng mga ito ang paghingi ng debate kay FPJ na aayawan naman ng KNP presidential bet pati ang mga kahinaan nito tulad ng kawalan ng sapat na kakayahan at karanasan sa pulitika. &amp;quot;In the biggest chess game of all, the Queen must prevail. Da King must fall. Thus, Oplan Checkmate,&amp;quot; nakasaad pa sa 3-pahinang dokumento. Kasama sa game plan na ito ang paghahanda ng pamahalaan sa posibleng pag-aaklas ng mga Poe supporter sa sandaling matalo ito sa darating na May 10 elections. &amp;quot;We must focus on his personal weaknesses while emphasizing the strength of our candidate. His lack of credentials must be made known and discussed by all so that even those who idolize him will start doubting his ability to lead,&amp;quot; sabi pa sa dokumento. Dapat lumitaw na ang kandidato ng administrasyon ang mangingibabaw sa pamamagitan nang pangungulit sa debate kay FPJ na siguradong tatanggihan nito at ang pagpapalabas ng mga political surveys kung saan si GMA ang mangunguna sa tulong ng kanilang mga kasabwat na media outfits. &amp;quot;With media behind us, the surveys will prepare the voters, the foreign diplomatic corps and the business community from an inevitable administration sweep,&amp;quot; dagdag pa sa dokumento. Nakasaad din sa oplan checkmate na palusutin sa darating na eleksyon ang ilan sa senatorial candidates ng KNP tulad nina: Sen. Juan Ponce Enrile, Alfredo Lim, Jinggoy Estrada, Ernesto Maceda at Sen. Aquilino Pimentel Jr. upang hindi na makiisa sa magiging protesta ng matatalong si FPJ at running-mate nitong si Sen. Loren Legarda. (Ulat ni Rudy Andal)</body>
<link>http://www.philstar.com/Article.aspx?articleId=245938&amp;publicationSubCategoryId=92</link>
</article>
<article>
<title>Mayor,13 pa dinukot ng NPA</title>
<author>Joy Cantos, Arnell Ozaeta at Ed Amoroso</author>
<date>
<month>April</month>
<day>13</day>
<year>2004</year>
</date>
<body>Namayani ang tensiyon sa Pola, Oriental Mindoro matapos ihostage sa loob ng apat na oras ng 30 miyembro ng mga rebeldeng New Peoples Army (NPA) ang 14 katao kabilang ang mayor dito dahil sa hindi umano pagbabayad ng permit to campaign fees. Agad namang pinalaya sina Pola Mayor Alex Arenas, Vice Mayor Arturo &amp;quot;Rocky&amp;quot; Martinez at ang 8 konsehal nito na dinukot nitong nakaraang Linggo. Habang isinusulat ang balitang ito ay bihag pa rin ang tatlong security escorts ni Arenas na kinilalang si PO1 Ronald Reanzares at dalawang Army na sina Pfc. Michael Rapades at Pfc. Rommel Javier. Base sa imbestigasyon, hinarang umano ng tinatayang 30 rebelde na mula sa Lucio de Guzman Command sa pamumuno ng isang alyas Ka Hari ang grupo ni Arenas dakong alas-2 ng hapon noong nakaraang Linggo habang silay nangangampanya sa Barangay Campamiento. Sa isang radio interview kay Arenas, inamin nito na ang pagtanggi niyang magbayad ng P300,000 campaign fees sa mga rebeldeng aktibong kumikilos sa nasabing lugar ang dahilan ng pagbihag sa kanila. &amp;quot;Sinulatan nga nila (NPA) ako tungkol sa PTC pero hindi ko nabigyan ng pansin. Ako talaga ang hanap nila, nagpapasalamat naman ako at hindi nila kami sinaktan at iginalang pa rin nila ang aking pagka-mayor,&amp;quot; sabi ni Arenas. Gayunman, naibaba sa P200,000 ang nasabing demand at pinalaya ng mga rebelde ang alkalde at siyam na kasama makalipas ang apat na oras subalit nananatiling bihag ang tatlo nitong security escorts na hindi umano pakakawalan hanggat hindi nila napapasakamay ang nasabing halaga. Sa kasalukuyan ay nagdidelihensiya pa umano ang alkalde para makalikom ng P200,000 para sa kaligtasan ng kanyang mga escort. &amp;quot;Alam naman po ninyo ang buhay dito sa aming lugar ay napakahirap at hindi ganoon kadaling kumita ng pera,&amp;quot; ayon pa kay Arenas. Kaugnay nito, hinamon naman ng AFP ang mga partylist groups tulad ng Bayan Muna at Anakpawis na nauna nang pinaratangang supporters ng NPA na tuligsain ang hindi makataong ginawa ng mga rebelde. Si Arenas ay isang reelectionist sa ilalim ng Liberal Party. (Ulat nina Joy Cantos, Arnell Ozaeta at Ed Amoroso)</body>
<link>http://www.philstar.com/Article.aspx?articleId=246021&amp;publicationSubCategoryId=92</link>
</article>
<article>
<title>Debate nina Roco at Bro. Eddie ngayon na</title>
<author>Ellen Fernando</author>
<date>
<month>April</month>
<day>13</day>
<year>2004</year>
</date>
<body>Inaasahang magiging mainit ang paghaharap nina dating DepEd Sec. Raul Roco at Bro. Eddie Villanueva sa itinakdang presidential debate ngayong gabi sa Westin Philippine Plaza sa Pasay City. Ayon kay Gerry Zorilla, tagapagsalita ni Villanueva, handang-handa na ang pambato ng Bangon Pilipinas party sa naturang debate na inorganisa ng Parish Pastoral Council for Responsible Voting (PPCRV) at Comelec kasunod ng kanyang pagkumpirma na makakarating ito. Tanging sina Villanueva at Roco ang naging matapang na haharap sa debate na ang pangunahing layunin ay i-educate ang mga botante para sa pagpili ng kanilang kandidatong presidente sa May 10 elections. Umaasa pa rin ang PPCRV na magbabago ang desisyon nina Pangulong Arroyo, Fernando Poe, Jr. at Sen. Panfilo Lacson na tumangging makiisa sa debate. Dismayado naman ang ilang sektor sa naging asal-bata nina Arroyo, FPJ at Lacson na huwag sumali sa balitaktakan dahil lamang sa katuwiran na kapag hindi sisipot ang isa sa kanilang tatlo ay hindi na rin dadalo ang iba. Sa memorandum of agreement (MOA) na nilagdaan ng kampo ng limang nabanggit na presidentiables at PPCRV, tatlong oras ang debate na magsisimula bandang alas-6:30 ng gabi hanggang alas-9:30 ng gabi. Ang dalawang oras at 10-minuto dito ay para sa debate proper, opening statements at summation statements para sa lahat ng kandidato at ang natitirang 50 minuto ay para sa program intervals at breaks. Ilan sa mga alituntunin ng debate ay ang paglalaan ng oras na limitado sa bawat presidential candidates. Bibigyan ng 2-minuto ang bawat kandidato para sa opening statements bago magsimula ang debate at isang minuto para sa summation statements matapos ang debate. Matapos ito, may 3 rounds sa kabuuang debate na tumatalakay sa tatlong &amp;quot;areas of concern&amp;quot; ng national elections gaya ng pang-ekonomiya, pampulitika at pang-sosyal. Bawat round ay magsisimula sa isang minutong paliwanag ng parameters at issues. Si Dr. Jose Abueva, pangulo at founder ng Kalayaan College at past president ng University of the Philippines ang magsisilbing debate moderator. Dahil sa hindi sisipot ang tatlong kandidato, sinabi ng PPCRV na ibibigay ang lahat ng oras na inilaan sa kanila para gamitin nina Roco at Villanueva. (Ulat ni Ellen Fernando)</body>
<link>http://www.philstar.com/Article.aspx?articleId=246033&amp;publicationSubCategoryId=92</link>
</article>
<article>
<title>Jawo umalma sa 'catering syndicate'</title>
<author></author>
<date>
<month>April</month>
<day>13</day>
<year>2004</year>
</date>
<body>Mas lalo pang lumawak ang hidwaan ng kampo ng K4 coalition matapos madiskubre ni Senador Robert Jaworski na maging ang &amp;quot;catering syndicate&amp;quot; ay ginamit na rin para ihulog ang kanyang kandidatura bilang reelectionist senator. Ayon kay Jaworski, nakasisiguro siyang walang kinalaman si Pangulong Arroyo sa grupong kumikilos sa loob ng K4 para sirain ang kanyang kandidatura kaya wala sa kanyang planong umalis sa partido. Sinabi ni Jaworski na isang &amp;quot;pakulo&amp;quot; rin ang inilunsad laban sa kanya sa pamamagitan ng paglutang ng ilang complainant mula sa catering business Inilabas sa showbiz program na The Buzz sa ABS-CBN ang umanoy pagrereklamo ng isang negosyante sa isang ginang na nagpakilalang inutusan ni Jaworski na magka-cater para sa 2,000 katao. Ayon sa reklamo, binigyan ng catering service ng P2,000 komisyon ang nagpakilalang middle man para sa naturang transaksiyon sa kabila ng hindi nagberipika sa opisina ni Jaworski. &amp;quot;Masyadong malisyoso dahil alam naman natin na hindi ka basta dapat magbigay ng pera sa isang taong minsan mo lang nakita o nakausap, lalo na kung masyadong malaking negosyo ang gustong ipasok sa iyo,&amp;quot; sabi pa ni Jaworski. Kaugnay nito, binalaan ng senador ang mga black propagandista para ibagsak ang kanyang kandidatura na tumigil sa ganitong pagkilos dahil nagbibigay ito ng masamang reputasyon sa pulitika. Sinabi ni Jaworski na kahit sino at kahit kailan ay wala siyang inutusan para magpareserba sa catering services kaya binalaan niya ang mga negosyante na huwag magpaloko sa sindikatong kumikilos. (UIat ni Rudy Andal)</body>
<link>http://www.philstar.com/Article.aspx?articleId=246038&amp;publicationSubCategoryId=92</link>
</article>
<article>
<title>US concern dapat lang - Barbers</title>
<author>Rudy Andal</author>
<date>
<month>April</month>
<day>13</day>
<year>2004</year>
</date>
<body>Inihayag kahapon ni reelectionist Senator Robert Barbers na hindi dapat palakihin ang inisyung travel advisory ng Estados Unidos sa Pilipinas kasunod ng pagkakatakas ng may 53 bilanggo sa Basilan Provincial Jail na karamihan ay mga Abu Sayyaf. &amp;quot;I think we should take the advice of the US Embassy if the reports were true, on a positive note instead of taking it negatively,&amp;quot; ani Barbers, tagapangulo ng Senate committee on public order and illegal drugs. Sinabi ni Barbers, dating kalihim ng DILG na ang banta ng terorismo ay tunay at ang pagiging maingat at mapagmanman laban sa panganib ay isang obligasyon ng estado na protektahan ang mamamayan. Nilinaw ng Mindanao solon na ang pangunahing makikinabang sa matagumpay na operasyon sa pagtugis sa mga terorista ay ang mga mamamayan at hindi ang Amerika. &amp;quot;I believe that the US government is just as concerned as us in the fight against terrorism. We have to address this problem on terrorism on a global perspective and I believe that we are successful in trying to neutralize the Abu Sayyaf,&amp;quot; dagdag pa ni Barbers, pangunahing may-akda ng terror bill. (Ulat ni Rudy Andal)</body>
<link>http://www.philstar.com/Article.aspx?articleId=246049&amp;publicationSubCategoryId=92</link>
</article>
<article>
<title>Naval blockade sa Basilan</title>
<author>Lilia Tolentino</author>
<date>
<month>April</month>
<day>13</day>
<year>2004</year>
</date>
<body>Naka-kordon na ang buong isla ng Basilan upang matiyak na mahuhuli ang mga nakatakas na bilanggo sa Basilan Provincial Jail na kinabibilangan ng mga bandidong Abu Sayyaf noong Sabado de Gloria. Ito ay matapos pumayag si Pangulong Arroyo na magsagawa ng &amp;quot;naval blockade&amp;quot; sa karagatan ng Basilan na hakbang para masigurong hindi makakalabas ng Basilan ang mga pugante. Sa report, mahigit kalahati na o 28 ang nasakote matapos sunud-sunurin ang manhunt operation sa mga ito at 25 na lamang ang tinutugis, siyam dito ay kumpirmadong mga Abu Sayyaf sa pangunguna ni Abu Black. Patuloy ang pagtugis sa mga pugante kasabay ng pag-amin ng pulisya na isang malaking kahihiyan at kapalpakan ang nangyaring pagpuga. Sa isang pahayag, pinahihinto naman ng Pangulo ang pagsisisihan sa isat isa ng mga ahensiya ng pamahalaan na responsable sa pangangalaga ng mga bilanggo sa mga piitan ng bansa. Ayon sa Pangulo, sa halip na magsisihan kailangang pagbutihin muna ang paghahanap at pagtugis sa mga pugante at saka na lutasin ang isyu kung sino ang dapat na managot sa pagkakatakas sa kulungan ng 53 katao, 8 dito ay napatay. Binigyang diin ng Pangulo na importanteng madakip muna ang mga nakatakas dahil banta sila sa pambansang seguridad. Ang pahayag ay ginawa ni Pangulong Arroyo kasunod ng pangamba ng mga testigo na maaaring manganib ang kanilang buhay sa paghihiganting maaaring gawin sa kanila ng mga takas na bilanggo dahil sa kanilang pagtestigo kontra sa mga ito. (Ulat ni Lilia Tolentino)</body>
<link>http://www.philstar.com/Article.aspx?articleId=246051&amp;publicationSubCategoryId=92</link>
</article>
<article>
<title>GMA lamang uli kay FPJ</title>
<author>Lilia Tolentino</author>
<date>
<month>April</month>
<day>13</day>
<year>2004</year>
</date>
<body>Nananatiling nakalalamang si Pangulong Arroyo ng 3 puntos laban sa mahigpit niyang katunggaling si Fernando Poe, Jr. sa pinakahuling survey ng Pulse Asia mula Marso 27 hanggang April 4, 2004. Base sa pre-election survey ng Pulse Asia mula sa 4,800 rehistradong botante, kung ang halalan ay ngayon na gagawin ang Pangulo ay makakapagtala ng 34% boto, samantala si FPJ ay 31%. Ayon sa resulta, bagaman maliit lang ang lamang ni Pangulong Arroyo kontra kay FPJ ito ang kauna-unahang lumamang ng ganitong puntos ang Presidente. Sa resulta ng poll survey noong Pebrero 2004, 31.9% si GMA at 31.7% si FPJ. Base pa rin sa pinakahuling resulta ng Pulse Asia, si Roco ay nakakuha ng 12%, Lacson 10% at si Villanueva ay 3% puntos. Sa labanan sa pagka-bise presidente, si Sen. Noli de Castro ay may naitalang suportang 49% at si Sen. Loren Legarda ay 35%. (Ulat ni Lilia Tolentino)</body>
<link>http://www.philstar.com/Article.aspx?articleId=246057&amp;publicationSubCategoryId=92</link>
</article>
<article>
<title>Gloria gigibain !</title>
<author>Malou Rongalerios</author>
<date>
<month>April</month>
<day>14</day>
<year>2004</year>
</date>
<body>Naglunsad na umano ang kampo ni KNP presidential candidate Fernando Poe, Jr. ng black propaganda na tinawag na &amp;quot;Demolish the Queen&amp;quot; para ibagsak si Pangulong Arroyo bunsod umano ng pangunguna ng Pangulo sa pinakahuling survey ng Pulse Asia. Sa pagbubunyag ni Surigao del Sur Rep. Prospero Pichay, may inihahanda umanong smear campaign ang KNP laban kay Pangulong Arroyo na pinagplanuhan ng oposisyon noong holy week. Ito umano ang tanging paraan upang tibagin ang lamang ni Pangulong Arroyo kay Da King sa karera sa pagkapangulo. Ayon sa solon, natuklasan ng oposisyon sa mga isinagawang marathon meeting nitong nakaraang holy week na kulang na talaga ang campaign funds ng kampo ni FPJ at wala ng direksiyon ang kampanya nito kaya marami na ang gustong tumalon mula sa KNP papuntang Lakas. Dahil dito kaya nililigawan umano ng kampo ni FPJ si Sen. Panfilo Lacson dahil mas organisado ito at mas may pondo na nagmula sa mga kaibigang Fil-Chinese na natatakot na maging presidente si FPJ. Sinabi pa ni Pichay na itutuloy ng oposisyon ang pagpapalabas ng black propaganda na naglalayong mabalewala ang resulta ng May elections kapag nanalo si Pangulong Arroyo. &amp;quot;Itaas naman sana nila ang antas ng pangangampanya at huwag nang mag-resort sa black propaganda dahil walang panalo dito, lahat talunan lalo na ang taumbayan,&amp;quot; panawagan ni Pichay. Sa pinakahuling survey ng Pulse Asia na isinagawa mula Marso 27 hanggang Abril 4, 2004 ay naungusan na ng tatlong puntos ni Pangulong Arroyo (34%) si FPJ (31%). (Ulat ni Malou Rongalerios)</body>
<link>http://www.philstar.com/Article.aspx?articleId=246160&amp;publicationSubCategoryId=92</link>
</article>
<article>
<title>FPJ pinaaatras</title>
<author>Rudy Andal</author>
<date>
<month>April</month>
<day>14</day>
<year>2004</year>
</date>
<body>Nagkagulo ang oposisyon matapos maungusan ng tatlong puntos ni Pangulong Arroyo ang mahigpit na kalaban nitong si Fernando Poe, Jr. sa pinakahuling survey ng Pulse Asia. Dahil dito, nagkaroon na umano ng mungkahi na umatras na lamang si FPJ at isulong ang kandidatura ni Sen. Panfilo Lacson kung saan si KNP vice presidentiable Loren Legarda ang kanyang makakatambal. Si Lacson ay pang-apat sa survey kasunod ni Raul Roco. Sa panig ni Lacson, sinabi nito na papayag lamang siyang maka-tandem si Legarda bilang bise presidente sa tiket kung aalisin sa kampanya sina Sen. Tito Sotto at Sen. Edgardo Angara na aniyay pampagulo lamang sa kampanya ng oposisyon. Pero ayon kay Da King, hindi kailangan na alisin sinuman kina Angara at Sotto gaya ng hinihiling ni Lacson para magkaroon ng united opposition. Wala rin anya siyang balak na umatras sa laban at lalong wala siyang balak na magbigay-daan kaninuman bagkus ay tuloy ang kanyang pagkandidato bilang presidente sa ilalim ng KNP. &amp;quot;Walang atrasan ito, matira na ang matibay sa amin,&amp;quot; sabi pa ni Mr. Poe bago ito umalis ng Archbishop Palace patungong Batac at Laoag City Sa Ilocos Norte. Ipinaliwanag pa ni FPJ na hindi siya papayag na magkaroon ng &amp;quot;galawan sa kanyang mga kandidato at lalong hindi siya papayag na bumaba sa pagiging bise presidente. Sinabi pa ni Da King na hindi ang mga kondisyon ni Lacson ang magiging batayan para sa unification ng oposisyon. Sa nabanggit na survey, si Arroyo ay nagtala ng 34% kontra sa 31% ni FPJ. Ayon kay Prof. Felipe Miranda, director ng Pulse Asia, ang patuloy na pagtaas ng rating ni GMA ay bunga ng kanyang patuloy na pagpapatupad ng mga proyekto at paglapit sa masa, habang si FPJ naman ay hindi kinakikitaan ng matibay na plataporma sa kandidatura nito. Sa karera sa bise presidente, malayo pa rin ang agwat ni Sen. Noli de Castro laban kay Legarda sa iskor na 49% vs 35%. (Ulat ni Rudy Andal)</body>
<link>http://www.philstar.com/Article.aspx?articleId=246173&amp;publicationSubCategoryId=92</link>
</article>
<article>
<title>Roco tigil na kampanya</title>
<author>Ellen Fernando/Edwin Balasa</author>
<date>
<month>April</month>
<day>14</day>
<year>2004</year>
</date>
<body>Bumitaw na sa kampanya si Alyansa ng Pag-asa standard bearer Raul Roco, tatlong linggo bago mag-eleksiyon, para ipagamot sa Estados Unidos ang pananakit ng kanyang likod na nakuha umano niya sa tindi ng kampanya. Pero binigyang-diin ni Roco na kahit wala siya sa bansa ay tuloy pa rin ang laban niya sa Mayo 10 dahil ikakampanya siya ng kanyang mga kapartido. Bagaman marami ang nagulat sa kanyang inianunsiyo, ipinaliwanag ni Roco na ang kanyang paghinto sa kampanya ay hindi nangangahulugan ng kanyang pag-atras sa halalang pampanguluhan. Pero ayon sa ilang observers, para na rin siyang bumitaw sa labanan at itinuturing na withdrawal ang kanyang pag-alis. Dahil dito, posibleng lumipat sa ibang kampo ang kanyang mga kaalyado. Sakaling umatras si Roco, inaasahan namang mahahati ang boto para kay Pangulong Arroyo at Panfilo Lacson. Dahil angat si Arroyo sa survey, siya ang makikinabang sa pangyayari. Posible rin umanong hindi makaboto si Roco sa May 10 dahil baka hindi pa siya makabalik buhat sa pagpapagamot pero depende umano ito sa kanyang mga doktor. Siniguro naman ng mga doktor ni Roco na hindi nakamamatay ang kanyang sakit o kaya ay makakapagpabalam sa kanyang ambisyong maging presidente subalit inamin ng mga ito na magiging sanhi ito ng kanyang panghihina. (Ulat nina Ellen Fernando/Edwin Balasa)</body>
<link>http://www.philstar.com/Article.aspx?articleId=246180&amp;publicationSubCategoryId=92</link>
</article>
<article>
<title>Presidential debate 'di natuloy</title>
<author>Ellen Fernando</author>
<date>
<month>April</month>
<day>14</day>
<year>2004</year>
</date>
<body>Tuluyan nang kinansela kahapon ng Commission on Elections (Comelec) at Parish Pastoral Council for Responsible Voting (PPCRV) ang itinakdang presidential debate dahil sa hindi pagsipot ng mga presidentiables. Sa halip ay ginawa na lamang ang voters education forum&amp;quot; na ginanap din kagabi sa itinakdang lugar at oras ng presidential debate sa Westin Philippine Plaza. Nauna nang nagpahayag kahapon ang Comelec en banc na kanila nang iaatras ang kanilang pagsuporta sa pagdaraos ng debate at hayaan lamang ang PPCRV matapos na tatlong presidentiables na sina Pangulong Arroyo, Fernando Poe, Jr. at Sen. Panfilo Lacson ang nagpahayag na hindi sila sasali. Nagpasabi ang kampo nina FPJ at Lacson na magpapadala na lamang ng kanilang kinatawan habang si Arroyo ay tumanggi na magbigay ng representative. Dahil dito, pormal na inianunsiyo ng Comelec na sila ay magwi-withdraw sa pagsuporta sa debate kaya kasunod nito ay nagpahayag na rin ang PPCRV na gawin na lamang na &amp;quot;voters education forum&amp;quot; ito na dadaluhan ng mga kinatawan ng mga presidentiables. Kabilang sa mga nagkumpirmang dadalo sa forum sina Jimmy Tan, kinatawan ni Raul Roco dahil sa pagkakasakit; Francis Escudero, kinatawan ni FPJ, Lito Banayo ni Panfilo Lacson at Cielito Habito para kay Bro. Eddie Villanueva. Base sa nakapaloob sa Fair Election Act, ang Comelec ay dapat na magsagawa ng presidential debate kasama ang isang accredited organization gaya ng PPCRV na naglalayong i-educate ang mga botante. Gayunman, sinabi ng isang opisyal ng PPCRV na wala pa ring nilalabag ang Comelec kahit na hindi matuloy ang nasabing presidential debate. (Ulat ni Ellen Fernando)</body>
<link>http://www.philstar.com/Article.aspx?articleId=246185&amp;publicationSubCategoryId=92</link>
</article>
<article>
<title>Disqualification vs GMA ibinasura ng Comelec</title>
<author>Ellen Fernando</author>
<date>
<month>April</month>
<day>14</day>
<year>2004</year>
</date>
<body>Ibinasura na rin kahapon ng Commission on Elections (Comelec) ang kasong disqualification na inihain ng Asosasyon ng Komentarista at Announcer ng Pilipinas (AKAP) laban kay Pangulong Arroyo. Sa desisyong ipinalabas ng Comelec 2nd Division, ibinasura nito ang disqualification case na isinampa ni Melchor Chavez, miyembro ng AKAP na humiling na ikansela ng komisyon ang Certificate of Candidacy (COC) ni Arroyo. Sinabi sa desisyon na walang merito ang iginigiit ni Chavez na kanselahin ang kandidatura ni Arroyo nang dahil lamang sa hindi umano awtorisado ang nagsagawa ng notaryo ng COC ni Arroyo dahil isang piskal lamang. Samantala, nagpasaring naman ang abogado ni Pang. Arroyo na si Atty. Alberto Agra laban kay Chavez sa pagsasabing mas may karapatan ang isang piskal kaysa isang notary public upang mag-notaryo ng papeles. Hindi aniya dapat seryosohin ang petisyon na isinampa lamang ng nuisance candidate at ng nuisance lawyer. Tinutukoy dito sina Chavez at Atty. Elly Pamatong na mga petisyuner. Bunsod ng pagbasura, nagbanta si Chavez na kaya umano nitong ipa-likida sa NPA ang mga matataas na opisyal ng komisyon. Kahit nadismaya, plano rin ni Chavez na maghain ng motion for reconsideration sa Comelec en banc upang i-apela ang desisyon ng 2nd Division. (Ulat ni Ellen Fernando)</body>
<link>http://www.philstar.com/Article.aspx?articleId=246190&amp;publicationSubCategoryId=92</link>
</article>
<article>
<title>Tsuneishi-Aboitiz prexy kinasuhan</title>
<author>Ellen Fernando</author>
<date>
<month>April</month>
<day>14</day>
<year>2004</year>
</date>
<body>Nakatakdang sampahan ng kaso ang isang Japanese official na tumatayong pangulo ng Tsuneishi-Aboitiz matapos na lumutang ang mga ebidensiya na inutusan umano nitong pigilan ang pagbiyahe ng barko ng Negros Navigation Co. (Nenaco) noong Semana Santa na muntik ng magresulta sa pagkaka-stranded ng libu-libong biyahero. Sinabi ng isang mataas na opisyal ng Nenaco na ang ginawa ni Kenji Kawano, presidente ng Tsuneishi-Aboitiz ay labag sa stay-order na inutos ng Manila Regional Trial Court at labag sa interes ng mga pasaherong Pinoy. Pinag-aaralan na ng mga abogado ng Nenaco ang susunod nitong legal na hakbang laban kay Kawano dahil sa pangha-harass umano sa Nenaco. Bukod dito, magsasampa ng pormal na reklamo ang Nenaco laban rin kay Kawano sa Japan Embassy at sa DOTC. (Ulat ni Ellen Fernando)</body>
<link>http://www.philstar.com/Article.aspx?articleId=246193&amp;publicationSubCategoryId=92</link>
</article>
<article>
<title>Janjalani sukol na ! - PNP</title>
<author>Joy Cantos</author>
<date>
<month>April</month>
<day>15</day>
<year>2004</year>
</date>
<body>Bilang na ang mga araw ni Abu Sayyaf chieftain Khadaffy Janjalani matapos pakilusin ni Philippine National Police (PNP) chief director Gen. Hermogenes Ebdane ang lahat ng intelligence units ng pulisya sa Mindanao para sa pagtugis dito. Sa isang command conference, punumpuno ng determinasyon na ipinangako ni Ebdane na sa lalong madaling panahon ay mahuhuli si Janjalani. Inatasan ni Ebdane ang lahat ng PNP regional directors at mga hepe ng National Support Units na nakatalaga sa Mindanao na pag-ibayuhin pa ang pagtugis laban kay Janjalani na nagpalipat-lipat ng taguan sa bulubunduking bahagi ng Central Mindanao Si Janjalani ay may patong sa ulong $1 milyon na inilaan ng Estados Unidos habang itinaas naman ni Pangulong Arroyo sa P20 milyon and reward para sa sinumang makapagtuturo o makapagbibigay ng impormasyon sa ikadarakip nito. Ayon kay Ebdane, susunod ng mabibitag si Janjalani matapos na madakip ng pulisya kamakalawa si ASG sub-commander Isni Ruddin Lagayasan alyas Otoh Hapikin sa Lamitan, Basilan. Si Lagayasan ay may patong sa ulong P1 milyong reward kaugnay ng pagkakasangkot sa pagdukot sa 52 guro at mga estudyante noong Marso 2000 sa Tumahubong, Basilan. Samantalang nitong nakalipas na Huwebes Santo ay napaslang naman ng militar sa isang encounter si ASG Commander Hamsiraji Salih, isa sa mga top leaders ng bandidong grupo na may patong sa ulo na P5-M. Magugunita na si Janjalani kasama ang may 70 armado nitong tauhan ay tumakas sa Sulu noong Hulyo 2003. (Ulat ni Joy Cantos)</body>
<link>http://www.philstar.com/Article.aspx?articleId=246281&amp;publicationSubCategoryId=92</link>
</article>
<article>
<title>Eddie Gil pinayagang mangampanya ng SC</title>
<author>Grace dela Cruz</author>
<date>
<month>April</month>
<day>15</day>
<year>2004</year>
</date>
<body>Normal ako at may karapatan maging isang pangulo! Ito ang naging pahayag ni Isang Bansa, Isang Diwa presidential bet Eddie Gil matapos na muli siyang payagan ng Korte Suprema na makapangampanya para sa kandidatura nito sa darating na presidential elections sa Mayo 10. Sa isang pahinang resolution na ipinalabas ng SC, nagpalabas ito ng status quo order laban sa naunang desisyon ng Comelec na nagdiskuwalipika kay Gil bilang presidential candidate at nagpahinto dito sa pangangampanya. Binigyan naman ng limang araw ng SC ang Comelec na magsumite ng kanilang komento hinggil sa petition ni Gil na humihiling na ipahinto ang pagpapatupad ng nasabing desisyon ng komisyon. Sa desisyon ng Comelec, dinisqualify nito si Gil dahil na rin sa kawalan nito ng makinarya para makapangampanya. Pinatunayan naman ni Gil na siya ay may kapasidad na mangampanya sa buong bansa matapos na isumite nito ang proof of funds mula sa ING Bank sa Amsterdam, Netherlands na nagkakahalaga ng $10-B. (Ulat ni Grace dela Cruz)</body>
<link>http://www.philstar.com/Article.aspx?articleId=246293&amp;publicationSubCategoryId=92</link>
</article>
<article>
<title>NPA no. 1 banta sa May 10 polls</title>
<author>Joy Cantos</author>
<date>
<month>April</month>
<day>15</day>
<year>2004</year>
</date>
<body>Tinukoy kahapon ng Philippine National Police (PNP) na ang New Peoples Army (NPA) sa hanay ng mga rebeldeng grupo sa bansa ang nangungunang banta sa nalalapit na pagdaraos ng national at local elections sa darating na May 10. Sinabi ni PNP spokesman P/Chief Supt. Joel Goltiao na lumalabas sa kanilang rekord na umaabot na sa 187 insidente ng karahasan ang kinasangkutan ng mga rebelde simula nang mag-umpisa ang campaign period. Partikular na tinukoy ang pagpatay at pagdukot ng mga rebelde sa mga tumatakbong kandidato na tumatangging magbayad ng ipinapataw na campaign fees ng kanilang kilusan. Kabilang dito ang pagkidnap ng mga rebelde kay Pola, Oriental Mindoro Mayor Alex Aranas at 13 pa nitong kasamahan dahil sa pagtangging magbayad ng P300,000 permit to campaign fees sa NPA. (Ulat ni Joy Cantos)</body>
<link>http://www.philstar.com/Article.aspx?articleId=246300&amp;publicationSubCategoryId=92</link>
</article>
<article>
<title>Enrile humingi ng tawad sa 'pagtraydor' kay Marcos</title>
<author>Rudy Andal</author>
<date>
<month>April</month>
<day>15</day>
<year>2004</year>
</date>
<body>LAOAG CITY, Ilocos Norte - Pinagsisisihan ni KNP senatorial candidate Juan Ponce Enrile ang naging papel niya sa EDSA People Power I Revolution na nagpatalsik sa liderato ni yumaong Pangulong Ferdinand Marcos noong 1986. Sa pagtatalumpati sa grand rally ng KNP kamakalawa ng gabi, humingi rin ng paumanhin si Enrile sa mga kababayan nitong Ilocano sa nagawa niyang pagtalikod sa kanilang Apo Ferdie. Nagpasalamat naman ang magkapatid na Ilocos Norte Gov. Bongbong Marcos at Rep. Imee Marcos sa ginawang paghingi ng tawad ni Enrile sa kanilang mga kababayan dahil sa naging papel nito sa EDSA I. Sinabi ng magkapatid na noon pa humingi na ng tawad si Enrile sa kanila at maging sa kanilang ina na si dating First Lady Imelda Marcos. Wika pa ng mga Marcoses, matagal na nilang pinatawad ito matapos nilang makitang nagsisisi ito. Nangako naman si Mrs. Marcos na sakaling kapusin ng pondo at manpower ang KNP ay nakahanda silang tumulong kay FPJ. Inindorso ni Mrs. Marcos si FPJ at buong tiket ng KNP sa ginawang grand rally. Umaasa ang dating Unang Ginang na kapag nanalo si FPJ ay mabibigyan na ito ng state burial at maayos na maililibing sa Libingan ng mga Bayani ang dating pangulo. (Ulat ni Rudy Andal)</body>
<link>http://www.philstar.com/Article.aspx?articleId=246306&amp;publicationSubCategoryId=92</link>
</article>
<article>
<title>Kuryente ibababa,gagawing pinakamura sa buong Asya</title>
<author>Lilia Tolentino</author>
<date>
<month>April</month>
<day>15</day>
<year>2004</year>
</date>
<body>Pababain ni Pangulong Arroyo ang halaga ng kuryente sa bansa at gagawin niya itong pinakamura sa buong Asya. Ito ang inihayag ng Presidente ng makipagtalakayan sa Makati Business Club at sa isang caucus kamakalawa ng gabi sa Cabuyao, Laguna kasama ang mga lokal na opisyal ng lalawigan. Ang pagpapababa sa halaga ng kuryente ay kabilang sa anim na pangunahing basic services na ipupursigeng isulong ng Pangulo sa loob ng anim na taon sa sandaling manalo sa halalan sa Mayo 10. Ayon sa Pangulo, nang magsimula siyang manungkulan noong 2001, ang singil sa kuryente sa bansa ay pangalawa sa pinakamataas sa Asya pero nagawa niya itong maibaba para ang presyo ng elektrisidad ay maging pang-6 na lang na pinakamataas sa rehiyon. Pangunahin pa rin sa pagtutuunang pansin ng Presidente sa mga darating na panahon ay mabigyan ng sapat na pondong pautang ang mga maliliit at katamtamang laking industriya. Sa loob ng tatlong taong panunungkulan sa puwesto, nakapaglaan ang pamahalaan ng P21 bilyong soft loan assistance sa maliliit at katamtamang laking industriya o SMEs. Pero handa niyang triplehin ito sa halagang P653 bilyon para matustusan ang pagtatayo ng SMEs na lilikha ng trabaho sa mga Pilipinong naapektuhan ng pagsasara ng mga pabrika. Ang iba pang basic services na ipinangako ng kanyang administrasyon ay ang trabaho, edukasyon, pangkalusugan at patubig. (Ulat ni Lilia Tolentino)</body>
<link>http://www.philstar.com/Article.aspx?articleId=246309&amp;publicationSubCategoryId=92</link>
</article>
<article>
<title>Torralba nagdemanda</title>
<author>Grace dela Cruz</author>
<date>
<month>April</month>
<day>15</day>
<year>2004</year>
</date>
<body>Nagsampa ng demanda ang dating maybahay ni K4 vice presidentiable Noli de Castro na si Pacita Torralba bilang sagot sa umanoy mga bintang sa kanya ni Kabayan na siya ay blackmailer, drug addict at estapador. Sa kanyang sinumpaang salaysay na isinumite sa Office of the Prosecutor sa Tagbilaran, Bohol sinampahan nito ng mga kasong libelo o paninirang puri, pagsisinungaling, bigamya, pag-abandona at pang-aabuso si de Castro. Ayon kay Torralba, masama ang kanyang loob na siya pa ang pinagbibintangan ng kung anu-ano at pinalalabas na walang kuwentang tao at isang mangongotong. Si Torralba at Kabayan ay may isang anak, si Manueli, na kinikilala ni de Castro subalit sa mga radio interview, tinagurian ni Kabayan si Manueli na &amp;quot;anak sa pagkabinata&amp;quot; na ayon kay Torralba ay isang malinaw na pagsisinungaling. (Ulat ni Grace dela Cruz)</body>
<link>http://www.philstar.com/Article.aspx?articleId=246313&amp;publicationSubCategoryId=92</link>
</article>
<article>
<title>Pinoy sa Iraq ilikas ! -GMA</title>
<author>Lilia Tolentino</author>
<date>
<month>April</month>
<day>16</day>
<year>2004</year>
</date>
<body>Nabahala kahapon si Pangulong Arroyo sa lumulubhang tensiyon sa Iraq na maaaring magsapanganib sa kalagayan ng mga Pilipinong nagtatrabaho doon. Dahil dito, inatasan ng Pangulo ang Department of Foreign Affairs (DFA) at Ambassador Roy Cimatu na magtatag ng isang Iraq Team para sa posibleng paglilikas ng mga Pilipino sa Iraq. Ang bubuuing team ang siya ring makikipag-ugnayan sa trabaho sa kinauukulang mga awtoridad pangkapayapaan at kaayusan sa Iraq. Habang hindi pa ganap ang kalagayang pangkapayapaan at kaayusan sa naturang bansa, sinabi ng Pangulo na kailangang limitahan muna ang aktibidad ng mga Pilipino sa Iraq at aantalahin din ang pagpapadala ng iba pang miyembro ng Philippine Humanitarian Contingent sa Iraq. Walong mga opisyal ng PNP ang itatalaga sa RP Embassy sa Baghdad, bilang miyembro ng Iraq Team. Direkta ang mga itong makikipag-ugnayan sa mga lokal na awtoridad at tutulong sila sa Iraq Team para matugunan ang anumang kritikal na sitwasyong makakaapekto sa kaligtasan ng mga Pilipino sa naturang bansa. &amp;quot;I call on all Filipinos in Iraq to have themselves registered, even if their contracts did not pass through Philippine agencies, or do not comply with the minimum standards imposed by our government. We will coordinate all our actions with our coalition partners and the leaders of Iraq. Protecting our nationals in Iraq presents certain unique challenges. We will face these challenges and do what is necessary to meet our objectives,&amp;quot; anang Pangulo. Ang paghahanda sa posibleng paglilikas ng mga Pinoy sa Iraq ay kasunod ng mga ulat na mayroong 500 mga OFW sa naturang bansa ang hindi makakalabas sa US base at wala ring komunikasyon sa mga opisyal ng Philippine Embassy sa Baghdad. Ang DFA ay nagtatag ng hotline na puwedeng matawagan ng mga kamag-anak ng mga Pilipino sa Iraq, 8344000 at 834-3333. (Ulat ni Lilia Tolentino)</body>
<link>http://www.philstar.com/Article.aspx?articleId=246406&amp;publicationSubCategoryId=92</link>
</article>
<article>
<title>Cronies ni Marcos at Erap babalik sa posisyon 'pag nanalo si FPJ</title>
<author>Malou Rongalerios</author>
<date>
<month>April</month>
<day>16</day>
<year>2004</year>
</date>
<body>Nagbabala kahapon si Bulacan Rep. Willie Villarama na siguradong makababalik sa posisyon ang mga cronies nina dating Pangulong Ferdinand Marcos at Joseph Estrada sa sandaling maluklok sa posisyon si presidential aspirant Fernando Poe, Jr. Ayon kay Rep. Villarama, pawang mga cronies nina Marcos at Estrada na kapwa napatalsik sa puwesto sa pamamagitan ng Edsa 1 at Edsa 2 ang nakapaligid ngayon kay Da King. Sinabi ng solon na hindi mababago ni FPJ ang kasaysayan ng bansa at hindi nito maikakailang napatalsik sa puwesto sina Marcos at Estrada dahil sa katiwalian. &amp;quot;It is a pity that there are forces who would like to reverse the results of Edsa 1 and 2,&amp;quot; ani Villarama. Naghirap aniya ang mga mamamayan dahil sa dalawang rehimen nina Marcos at Estrada at gumawa ng paraan ang cronies ng mga ito upang makabalik sila sa posisyon. Sinabi naman ni Davao Rep. Prospero Nograles na mas mapapabilis ang pagbabalik sa puwesto ng mga cronies nina Marcos at Estrada sa sandaling maluklok sa puwesto si FPJ. Sigurado aniyang magiging katawa-tawa sa ibang bansa ang Pilipinas dahil mismong ang mga mamamayan ang magbabalik sa mga cronies ng mga pinatalsik nilang lider sa pamamagitan ng eleksiyon. (Ulat ni Malou Rongalerios)</body>
<link>http://www.philstar.com/Article.aspx?articleId=246418&amp;publicationSubCategoryId=92</link>
</article>
<article>
<title>FPJ media bureau nilayasan ng 5 staff</title>
<author>Rudy Andal</author>
<date>
<month>April</month>
<day>16</day>
<year>2004</year>
</date>
<body>SAN FERNANDO CITY, La Union - Limang staff ng FPJ Media Bureau ang kumalas sa Koalisyon ng Nagkakaisang Pilipino (KNP) dahil sa umanoy selosan sa trabaho at kakulangan sa pondo. Kinumpirma ni bureau chief Rod Reyes ang pagbibitiw nina Benjie Guevarra, Bryan Yamsuan, Wowie Pagkalinawan, Merlinda Manalo at Dave Pahilga. Idinahilan ng limang staff na ang selosan sa propesyonalismo at kakulangan sa pondo para masuportahan ang pangangailangan upang makaganap sila ng husto sa kanilang tungkulin ang nagtulak upang magbitiw sila sa kanilang trabaho. Iginiit naman ni Reyes na hindi siya magre-resign at mananatili kay Fernando Poe, Jr. hanggang matapos ang halalan. Pawang staff lamang anya ang umalis at hindi naman ang buong media bureau kaya walang epekto ito. Pansamantalang mga staff ni Sorsogon Rep. Francis Escudero, spokesman ni FPJ, ang gaganap sa iniwang mga tungkulin ng nagbitiw na staff ng KNP. (Ulat ni Rudy Andal)</body>
<link>http://www.philstar.com/Article.aspx?articleId=246423&amp;publicationSubCategoryId=92</link>
</article>
<article>
<title>PR group inupahan para siraan si GMA sa US - Barbers</title>
<author>Rudy Andal</author>
<date>
<month>April</month>
<day>16</day>
<year>2004</year>
</date>
<body>Nagpahiwatig kahapon si reelectionist Senator Robert Barbers na may ilang sector na galit sa pangasiwaang Arroyo ang maaaring umupa ng isang international PR group para siraan ang imahe ng bansa na hindi nito kayang labanan at hadlangan ang terorismo. Tinukoy ni Barbers ang mga naglabasang ulat sa mga pahayagang Washington Post at New York Times na nagsasaad na ang Pilipinas umano ay &amp;quot;unreliable ally&amp;quot; sa anti-terror campaign. Ikinalungkot ni Barbers, may akda ng anti-terror bill sa Senado, na binuhay muli ng Washington Post ang isyu sa insidente ng Lamitan, Basilan, ang pagtakas ni Fathur Rohman al-Ghozi na pawang nalutas na ng pamahalaang Arroyo, gayong hindi naman binanggit sa editorial ang pagkakapaslang kay al-Ghozi, pagkakaaresto kay Kumander Robot, pagkakapatay kay Abu Sabaya at pagkakahuli kay Kumander Kosovo na utak sa pagpugot kay American Guillermo Sobero. &amp;quot;It seems that these criticisms of several US papers indicates that there is a lobby group in the states out to destroy the image of the Arroyo administration. We were never victims of &amp;quot;horrible proportions&amp;quot; like the bombing in Bali, Indonesia or the train bombing in Madrid, Spain where several Westerners died. Why single out the Philippines?&amp;quot; sabi ni Barbers. (Ulat ni Rudy Andal)</body>
<link>http://www.philstar.com/Article.aspx?articleId=246433&amp;publicationSubCategoryId=92</link>
</article>
<article>
<title>Pangunguna ni Roxas sa survey,tagumpay sa mga taga-palengke</title>
<author>Lilia Tolentino</author>
<date>
<month>April</month>
<day>16</day>
<year>2004</year>
</date>
<body>Naniniwala si K4 senatorial bet Mar Mr. Palengke Roxas na ang kanyang pangunguna sa mga poll rating survey ay dahil sa kanyang plataporma at adbokasya tulad ng kanyang &amp;quot;palengkenomics&amp;quot;, isang estratehiya para sa pag-usad ng ating ekonomiya. Tinukoy ni Roxas ang March 27 hanggang April 4 survey ng Pulse Asia kung saan siya ang nangunguna sa may 45 kandidato sa pagka-senador. Aniya, ang kanyang tagumpay ay tagumpay na rin ng mga taga-palengke tulad ng mga negosyante, mamimili, vendors, mangingisda, magsasaka at mga manggagawa na kumikilala sa kanyang sinimulang reporma sa mga palengke. Ipinaliwanag ng dating kalihim ng DTI na ang palengke ay di lamang ang mga tinaguriang &amp;quot;wet market&amp;quot; kundi maging ang mga tiangge, talipapa, daungan, tubuan, sari-sari stores o tindahan at ang bagong nakikilalang ukay-ukay outlets. (Ulat ni Lilia Tolentino)</body>
<link>http://www.philstar.com/Article.aspx?articleId=246435&amp;publicationSubCategoryId=92</link>
</article>
<article>
<title>GMA hugas-kamay kay Bro. Eddie</title>
<author>Lilia Tolentino</author>
<date>
<month>April</month>
<day>17</day>
<year>2004</year>
</date>
<body>Itinanggi ng Malaca&amp;ntilde;ang na mayroong kinalaman si Pangulong Arroyo o sinuman sa mga opisyal ng Palasyo para wasakin ang kandidatura ni Bro. Eddie Villanueva ng partido Bangon Pilipinas. Ayon kay Presidential Campaign spokesman Mike Defensor, nirerespeto nila si Bro. Eddie at walang basehan ang bintang na may kinalaman ang Malaca&amp;ntilde;ang sa pagbuhay ng P100 milyong television deal nito. &amp;quot;Inuulit namin, malaki ang respeto namin kay Bro. Eddie. Wala kaming ganoong pamamaraan sa pulitika at inaasahan namin na magkakasama-sama pa rin sila pagkatapos ng eleksiyon&amp;quot; ani Defensor. Sinabi rin ni Defensor na sakaling umatras na talaga sa kandidatura si dating EducatIon Secretary Raul Roco, ang kanyang mga tagasuporta at kasamahan sa partido ay inaasahan nilang sasama kay Pangulong Arroyo. &amp;quot;Sa palagay namin, karamihan sa mga kasama ni Roco ay pupunta kay Pangulong Arroyo sa bandang huli sa maraming rason. Una, nakikita nila na si Pangulong Arroyo ang maaaring makatalo kay Fernando Poe, Jr.; pangalawa, nagkasama sina Pangulo at Roco sa pagbabago at reporma at sa palagay ko, kinikilala pa rin naman ito ng kanyang mga kasamahan,&amp;quot; sabi ni Defensor. Inihayag pa ni Defensor na ngayong nangunguna na ang Pangulo sa presidential poll survey, mahirap nang malamangan pa siya uli ni FPJ kahit pa sabihing puspusang magtatrabaho ito para mapaganda ang imahe. (Ulat ni Lilia Tolentino)</body>
<link>http://www.philstar.com/Article.aspx?articleId=246547&amp;publicationSubCategoryId=92</link>
</article>
<article>
<title>Unity talks nina FPJ at Ping tuloy na</title>
<author>Rudy Andal</author>
<date>
<month>April</month>
<day>17</day>
<year>2004</year>
</date>
<body>IBA, Zambales - Tuluy-tuloy na ang muling paghaharap nina presidential candidates Fernando Poe, Jr. at Sen. Panfilo Lacson sa susunod na linggo para sa minimithing unification o pagkakaisa ng oposisyon. Inamin kahapon ni FPJ na textmate na sila ngayon ni Lacson kaya inaasahang wala ng magiging problema sa muli nilang pag-uusap. Sinabi ni FPJ sa Manila-based reporters matapos kumain ng tanghalian sa ancestral house ni Sen. Loi Estrada sa bayang ito kahapon, ang madalas na pagti-text sa kanya ni Lacson ay bahagi ng kanilang effort para matuloy ang unification talks nila. &amp;quot;Kailangan na talaga naming mag-usap ni Ping lalo ngayong 3 linggo na lamang ang nalalabi bago mag-eleksiyon,&amp;quot; sabi pa ni FPJ. Nilinaw naman ni Da King, sakaling matuloy next week ang kanilang pag-uusap ay magiging matigas naman ang kanyang paninindigan na walang slide down na mangyayari sa kanya. Mahigpit ding pinabulaanan ni FPJ ang isyu na binabayaran na siya upang umatras sa presidential race bagkus ay iginiit nitong propaganda lamang ito ng kanyang mga kalaban. (Ulat ni Rudy Andal)</body>
<link>http://www.philstar.com/Article.aspx?articleId=246559&amp;publicationSubCategoryId=92</link>
</article>
<article>
<title>Suporta ng Laguna kay FPJ hihingin ni Erap</title>
<author>Rudy Andal</author>
<date>
<month>April</month>
<day>17</day>
<year>2004</year>
</date>
<body>IBA, Zambales - Hihimukin ni dating Pangulong Estrada ang kanyang mga supporters sa lalawigan ng Laguna na suportahan ng todo-todo ang kanyang matalik na kaibigang si KNP standard bearer Fernando Poe, Jr. sa gaganaping grand rally ng KNP ngayong gabi sa San Pedro, Laguna. Sa pamamagitan ng taped message, hihilingin ni Erap na kasalukuyang nakakulong sa Camp Capinpin Tanay, Rizal sa kanyang mga kababayan sa Laguna na patalsikin na si Pangulong Arroyo pagdating ng Mayo 10 at iluklok sa puwesto ang matalik niyang kaibigang si FPJ. Unang ginawa ni Erap sa pamamagitan ng phone patch sa rali ng KNP sa Iligan City ang paghiling sa taumbayan na huwag kalimutang suportahan si FPJ at buong tiket ng KNP sa darating na May 10 elections. Gagawin muli ni Erap ang panawagan na suportahan ng taumbayan si FPJ sa kanyang balwarte sa Laguna na itinuturing na Erap country ngayong gabi at bukas ng gabi sa grand rally ng KNP sa San Pedro at San Pablo City sa Laguna. (Ulat ni Rudy Andal)</body>
<link>http://www.philstar.com/Article.aspx?articleId=246564&amp;publicationSubCategoryId=92</link>
</article>
<article>
<title>'KNP, Koalisyong ng Nagkakalasang Pilipino'</title>
<author>Malou Rongalerios</author>
<date>
<month>April</month>
<day>17</day>
<year>2004</year>
</date>
<body>Binigyan ng bagong katawagan ni Surigao del Sur Rep. Prospero Pichay Jr. ang oposisyong Koalisyon ng Nagkakaisang Pilipino (KNP) bilang Koalisyon ng Nagkakalasang Pilipino dahil sa dumaraming bilang ng mga tagasuporta nito na kumalas at lumipat sa ibang kampo. Ayon kay Rep. Pichay, chairman ng House committee on national defense, ang paglipat sa ibang kampo ng mga taga-gawa ng balita ng KNP ay patunay lamang na walang kakayahan ang standard bearer nitong si Fernando Poe, Jr. na mapagkaisa ang taumbayan dahil mismong partido pa lamang niya ay hindi na niya kayang pamunuan. Bukod sa nagbitiw na mga miyembro ng media bureau staff, tumalon na rin ng kampo ang mga tagasuporta ng KNP mula sa lalawigan ng Laguna sa kampo ni Pangulong Arroyo. Ayon pa kay Pichay, hindi tamang sabihin ng KNP na ang pag-alis ng mga tauhan nito sa media bureau ay dahilan sa paghahanap ng mas magandang pagkakakitaan. &amp;quot;Kung ito ang tunay na dahilan, ibig sabihin maliit lang ang ibinibigay nilang suweldo sa kanilang mga tauhan, samantalang milyon-milyon ang ginagastos nila sa mga pahayagan, radyo at telebisyon para siraan lamang si Ginang Arroyo,&amp;quot; sabi ni Pichay. Aniya, kilala niya ng personal ang nasa media bureau ng KNP at hindi pera ang pangunahing layunin kung bakit ito pumalaot sa pulitika. &amp;quot;Nakakagulat na ang mismong gumagawa ng mga pampapoging balita kay FPJ ay nilayasan siya, malinaw na hindi na nila masikmura ang mga panlilinlang na ibinibigay nila sa taumbayan para pagandahin ang imahe ni FPJ,&amp;quot; paniniwala pa ni Pichay. Sinabi rin nito na ang lumalalang alitan sa loob ng KNP at sa kampo ni Sen. Panfilo Lacson ay isang palatandaan na wala talagang kakayahan si FPJ na maging isang unifying president. (Ulat ni Malou Rongalerios)</body>
<link>http://www.philstar.com/Article.aspx?articleId=246575&amp;publicationSubCategoryId=92</link>
</article>
<article>
<title>SC ruling vs on-line gambling bilisan</title>
<author>Rudy Andal</author>
<date>
<month>April</month>
<day>17</day>
<year>2004</year>
</date>
<body>Pinamamadali ni reelectionist Senator Robert Jaworski sa Supreme Court (SC) ang pagpapalabas ng pinal na desisyong lubusang magpapahinto sa iligal na operasyon ng on-line gambling ng pribadong kompanyang pinagkalooban ng permit ng Philippine Amusement and Gaming Corp. (Pagcor). Ayon kay Jaworski, kailangang matigil sa lalong madaling panahon ang on-line gambling ng Sports Games and Entertainment Corp. (Sage) na naunang ipinagbawal ng SC. Bilang chairman ng Senate committee on games, amusements and sports, sinabi ni Jaworski sa kanyang petisyon na umabuso ang Pagcor sa kanilang kapangyarihan nang bigyan nito ng permiso ang Sage na makapagbukas ng internet gambling. Sa desisyon ng SC na isinulat ni Associate Justice Consuelo Ynares-Santiago at pinirmahan ni Chief Justice Hilario Davide Jr. kasama ng 3 pang mahistrado, sinabi nito na walang karapatan ang Pagcor na ipagamit ang kanilang prangkisa sa alinmang kompanya. Sinabi rin sa desisyon na kailangang kumuha ang Sage ng legislative franchise na raratipikahan ng Kongreso bago ito legal na makapag-operate ng kanilang internet gambling. Ayon kay Jaworski, importanteng maging mabilis ang pag-aksiyon ng SC sa motion for reconsideration ng Sage dahil patuloy na nakakaakit ng maramig kabataang estudyante ang on-line gambling na mahigpit na ipinagbabawal ng batas. (Ulat ni Rudy Andal)</body>
<link>http://www.philstar.com/Article.aspx?articleId=246576&amp;publicationSubCategoryId=92</link>
</article>
<article>
<title>Sigaw ng nagkakalasang suppurters ni Roco 'Yes to GMA, No to FPJ</title>
<author>Ni Lilia Tolentino</author>
<date>
<month>April</month>
<day>18</day>
<year>2004</year>
</date>
<body>&amp;quot;Mas gusto naming suportahan si GMA kaysa kay FPJ!&amp;quot; Ito ang nagkakaisang pahayag ng nagkakalasang mga taga-suporta ni dating DepEd secretary Raul Roco makaraang tumalon sa kampo ni Pangulong Arroyo at tuluyang abandonahin ang dating kalihim. Ayon kay K4 spokesman Mike Defensor, marami nang mga organisasyon na taga-suporta ni Roco ang nagpahayag na magbubuhos ng tulong at suporta kay Pangulong GMA. &amp;quot;Ang mga supporters ni Roco ay yaong mga mamamayan na ayaw ang isang artsta ang maging pangulo ng bansa, kaya naman si GMA ang napisil nilang puntahan,&amp;quot; wika ni Defensor. Maliban dito, sinabi ni Defensor na inamin ng mga dating supporters ni Roco na si Pangulong Arroyo lamang kasi ang may malaking chance para talunin ang aktor na si FPJ. Nagsimula nang magtalunan sa kampo ni Pangulong Arroyo ang isang core group ng mga lider at political strategists ni Roco. Sinabi ng grupo na ang ginawa nilang pagsama kay GMA at pag-iwan kay Roco ay matagal nang nadesisyunan bago pa man nagpahayag si Roco na pupunta siya sa Estados Unidos upang magpagamot. &amp;quot;Ginawa nila ang paglipat kay GMA dahil napagtanto nila na ito ang nararapat para sa interes ng mas nakararami at ng buong bansa,&amp;quot; pahayag ni Gabriel Claudio, campaign manager ng Pangulo. Ang mga key political leaders at strategists na umiwan na kay Roco at sumuporta na kay GMA ay sina Rep. Jose Bengzon, dating Rep. Gualberto Lumauig, Rodolfo Tingzon, Luz Bakunawa, Venice Agana, Jerome Paras at dating presidential adviser Emil Ong. Maging si Pedro Reyes, chairman ng Raul Roco Movement ay tumalon na din sa kampo ni GMA. Si Bulacan Rep. Willie Villarama, dating kasapi sa Aksiyon Demokratiko ni Roco, ay nauna nang nanawagan na mag-withdraw na ang huli at pakinggan ang mas mataas na calling ng pagsasakripisyo para sa bayan. Sinabi ni Villarama na ang pag-atras ni Roco ang hudyat upang maiwan nang tuluyan ni GMA si Fernando Poe, Jr. sa presidential race. &amp;quot;Kabayanihan ito sa parte ni Roco na magbigay daan kay GMA na siyang karapat-dapat na lider kaysa mapasailalim ang buong bansa sa isang tao na hindi nakatapos ng pag-aaral at walang karanasan sa gobyerno,&amp;quot; sabi ni Villarama.</body>
<link>http://www.philstar.com/Article.aspx?articleId=246689&amp;publicationSubCategoryId=92</link>
</article>
<article>
<title>Hindi ko iiwan si Da King  Loren</title>
<author></author>
<date>
<month>April</month>
<day>18</day>
<year>2004</year>
</date>
<body>STA. ROSA, Laguna - Tiwala si KNP vice presidential bet Loren Legarda na hindi siya iiwan sa pansitan ng kanyang standard bearer na si Fernando Poe, Jr. sa sandaling mag-usap ngayon sina FPJ at independent presidential candidate Panfilo Lacson dahil ang grupo nila sa Koalisyon ng Nagkakaisang Pilipino ay grupo ng walang iwanan. Ayon kay Sen. Legarda, malaki ang paniniwala niyang hindi siya bibitawan ni Da King dahil ito ang taong may isang salita, subalit sakali aniya na magdesisyon ang partido ay handa siyang magsakripisyo para sa pagkakaisa ng oposisyon. Naniniwala din si Legarda na magkakaisa ang oposisyon partikular sina FPJ at Ping dahil iisa naman ang adhikain ng mga ito, ang maglingkod ng tapat sa bayan at labanan ang lahat ng uri ng katiwalian sa pamahalaan. Iginiit pa ni Loren, sakaling hindi magkasundo sina Ping at Poe sa huling pagkakataon ay nasisiguro pa rin niyang mananalo ang huli sa darating na eleksiyon subalit lalong makakasiguro kung makukuha nila si Lacson sa kanilang hanay. &amp;quot;I think we already have a winner here but of course it would be better if makuha natin si Ping because politics is addition,&amp;quot; dagdag pa nito. (Rudy Andal)</body>
<link>http://www.philstar.com/Article.aspx?articleId=246701&amp;publicationSubCategoryId=92</link>
</article>
<article>
<title>Memo ng DepEd 'trauma' sa mga elem. students</title>
<author></author>
<date>
<month>April</month>
<day>18</day>
<year>2004</year>
</date>
<body>Tinutulan sa Court of Appeals (CA) ng grupo ng mga guro at abogado ang kautusan ng Department of Education (DepEd) na pagbibigay ng pagsusulit sa mga mahihinang estudyante sa lahat ng mga pampublikong paaralan sa buong bansa bago pa man makatuntong ng high school. Base sa pitong pahinang petition for prohibition sa CA ng Advocates and Adherents of Social Justice for School Teachers and Allied Workers (AASJS), binigyang-diin nito na labag sa Saligang Batas ang nasabing kautusan ni Education Secretary Edilberto de Jesus. Sinabi ng nasabing grupo na umabuso sa kanyang tungkulin si de Jesus ng ipalabas nito ang Memorandum No. 174 noong March 18, 2004 hinggil sa Implementation of the Bridge Program in English, Science and Mathematics for School Year 2004-2005. Sa nabanggit na kautusan ay sasailalim ang mga magsisipagtapos ng elementarya sa isang pagsusulit sa May 24, 2004 at ang lahat ng mga mahihinang mag-aaral ay obligadong sumailalim sa nasabing programa bago tuluyang payagang tumuntong ng high school. Ipinaliwanag nito na maituturing na panibagong gastusin ang nasabing kautusan ng DepEd lalo na sa mga magulang at maging sa mga guro. Magsisilbi din umano itong isang malaking kahihiyan sa mga kabataan na babagsak at pinangangambahan na hindi magpatuloy ng kanilang pag-aaral patungong high school dahil sa &amp;quot;traumang&amp;quot; idudulot nito. Dahil dito, iginiit ng AASJS na ibasura na lamang ng CA ang nasabing memo ni de Jesus upang hindi na mapinsala pa ang karapatan ng bawat magulang, guro at mag-aaral. (Grace dela Cruz)</body>
<link>http://www.philstar.com/Article.aspx?articleId=246706&amp;publicationSubCategoryId=92</link>
</article>
<article>
<title>Roco nagwi-wheelchair na, pero tuloy ang laban</title>
<author></author>
<date>
<month>April</month>
<day>18</day>
<year>2004</year>
</date>
<body>Inamin ni Alyansa ng Pag-asa standard bearer Raul Roco kahapon na gumagamit na siya ng wheelchair dahil nahihirapan na siyang maglakad, pero tiniyak na makakabalik siya sa bansa bago matapos ang buwan. Pinanindigan ni Roco sa kanyang mga supporters na hindi siya aatras sa pagtakbo sa pagkapangulo kahit pa tinalikuran na siya ng ilan niyang supporters. &amp;quot;Tuloy na tuloy ang laban at pagsisikapan kong nandiyan ako bago magkatapusan ng buwan,&amp;quot; pahayag ni Roco. Nagsagawa rin umano ang kanyang mga doctor ng ilang laboratory examination subalit wala pa umanong diagnosis ang mga ito. &amp;quot;Ako naman ay hindi nagtatago sa publiko. Ayaw ko lang unahan ng hula dahil kahit yung mga dala kong x-rays, ibat ibang lab test galing diyan sa ospital sa Manila ay titingnan nila at gusto nilang ulitin ang iba,&amp;quot; wika ni Roco. Inamin din ni Roco na wala siya sa Houston City subalit napakalapit umano niya dito. Sinabi lang umano nito na sa Houston siya pupunta subalit hindi nito ibinigay ang tamang lugar at detalye sa pangambang puntahan ito ng mga taong nais magtanong dahilan upang hindi ito makapagpahinga ng husto. (Edwin Balasa)</body>
<link>http://www.philstar.com/Article.aspx?articleId=246717&amp;publicationSubCategoryId=92</link>
</article>
<article>
<title>Vice mayor ng Muntinlupa dinisqualify ng Comelec</title>
<author></author>
<date>
<month>April</month>
<day>18</day>
<year>2004</year>
</date>
<body>Lalo pang humina ang kampanya nina Muntinlupa Mayor Jaime Fresnedi at Vice Mayor Jojay Alcaraz nang ideklara ng Commission on Elections (Comelec) na hindi si Alcaraz ang nanalong vice mayor sa halalan noong 2001. Sa desisyon ng Comelec First Division noong April 11 na pinamunuan ni presiding Commissioner Rufino Javier, pinawalang-bisa ang pagkakahalal kay Alcaraz at sinabing si Vicente Chua ang siyang talagang nagwagi bilang bise alkalde noong 2001. Sa desisyon ng Comelec, nanalo si Chua na may botong 54,792 laban kay Alcaraz na nakakuha lamang ng 54,350 o lamang na 442 boto. Lumalabas sa desisyon ng Comelec na nandaya si Alcaraz upang palabasin na siya ang nanalo sa eleksiyon. Sa pagkatalo ni Alcaraz sa Comelec, mas lumalakas pa ang kandidatura ni vice mayoral bet Aldrin San Pedro na kasalukuyang ungos kay Alcaraz sa mga mock surveys. Dahil dito, maraming mga kaalyado ni Alcaraz ang lumipat na sa kampo ni San Pedro at inaasahang marami pang tao ang sasanib na sa kanya. Pinuri si San Pedro dahil sa kanyang dedikasyon sa kanyang trabaho. Libu-libong mga pamilya sa Muntinlupa ang ilang taon nang nakikinabang sa ibinibigay niyang libreng tubig at libreng mineral water. Mariin din niyang tinutulan ang pagtaas ng kuryente sa Muntinlupa nang hindi siya pumirma sa franchise tax ordinance na nilagdaan nina Fresnedi at Alcaraz noong isang taon at ang 400% business tax increase na ipinatupad nina Fresnedi at Alcaraz. (Ellen Fernando)</body>
<link>http://www.philstar.com/Article.aspx?articleId=246719&amp;publicationSubCategoryId=92</link>
</article>
<article>
<title>Napurnadang pagtatayo ng tulay sa N. Ecija isinisi sa kongresista</title>
<author></author>
<date>
<month>April</month>
<day>18</day>
<year>2004</year>
</date>
<body>Inakusahan ni Nueva Ecija Gov. Tomas Joson III si 4th District Rep. Raul Villareal na sinasadyang pigilan ang mga proyektong pangkaunlaran. Sinabi ni Joson na ang pagtatayo ng tulay sa bayan ng Cabiao, Nueva Ecija ay naaantala dahil lamang sa &amp;quot;reckless politicking&amp;quot; na ginagawa umano ni Villareal. Ang 144-linear meter na tulay na sinimulang itayo noong 1991 ay hindi pa rin natatapos at hindi alam kung makukumpleto ngayong taon dahil sa kagagawan ng naturang kongresista, ayon pa kay Joson. &amp;quot;Panahon pa ni Cory, Ramos, Erap at ngayon ni Gloria pero di pa rin matapos-tapos yang tulay na yan,&amp;quot; ani Joson sa mga taong dumalo sa paglulunsad ng tulay na hindi pa natatapos. Ang tulay ay isang mahalagang ugnay sa agrarian reform community barangays ng Bagong Sikat at Sta. Isabel. Ito ay isang pet project ni Mayor Gloria Congco at ng pamahalaang panlalawigan Sinisi ni Joson si Villareal dahil sa nangyaring suspensiyon ng bidding sa proyekto. (Malou Rongalerios)</body>
<link>http://www.philstar.com/Article.aspx?articleId=246729&amp;publicationSubCategoryId=92</link>
</article>
<article>
<title>Opisyal, miyembro ng PMAP lumipat na kay GMA</title>
<author></author>
<date>
<month>April</month>
<day>18</day>
<year>2004</year>
</date>
<body>Muli na namang nadagdagan ang grupong nagpahayag ng suporta kay Pangulong Arroyo upang pamunuan ang bansa sa susunod pang anim na taon. Itoy matapos na lumipat ang mayorya ng opisyal at miyembro ng Peoples Movement Against Poverty (PMAP) sa bagong tatag na Make It Strong Movement (MISM) na sumusuporta kay Arroyo. Bagamat 23 araw na lamang ang natitira bago mag-eleksiyon, nagpakita din ng suporta kay Arroyo ang Kalipunan at Sandigan ng mga Pilipino (KASAPI) tulad ng MISM. Lumilitaw na ang PMAP at KASAPI ay mga grupong unang sumuporta kina dating President Estrada, Fernando Poe, Jr. at Sen. Panfilo Lacson. Sinabi ni Jojo Ablog ng KASAPI, napilitan silang lumipat sa administrasyon dahil sa nangyayaring gulo sa grupo ng oposisyon. Bukod dito, sinabi ng KASAPI na may maliwanag na plataporma si Arroyo kumpara sa mga kalaban nito sa nalalapit na halalan. Umaabot naman sa 500,000 ang miyembro at kaalyado ng MISM. (Lilia Tolentino)</body>
<link>http://www.philstar.com/Article.aspx?articleId=246730&amp;publicationSubCategoryId=92</link>
</article>
<article>
<title>Kabayan ginigiba sa internet</title>
<author></author>
<date>
<month>April</month>
<day>18</day>
<year>2004</year>
</date>
<body>Tatlo pang E-mail letters sa internet ang kasalukuyang lumalaganap upang sirain si Sen. Noli de Castro na tumatakbo bilang vice president ni Pangulong Gloria Macapagal-Arroyo. Ayon sa mga nilalaman ng nasabing e-mails, inakusahan si Kabayan ng kasamahan mismo nito sa K4 coalition na isang uri ng produkto na nasa &amp;quot;early stage of decomposition&amp;quot;. Naging simple ang ginawang banat ng letter at ginamit nitong basehan ang mga demanda laban sa senador at umanoy pangongotong para magsilbing convincing factor upang masira si Kabayan. Sinasaad sa tatlong liham ang nagkakaisang pahayag ng ilan sa K4 senatorial bets na ang mga paninira kay Kabayan ay maaaring makaapekto rin sa kandidatura ni Pangulong Arroyo. Nakasama rin sa e-mail ang pinakahuling banat kay Kabayan na kung saan isang 13-anyos na batang lalaki, si Peter Barcelona na putol ang dalawang kamay at dalawang paa ang lumutang at nagtatanong kung nasaan ang ibang bahagi ng salaping inilikom sa kanya ni Kabayan sa pamamagitan ng programang MGB para gamitin sa kanyang edukasyon. Pinatunayan sa liham na P5,000 lamang ang naibigay sa bata na inireport sa MGB na magiging scholar. Ayon pa sa mga K4 senatoriable, sa loob ng 3 taon na si Kabayan ay senador, tumanggap na siya ng kulang-kulang P1 bilyon na pork barrel, suweldo, allowances at iba pang benepisyo, ngunit wala anya itong maipakitang kapalit na serbisyo sa publiko bilang pasasalamat sa karangyaan na dulot ng tiwala ng bayan sa kanya. Una nang sinabi ni Kabayan na isang PR group ang nag-o-operate at nagbayad ng milyong piso para sa demolition job laban sa kanya. (Ellen Fernando)</body>
<link>http://www.philstar.com/Article.aspx?articleId=246733&amp;publicationSubCategoryId=92</link>
</article>
<article>
<title>Susan 'tsinansingan' nanapak</title>
<author>Rudy Andal</author>
<date>
<month>April</month>
<day>19</day>
<year>2004</year>
</date>
<body>Umani ng batikos ang misis ni Koalisyon ng Nagkakaisang Pilipino(KNP) presidentiable Fernando Poe Jr. na si Susan Roces dahil sa umanoy pananapak sa vice mayoralty candidate sa Roxas City sa isang campaign sortie doon. Pero nilinaw ng aktres na supporter ni Poe na si Annabelle Rama na naramdaman ni Susan na siyay &amp;quot;natsatsansingan&amp;quot; kung kayat natabig niya si Konsehal Allan Celino na siyang kandidato sa pagka-vice mayor ng KNP sa Roxas City. Sa kabila ng paliwanag na ito, marami ang bumabatikos kay Roces, dahil sa pagkakapareho ng init ng ulo niya sa asawang action king na si FPJ. Hinampas at sinikmuraan diumano ni Roces si Celino, konsehal ng Roxas City habang tumutulak ang kampanya ng partido sa Teodoro Arcenas Trade Center. Ayon kay Celino, nakabuntot siya sa aktres habang nangangampanya ito sa mga taga-roon. Sinubukan umano niyang kunin ang atensyon ni Roces na lingunin ang ibang taga-suporta nang bigla siya nitong bigwasan sa sikmura, bagay na ikinagulat naman ni Celino. Kinumpirma ni Atty. Joseph Arrojado, regional chairman ng Pro-Poe Filipinos for Progress Justice Truth Movement ang nasabing insidente. Matapos ang pangyayari ay napaupo na lamang ang kawawang kandidato sa isang sulok. &amp;quot;Nahilo ako sa kahihiyang inabot ko,&amp;quot; ani Celino sa isang panayam sa kanya sa Bombo Radyo. Sinabi pa nito na hindi na rin gaanong naintindihan kung bakit siya napag-initan ng maybahay ng inaakala nilang &amp;quot;Bida ng Masa&amp;quot;. Tumulong naman raw sila sa kampanya maski wala ni singkong ibinigay ang kampo ng aktor. Sa kabila nito, si Celino pa raw ang humingi ng dispensa sa aktres, bagay na 'di naman binigyang halaga umano ng aktres. &amp;quot;Baka dala lamang ng init ng panahon, pagod at inis sa dami ng tao kaya ako ang nabigwasan,&amp;quot; dagdag pa ni Celino Ipinalalagay naman na isa pa sa dahilan ng pagiging mainitin ni Roces ang pagseselos diumano kay Sen. Loren Legarda na dikit nang dikit kay FPJ. (Ulat ni Rudy Andal)</body>
<link>http://www.philstar.com/Article.aspx?articleId=246835&amp;publicationSubCategoryId=92</link>
</article>
<article>
<title>Robot wag kang magturo! - Barbers</title>
<author>Rudy Andal</author>
<date>
<month>April</month>
<day>19</day>
<year>2004</year>
</date>
<body>Iginiit kahapon ni re-electionist Sen. Robert &amp;quot;Bobby&amp;quot; Barbers na si Abu Sayyaf leader Ghalib Andang alias Kumander Robot ay papanagutin sa kanyang mga kasalanan sa batas at huwag magturo ng sinuman upang mailigtas ang kanyang sarili. Ginawa ni Barbers, tagapangulo ng Senate committee on public order and illegal drugs ang pahayag matapos maipataw ang not guilty plea sa mga kasong rebelyon laban kay Robot nang ito ay mag-alok bilang state witness laban sa kanyang grupo at kay Muslim leader Nur Misuari. Inakusahan niya si Misuari na utak ng serye ng mga terorismo sa Mindanao lalo na ang kidnap for ransom operation na naging resulta ng negatibong imahe ng bansa sa pagbaka sa terorismo. &amp;quot;The strategy of Robot is preposterous. He is trying to muddle the issue and try to link the MILF and the MNLF with terrorist and bandit style activities. The Abu Sayyaf is nothing more than an extreme kidnap for ransom terrorist group responsible for embarrasing the image of our country to the international community as a haven for terrorists and they must pay a heavy price for what they have done to their victims and to the Filipino people as well,&amp;quot; dagdag ng Mindanao solon. (Ulat ni Rudy Andal)</body>
<link>http://www.philstar.com/Article.aspx?articleId=246848&amp;publicationSubCategoryId=92</link>
</article>
<article>
<title>Pa-birthday kay Erap, labas-selda</title>
<author>Edwin Balasa</author>
<date>
<month>April</month>
<day>19</day>
<year>2004</year>
</date>
<body>Para sa ika-67 taong kaarawan ni dating Pangulong Joseph Estrada ngayon ay pinayagan ito ng Sandiganbayan na magdiwang ng kanyang resthouse sa Tanay, Rizal, 'di kalayuan sa Camp Capinpin. Gayunman ay mahigpit ang tagubilin ng Sandigan sa dating pangulo na binigyan ng mula alas-8 ng umaga hanggang alas-8 gabi ngayong araw na ito para sa kanyang kaarawan na iwasan ang anumang uri ng pulitika. Ito ay sa kabila ng inaasahang pagdating sa resthouse ng buong pamilya Estrada at ng kanyang mga kaibigan kabilang na ang KNP standard bearer na si Fernando Poe Jr. Ang kautusang ito ng Sandigan ay maliban pa sa nauna ng mga ipinagbabawal na kinabibilangan ng paggamit ng cellphone o telepono at higit sa lahat ay ang magpa-interview sa reporters. Ang pagkakaloob kay Erap ng isang araw na out-of-camp birthday celebration ay kaugnay na rin ng mosyon sa kampo nito na idinahilan ang kasikipan at kawalan ng sapat na supply ng tubig ng detention cell nito para pagdausan ng kanyang kaarawan. Sinabi naman ng Malaca&amp;ntilde;ang na igagalang nila ang desisyon ng korte at ipag-uutos nito ang mahigpit na seguridad para sa dating pangulo. (Ulat ni Edwin Balasa)</body>
<link>http://www.philstar.com/Article.aspx?articleId=246854&amp;publicationSubCategoryId=92</link>
</article>
<article>
<title>Dugo dadanak - Comelec</title>
<author>Ellen Fernando</author>
<date>
<month>April</month>
<day>20</day>
<year>2004</year>
</date>
<body>Inalerto ng Commission on Elections (Comelec) ang Philippine (PNP) National Police at Armed Forces of the Philippines (AFP) hinggil sa napipintong pagdanak ng dugo matapos ang pagdaraos ng May 10 national elections. Ayon kay Comelec Chairman Benjamin Abalos, inalarma na ang lahat ng puwersang pangseguridad sa bansa upang paghandaan ang bantang kaguluhan o bayolenteng protesta matapos ang halalan. Ito ay hinggil sa alegasyon ng ibat ibang sektor at milyong tagasuporta ng oposisyon na hindi pa handa ang gobyerno sa pagdaraos ng mapayapa, malinis at maayos na halalan. &amp;quot;I have advised the Philippine National Police and the military to be ready not only for election day but also for post-election situations that these allegations could incite,&amp;quot; ani Abalos. Binatikos ni Abalos ang mga grupo na bumabatikos sa Comelec dahil sa kabagalan at pagpipigil umano nito na ipalabas ang listahan ng mga botante kung saan ilang linggo na lamang ay halalan na. Anila, posibleng iniipit ang voters list dahil sa paghahanda na malawakang dayaan sa halalan. Kinumpirma rin ng National Movement for Free Elections o Namfrel na tanging ang voters list sa National Capital Region ang naipapalabas ng Comelec at nakitaan pa ito ng butas dahil sa karamihan ng mga nakatala dito ay mali-mali ang address. Pinaratangan din ang Comelec ng ibang sektor na ang kontrata para sa indelible ink sa mga balota na siyang mag-aalis ng pandaraya ay nakatakda pa lang i-award bago ang eleksyon na sinasabing masyadong gahol na sa pahahon. Kumakalat din ang balita na may 5 milyong balota ang palihim na naimprenta at itinatago upang gamitin sa dayaan. &amp;quot;Ano ba ang agenda ng mga taong ito? Plano ba nila na ikondisyon ang mga isipan ng mga botante at supporters na kapag sila ay natalo, sila ay dinaya,&amp;quot; dagdag ni Abalos. Iginiit ni Abalos na handang-handa ang Comelec sa eleksyon at wala silang nakikitang problema. Sinabi nito na handa na ang mga ballot boxes at maging ang ibang election materials para sa mga polling precincts ay nakahanda na rin at sinimulan nang ipadala sa mga lugar. Naunang naipadala ang mga balota para sa may humigit 300,000 absentee voters na binubuo ng mga sea-based at land -based Oversesas Filipino Workers (OFWs) sa tulong ng may 2,600 deputized election officers mula sa Department of Foreign Affairs, Embahada ng Pilipinas at Consulates sa ibat ibang bansa.(Ulat ni Ellen Fernando)</body>
<link>http://www.philstar.com/Article.aspx?articleId=246947&amp;publicationSubCategoryId=92</link>
</article>
<article>
<title>Pag-uusap ni FPJ at Ping purnada ulit</title>
<author>Rudy Andal/Malou Rongalerios</author>
<date>
<month>April</month>
<day>20</day>
<year>2004</year>
</date>
<body>Hindi natuloy kahapon ang inaasahang pag-uusap nina KNP standard bearer Fernando Poe Jr. at independent presidential candidate Sen. Panfilo Lacson para mapag-isa sana ang oposisyon. Napabalita kahapon na sa birthday ni dating Pangulong Joseph Estrada gagawin ang unification talks sa pagitan nina FPJ at Lacson pero ito ay nakansela. Ayon kay FPJ ng makapanayam ng Manila-based reporters sa motorcade nito sa Valenzuela City kahapon, hindi natuloy ang kanilang nakatakdang pinal na pag-uusap ni Lacson dahil sa sobrang hectic pareho ng kanilang schedule at hindi magtugma ang mga ito. Wika pa ni Da King, kahapon ng umaga ay nag-shooting siya ng kanyang TV ads tapos ay nag-motorcade sa Valenzuela bukod sa may rally pa ang buong tiket ng KNP sa Payatas, Quezon City. Ipinaliwanag pa ni Da King sa mga reporter na tumawag na lamang siya sa telepono at binati ang kanyang matalik na kaibigang si Erap sa kaarawan nito. Sinabi naman ni Ping na hindi siya dadalaw sa b-day ni Erap para patunayan na hindi dito magaganap ang anumang miting. Itinanggi rin ni Lacson ang balitang pumayag siyang mag-bise kay FPJ. Umaasa naman si FPJ na matutuloy pa rin ang pag-uusap nila ni Ping bago sumapit ang May 10 elections para magkaroon na lamang ng nag-iisang kandidato ang united opposition. Inamin din ni FPJ kamakailan na kapag hindi sila nagkasundo ni Ping at pareho silang tumakbo ay malamang na pareho silang talo dahil ang kailangan ay may isang kandidato lamang ang oposisyon upang talunin si Pangulong Arroyo. Kahapon ay nagdiwang ng kanyang birthday si Estrada sa kanyang rest house sa Tanay, Rizal na halos kalapit lamang ng kanyang kulungan sa Camp Capinpin matapos pagbigyan ng Sandiganbayan Special Division ang kanyang mosyon noong nakaraang Biyernes. Aminado si Estrada na malaki ang posibilidad na manalo si Pangulong Arroyo sa eleksiyon sa Mayo kung hindi magkakaisa at magsasanib ng puwersa sina FPJ at Lacson. Magugunita na birthday wish ni Erap na magkasundo na sina Lacson at FPJ upang magkaroon na lamang ng nag-iisang kandidato ang oposisyon. Habang isinusulat ang balitang ito ay pinipilit pa rin ng kampo ng dalawang panig na matuloy ang unity talks pero kung hindi mangyayari ay mayroon pa namang weekends. (Ulat nina Rudy Andal/Malou Rongalerios)</body>
<link>http://www.philstar.com/Article.aspx?articleId=246960&amp;publicationSubCategoryId=92</link>
</article>
<article>
<title>Si Lacson ang dapat umatras - KNP</title>
<author>Rudy Andal</author>
<date>
<month>April</month>
<day>20</day>
<year>2004</year>
</date>
<body>Ayaw ng dalawang senatorial candidate ng KNP na si Fernando Poe, Jr. pa ang magbibigay-daan kay Senador Panfilo Lacson para magkaroon ng isang presidential candidate ang oposisyon sa darating na halalan. Ayon kina Senador Aquilino Pimentel, Jr. at dating senador Francisco Tatad, kung mayroon mang dapat umatras sa presidential elections ay walang iba kundi si Lacson. Ipinaliwanag ni Pimentel na kung aatras si Ping sa presidential elections, walang mawawala sa kanya dahil makakabalik pa naman ito sa Senado upang tapusin ang nalalabing tatlong taong termino. Bukod dito, isang senatorial candidate lang umano ang bitbit ni Lacson, kumpara kay FPJ na may vice presidential candidate at 12 senatorial bets. Hindi rin umano puwedeng kuning running mate ni FPJ si Lacson dahil maiitsapuwera naman si Senador Loren Legarda. Kumpiyansa naman si Tatad na hindi aatras sa laban si FPJ dahil nasa kanya ang lahat ng bentahe, mula sa pagiging angat nito sa survey hanggang sa suporta ng grassroot level nito. &amp;quot;May lawin bang nag-i-slide down?&amp;quot; pag-uusisa ng KNP senatorial bet. (Ulat ni Rudy Andal)</body>
<link>http://www.philstar.com/Article.aspx?articleId=246966&amp;publicationSubCategoryId=92</link>
</article>
<article>
<title>P30-M kontribusyon ni Erap kay FPJ</title>
<author>Malou Rongalerios</author>
<date>
<month>April</month>
<day>20</day>
<year>2004</year>
</date>
<body>Ibinunyag kahapon ni Surigao del Norte Rep. Prospero Pichay na P30 milyon ang ibinigay na kontribusyon ni dating Pangulong Joseph Estrada nitong nakaraang Holy Week sa kanyang kaibigang si presidential aspirant Fernando Poe, Jr., bilang tulong sa kawalan ng pondo ng Koalisyon ng Nagkakaisang Pilipino (KNP). Ayon kay Pichay, isang impeccable source ang nagsabi sa kanya kaugnay sa napakalaking campaign contribution na ibinigay ni Estrada kay Poe. Matapos aniyang maresolba ang problema ni Poe sa kawalan ng pondo, ay pinipilit naman ni Estrada na magkaisa ang oposisyon at tumakbo na lamang sa vice president ni Poe si Panfilo Lacson. Ayon pa kay Pichay, nagbabala na si Estrada kay Lacson na nahaharap sa ibat ibang kasong kriminal dahil sa kanyang hidden wealth sa Amerika at sa Kuratong Baleleng na siguradong makukulong ito sa sandaling manalo si Pangulong Arroyo sa May 10 elections. Sinabi pa ni solon na sa P30 milyon na ibinigay ni Estrada kay Poe, P10 milyon dito ay gagamitin sa black propaganda laban sa administrasyon. Bagaman at nagrereklamo na rin aniya si Estrada dahil sa napakalaking campaign contributions na ibinibigay niya ay wala naman siyang magawa dahil siya ang nagtulak kay Poe na kumandidato. Nakasalalay aniya sa political fortunes ni Poe ang kalayaan at pagbabalik sa kapangyarihan ni Estrada kaya patuloy nitong sinusugalan si Poe. Idinagdag ni Pichay na nagbigay din ng kontribusyon kay Poe si dating unang Ginang Imelda Marcos na umabot sa P10 milyon. (Ulat ni Malou Rongalerios)</body>
<link>http://www.philstar.com/Article.aspx?articleId=246972&amp;publicationSubCategoryId=92</link>
</article>
<article>
<title>Chinese hati kina GMA, FPJ at Ping</title>
<author>Lilia Tolentino</author>
<date>
<month>April</month>
<day>20</day>
<year>2004</year>
</date>
<body>Hati at walang solidong boto ang Chinese community sa bansa kaugnay ng nalalapit na halalan sa Mayo 10, ayon kay Dr. James Dy ng Federation of Filipino-Chinese Chamber of Commerce and Industry. Sinabi ni Dy sa isang panayam na mayroong paksiyon ng Chinese community na sumusuporta kay Pangulong Arroyo, mayroon ding paksiyon na maka-Fernando Poe, Jr. at mayroong ding maka-Ping Lacson. &amp;quot;There is no such thing as solid vote,&amp;quot; ani Dy. Tumangging maghayag si Dy kung saang kampo sumusuporta ang kanilang pederasyon, pero mayroong mga ulat na nagsasabing suportado nila si Pangulong Arroyo. Si Dy ay siyang naghandog ng isang salu-salo para sa media sa okasyon ng pagdiriwang ng ika-59 birthday ni Presidential Spokesman Ignacio Bunye sa Emperor Villa sa Binondo, Maynila. (Ulat ni Lilia Tolentino)</body>
<link>http://www.philstar.com/Article.aspx?articleId=246977&amp;publicationSubCategoryId=92</link>
</article>
<article>
<title>Trainer plane bumagsak, 2 piloto todas</title>
<author>Joy Cantos</author>
<date>
<month>April</month>
<day>20</day>
<year>2004</year>
</date>
<body>Dalawang piloto ng Philippine National Police (PNP) ang nasawi makaraang aksidenteng masunog ang isang trainer plane habang nagta-take off sa Plaridel, Bulacan kahapon ng hapon. Halos hindi na makilala ang mga bangkay ng dalawang biktima na kinilalang sina P/Sr. Inspector Hernando Antonio, piloto ng aircraft at student pilot na si Aristan Garcia dahilan sa grabeng pagkasunog ng kanilang mga katawan. Ayon kay PNP spokesman P/Chief Supt. Joel Goltiao, naganap ang insidente bandang alas-4:30 ng hapon sa Bgy. Agnaya, Plaridel ng nasabing lalawigan. Sinabi ni Goltiao na kasalukuyang nagta-take off sa nasabing lugar na siyang training area ng PNP ang twin-seater trainer plane nang maganap ang insidente. Nabatid na nasa mid-air pa lamang ang trainer plane matapos itong magtake-off at hindi pa nakakalayo sa lugar ng aksidente ng bigla itong umapoy. Tuluy-tuloy na bumulusok ang nasabing trainer plane at pagsayad sa lupa ay nagkaroon ng pagsabog kung saan pakpak na lamang ng aircraft ang natira. Ayon kay Goltiao hindi pa mabatid sa kasalukuyan ang sanhi ng sunog ng trainer plane na ikinasawi ng dalawang biktima habang patuloy ang imbestigasyon sa kaso. There will be formal investigation to be conducted on the case with the help of the Air Transportation Office (ATO), ani Goltiao.(Ulat ni Joy Cantos)</body>
<link>http://www.philstar.com/Article.aspx?articleId=246980&amp;publicationSubCategoryId=92</link>
</article>
<article>
<title>Apela ni Gringo sa Oakwood mutiny ibinasura ng SCX</title>
<author>Gemma Amargo</author>
<date>
<month>April</month>
<day>20</day>
<year>2004</year>
</date>
<body>Tuloy-tuloy na ang imbestigasyon ng Department of Justice (DOJ) laban kay Sen. Gringo Honasan kaugnay ng umanoy pagkaka-sangkot nito sa Oakwood mutiny noong Hulyo 27, 2003. Ito ay matapos na ibasura kahapon ng Supreme Court (SC) en banc ang kahilingan ng senador na balewalain nito ang paghawak ng DOJ kaugnay sa pagkakadawit nito sa pag-aalsa ng Magdalo group sa Oakwood Hotel. Sa botong 9-5, ibinasura ng Korte ang ano mang magiging resulta ng imbestigasyon ng DOJ kaya hinayaan na lamang nitong ipagpatuloy ang kanilang imbestigasyon. Magugunita na kinuwestiyon ni Associate Justice Romeo Callejo ang kampo ni Honasan sa pagsasabing mayroong ipinalabas na administrative order no.08 sa ilalim ni dating Ombudsman Conrado Vasquez Sr. at nakasaad na mayroong kapangyarihan na hawakan ang kaso laban sa isang kawani ng gobyerno at maaari itong magtalaga ng Provincial o city Prosecutor. Subalit nauna nang iginiit ng kampo ni Honasan, sa pamamagitan ng abogado nitong si SC Justice Hugo Gutierrez, na walang karapatan ang DOJ sa kaso dahil lalabagin nito ang nakasaad sa Saligang Batas. Kailangan umano na ang Ombudsman ang direktang magtatalaga sa DOJ para sa pagsasagawa ng preliminary investigation sa kanyang kaso dahil ito ang mayroong &amp;quot;primary jurisdiction&amp;quot; sa kaso laban sa isang kawani ng gobyerno. Magugunita na hiniling ni Honasan sa SC na ilipat sa Ombudsman ang imbestigasyon sa kanyang kaso sa paniniwalang bias ang DOJ bukod pa dito umano na isa siyang opisyal ng pamahalaan. (Ulat ni Gemma Amargo)</body>
<link>http://www.philstar.com/Article.aspx?articleId=246982&amp;publicationSubCategoryId=92</link>
</article>
<article>
<title>Kalasan kay FPJ tumindi</title>
<author>Rudy Andal</author>
<date>
<month>April</month>
<day>21</day>
<year>2004</year>
</date>
<body>Patuloy na nalalagasan ng supporters si KNP presidential bet Fernando Poe, Jr. matapos muling masilat ang pakikipagpulong niya sa isa pang presidentiable na si Panfilo Lacson sa layuning pagkaisahin ang watak na oposisyon. Ayon sa mga dating pro-FPJ groups mula sa ibat ibang probinsiya, malabo na ang tsansa ng oposisyon na pataubin si Presidente Arroyo sa darating na presidential elections dahil sa kawalang pagkakaisa ng oposisyon. Maging si dating Presidente Estrada ay nagbabala kay FPJ at Lacson na tanging ang isang unified ticket lamang ng oposisyon ang makakatalo sa administrasyon. Kaugnay nito, dumagsa ang malalaking grupo na nagsibaklasan na sa kampo ni FPJ. Animoy eksena sa rebolusyon noong panahon ng Kastila na pinagpupunit ng mga lider at miyembro ng FPJPM Laguna Chapter ang kani-kanilang mga FPJPM ID cards bilang hudyat ng kanilang pagbaklas kay Da King. Ayon naman sa isang grupo ng mga Muslim na dating taga-suporta ng KNP, maliban sa pagbagsak ni FPJ sa pinakahuling resulta ng Pulse Asia survey, nag-alisan din sila sa KNP sa kadahilanang hanggang ngayon ay walang maiprisintang platform of government si FPJ. Ayon kay Allan Dimaporo, isa sa mga lider ng Muslim group, &amp;quot;hindi natin kailangan ng isang aktor sa Malaca&amp;ntilde;ang, dapat totoong lider at hindi pampelikula.&amp;quot; Una nang kumalas na ang United Sectoral Movement (USM) na dating taga-suporta ni FPJ. Ang USM ay binubuo ng 83 organisasyon at may ipinagyayabang na 3.2 milyon na miyembro sa buong bansa. Sa Davao City, sinabi naman ni Josefina Sanchez, senior organizer ng Freedom, Peace and Justice Movement o FPJM, na may 60 lider at coordinators nito ang kumalas na sa KNP, dahil hindi nila makausap si FPJ at ang mga lider naman ng KNP ay pinababayaan sila. (Ulat ni Rudy Andal)</body>
<link>http://www.philstar.com/Article.aspx?articleId=247085&amp;publicationSubCategoryId=92</link>
</article>
<article>
<title>Lacson pinagsasakripisyo ni Erap</title>
<author>Malou Rongalerios</author>
<date>
<month>April</month>
<day>21</day>
<year>2004</year>
</date>
<body>Dapat isakripisyo ni presidential aspirant Panfilo Lacson ang kanyang kandidatura alang-alang sa bayan at makipagkaisa na ito kay KNP presidential bet Fernando Poe, Jr. Ginawa ni Estrada ang pahayag matapos magsagawa ng inspeksiyon ang Sandiganbayan Special Division sa rest house nito sa Tanay, Rizal. Ang inspection ay kaugnay sa mosyon ni Erap na makapunta ng dalawa hanggang tatlong oras sa kanyang rest house habang hindi umano regular ang tubig sa kanyang kulungan sa Camp Capinpin. Sinabi ni Estrada na imposibleng si FPJ ang magbigay daan kay Lacson dahil si Poe ang nangunguna sa survey samantalang number 4 lamang ang senador. &amp;quot;Puwede ba namang mag-give way ang number one sa number four?&amp;quot; ani Estrada. Pero idinagdag nito na kahit hindi magkasundo sina FPJ at Lacson ay sigurado pa rin siyang mananalo ang kanyang matalik na kaibigan. (Ulat ni Malou Rongalerios)</body>
<link>http://www.philstar.com/Article.aspx?articleId=247096&amp;publicationSubCategoryId=92</link>
</article>
<article>
<title>7 senatoriables inireklamo ni Miriam</title>
<author>Ellen Fernando</author>
<date>
<month>April</month>
<day>21</day>
<year>2004</year>
</date>
<body>Pitong senatoriables kabilang ang tatlong kasama nito sa partidong K4 ang inireklamo sa Comelec ni dating Senator Miriam Defensor-Santiago dahil sa paglabag sa Fair Election Act. Pinetisyon sa Comelec ni Santiago sina Ramong &amp;quot;Bong&amp;quot; Revilla, Sen. John Osme&amp;ntilde;a, Richard Gordon, Sen. Nene Pimentel, Ernesto Maceda, Juan Ponce Enrile at Heherson Alvarez. Base sa apat na pahinang urgent petition to prevent unlawful broadcast overspending, sinabi ni Santiago na lumagpas na ang air time limit sa political advertisement sa radio at TV ng mga nabanggit na senatoriables. Hiniling ni Santiago sa Comelec na ipagbawal ang sobrang pagpapalabas ng mga political ads ng mga kandidato sa pagka-senador. Sa ilalim ng Fair Election Act, binibigyan lamang ng 120 minuto para sa telebisyon at 180 sa radio ang bawat kandidatong pangulo, bise at senatoriables para sa kanilang air time sa political ads. Iginiit ni Santiago na naging kapansin-pansin na ang mga mas maraming inilalabas na campaign ads na kandidato ay sila rin ang nangunguna sa mga surveys na isa aniyang paglabag sa probisyon hinggil sa patas na oportunidad. Malinaw anya na hindi nagiging patas para sa mga walang pera o mahihirap na kandidato ang ginawa ng Comelec na palawigin ang air time na maaaring gamitin ng mga kandidato. Ayon naman kay Comelec Chairman Benjamin Abalos base sa kanilang record ay wala pang naitalang paglabag sa air time limit ng political ads ng mga senatoriables. Gayunman, titingnan ng Comelec ang nasabing petisyon at kung may makikitang paglabag ay ipapatawag ang mga ito. (Ulat ni Ellen Fernando)</body>
<link>http://www.philstar.com/Article.aspx?articleId=247102&amp;publicationSubCategoryId=92</link>
</article>
<article>
<title>Piolo Pascual kay Bro. Eddie at Loren</title>
<author>Ellen Fernando</author>
<date>
<month>April</month>
<day>21</day>
<year>2004</year>
</date>
<body>Tahasang sinabi ng actor/singer na si Piolo Pascual na ang boto niya sa Mayo 10 ay nakalaan kina Bangon Pilipinas standard bearer Eddie Villanueva at Senador Loren Legarda bilang pangulo at pangalawang pangulo. Naniniwala si Piolo na lalong bubuti ang kalagayan ng Pilipinas kung sina Bro. Eddie at Loren magwawagi sa darating na halalan. Sa naturang panayam, sinabi ni Piolo na ang pinakamahalagang bagay na natutunan niya kay Bro. Eddie ay dapat panatilihin ang pananalig sa Diyos, makapamilya at pagnanais na tumulong upang magkaroon at manaig ang kabutihan, kapayapaan at kasiglahan sa bansa at sa buong mundo. Inaasahang lalong sisigla at iimbulog ang kandidatura nina Bro. Eddie at Loren dahil sa paghahayag na ito ni Piolo, na iniidolo ng milyun-milyong tagahanga. Idinagdag pa ni Piolo na siya ay para sa ikagaganda ng kinabukasan ng bayan kaya niya sinusuportahan ang kandidatura ng dalawa. (Ulat ni Ellen Fernando)</body>
<link>http://www.philstar.com/Article.aspx?articleId=247107&amp;publicationSubCategoryId=92</link>
</article>
<article>
<title>Remulla clan nilaglag ni Ping,pumanig kay Maliksi</title>
<author></author>
<date>
<month>April</month>
<day>21</day>
<year>2004</year>
</date>
<body>Pinabayaan na nga ba ni opposition presidential bet Panfilo Lacson ang pamilya ng mga Remulla upang lantarang kampihan ang mga lokal na kandidato ni Cavite Governor Ereneo &amp;quot;Ayong&amp;quot; Maliksi? Ito ngayon ang mainit na pinag-uusapan sa lalawigan bunga ng patuloy na pananahimik ni Lacson tungkol sa kontrobersiyal na pag-endorso ni Maliksi sa kalaban ni Atty. Jesus &amp;quot;Boying&amp;quot; Remulla sa pagka-kongresista sa ikatlong distrito ng Cavite. Napag-alaman na inindorso ni Maliksi, masugid na tagasuporta ni Lacson, nitong Sabado sa isang campaign rally ang kandidatura ni Silang Mayor Ruben Madlansacay sa pagka-kongresista. Ang ginawa n Maliksi ay itinuturing na pagtraydor ng gobernador sa mga Remulla na isa ring die hard supporters ni Lacson, knikilala ang bagsik sa pulitika ng mga Remulla dahil ang matandang Johnny Remulla na dating gobernador ang nagtatag ng lokal na partidong &amp;quot;Magdalo sa Cavite. Naging palaisipan sa mga Caviteno ang pag-endorso ni Maliksi kay Madlansacay dahil nauna na itong nagpahayag ng suporta sa kandidatura ni Atty. Remulla. Ang suporta ni Maliksi kay Atty. Remulla ay bilang paggalang sa alyansa nila sa pagtataguyod sa kandidatura ni Lacson. Nakarating na umano sa kaalaman ni Lacson ang ginawa ni Maliksi subalit hanggang ngayon ay wala pa ring ginagawang aksyon ang pambato ng oposisyon. Dahil sa pananahimik ni Lacson, hinihinala ng ibang Caviteno na mayroon ng basbas ng senador ang ginawa ni Maliksi na talikuran si Atty. Remulla. Ilang mga pulitikal na tagamasid sa Cavite ang nagpahayag na inaasahan na nila na hindi magtatagal ang &amp;quot;unholy alliance&amp;quot; ng mga Maliksi at Remulla dahil na rin sa pangamba ng kasalukuyang gobernador na agawin ang kanyang puwesto. Bukod kay Atty. Remulla, kandidato rin ngayong eleksiyon ang mga kapatid na sina Johnvic, reelectionist vice governor at Gilbert, reelectionist congressman.</body>
<link>http://www.philstar.com/Article.aspx?articleId=247112&amp;publicationSubCategoryId=92</link>
</article>
<article>
<title>Robot 'di pasok na witness</title>
<author>Gemma Amargo</author>
<date>
<month>April</month>
<day>21</day>
<year>2004</year>
</date>
<body>Tuluyan nang diniskuwalipika ng Department of Justice (DOJ) si Abu Sayyaf leader Ghalib Andang alyas Kumander Robot upang maging state witness. Sinabi ni DOJ chief state prosecutor at Witness Protection Program chief Jovencito Zuno na dahil sa bigat ng partisipasyon ni Robot kaya dinisqualify ito ng pamahalaan upag maging testigo. Sinabi ni Zuno na malinaw ang nakasaad sa rules of court na ang mga maaari lamang tumayong testigo na akusado ay iyong may pinakamahinang kinalaman sa isang krimen. Bukod dito, isang capital offense o krimen na may katapat na parusang kamatayan ang nagawa ni Robot kaya wala itong puwang sa DOJ para papasukin sa WPP bilang isang saksi. Alinsunod sa itinatadhana ng Revised Penal Code may parusang kamatayan ang mga kasong murder, kidnapping at serious illegal detention na mga kinasasangkutan naman ni Robot. (Ulat ni Gemma Amargo)</body>
<link>http://www.philstar.com/Article.aspx?articleId=247115&amp;publicationSubCategoryId=92</link>
</article>
<article>
<title>Kapag FPJ at Ping nag-unite: Loren payag umatras !</title>
<author>Lilia Tolentino</author>
<date>
<month>April</month>
<day>22</day>
<year>2004</year>
</date>
<body>CALAPAN CITY,Oriental Mindoro - Magsasakripisyo si KNP vice presidential bet Loren Legarda at tatakbo na lang sa pagka-senadora kung matuloy ang pagtatambalan nina presidential bets Fernando Poe, Jr. at Ping Lacson. Sa isang panayam, sinabi ni Legarda na bagamat naniniwala siyang hindi siya ilalaglag ng KNP bilang VP bet, susundin niya ang ano mang desisyon ng partido at kung kailangang bumaba siya mula sa VP para tumakbo uli ng senador para sa pagkakaisa ng oposisyon ay handa siyang magsakripisyo. Ayon sa isang insider mula sa kampo ni Legarda, hindi magiging madali ang pagtanggap ni Legarda sa napipintong paglaglag sa kanya ngunit masakit mang tanggapin, kailangan nitong magpaalam sa kanyang vice presidential bid para sa ikalalakas at pag-iisa ng oposisyon. Wala na rin umanong nakikitang pag-asa ang oposisyon na talunin ang malakas na tandem nina Pangulong Arroyo at Sen. Noli de Castro na parehong nangunguna sa rating base sa mga pinakahuling survey ng Social Weather Station (SWS) at Pulse Asia. Bagamat buo ang loob ni Legarda sa pakikipaglaban kay de Castro, pinatunayan ng mga survey na walang binatbat ang lady solon. Mula nang magsimula ang mga survey, pinakita ng SWS at Pulse Asia na pinapakain lamang ni de Castro ng alikabok si Legarda. Pinaniniwalaang itutuloy ng oposisyon ang pag-iisa nina Poe at Lacson kung nais nitong mabigyan ng magandang laban ang K4. Ngunit sa kabila nito, hindi nababahala ang Pangulo at si de Castro sa napipintong Poe-Lacson unification bagkus ay natutuwa ang administrasyon sa pagkakaron ng direksiyon ng oposisyon. Ayon kay Pangulong Arroyo, higit na makakatulong sa oposisyon ang paglahad nito sa publiko ng plataporma sa oras na magtagumpay ang unification. Binasura naman ng kampo ni de Castro ang banta na si Poe lamang ang makakatalo sa kanya sakaling magpaubaya ito kay Lacson para pangunahan ang isang solidong oposisyon at tumakbo na lamang na bise presidente.(Ulat ni Lilia Tolentino)</body>
<link>http://www.philstar.com/Article.aspx?articleId=247207&amp;publicationSubCategoryId=92</link>
</article>
<article>
<title>Ate Vi ' di binigyan ng permit si Da King</title>
<author>Rudy Andal</author>
<date>
<month>April</month>
<day>22</day>
<year>2004</year>
</date>
<body>CALAPAN CITY - Tinabla ni Lipa City Mayor Vilma Santos-Recto si KNP presidential candidate Fernando Poe, Jr. matapos hindi niya bigyan ng permit ang campaign rally nito sa city plaza ng Lipa, Batangas ngayong gabi. Sinabi ni KNP gobernatorial candidate Charito Apacible, hindi binigyan ng permiso ni Mayor Santos-Recto ang rali ngayong gabi sa city plaza ng Lipa dahil gagamitin umano ito. Ayon kay Apacible, mismong si Sen. Ralph Recto ang mahigpit ang pagtutol na bigyan ng permit ang rali lalo na kung papanik ng stage si FPJ para itaas ang kamay ni Ruben Umali na kalaban ni Vilma sa pagiging alkalde. Sa phone interview ng PSN kay Apacible, kung siya lamang ay payag si Sen. Ralph Recto na bigyan ni Vilma ng permit ang rali pero kung itataas ni FPJ ang kamay ni Umali ay di sila magbibigay ng permiso. Dahil dito, napilitan ang KNP na gamitin ang private lot na pag-aari ni Tony Leviste sa highway ng Lipa para pagdausan ng rali ngayong gabi. Ikinatwiran ni Mayor Vilma na gagamitin sa ibang okasyon ang plaza. (Ulat ni Rudy Andal)</body>
<link>http://www.philstar.com/Article.aspx?articleId=247219&amp;publicationSubCategoryId=92</link>
</article>
<article>
<title>Erap sinuway: 'Di ako aatras ! - Ping</title>
<author>Malou Rongalerios</author>
<date>
<month>April</month>
<day>22</day>
<year>2004</year>
</date>
<body>Sinuway ni Senator Panfilo Lacson ang panawagan ni dating Pangulong Estrada na umatras bilang presidential candidate at si KNP standard bearer Fernando Poe, Jr. na lamang ang patakbuhin sa halalan. Ayon kay Lacson, pasensiya na lang daw sa dati niyang among si Erap pero hindi talaga niya mapagbibigyan ang kahilingan nito na maging bise na lamang ni FPJ. &amp;quot;That is (Estradas) prerogative but it doesnt mean I should heed his call. Were in the thick of the campaign and I intend to go through this exercise,&amp;quot; ani Lacson. Sinabi pa nito na hindi masama ang loob niya sa kahilingan ni Estrada dahil noong una pay malinaw na sa kanya kung sino sa kanila ni FPJ ang sinusuportahan nito. &amp;quot;Mr. Estradas decision to side with Poe is obvious. It is his personal position and it will be like that,&amp;quot; sabi pa ni Lacson. Pero sa kabila nito inamin ni Lacson na may ego problem na dapat sisihin sa pagkakabigo nang pag-uusap nila ni Poe. &amp;quot;You can imagine a superstar and a supercop wanting to talk, but the super-ego comes into play so theres no super-happening,&amp;quot; pahayag ni Lacson. Muli nitong idiniin na hinding-hindi siya magbibigay para sa kandidatura ni Poe kahit 18 araw na lamang ang nalalabi bago mag-eleksiyon. Sinabi pa nito na kahit bumaba siya bilang bise ni Poe ay hindi naman ibibigay ng kanyang mga Filipino-Chinese supporters ang boto ng mga ito para kay Poe bilang kanilang pangulo. (Ulat ni Malou Rongalerios)</body>
<link>http://www.philstar.com/Article.aspx?articleId=247224&amp;publicationSubCategoryId=92</link>
</article>
<article>
<title>Mayoralty bet sa Rizal dinisqualify ng Comelec</title>
<author>Ellen Fernando</author>
<date>
<month>April</month>
<day>22</day>
<year>2004</year>
</date>
<body>Tuluyan nang diniskuwalipika ng Comelec ang isang babaeng kandidato sa pagka-alkalde sa Montalban, Rizal na pinaniniwalaang residente ng ibang lugar. Sa promulgasyon nito, sinabi ng Comelec na ang kandidatong si Adelina &amp;quot;Deline&amp;quot; Rodriguez-Zaldarriaga ay hindi kuwalipikadong tumakbo sa pagka-alkalde dahil sa isang importanteng probisyon sa Local Government Code. Sinabi ng Comelec na ang kandidatura ni Zaldarriaga ay taliwas sa Title II Chapter 1 Section 39 na nagsasabi na ang isang kandidatong lokal ay nararapat na residente ng hindi kukulangin ng isang taon kung saan ito nagnanais na mahalal bago pa man sumapit ang araw ng halalan. Ang pagkakadiskuwalipika ni Zaldarriaga ay bunsod ng petisyong inihain noong Pebrero ni San Jose, Rodriguez bgy. chairman Roger Frias kung saan sinasabi nito na tunay na hindi residente si Zaldarriaga dahil hindi ito nakatira, hindi kailanman bumoto o nagparehistro man lamang bilang botante. Ito anya ay residente ng #4 Melbourne st. Merville Park, Para&amp;ntilde;aque city base sa inisyung katibayan ng Merville Park Homeowners Asso. Inc. Ang running mate ni Zaldarriaga na si Melo Sta. Isabel ang siya umanong tatakbong mayor habang ang kandidatong konsehal na si Jonas Cruz ang kakandidatong vice mayor. (Ulat ni Ellen Fernando)</body>
<link>http://www.philstar.com/Article.aspx?articleId=247228&amp;publicationSubCategoryId=92</link>
</article>
<article>
<title>GMA walang kinalaman sa forecast ni Abalos</title>
<author>Ellen Fernando</author>
<date>
<month>April</month>
<day>22</day>
<year>2004</year>
</date>
<body>Walang kinalaman si Pangulong Arroyo sa umanoy mapulitikang sinabi ni Comelec Chairman Benjamin Abalos na kahit sino kina Pangulong Arroyo at Fernando Poe, Jr. ay puwedeng manalo sa lamang na isang milyong boto. Ayon kay NEDA secretary Romulo Neri at Lakas-NUCD chairman for economic reforms, kahit hindi niya kabisado ang batas sa halalan, gusto lang daw sabihin ni Abalos na maaaring magkaroon na naman tayo ng pangulo na mananalo sa pamamagitan ng &amp;quot;plurality margin.&amp;quot; Ang pahayag ni Neri ay kasunod ng pahayag ni KNP senatorial bet Francisco Tatad na hindi dapat nagsasalita ng ganoon si Abalos. Itinanggi na ni Abalos na sinabi niya ito at kung nasabi man niya ang forecast, itoy sa isang pribadong pag-uusap at hindi sa harap ng marami. Matatandaan na sinabi ni Tatad na Abalos should stick to his job and stop making unnecessary statements if he wants to be credible in the eyes of the public.&amp;quot; Sinabi ni Neri na politics of performance ang pinakamabisang sandata ng sinumang kandidato sa pagka-pangulo at hindi dapat idawit ang Pangulo sa anumang forecast na ilalabas ng kahit na anong ahensiya. (Ulat ni Ellen Fernando)</body>
<link>http://www.philstar.com/Article.aspx?articleId=247234&amp;publicationSubCategoryId=92</link>
</article>
<article>
<title>RP 'strike' capital ng mundo</title>
<author>Malou Rongalerios</author>
<date>
<month>April</month>
<day>22</day>
<year>2004</year>
</date>
<body>Nangangamba si Ilocos Norte Rep. Imee Marcos na magiging strike capital ng mundo ang Pilipinas dahil sa inaasahang sunud-sunod na welga matapos ipanukala ng Malaca&amp;ntilde;ang na ibatay sa industriya ang salary adjustment ng mga manggagawa. Ayon kay Rep. Marcos, hindi katanggap-tanggap ang panukala ng Malaca&amp;ntilde;ang dahil mas pabor sa mga manggagawa kung magkakaroon ng pare-parehong adjustment na ibabatay sa pangangailangan sa ibat ibang rehiyon ng bansa at hindi sa kakayahan ng mga kompanya at industriya. Kung hindi maibibigay ang hinihinging sahod ng mga manggagawa ay siguradong magsasagawa ang mga ito ng sunud-sunod na welga. Hindi rin maaaring sisihin ng gobyerno ang mga empleyadong sasama sa welga dahil hindi na talaga sapat ang minimum wage na ibinibigay sa ngayon. Ang kasalukuyang minimum wage ay P280 bawat araw na mas mababa sa P593 per day na dapat tanggapin ng isang pamilya upang makapamuhay ng marangal. (Ulat ni Malou Rongalerios)</body>
<link>http://www.philstar.com/Article.aspx?articleId=247238&amp;publicationSubCategoryId=92</link>
</article>
<article>
<title>Pinoy na lang ang maiiwan sa Iraq</title>
<author>Malou Rongalerios</author>
<date>
<month>April</month>
<day>22</day>
<year>2004</year>
</date>
<body>Matapos maglayasan ang mga bansang Spain, Honduras, El Salvador at Russia dahil sa patinding giyera ng mga sundalong Amerikano laban sa mga Muslim militia, Pilipino na lamang ang maiiwan sa Iraq dahil sa pagmamatigas ng gobyerno na huwag munang pabalikin ang mga ito sa bansa. Ayon kay Maguindanao Rep. Didagen Dilangalen, patuloy na urong-sulong ang posisyon ni Pangulong Arroyo kung pauuwiin na ang mga Filipino troops na nasa Iraq. Kung ang mga Pinoy na lang aniya ang maiiwan sa Iraq, hindi malayong sila at ang mga sundalong Kano na lang ang maging target ng inaasahang sunud-sunod na pag-atake ng mga Muslim militia. Idinagdag nito na ang pananatili ng may 90 RP humanitarian contingent sa Iraq ay naglalagay lamang sa kanila sa kapahamakan dahil sa patuloy na lumalalang giyera ng Amerika sa Iraq. (Ulat ni Malou Rongalerios)</body>
<link>http://www.philstar.com/Article.aspx?articleId=247241&amp;publicationSubCategoryId=92</link>
</article>
<article>
<title>Babala ng investors pag-nanalo so Da King: Negosyo magsasara,jobless darami</title>
<author>Malou Rongalerios</author>
<date>
<month>April</month>
<day>23</day>
<year>2004</year>
</date>
<body>Libo-libong mamamayan ang mawawalan ng trabaho kapag si KNP presidential aspirant Fernando Poe, Jr. ang nanalo sa May 10 elections. Ito ang lumabas sa pag-aaral na isinagawa ng Citigroup, isang international investment bank, kaugnay sa nalalapit na halalan. Natuklasan sa pag-aaral na maraming banyagang mamumuhunan sa bansa ang lalayas at lilimitahan naman ng iba ang kanilang investments kaya marami ang mawawalan ng trabaho. Ayon sa Citigroup, lalong lulubog ang ekonomiya ng bansa dahil sa kawalan ng alam ni Poe pagdating sa world affairs. Lumabas din sa pag-aaral na maraming investors ang mag-iingat at hindi isusugal ang kanilang puhunan sa bansa kapag naluklok sa puwesto si Poe. Bagaman at aminado ang Citigroup na maraming magagaling na advisers si Poe, marami rin ang nangangamba na mali ang payong maibigay ng mga ito sa kanya at hindi siya makapagdedesisyon ng tama. Bumisita ang Citigroup sa Pilipinas at nakipagkita ang mga ito sa mga kinatawan ng mga presidentiables kabilang na ang four-man economic advisory team ni Poe. Nais ng grupo na malaman ang credit viability ng bansa pagkatapos ng eleksiyon. Nakita rin ng Citigroup na maganda ang economic background ng economic team ni Poe, pero kulang naman ang mga ito sa karanasan pagdating sa gobyerno at policy experience. &amp;quot;This means that like Poe, the economic advisers do not have the experience to put their theories into practice,&amp;quot; anang grupo. Duda rin ang grupo kung pakikinggan ni Poe ang payo ng kanyang economic team. (Ulat ni Malou Rongalerios)</body>
<link>http://www.philstar.com/Article.aspx?articleId=247343&amp;publicationSubCategoryId=92</link>
</article>
<article>
<title>'Wag mong ikampanya si FPJ - GMA</title>
<author>Rudy Andal</author>
<date>
<month>April</month>
<day>23</day>
<year>2004</year>
</date>
<body>NASUGBU, Batangas - Tinabla ni dating Pangulong Estrada ang blackmail ni Pangulong Arroyo na kung gusto nitong matikman ang house arrest ay huwag nitong ikampanya si KNP presidential bet Fernando Poe, Jr. Ayon sa source, nagtungo noong Martes si K4 senatorial bet Miriam Defensor-Santiago sa detention room ni Erap sa Camp Capinpin sa Tanay, Rizal at ipinaabot ang mensahe ni Pangulong Arroyo na huwag lamang ikampanya ng nakadetineng pangulo si FPJ ay lalakarin ni GMA ang house arrest nito hindi lamang sa kanyang villa sa Tanay kundi sa mismong bahay nito sa Polk st., San Juan. Pero sinabi umano ni Erap kay Santiago, hindi na siya ulit magpapagoyo sa Arroyo administration na ilang ulit na siyang niloko kaya tahasang tinabla ni Erap ang alok ni GMA. Sa halip, isang TV ad ang inihahanda ni Erap kung saan ay kanyang ieendorso si FPJ sa pagiging presidente sa darating na May 10 elections bukod sa mga taped message ni Erap na ipinapadinig sa lahat ng grand rally ng KNP kung saan ay nanawagan siya sa taumbayan na suportahan ang kanyang matalik na kaibigang si Poe sa darating na eleksiyon. (Ulat ni Rudy Andal)</body>
<link>http://www.philstar.com/Article.aspx?articleId=247354&amp;publicationSubCategoryId=92</link>
</article>
<article>
<title>Walang umento sa Labor Day</title>
<author>Lilia Tolentino</author>
<date>
<month>April</month>
<day>23</day>
<year>2004</year>
</date>
<body>Walang aasahang taas sa sahod na iaanunsiyo si Pangulong Arroyo sa pagdiriwang ng Labor Day sa Mayo 1. Ayon kay Labor Secretary Patricia Sto. Tomas, walang bagong insentibo sa sahod na ibibigay ang Pangulo dahil malalabag ang batas sa halalan kung maghahayag ang Presidente sa Mayo 1, siyam na araw bago idaos ang national at local elections. Maaari anyang maipagkamali ito na isang uri ng panunuhol sa mga empleyado para bumoto sa mga kandidato ng administrasyon. Ang Kilusang Mayo Uno ay humihingi ng umentong P125 samantala ang Trade Union Congress of the Philippines ay humihingi naman ng P50 across-the-board wage increase. (Ulat ni Lilia Tolentino)</body>
<link>http://www.philstar.com/Article.aspx?articleId=247360&amp;publicationSubCategoryId=92</link>
</article>
<article>
<title>'Pinas kasama sa binantaan vs terorismo</title>
<author>Joy Cantos</author>
<date>
<month>April</month>
<day>23</day>
<year>2004</year>
</date>
<body>Panibagong banta na naman ng terorismo ang ibinabala sa Pilipinas at iba pang bansa sa Asia Pacific Region na sumusuporta sa anti-terrorism campaign na inilunsad ng Estados Unidos. Base sa liham ng grupong nagpakilala sa bansag na &amp;quot;Yellow-Red Overseas Organization&amp;quot; na natanggap ng mga embahada ng South Korea at Pakistan sa Bangkok, Thailand, nagbanta ang naturang kaalyado ng al-Qaeda na aatake sa mga pangunahing instalasyon ng Australia, Japan, Kuwait, Pakistan, Singapore, South Korea, Thailand at Pilipinas sa pagitan ng Abril 20 hanggang 30 ng taong ito. Nabatid na kabilang sa mga pinagbabantaang atakihin ay ang mga embahada, air flights at iba pang mga pamosong lugar ng nasabing mga bansa. Sa ipinalabas namang babala ni Prime Minister Goh Kun, South Korean acting head of state, sinabi nito na kabilang sa mga potensiyal na atakehin ng mga terorista ay ang mga bansang sumusuporta sa US-led war laban sa Iraq. &amp;quot;Well, mabuti naman they warned us. We are prepared for it,&amp;quot; pahayag ni Defense Secretary at National Anti-Terrorism Task Force chief Eduardo Ermita na nagsabi pang nagsasagawa na ng kaukulang security measures ang pamahalaan upang mahadlangan ang pag-atake ng mga teroristang grupo. Dinoble rin ang seguridad sa mga lugar na posibleng targetin kasabay ng pag-apela sa publiko na makipagtulungan sa mga awtoridad para masupil ang terorismo. (Ulat ni Joy Cantos)</body>
<link>http://www.philstar.com/Article.aspx?articleId=247366&amp;publicationSubCategoryId=92</link>
</article>
<article>
<title>Oposisyon magra-rali sa Mayo Uno</title>
<author>Malou Rongalerios</author>
<date>
<month>April</month>
<day>23</day>
<year>2004</year>
</date>
<body>Naniniwala si Davao City Rep. Prospero Nograles na magiging part 2 ng EDSA 3 ang rali na pinaplano ng oposisyon sa Mayo Uno na naglalayong guluhin pa rin ang gobyerno. Ayon kay Nograles, gagawing isyu sa nasabing rali ang diumanoy paglustay ng administrasyon ng pera ng bayan sa pangangampanya ni Pangulong Arroyo. Sinabi ni Nograles na dapat maging responsable ang oposisyon at hindi sila dapat sumali sa gagawing rali sa Mayo 1. Idinagdag nito na walang idudulot na mabuti ang nasabing protesta at lalo lamang nitong pasasamain ang kalagayan ng ekonomiya ng bansa. Sinabi pa ng solon na dapat ay hintayin na lamang ng oposisyon kung ano ang magiging desisyon ng Comelec at ng Korte Suprema kaugnay sa sinasabing paglustay ng Malaca&amp;ntilde;ang ng pera ng taumbayan sa pangangampanya. (Ulat ni Malou Rongalerios)</body>
<link>http://www.philstar.com/Article.aspx?articleId=247372&amp;publicationSubCategoryId=92</link>
</article>
<article>
<title>Hirit ni Miriam tinawanan ni Bong</title>
<author>Lilia Tolentino</author>
<date>
<month>April</month>
<day>23</day>
<year>2004</year>
</date>
<body>Tinawanan lamang ng nangungunang K4 senatorial candidate Ramon &amp;quot;Bong&amp;quot; Revilla, Jr. ang akusasyong siyay lumampas na sa takdang limit sa paggamit ng TV ads. Sa pahayag ni Revilla, ipinagtataka nito kung saan kinuha ng kanyang kaalyado sa K4 na si senatorial candidate Miriam Defensor-Santiago ang naturang information gayong ang alam niya ay busy ang huli sa pangangampanya kaya wala itong panahon upang maghalungkat ng mga ganoong bagay. &amp;quot;Ang totoo, ang aking propaganda ay di pa kalahati ng ginagasta ng ilang kandidato at kung bakit ako pa ang napagbuntunan ni Santiago na diumanoy gumagasta ng sobra,&amp;quot; dugtong ni Revilla. Sinabi ni Revilla na marahil masyado lamang magagaling ang kanyang staff na napagkakasya ang limitadong pondo upang mapabuti ang pagpapatakbo ng kanyang political campaign. (Ulat ni Lilia Tolentino)</body>
<link>http://www.philstar.com/Article.aspx?articleId=247377&amp;publicationSubCategoryId=92</link>
</article>
<article>
<title>Kasangga ni Gloria dumarami</title>
<author>Doris Franche</author>
<date>
<month>April</month>
<day>23</day>
<year>2004</year>
</date>
<body>Patuloy ang pagdami ng mga nagnanais na maging Kasangga ni Gloria matapos na maghayag ng kanilang suporta ang ibat ibang sektor sa ibat ibang lungsod. Sa isinagawang pagpupulong sa Sulu Hotel, buong suporta kay Pangulong Arroyo sa nalalapit na halalan ang ibinigay ng mga professional, vendors, negosyante, urban poor at grupo ng TODA sa ibat ibang lungsod. Ayon kay KG founder Teodoro Haresco, mas karapat-dapat si GMA na muling manungkulan sa susunod na anim na taon dahil ito lamang ang may sapat na karanasan upang mapaunlad ang bansa. Iginiit ng mga ito na hindi na nila kaya pang magsimula muli ng mga proyekto kung ibang pangulo ang mailuluklok. (Ulat ni Doris Franche)</body>
<link>http://www.philstar.com/Article.aspx?articleId=247379&amp;publicationSubCategoryId=92</link>
</article>
<article>
<title>Publiko pinag-iingat: May 1 terror attack</title>
<author>Joy Cantos</author>
<date>
<month>April</month>
<day>24</day>
<year>2004</year>
</date>
<body>Muling nagbabala kahapon ang Armed Forces of the Philippines (AFP) at Philippine National Police (PNP) sa publiko na maging alerto sa anumang banta ng terorismo na pinangangambahang isasabay sa malawakang kilos protesta ng mga anti-GMA protesters na idaraos sa pagdiriwang ng Labor Day sa Mayo 1. Ito ay kasunod ng ipinakalat na liham sa Pakistan at South Korean Embassy sa Thailand ng grupong nagpakilalang &amp;quot;Yellow-Red Overseas Organization&amp;quot; na isa ang Pilipinas sa target ng mga terorista dahil sa maigting na pagsuporta nito sa anti-terrorism campaign ng Estados Unidos laban sa Iraq. Bukod sa Pilipinas, kabilang pa umano sa target ng mga terorista ang Japan, Kuwait, Pakistan, Singapore, South Korea, Thailand at Australia kung saan ang pag-atake umano ay magaganap sa pagitan ng Abril 20 at 30 ng taong ito. Sa pahayag ni Defense Secretary Eduardo Ermita, inatasan na niya ang 13 ahensiya ng gobyerno na kumilos at maghanda sa posibleng magulong scenario dulot ng isasagawang protesta na tinatawag nilang anti-GMA rally. Ayon kay Ermita, mahalaga ang kooperasyon ng komunidad upang magtagumpay ang kampanya ng pamahalaan kontra sa terorismo sa bansa. Ipinaliwanag din ng opisyal na wala namang masama sa balak na pagkilos ng ilang mga grupo bastat hindi lamang ito aabot sa sitwasyon na magkakaroon na ng planong destabilisasyon upang ibagsak ang administrasyong Arroyo. Sinabi ni Ermita na hindi nila hinahadlangan ang nasabing plano ng oposisyon bilang bahagi ng demokratikong sistema sa bansa, subalit umapela ito sa mga miyembro ng oposisyon na nagpaplanong maglunsad ng rally laban kay Pangulong Arroyo na maging mahinahon. Nitong nakalipas na Huwebes ay nagbanta ang campaign manager ni presidential candidate Raul Roco na maglulunsad sila ng malawakang rally sa Mayo 1 upang iprotesta ang umanoy paggamit ni Pangulong Arroyo sa pondo ng gobyerno sa pangangampanya. (Ulat ni Joy Cantos)</body>
<link>http://www.philstar.com/Article.aspx?articleId=247480&amp;publicationSubCategoryId=92</link>
</article>
<article>
<title>Panawagan ng CBCP patama kay FPJ</title>
<author>Malou Rongalerios</author>
<date>
<month>April</month>
<day>24</day>
<year>2004</year>
</date>
<body>Naniniwala ang ilang mambabatas na patama kay presidential aspirant Fernando Poe, Jr. ang panawagan ng Catholic Bishops Conference of the Philippines (CBCP) na huwag iboto ang mga kandidatong walang karanasan sa pamamahala at paglilingkod sa gobyerno. Ayon kina Reps. Antonio Cuenco (Cebu) at Monico Puentevella (Bacolod City), lahat ng indikasyon sa panawagan ng CBCP ay tumutugma kay Poe bilang kandidatong hindi dapat iboto dahil sa kawalan ng karanasan. Napapanahon anila ang panawagan ng CBCP upang mamulat ang mata ng mga botante kaugnay sa mga karapat-dapat na iboto sa Mayo 10. Responsibilidad aniya ng mga mamamayan ang paghahalal ng mga karapat-dapat na kandidato at hindi dapat ipagsapalaran ang kinabukasan ng bansa sa mga kandidatong walang kaalam-alam sa gobyerno. Naniniwala din ang mga mambabatas na ang kawalan ng kuwalipikasyon ni Poe ang magiging dahilan para sa kanyang pagbagsak. Hindi anila sapat ang ilang buwang pag-aaral para sa pagpapatakbo ng bansa kaya dapat mag-ingat ang mga mamamayan sa pipiliin nilang kandidato. (Ulat ni Malou Rongalerios)</body>
<link>http://www.philstar.com/Article.aspx?articleId=247493&amp;publicationSubCategoryId=92</link>
</article>
<article>
<title>Pag-endorso kay Noli pinabulaanan ng ECOP</title>
<author>Rudy Andal</author>
<date>
<month>April</month>
<day>24</day>
<year>2004</year>
</date>
<body>Pinabulaanan ng Employers Confederation of the Philippines (ECOP) na inindorso nila ang kandidatura ni Sen. Noli de Castro bilang bise presidente sa nalalapit na halalan sa Mayo 10. Ayon kay Rene Soriano, presidente ng ECOP, hindi niya puwedeng iendorso si de Castro dahil wala namang kandidatong binasbasan ang ECOP para sa nasabing posisyon. Maaaring &amp;quot;nakuryente&amp;quot; lamang umano si de Castro at inakalang siya ang ineendorso. Matatandaan na pinasinungalingan ni Ernesto Herrera, senatorial candidate at secretary general ng Trade Union Congress of the Philippines, ang ibinalita ni de Castro na inindorso siya ng TUCP sa isang rally ng K4 sa Cebu City. Inangkin ni de Castro ang endorsement ng TUCP gayong itoy isang umbrella organization ng mga labor groups na ang karamihan ay sina presidential candidate Fernando Poe, Jr. at vice presidential bet Loren Legarda ang sinusuportahan, wika ni Herrera. Bunga nito, marami ang pumupuna na nagiging desperado na si de Castro dahil sa walang mga organisasyon ang nagnanais mag-endorso sa kanya matapos mabulgar ang maraming reklamo ng umanoy pangongotong at blackmail laban sa kanya. (Ulat ni Rudy Andal)</body>
<link>http://www.philstar.com/Article.aspx?articleId=247499&amp;publicationSubCategoryId=92</link>
</article>
<article>
<title>Disqualification vs Malabon mayor sinimulan</title>
<author>Ellen Fernando</author>
<date>
<month>April</month>
<day>24</day>
<year>2004</year>
</date>
<body>Tuluyan nang nalagay sa balag ng alanganin ang kandidatura ni acting Malabon Mayor at mayoralty candidate Jay-jay Yambao matapos na pormal na dinggin kahapon ng Commission on Elections (Comelec) ang isinampang disqualification laban dito. Ang nasabing pagdinig ay kaugnay sa isinampang petisyon ng isang Oliver Suarez, 32, negosyante, registered voter at residente ng Block 3 Plaza Area, Letre Road, Bgy. Tonsuya, Malabon City. Nakasaad sa isinumiteng petisyon ni Suarez na isinampa sa tanggapan ni Comelec Director IV Atty. Esmeralda Amora-Ladra na dapat i-disqualify si Yambao sa pagtakbo bilang alkalde ng lungsod ng Malabon bukod pa sa pagkansela sa certificate of candidacy nito dahil sa umanoy paglabag sa probisyon ng Omnibus Election Code o dahil sa umanoy iligal na paggamit nito ng mga kagamitan ng lungsod at maagang pangangampanya. Sa reklamo ni Suarez, sinabi nito personal umano niyang nasaksihan dakong alas-8:30 ng umaga noong Marso 1, 2004 si Yambao habang nakikipag-pulong kung saan ay inatasan nito ang mga tauhan ng city government partikular ang mga driver sa Malabon City Government at ilan sa mga opisyal na ikabit sa mga sasakyan ng pamahalaang lungsod tulad ng bus para sa senior citizens at owner-type jeep na inisyu sa Comelec-Malabon na ikabit ang malalaking poster na may malaking larawan nito kung saan nakalagay rin umano sa poster ang mga katagang &amp;quot;Libreng Sakay&amp;quot; at &amp;quot;Subok sa Serbisyo&amp;quot;. Pinuna ni Suarez na dapat sanay magsisimula pa lamang sa Marso 25, 2004 ang kampanyahan. Bukod dito, lumabas din ang pahayagang &amp;quot;Diretso&amp;quot; na inilathala ng Public Information Office ng lungsod ng Malabon kung saan si Yambao pa umano ang namimigay sa mga mamamayan ng Malabon City noong umaga ring iyon ng Marso 1, 2004. (Ulat ni Ellen Fernando)</body>
<link>http://www.philstar.com/Article.aspx?articleId=247502&amp;publicationSubCategoryId=92</link>
</article>
<article>
<title>Gambling lords, lagot sa batas ni Rep. Biazon</title>
<author>Lordeth Bonilla</author>
<date>
<month>April</month>
<day>24</day>
<year>2004</year>
</date>
<body>Tapos na ang panahon ng paghahari ng mga gambling lords matapos lagdaan ni Pangulong Arroyo ang panukalang batas ni Muntinlupa Congressman Ruffy Biazon na magbibigay ng karagdagang parusa na 14-16 taong pagkabilanggo sa lahat ng mga masasangkot sa illegal gambling. Sa bisa ng Republic Act 9287 ay itinaas ang pagpataw ng parusa sa mga mananaya, tauhan, kolektor, ahente, coordinator, controller, supervisor, operator, namamahala, kapitalista at maging protektor sa lahat ng uri ng sugal. Isa sa kinababaliwang sugal ay ang jueteng kung saan inamyendahan dito ang ilang probisyon sa P.D. 1602. Nabatid na ang illegal number games o jueteng ay isa lamang sa maraming uri ng illegal gambling na gumagamit ng numero o ng kumbinasyon bilang basehan sa pagbibigay ng jackpot, Kabilang din dito ang 'masiao' at 'last two degits' o ending ng nanalo at talunang score sa basketball. Humanga ang Pang. Arroyo sa inamyendahang batas na may bilang 6575 ni Biazon na may kaugnayan sa anti-illegal gambling. Naging guiding challenge ng mambabatas na si Biazon ang ibalik ang tiwala ng mga maliliit nating kababayan sa kanilang sariling sikap, tiyaga at talino. At hindi kailangang kumapit sa sugal upang gumaan at guminhawa ang buhay dahil madalas ay lalo pang pagkabaon ang kinauuwian ng sinumang magiging bahagi nito. Sinabi pa nito na lahat ng bunga ng sugal ay sanhi ng corruption at ito ay lingering social menace kaya dapat ng sugpuin. (Ulat ni Lordeth Bonilla)</body>
<link>http://www.philstar.com/Article.aspx?articleId=247507&amp;publicationSubCategoryId=92</link>
</article>
<article>
<title>Wage hike resolbahin - Jawo</title>
<author>Lilia Tolentino</author>
<date>
<month>April</month>
<day>24</day>
<year>2004</year>
</date>
<body>Hinikayat ni K4 re-electionist Senator Robert Jaworski ang Tripartite Wage Board na resolbahin ang matagal nang idinadaing ng mga manggagawa sa kaliitan ng kanilang mga buwanang suweldo. Ayon kay Jaworski, totoong hindi na sasapat ang P280 daily minimum wage sa kasalukuyang panahon dahil sa patuloy na pagtaas ng presyo ng mga pangunahing bilihin, Sinabi ni Jaworski na halos taon-taon na lamang sa tuwing sasapit ang paggunita ng May 1 Labor Day ay mas lalong tumitindi ang reklamo ng mga manggagawa laban sa mga kapitalista. Dahil dito, sinabi ni Jaworski na ang kaliwat kanang pag-aaklas ng mga obrero ang lalong nagpapahina sa ekonomiya ng bansa, lalo na kapag ang mga nagigipit na kompanya ay napipilitang magsara. Kaugnay nito, sinabi ni Jaworski na hindi matatapos ang paulit-ulit na problema sa pagitan ng mga manggagawa at mga employers kung hindi magkakaroon ng kongkretong solusyon. Pinayuhan ni Jaworski ang wage board na humanap ng tamang solusyon na mapagbibigyan ang panig ng mga obrero at mga kapitalista upang hindi na humantong sa pagwewelga o kaya pagsasara ng mga kompanya. (Ulat ni Lilia Tolentino)</body>
<link>http://www.philstar.com/Article.aspx?articleId=247512&amp;publicationSubCategoryId=92</link>
</article>
<article>
<title>Kahit mag-usap pa sila ni Ping: FPJ 'di papayag mag-bise</title>
<author>Rudy Andal at Malou Rongalerios</author>
<date>
<month>April</month>
<day>25</day>
<year>2004</year>
</date>
<body>NAGA CITY - Iginiit ni KNP presidential candidate Fernando Poe, Jr. na wala siyang balak na umatras o bumaba sa pagiging bise presidente bagkus ay tuloy ang kanyang pagtakbo bilang presidente sa Mayo 10 elections. Sinabi ni FPJ sa kanyang campaign rally sa lungsod na ito kamakalawa ng gabi na walang katotohanan ang ipinapakalat na aatras siya o tatakbo na lamang bise presidente. Wika pa ni Da King, tuloy ang kanyang laban at wala na itong atrasan anuman ang mangyari. &amp;quot;Sinimulan ko na ito kaya tatapusin ko, hindi ko bibiguin ang taumbayan na nagtulak sa akin upang tumakbo,&amp;quot; wika pa ni Poe sa kanyang campaign rally. Inulit pa ni Da King sa mga reporter, matuloy man ang kanilang pag-uusap ni independent presidential candidate Panfilo Lacson sa linggong ito ay sinisiguro niyang hindi siya ang aatras sa labanan o magiging bise. Gayunman, umaasa pa rin siya na magkakaroon sila ng huling pagkakataon ni Sen. Lacson para makapag-usap. Samantala, hindi nawawalan ng pag-asa si Lacson na makukumbinsi niya si FPJ na bumaba sa kanyang kandidatura at maging bise na lamang niya. Sinabi ni Lacson na tuloy pa rin ang unification efforts sa pagitan nila ni Poe at nakatakda silang mag-usap sa Lunes bagaman at wala pang itinakdang oras kung kailan ito gagawin. Naniniwala si Lacson na mapapag-isa na nila ang oposisyon sa pamamagitan ng pagsasanib ng kanilang puwersa. Ipinahayag pa nito na ang hindi pagtugon ni Poe sa kanyang mga text ay dala marahil ng kabagalan ng aktor sa pagti-text o may nag-iiscreen ng kanyang mga text messages para sa aktor. Natatawa pa ito sa mga espekulasyon na siya ang magbibigay para kay Poe at itatabi na lamang ang campaign contributions niya para sa posibleng pagtakbo sa 2010. (Ulat nina Rudy Andal at Malou Rongalerios)</body>
<link>http://www.philstar.com/Article.aspx?articleId=247621&amp;publicationSubCategoryId=92</link>
</article>
<article>
<title>Mamahaling cellphones kasama sa PTC ng NPA</title>
<author>Joy Cantos</author>
<date>
<month>April</month>
<day>25</day>
<year>2004</year>
</date>
<body>Hot items na rin ngayon sa multi-milyong permit to campaign (PTC) fees racket ng mga rebeldeng New Peoples Army (NPA) laban sa mga kandidato sa May 10 elections ang mga modernong cellular phones. Ito ang nabatid kay Defense Secretary Eduardo Ermita matapos na lumobo na sa P6 milyon o 50% ang nakokolektang PTC ng mga rebelde sa mga kandidato sa unang bahagi ng taon kumpara noong 2001 elections sa bansa. Ayon kay Ermita, maliban sa pera, armas at mga bala ay humingi na rin ng mga modernong cellphone na ipinoprodyus ng Nokia ang mga rebeldeng NPA kapalit ng pagpapahintulot sa mga kandidato na makapangampanya sa kanilang mga balwarteng teritoryo. Nabatid pa na ayaw umanong tumanggap ng mga rebelde ng mga pipitsuging cellphone at ang gusto nila ay mga moderno at mamahalin. Sabi ni Ermita na malinaw na sinasamantala ng mga rebelde ang election fever para makalikom ng pondo, armas, bala at iba pang kagamitan. Natukoy ng departamento ni Ermita na 19 kandidato sa lokal na posisyon ang umanoy nagbayad ng PTC fees sa NPA. Kabilang dito ay mga kandidato sa Central Luzon, Southern Tagalog, Bicol Region at Eastern Visayas base na rin sa rekord ng militar. (Ulat ni Joy Cantos)</body>
<link>http://www.philstar.com/Article.aspx?articleId=247631&amp;publicationSubCategoryId=92</link>
</article>
<article>
<title>Botante sa Subic dumami</title>
<author>Ellen Fernando</author>
<date>
<month>April</month>
<day>25</day>
<year>2004</year>
</date>
<body>Pinasusuri sa Comelec ng ilang kandidatong local ang nabistong biglaan at kaduda-dudang paglaki ng bilang ng mga botante sa bayan ng Subic, Zambales. Hiniling ni Lakas-CMD gubernatorial candidate Cheryl Deloso at Subic mayoral candidate Edgar Garcia na imbestigahan ang pagdami ng mga botante na umaabot ng 44,661 mula sa halos 25,000 lamang noong halalan ng 2001. Nabatid na ang orihinal na bilang ng mga botante noong 2001 ay 32,439 ngunit umabot lamang ng halos 25,000 dahil tinanggal ng Comelec sa listahan ang napatunayang mga flying voters. Ayon naman kay Garcia, ang nabunyag na &amp;quot;padding of voters list&amp;quot; ay nagpapatunay na desperado na ang kanilang mga kalaban na maniobrahin ang resulta ng halalan partikular sa unang distrito ng Zambales. Ayon pa sa dalawa, &amp;quot;statistically improbable&amp;quot; na dumami ng 20,000 ang mga botante sa Subic samantalang maliit lamang ang itinaas ng bilang ng mga botante sa mga karatig bayan. Sa San Marcelino ay tumaas lamang ng 3.&amp;amp;% ang bilang ng mga botante (13,958 noong 2001, 14,487 ngayon); Castillejos, 17.6% (16,409 noong 2001, 19,307 ngayon); sa Olongapo City, ang pinakaprogresibong bayan sa Zambales ay nabawasan pa ang mga botante ng 3% mula 118,781 noong 2001 at 115,103 na lang ngayon. (Ulat ni Ellen Fernando)</body>
<link>http://www.philstar.com/Article.aspx?articleId=247636&amp;publicationSubCategoryId=92</link>
</article>
<article>
<title>Preso 'di makakaboto</title>
<author>Gemma Amargo</author>
<date>
<month>April</month>
<day>25</day>
<year>2004</year>
</date>
<body>Malabo nang makaboto ang mga bilanggo sa darating na halalan matapos na ibasura ng Korte Suprema ang apela ng isang non-government organization (NGO) na payagan na makapagparehistro at makaboto ang mga ito. Sa isang pahinang resolusyon ng SC en banc, dinismis nito ang inihaing petition for certiorari and mandamus ng grupong Prisoners Rehabilitation Operation Services (PROS) dahil sa isyu ng teknikalidad. Matatandaan na iginiit kamakailan sa SC na baligtarin ang naunang desisyon ng Comelec en banc dahil sa umanoy pag-abuso sa tungkulin ng komisyon. Una nang ipinasya ng Comelec na maaaring makaboto ang mga bilanggo subalit hindi pinayagan ang kanilang kahilingan na magkaroon ng isang special registration para lamang sa mga ito. Iginiit ng grupo sa SC na mapagkakaitan ng karapatan makaboto ang mahigit sa 45,000 bilanggo sa buong bansa at nilinaw pa ng mga ito ang mga bilanggo na walang conviction sa kanilang kaso kaya may karapatan pa rin sila na gamitin ang kanilang political right at right to suffrage. Sinabi pa ng PROS na ang mga bilanggong mayroong final judgement lamang ang pinagbabawalan ng Korte na makaboto dahil nakikitil na sa kanila ang political rights sa sandaling silay mahatulan. Subalit ang mga bilanggo sa mga detention cell gaya ng city at municipal jails ay maaari pa ring makaboto dahil hindi pa sila convicted. (Ulat ni Gemma Amargo)</body>
<link>http://www.philstar.com/Article.aspx?articleId=247642&amp;publicationSubCategoryId=92</link>
</article>
<article>
<title>Witness sa 'kotong' isyu lumantad</title>
<author>Ellen Fernando</author>
<date>
<month>April</month>
<day>25</day>
<year>2004</year>
</date>
<body>Nakahanap ng kakampi ang dating aktor na si Rafael Engle makaraang lumantad ang isang testigo na magpapatunay na kinotongan umano ang una ng P2milyon kapalit ng pag-asang makikita ang kanyang nawawalang asawa. Tatayo bilang isa sa star witness laban sa Magandang Gabi Bayan program ang mismong restaurant manager ni Engle na si Olimpio Batilo, Jr. Sa affidavit ni Batilo, sinabi nito na pinakiusapan umano siya ng host na si Noli de Castro na kumbinsihin si Engle na magpa-interview sa MGB upang &amp;quot;tulungan&amp;quot; siya sa paghahanap sa nawawalang asawa. Ngunit hiningian umano siya ng staff ng P2 milyon matapos ang interview. Ang pera ay upang pagandahin raw ang imahe ni Engle sa report ng MGB. Dahil hindi binayaran ni Engle ang hinihinging halaga ay pinalabas ng programang si Engle ang suspek sa pagkidnap ng kanyang asawang si Daisy. Ginamit naman itong basehan ng NBI upang dakpin, kasuhan at makulong siya ng pitong taon bago napawalang sala noong isang taon. Sa paglantad ni Batilo, umaasa si Engle na makakakuha ng hustisya sa nasira niyang reputasyon dahil lamang sa malisyoso at walang katotohanang mga alegasyon laban sa kanya. (Ulat ni Ellen Fernando)</body>
<link>http://www.philstar.com/Article.aspx?articleId=247648&amp;publicationSubCategoryId=92</link>
</article>
<article>
<title>District IV ng NE napag-iiwanan</title>
<author>MRongalerios</author>
<date>
<month>April</month>
<day>25</day>
<year>2004</year>
</date>
<body>Pagbabago ang kailangan ng ika-apat na distrito ng Nueva Ecija dahil matagal na itong napag-iiwanan pagdating sa aspeto ng progreso. Ito ang inihayag ni dating Congressman Victorino Lorenzo, ang kinatawan ng ika-4 distrito ng Nueva Ecija noong 9th Congress. Ayon kay Lorenzo, masyado nang mahaba ang siyam na taon para sa mag-asawang Villareal na nagpalitan lang sa posisyon bilang kongresista ng kanilang distrito. Si Lorenzo ay kapatid ni dating Congw. Julita Villareal na asawa ni reelectionist Cong. Raul Villareal. &amp;quot;Ang siyam na taon ay napakahaba para sa isang taong nanunungkulan. Si Julita ay anim na taon, si Raul magta-tatlong taon na ngayon. Sa aking palagay, napapanahon na para sa Distrito IV ang pagsubok ng ibang nanunungkulan,&amp;quot; pahayag pa ni Lorenzo. Kaugnay nito, inendorso ni Lorenzo si Rody Antonino. &amp;quot;Naging senador ang kanyang ina at ama, bakit di natin bigyan ng pagkakataon itong si Rody Antonino na siyang maluklok bilang congressman,&amp;quot; ayon pa sa dating kongresista. &amp;quot;Ang mga taoy sumisigaw ng kahirapan. Ang ating dapat ipagbigay serbisyo sa kanila ay lubhang nagkukulang,&amp;quot; pagbatikos pa ni Lorenzo hinggil sa nagiging pagkukulang ng sarili niyang kapatid at bayaw sa kanilang distrito. (Ulat ni MRongalerios)</body>
<link>http://www.philstar.com/Article.aspx?articleId=247654&amp;publicationSubCategoryId=92</link>
</article>
<article>
<title>Dahas sa May 1 kinondena</title>
<author>Malou Rongalerios</author>
<date>
<month>April</month>
<day>26</day>
<year>2004</year>
</date>
<body>Pinaniniwalaang mga kalaban sa pulitika ni Pangulong Arroyo ang nasa likod ng tangkang paghahasik ng gulo sa May 1, Labor Day upang siraan ang administrasyon. Dahil dito, nanawagan si Surigao del Sur Rep. Prospero Pichay na huwag haluan ng pulitika ang nalalapit na Araw ng Paggawa at ipaubaya na lamang sa sektor ng manggagawa ang selebrasyon at protestang gagawin sa Mayo 1. Sinabi ni Pichay na may ilang grupo na ginagamit ang mga isyu ng pulitika upang himukin ang malalaking political parties at party-list groups na magsama-sama upang maglunsad ng malawakang rally sa Edsa sa Labor Day. &amp;quot;Ito ang mga grupong matagal nang gustong magpabagsak sa pamahalaan at ngayon ay gustong manggulo na naman at pilit pang kinukumbinsi ang mga political parties na sumali sa kanilang kalokohan,&amp;quot; pahayag ni Pichay. Ayon kay Pichay, mag-iiba ang kulay ng Mayo Uno kung hahaluan ito ng mga pulitiko. Mas marapat anya na ibigay na lang sa mga manggagawa ang pagkakataon na ito (May 1) para iprisinta nila ang kanilang mga hinaing dahil araw nila iyan. Pinuri naman ni Pichay ang pag-atras nina presidential candidates Sen. Ping Lacson, Fernando Poe, Jr. at Raul Roco na nagpahayag na hindi sasali sa May 1 rally. Opisyal na ipinahayag ng mga katunggali ni Pangulong Arroyo sa pagka-panguluhan na hindi sila makikilahok sa nasabing rally na ang target ay gayahin ang Edsa People Power. Nanawagan sina Ping, Poe at Roco sa kani-kanilang mga supporters na huwag pagagamit sa mga grupong nais manggulo. &amp;quot;Malapit na ang halalan, irespeto naman nila ang democratic proceeds na ito, pabayaan nilang ang taumbayan ang magsalita sa pamamagitan ng balota at tigilan na nila ang panggugulo dahil ang bansa ang kinakawawa nila sa kanilang baluktot na iniisip at ginagawa,&amp;quot; dagdag pa ni Pichay. Nanawagan din si Defensor sa publiko na maging mapagmatyag at bantayan ang mga nagpapakulo ng senaryong &amp;quot;NO-EL&amp;quot; o No Election. Aniya, banta sa demokrasya ang mga nagnanais na ipagpaliban ang halalan at hindi ito papayagan ng pamahalaan. Samantala, kahit na umatras pa ang ilang mga partido pulitikal sa kanilang planong paglulunsad ng malawakang kilos protesta ay tuluy-tuloy ang pagpapatupad ng pinaigting na seguridad ng PNP na magpapakalat ng kanilang mga tauhan sa May 1 sa Metro Manila. (Ulat ni Malou Rongalerios)</body>
<link>http://www.philstar.com/Article.aspx?articleId=247762&amp;publicationSubCategoryId=92</link>
</article>
<article>
<title>Nangurakot sa Arroyo govt kalaboso kay FPJ</title>
<author>Rudy Andal</author>
<date>
<month>April</month>
<day>26</day>
<year>2004</year>
</date>
<body>Siniguro kahapon ng Koalisyon ng Nagkakaisang Pilipino (KNP) kay CPP-NPA founder Jose Maria Sison na hindi magiging &amp;quot;dummy&amp;quot; o magpapagamit kaninuman si KNP standard bearer Fernando Poe, Jr. bagkus ay ipakukulong nito ang lahat ng nasangkot sa anomalya sa ilalim ng Arroyo administration. Ayon kay Makati Mayor Jejomar Binay, campaign manager ng KNP sa Metro Manila, malinaw na rin ang posisyon ni FPJ ukol sa magiging gobyerno nito na walang kurakot bagkus ay ipakukulong ang sinumang mapapatunayang nasangkot sa anomalya. Sinabi pa ni Binay kay Sison, totoong walang doctorate sa pangungurakot o baccalaureate degree sa graft si FPJ di tulad ng kanyang mga kalabang ekonomista, abugado at business management graduates pero ano naman ang ginawa sa kaban ng bayan. Wika pa ni Binay, isa lamang ang sinisiguro ni Da King na ang mga nagkamal ng P50 bilyon mula sa anomalya sa loob lamang ng 3 taon ay siguradong mamamalagi sa karsel. (Ulat ni Rudy Andal)</body>
<link>http://www.philstar.com/Article.aspx?articleId=247771&amp;publicationSubCategoryId=92</link>
</article>
<article>
<title>Mason, magsasaka kay PGMA na rin</title>
<author>Lilia Tolentino</author>
<date>
<month>April</month>
<day>26</day>
<year>2004</year>
</date>
<body>Patuloy pa rin ang buhos ng suporta sa kandidatura ni Pangulong Arroyo habang papalapit ang May 10 elections. Itoy matapos madagdag sa mahabang listahan ng tagasuporta ng Pangulo ang respetadong fraternity group na Mason na ang mga kasapi ay kilalang mga matatalino at propesyunal. Sa ginanap na 88th Annual Communication of Grand Lodge of Free and Accepted Masons of the Philippines sa lalawigan ng Cagayan de Oro City, kinilala ng grupo ang mga nagawa ni Pangulong Arroyo para sa ikabubuti ng kabuhayan sa bansa. Ipinagmalaki rin ng grupo na ang lolo ng Pangulo na si Engr. Juan Macaraeg ay dati ring miyembro ng kanilang samahan. Ilan sa mga tanyag na kasali ng mason sina dating Pangulong Emilio Aguinaldo at Manuel Quezon, at dating Bise Presidente Manuel Roxas. Kasabay nito, nagbigay naman ng deklarasyon ng suporta ang mga magsasaka mula sa Caraga Region, Bukidnon, Misamis Oriental, Cotabato at Sultan Kudarat para itulak ang kandidatura ni Pangulong Arroyo. Tuwang-tuwa ang mga magsasaka sa pagpasinaya sa Palm Oil Mill and Plantation sa Impasugong, Bukidnon na tinatayang makapagbibigay ng mahigit 20,000 trabaho. Inaasahan na matatapos ang konstruksiyon ng plantasyon sa loob ng tatlong taon kung saan tinatayang P350 milyon puhunan ang papasok na magpapasigla sa ekonomiya ng Mindanao. (Ulat ni Lilia Tolentino)</body>
<link>http://www.philstar.com/Article.aspx?articleId=247777&amp;publicationSubCategoryId=92</link>
</article>
<article>
<title>GMA palaban vs MILF</title>
<author>Lilia Tolentino at Joy Cantos</author>
<date>
<month>April</month>
<day>27</day>
<year>2004</year>
</date>
<body>Tinanggihan ng Malaca&amp;ntilde;ang ang hiling ng Moro Islamic Liberation Front (MILF) na palayain ang apat na naarestong diumanoy miyembro ng Jemaah Islamiyah. Sa halip, inatasan ni Pangulong Arroyo si Presidential Adviser on the Peace Process Teresita &amp;quot;Ging&amp;quot; Deles at ang government peace panel na nakikipagnegosasyon sa MILF na magharap ng mga ebidensiya sa panel ng MILF laban sa apat. Ang direktiba ng Pangulo ay reaksiyon sa kahilingan ni MILF spokesman Eid Kabalu sa pagpapalaya sa apat na suspek na sina Sammy Abdul-gani, ang team leader ng grupo; Montasser Ismael, Datu Puti Ungka at Barodin Dalungan na naaresto nitong nakaraang Biyernes. Sinabi ng Pangulo na bagaman ang pamahalaan ay patuloy na nagsusulong sa prosesong pangkapayapaan ay patuloy din naman ang kampanya laban sa terorismo. &amp;quot;Both the government and the MILF leadership are committed in fighting terrorism and we must not allow a wedge to divide this common stand,&amp;quot; anang Pangulo. Samantala, dalawa sa nahuling apat ay umaming miyembro ng MILF na may direktang kaugnayan sa Jemaah Islamiyah terrorist network na nagpaplanong maghasik ng karahasan sa mga prominenteng lungsod sa Mindanao Region. Hindi tinukoy ng PNP kung sino sa apat ang umamin. (Ulat nina Lilia Tolentino at Joy Cantos)</body>
<link>http://www.philstar.com/Article.aspx?articleId=247875&amp;publicationSubCategoryId=92</link>
</article>
<article>
<title>Bro. Eddie no. 2 kay GMA sa HK exit polls</title>
<author>Ellen Fernando</author>
<date>
<month>April</month>
<day>27</day>
<year>2004</year>
</date>
<body>Sa kabila ng akusasyon ng anti-migrant worker, nanguna pa rin sa isinagawang exit poll si Pangulong Arroyo para sa mga absentee voters sa Hong Kong. Sa isinagawang exit poll mula Abril 11-25, inihayag ng Asia Pacific Mission for Migrants sa isinagawang pulong balitaan sa Hong Kong, mula sa bilang na 277 botante, 117 voters ang nagsabi na ibinoto nila si Pangulong Arroyo habang pumangalawa si Bro. Eddie Villanueva ng Bangon Pilipinas sa botong 101 sa pagkapangulo. Pumangatlo naman si Fernando Poe, Jr. na may botong 33 habang 26 voters ang nakuha ni Raul Roco. Wala sa listahan si Sen. Panfilo Lacson. Sa bise presidente, naungusan naman ni Loren Legarda si Noli de Castro sa botong 124 kontra 55 boto ni de Castro, habang si Hermie Aquino ay 7 boto. Mula sa 728 voters para sa partylist, 577 ang bumoto sa Migrante partylist, sumunod ang CIBAC, 110; Buhay partylist, 27; Butil, POP at TUCP, 11 boto. Tatlong botante lamang ang nagsabi na hindi sila bumoto para sa partylist. Samantala, ipinalabas na kahapon ng Migrante partylist ang mga pangalan ng mga senatoriables na kanilang susuportahan sa darating na eleksiyon. Itoy sina Boots Anson-Roa, Carlos Padilla, Jamby Madrigal, Batas Atty. Mauricio, Perfecto Yasay at Aquilino Pimentel. (Ulat ni Ellen Fernando)</body>
<link>http://www.philstar.com/Article.aspx?articleId=247887&amp;publicationSubCategoryId=92</link>
</article>
<article>
<title>KNP 'di interesado kay Ping</title>
<author>Rudy Andal</author>
<date>
<month>April</month>
<day>27</day>
<year>2004</year>
</date>
<body>MALOLOS, Bulacan - Inalis na sa prayoridad ng Koalisyon ng Nagkakaisang Pilipino (KNP) ang tungkol sa unification talks sa pagitan ni KNP standard bearer Fernando Poe, Jr. at independent presidential candidate Panfilo Lacson. Mas inuna kahapon ni FPJ ang shooting ng kanyang TV political ad kaysa makipagkita kay Lacson. Ayon kay dating Negros Rep. Mike Romero, spokesman ng KNP, nakatuon na sa puspusang kampanya ang KNP para masiguro ang panalo ni FPJ, running mate nitong si Sen. Loren Legarda at 12 senatorial candidates sa nalalabing 12 araw ng campaign period. Aniya, sa sariling survey ng KNP at isang survey ng independent group ay lumilitaw na nakalalamang pa si FPJ ng 12% kay Pangulong Arroyo habang nakakaungos naman ng 5-6% si Loren kontra de Castro. &amp;quot;Nakikita natin na kahit wala ang unification kay Ping ay makakasiguro ng panalo si FPJ pero kung matutuloy ang kanilang talks ay mas pabor ito sa KNP dahil ang politics naman ay addition,&amp;quot; sabi ni Romero. Wika pa ni Romero, walang mawawala kay FPJ kung makipag-usap man ito kay Lacson para sa kanilang final round of talks pero nagpahayag na si Da King na wala itong balak na umatras o bumaba ng puwesto, gayundin ang posisyon ni Lacson. Naunang sinabi ni FPJ sa media at maging sa crowd nito sa Naga City na wala siyang plano na umatras sa laban o mag-slide down gaya ng napapabalita. &amp;quot;Huwag po kayong maniniwala na aatras ako o mag-slide down. Sinimulan ko ito kaya tatapusin ko, hindi ko bibiguin ang taumbayan,&amp;quot; giit pa ni FPJ sa taga-Naga City. (Ulat ni Rudy Andal)</body>
<link>http://www.philstar.com/Article.aspx?articleId=247891&amp;publicationSubCategoryId=92</link>
</article>
<article>
<title>Oplan Tinta ni GMA ibinuking</title>
<author>Rudy Andal</author>
<date>
<month>April</month>
<day>27</day>
<year>2004</year>
</date>
<body>Ibinuking ni KNP senatorial bet Francisco &amp;quot;Kit&amp;quot; Tatad kahapon ang tinaguriang &amp;quot;Oplan Tinta&amp;quot; ng administrasyon ni Pangulong Arroyo kasabay ang pahayag ng Comelec ng kakulangan ng indelible ink na gagamitin sa halalan. Ang mga area na target ng &amp;quot;Oplan Tinta&amp;quot; ay ang mga island provinces na kung saan may katagalan bago maiakyat ang reklamo sa Comelec at iba pang awtoridad. Target ng Oplan Tinta ang Catanduanes, Masbate, Samar, Leyte at iba pang mga island provinces sa bansa. Ang pangunahing magpapatupad ng Oplan Tinta ay ang mg gobernador at alkalde na tinawag ng grupo ni GMA na special operations team. Sa nasabing Oplan Tinta ay babayaran ng halagang P300 hanggang P500 ang bawat botante kapalit ng paglagay ng tinta sa kanilang daliri. Inihayag ni Tatad na aabot sa limang milyong boto ang madidis-enfranchise sa gagawin ng K-4 na Oplan Tinta kaalinsunod umano ito ng grand plan ng Malaca&amp;ntilde;ang na pababain ang turn-out ng botante sa mga lugar na malakas ang hatak ni FPJ. (Ulat ni Rudy Andal)</body>
<link>http://www.philstar.com/Article.aspx?articleId=247899&amp;publicationSubCategoryId=92</link>
</article>
<article>
<title>Election 'hotspots' lumobo na sa 30</title>
<author>Joy Cantos</author>
<date>
<month>April</month>
<day>27</day>
<year>2004</year>
</date>
<body>Dalawang linggo bago idaos ang May 10 national at local elections sa bansa ay 11 pang bayan at siyudad ang nadagdag sa talaan ng &amp;quot;election areas of immediate concern&amp;quot; o hotspots. Ito ang inihayag kahapon ni PNP spokesman P/Sr. Supt. Joel Goltiao kung saan ay lumobo na sa 30 bayan at siyudad mula sa 21 lalawigan ang naaprubahan ng Comelec na idagdag sa mga hotspot kaugnay ng nalalapit na halalan. Sa rekord ng PNP Central Operations Center sa Camp Crame, nabatid na ang lalawigan ng Isabela ang nakapagtala ng pinakamataas na bilang ng election hotspots na dalawang bayan at isang siyudad. Kabilang dito ang Santiago City na siyang kapitolyo ng lalawigan at ang mga bayan ng Ramon at Echague. Kasama naman sa nadagdag sa hotspots sa bahagi ng Northern at Central Luzon ang San Carlos City at ang bayan ng Natividad, Pangasinan; Danglas sa Abra; Dinalupihan, Bataan; Sta. Rosa, Nueva Ecija. Sa Southern Tagalog at Bicol Region, ang Mataas na Kahoy sa Batangas; Polilio at Bordeos sa Quezon; Sta. Cruz at Sablayan sa Occidental Mindoro; Naujan at Pola, Oriental Mindoro habang sa Region 5 ay ang Gigmoto sa Catanduanes; Baao sa Camarines Sur; Gubat at Casilla sa Sorsogon. Sa Visaya ay Hindang, Leyte; Tarangan at Jiabong sa Western Samar at Tagbilaran sa Bohol. Kabilang naman sa nadagdag na hotspots sa Mindanao region ang Buug, Zamboanga Sibugay; Baganga sa Davao Oriental; Tagbina sa Surigao del Sur; Loreto sa Agusan del Sur at ang mga bayan ng Parang at Paglas sa Maguindanao. Umaabot naman sa 12 kandidato ang napapaslang at anim ang nasugatan sa kabuuang 68 insidente ng karahasang may kinalaman sa pulitika simula ng mag-umpisa ang gunban noong Dis. 15, 2003. (Ulat ni Joy Cantos)</body>
<link>http://www.philstar.com/Article.aspx?articleId=247904&amp;publicationSubCategoryId=92</link>
</article>
<article>
<title>Kaanak ng batang disabled na iskolar ni Noli umalma</title>
<author>Ellen Fernando</author>
<date>
<month>April</month>
<day>27</day>
<year>2004</year>
</date>
<body>Kinondena kahapon si K4 vice presidential bet Noli de Castro dahil umano sa taliwas na mga pahayag nito tungkol sa isang batang may malaking kapansanan na kababayan niya sa Calapan City, Oriental Mindoro na kanyang natulungan sa pamamagitan ng kanyang programang Magandang Gabi Bayan. Sa pahayag ng pamilya ng batang si Peter John Barcelona na ipinanganak na walang dalawang paa at dalawang kamay, hindi nila nagustuhan ang naging sagot ni de Castro sa isang istorya na nalathala sa isang pahayagan (hindi sa PSN) na may pamagat na &amp;quot;Kabayans show hit for exploitation.&amp;quot; Sa kanyang sagot sa DZBB sa programa ni Rene Sta. Cruz, sinabi ni de Castro na hindi siya nangotong o nag-fund raising para kay Peter at sa halip ay inakusahan ni de Castro ng pangongotong ang mga Barcelona sa isang mapagkawanggawang taong nagbigay ng &amp;quot;tutorship&amp;quot; para kay Peter. &amp;quot;Ang gusto nila ay cash at hindi tutorship,&amp;quot; ang sabi ni de Castro. Pinangalanan niya ang mapagkawanggawa na si Christopher Monfort na isa raw taga-football federation na sa kasawiang palad ay naaksidente at namatay. Si Peter ay tumanggap ng P5,000 matapos lumabas sa MGB noong June 12, 1999. Ang halaga ay galing daw sa MGB Foundation at hindi mula sa mga nalikom na kontribusyon ng mga taga-panood ng programa. Pero nagtaka ang mga Barcelona kung bakit P5,000 lang ang ibinigay ni de Castro samantalang noong inilapit nila ang kalagayan ng bata kay broadcaster Rey Langit sa ibang istasyon ay nabigyan sila ng P80,000. &amp;quot;Di ako humahawak at tumatanggap ng pera,&amp;quot; diin ni de Castro sa interview. &amp;quot;At bakit ngayon lang sila nagrereklamo?&amp;quot; tanong niya. Nagreklamo ang mga Barcelona matapos ang pangalawang pagpapalabas sa kalagayan ni Peter nitong Pebrero 7 sa MGB kung saan ay ipinakitang naglalakad, kumakain at naliligo si Peter habang nakahubad at nakalabas ang ari. Ang kalunus-lunos ng kalagayan ni Peter ay unang ipinalabas sa MGB noong 1998 nang si Peter ay anim na taon pa lang. Nag-fund raising umano si de Castro para sa pag-aaral ng bata ngunit P5,000 lang sa halagang nalikom ang ibinigay sa pamilya ni Peter. (Ulat ni Ellen Fernando)</body>
<link>http://www.philstar.com/Article.aspx?articleId=247910&amp;publicationSubCategoryId=92</link>
</article>
<article>
<title>Pagboto ni Erap sa San Juan, haharangin</title>
<author>Malou Rongalerios</author>
<date>
<month>April</month>
<day>27</day>
<year>2004</year>
</date>
<body>Sa kanyang kulungan sa Camp Capinpin sa Tanay, Rizal dapat bumoto si dating Pangulong Estrada sa Mayo 10 at hindi sa kanyang bayan sa San Juan. Ito ang sinabi kahapon ni Deputy Special Prosecutor Robert Kallos kaugnay sa kahilingan ng dating pangulo na payagan ng korte na makalabas ng kulungan sa Mayo 10 upang makaboto sa San Juan. Ayon kay Kallos, haharangin ng prosekusyon ang mosyon ni Estrada na makaboto sa Xavier School sa Greenhills. Sinabi pa ni Kallos na delikado sa kaligtasan ni Estrada ang lumabas ng Camp Capinpin sa May 10 kaya doon lamang ito dapat bumoto. Inihayag ni Kallos na nauunawaan nila ang kalagayan ni Estrada at hindi nila hahadlangan ang karapatan nito sa pagboto pero dapat isaalang-alang ang seguridad nito. Nauna rito, hiniling ng mga abogado ni Erap sa Sandiganbayan Special Division na payagan ang dating pangulo na makalabas ng 36 oras mula sa kanyang detention cell, makaboto at makabisita sa kanyang may sakit na ina kung saan nais niyang matulog ng isang gabi sa tahanan ng kanyang ina. Noong May 2001 senatorial at local elections, pinayagan ng korte sina Estrada at anak nitong si Jinggoy na makaboto sa kanilang detention quarters sa Veterans Memorial Medical Center. (Ulat ni Malou Rongalerios)</body>
<link>http://www.philstar.com/Article.aspx?articleId=247914&amp;publicationSubCategoryId=92</link>
</article>
<article>
<title>Tatad hilo na - Bunye</title>
<author>Lilia Tolentino</author>
<date>
<month>April</month>
<day>28</day>
<year>2004</year>
</date>
<body>Kinastigo kahapon ng Malaca&amp;ntilde;ang si KNP senatorial bet Francisco &amp;quot;Kit&amp;quot; Tatad sa pag-iimbento ng mga paratang upang ibagsak ang kandidatura ni Pangulong Arroyo na tumatakbo bilang pangulo sa bandila ng K-4. Partikular na tinukoy ni Presidential Spokesman Ignacio Bunye ang ibinunyag na Oplan Tinta ni Tatad na naglalayong hadlangang makaboto ang mga botante sa Catanduanes, Masbate, Samar, Leyte at iba pang mga probinsiya sa bansa sa pamamagitan ng pagbuhos ng tinta sa kanilang mga daliri kapalit ng halaga. &amp;quot;Imahinasyon lang iyan ni Tatad, ani Bunye. &amp;quot;Madalas magparatang si Tatad na walang ebidensiya,&amp;quot; dagdag niya. Kung mayroon anyang lehitimong kuwestiyon si Tatad, mayroon namang kinauukulang mga institusyon na puwede niyang pagharapan ng petisyon tulad ng Comelec, Ombudsman at Korte Suprema. Ayon naman sa isang K-4 source, bakit pipigilang bumoto ang mga tao sa tinukoy na probinsiya gayong malakas doon si Presidente Arroyo? &amp;quot;Nauubusan na ng isyu ang oposisyon laban sa administrasyon kaya nag-imbento ng mga akusasyon dahil patuloy na tumataas ang rating ng Presidente sa lahat ng survey,&amp;quot; anang K-4 source. Base sa alegasyon ni Tatad, sa ilalim ng Oplan Tinta, limang milyong boto ang target na mabawas sa mga taga-suporta ni Poe sa Catanduanes, Masbate, Samar, Leyte at iba pang island provinces. Babayaran umano ng mula P300 hanggang P500 ang bawat botante kapalit ng paglalagay ng tinta sa mga daliri, patunay na sila ay nakaboto na gayong hindi pa. Ang pagbubunyag ay ginawa ni Tatad kasunod ng pahayag ng Comelec hinggil sa kakulangan ng indelible ink na gagamitin sa halalan. (Ulat ni Lilia Tolentino)</body>
<link>http://www.philstar.com/Article.aspx?articleId=248003&amp;publicationSubCategoryId=92</link>
</article>
<article>
<title>Ping makikipag-alyansa kay Bro. Eddie</title>
<author>Malou Rongalerios</author>
<date>
<month>April</month>
<day>28</day>
<year>2004</year>
</date>
<body>Nais ng kampo ni Sen. Panfilo Lacson na makipag-alyansa sa &amp;quot;Bangon Pilipinas&amp;quot; ni Bro. Eddie Villanueva upang mas malabanan umano ang pagmamanipula sa mga resulta ng surveys na pumapabor kay Pangulong Arroyo. Ayon kay Nueva Vizcaya Rep. Carlos Padilla, nag-iisang kandidato ni Lacson sa pagka-senador, patuloy na nakikipag-usap ang kanilang kampo kay Villanueva na umangal din sa resulta ng mga naglalabasang surveys. Ipinahiwatig pa ni Padilla na pinag-aaralan na nila ang pagsasampa ng kaso laban sa SWS at Pulse Asia at kumakalap lamang sila ng sapat na ebidensiya na magpapatunay na minamanipula ang mga resulta ng surveys. &amp;quot;I have talked to Bangon vice president Bishop Jovy Galaraga. He is getting the affidavits of the witnesses now,&amp;quot; ani Padilla. Lumalabas aniya na nagaganap ang manipulasyon sa mga resulta ng surveys sa San Juan, Cebu, Cavite, Davao at Quezon City. Sinabi pa ng kampo ni Lacson na hinihintay na nila ang paliwanag ng SWS at Pulse Asia kaugnay sa napaulat na manipulasyon sa mga resulta ng surveys. Reputasyon umano ng mga kompanya na nagsasagawa ng surveys ang nakataya sa isyu kaya dapat lamang na ipaliwanag nila ang kanilang panig. Kinukuwestiyon ng kampo ni Lacson ang palaging pangungulelat ng senador sa surveys. Pumangatlo lamang si Lacson nang pumunta sa Amerika si Raul Roco. (Ulat ni Malou Rongalerios)</body>
<link>http://www.philstar.com/Article.aspx?articleId=248015&amp;publicationSubCategoryId=92</link>
</article>
<article>
<title>NAIA alerto vs terorismo</title>
<author>Butch Quejada</author>
<date>
<month>April</month>
<day>28</day>
<year>2004</year>
</date>
<body>Todo-bantay ngayon ang mga awtoridad sa mga pangunahing airports, pier at embahada sa bansa bunsod na rin ng banta ng terorismo. Bagaman hindi pa itinuturing na credible o kapani-paniwala ang report, dobleng paghihigpit na ang ipinaiiral sa lahat ng PAL flights sa NAIA, domestic man o international, upang mapangalagaan ang kaligtasan ng mga pasahero at mga kawani nito. Ipinaabot ang banta sa pamamagitan ng sulat sa airline company sa Bangkok, Thailand mula umano sa isang teroristang grupo na nagbabanta ng isang malagim na pangyayari. Pinatindi na rin ang seguridad sa mga embahada at pier partikular sa mga pumapasok na bagahe sa pangambang malusutan ng masamang elemento. Kaugnay nito, nananatili namang normal ang lahat ng flights sa Centennial Terminal 2 at nakarating ng maayos sa aiport ang flight PR 731 mula sa Bangkok. Bukod sa PAL, nakatanggap din ng pagbabanta ang tatlong airlines - Korean Air, Kuwait Airways at Singapore Air Lines. (Ulat ni Butch Quejada)</body>
<link>http://www.philstar.com/Article.aspx?articleId=248020&amp;publicationSubCategoryId=92</link>
</article>
<article>
<title>Congressional bet umalma sa pagkawala ng pangalan sa Comelec</title>
<author>Ellen Fernando</author>
<date>
<month>April</month>
<day>28</day>
<year>2004</year>
</date>
<body>Misteryosong tinanggal ang pangalan ng three-termer na si Congresswoman Sandy Ocampo na muling kumakandidato sa ika-anim na distrito ng Maynila, sa listahan ng mga kandidato sa Voters Information Sheet (VIS) at list of candidates at sample ballot na ipinapadala ng Comelec sa mga botante. Sa kanyang pahayag kahapon, mariing kinondena ni Ocampo ang mga opisyal ng Comelec sa kanilang &amp;quot;ill-motivated and deliberate booboo&amp;quot; na hindi pagsama sa kanyang pangalan sa listahan ng mga kandidato na ipinapadala sa mga botante. Nang komprontahin ni Ocampo ang mga opisyal ng Comelec sa kanyang distrito, idinahilan ng mga ito na &amp;quot;printing error&amp;quot; ang nangyari na hindi nila napuna dahil sila umano ay &amp;quot;napagod&amp;quot; sa pagtatampisaw sa beach&amp;quot; noong Holy Week. &amp;quot;Lubhang kaduda-duda at napakababaw ng kanilang dahilan na ito raw ay kaso lamang ng pagkakamali sa pag-iimprenta. Papaano nila di maisasama ang aking pangalan sa listahan kung wala silang masamang balak, gayong ako lamang sa mga kumakandidato sa 6th district ang nanalo na nang hindi lamang minsan kundi tatlong beses bilang kongresista,&amp;quot; batikos niya. Ayon kay Ocampo, ilang beses nang nagtungo ang mga opisyal ng Comelec sa kanilang tahanan upang magpaliwanag at nangakong i-stamp pad na lamang daw ang kanyang pangalan sa mahigit 200,000 kopya ng listahan na ipapadala sa mga indibidwal na botante. Mariin niyang tinanggihan ang naturang ideya at hiniling na kagyat na magpaimprenta ng bagong forms at sunugin o gutay-gutayin ang mga naunang forms na wala ang kanyang pangalan. &amp;quot;Hindi ko tatanggapin na i-stamp pad lamang ang pangalan ko. Walang katiyakan na lahat ng forms ay malalagyan ng pangalan ko at malinaw na mababasa ng botante,&amp;quot; sabi niya. Kaugnay nito, nanawagan si Ocampo kay Comelec Chairman Benjamin Abalos na siguraduhin na maging malaya at malinis ang pagdaraos ng halalan sa ika-anim na distrito ng Maynila matapos ang maanomalyang eleksiyon noong 2001 kung saan nakaharap ng beteranong mambabatas na si Pablo Ocampo, ama ni Sandy, ang kontrobersyal na milyonaryong si Mark Jimenez. Nanalo si Jimenez ng halos 500 boto lamang, ngunit pinawalang-bisa ang panalo nito ng House of Representatives Electoral Tribunal at Korte Suprema sa kasong malawakang pandaraya at di totoong paninirahan sa nasabing distrito. (Ulat ni Ellen Fernando)</body>
<link>http://www.philstar.com/Article.aspx?articleId=248027&amp;publicationSubCategoryId=92</link>
</article>
<article>
<title>Kabayan malalaglag sa 'gov't of unity' ni GMA</title>
<author>Ellen Fernando</author>
<date>
<month>April</month>
<day>28</day>
<year>2004</year>
</date>
<body>Nagpaplano umano ang K4 coalition ni Pangulong Arroyo na ilaglag ang kandidato nitong bise presidente na si Noli de Castro dahil sa &amp;quot;government of unity&amp;quot; o pamahalaan ng pagkakaisa na itatatag nila pagkaraan ng halalan. Ito ang tahasang ipinahayag ng mga haligi ng K-4 na nagsabing kailangang bitiwan nila si de Castro upang di makasira kay Pangulong Arroyo sa iba pang kandidato ng K-4. Itatayo ni Pangulong Arroyo ang isang &amp;quot;government of unity&amp;quot; kung saan ang mga miyembro ng oposisyon ay bibigyan ng puwesto at tutulong sa pagpapatakbo ng gobyerno. Ayon sa mga taga-K4, magkakaroon ng aktibo at mahalagang papel ang sinumang mananalo bilang bise presidente kaya kailangan umano ang isang may silbi at may pakinabang na pangalawang pangulo at hindi umano magiging katiwa-tiwala ang isang government of unity kung si de Castro ay kasali dito. Sa lahat ng survey, habang umaakyat sa rating si Pangulong Gloria laban kay Fernando Poe, Jr. patuloy naman ang pagdausdos ni de Castro dahil ang kanyang lamang ay mabilis na nginangatngat ni Loren Legarda. Ang dahilan nito, ayon sa mga taga-K4, ay ang tambak na reklamo at demanda sa Ombudsman at sa korte laban dito. (Ulat ni Ellen Fernando)</body>
<link>http://www.philstar.com/Article.aspx?articleId=248033&amp;publicationSubCategoryId=92</link>
</article>
<article>
<title>Roco balik na,pero alyansa basag na</title>
<author>Butch Quejada</author>
<date>
<month>April</month>
<day>29</day>
<year>2004</year>
</date>
<body>Wala nang babalikang alyansa si Presidential candidate Raul Roco dahil sumapi na sa ibat ibang partido ang marami sa kanyang supporters. Ito ang obserbasyon ng mga political analyst at insiders sa Alyansa ng Pag-asa kaugnay ng pagbabalik kahapon ni Roco buhat sa Amerika para ipagamot ang kanyang hinihinalang prostate cancer. Dumating kahapon si Roco dakong alas-11 ng umaga kasama ang kanyang asawang si Sonia at anak na si Nina. Samantala, isang kaanak ni yumaong senador Ninoy Aquino ang bumatikos kay Roco at tinawag siyang taksil at oportunista. Ayon sa kaanak na humiling na huwag banggitin ang pangalan, si Roco ang unang nagtaksil kay Ninoy noong panahon ng diktador na si ex-president Marcos. Sinabi ng impormante na kung may sumalubong mang yellow ribbon kay Roco gaya nang kay Ninoy, ang mga itoy peke at publicity stunt lang. Ang pahayag ay matapos gamitin ni Roco ang alaala ni Ninoy na sasalubungin ito ng yellow ribbon sa pagbabalik mula sa Amerika. Ayon sa impormante, bilang abogado ni Ninoy noong mga panahong iyon, naganap ang pagtraydor ni Roco kay Ninoy nang hindi nito siputin ang isang kritikal na hearing sa court martial at pabayaan si Ninoy na walang abugadong magdidipensa. Iyon daw ang isa sa mga dahilan na nagpahamak kay Ninoy. Ayon naman sa Alyansa ng Pag-asa, wala nang babalikang alyansa si Roco. &amp;quot;Sinayang lamang niya ang aming pagpapagod, ganyan iyang si Roco, wala talagang leadership at paninindigan,&amp;quot; pahayag ng isang opisyal ng partido &amp;quot;Hindi ba naniniwala siyang maganda ang mga programa niya sa DepEd noon pero nang ireklamo siya ng unyon ng DepEd dahil sa paggamit niya ng pondo ng departamento para magpagawa ng mamahaling mga posters niya di ba agad-agad siyang nag-resign?&amp;quot; dagdag pa niya. (Ulat ni Butch Quejada)</body>
<link>http://www.philstar.com/Article.aspx?articleId=248115&amp;publicationSubCategoryId=92</link>
</article>
<article>
<title>FPJ-Loren bumandera sa MM survey</title>
<author>Rudy Andal</author>
<date>
<month>April</month>
<day>29</day>
<year>2004</year>
</date>
<body>Muling nanguna ang tambalang Fernando Poe, Jr.-Loren Legarda ng KNP sa pinapaboran ng mga botante bilang pangulo at ikalawang pangulo, batay sa pinakahuling survey sa Metro Manila na isinagawa ng Radio Mindanao Network (RMN). Sa vice presidential race ay nagtala si Loren ng napakalaking panalo matapos piliin ng 51.9 porsiyento ng survey respondents, kumpara sa 32.5 porsiyento ni Noli de Castro ng K-4. Ang halos 19-point spread ay ang pinakamalaking bentahe ni Loren patungo sa homestretch ng kampanya para sa May 10 elections. Ayon sa survey analysts, lumalabas na habang pataas nang pataas ang boto at acceptance rating ni Loren ay pababa naman ng pababa ang kay de Castro. Ito ang dahilan kung bakit inaasahang pakakainin ni Loren ng alikabok si de Castro sa mismong araw ng halalan. Sa presidential race ay nananatiling malakas si FPJ nang makopo niya ang 29.4 porsiyento ng mga boto ng sinurvey, kumpara sa 23.1 porsiyento ni Pangulong Arroyo, 20% Ping Lacson, 15.6% ni Raul Roco at 7.6 ni Eddie Villanueva. Ang nasabing survey ng RMN ay isinagawa noong Abril 21 at 22. Sa mga naunang survey ng radio network sa buong kapuluan, lumalabas na babandera sina FPJ at Loren sa halalan dahil sa malakas na suporta sa mayorya ng rehiyon sa bansa. (Ulat ni Rudy Andal)</body>
<link>http://www.philstar.com/Article.aspx?articleId=248128&amp;publicationSubCategoryId=92</link>
</article>
<article>
<title>'Tuloy ang laban' - Roco</title>
<author>Butch Quejada</author>
<date>
<month>April</month>
<day>29</day>
<year>2004</year>
</date>
<body>Makaraan ang halos dalawang linggong medical check-up sa Estados Unidos, dumating na kahapon si presidentiable Raul Roco at tinapos ang mga espekulasyon tungkol sa kanyang kalusugan kasabay ang deklarasyong tuloy ang laban sa Mayo 10. Nilinaw ni Roco na hindi siya aatras sa presidential race dahil ito ang kanyang commitment sa mamamayang Pilipino at pati na din sa kanyang partido. Inamin ni Roco na ang back pain na nararamdaman niya ay epekto ng kanyang prostate cancer na inoperahan noong 1996. Masayang iniulat ni Roco na wala anyang dapat ikabahala ang kanyang kapartido at ang sambayanang Pilipino dahil hindi ito &amp;quot;life threatening&amp;quot;. &amp;quot;Ayon sa aking mga duktor, malulunasan ang sakit ng aking katawan. Wala itong agarang banta sa aking buhay kaya ko pa ring gampanan ang lahat upang maglingkod sa aking bayan. And if blessed by the Filipino people I will serve! And I will serve well!&amp;quot; ani Roco. (Ulat ni Butch Quejada)</body>
<link>http://www.philstar.com/Article.aspx?articleId=248132&amp;publicationSubCategoryId=92</link>
</article>
<article>
<title>Eddie Gil tanggal na,pati partido binura</title>
<author>Grace dela Cruz/Ellen Fernando</author>
<date>
<month>April</month>
<day>29</day>
<year>2004</year>
</date>
<body>Inabot ng dobleng kamalasan si presidential candidate Eddie Gil makaraang tuluyang idisqualify ng Korte Suprema at tanggalin pati ang pangalan ng kanyang partidong Isang Bansa Isang Diwa sa listahan ng mga political party. Sa isang pahinang resolusyon SC, ibinasura ang petisyon ni Gil na naglalayong baligtarin ang naunang desisyon ng Comelec na nag-didisqualify sa kanya. Ipinaliwanag ng SC na walang sapat na batayan at merito upang baguhin nito ang desisyon ng Comelec at payagan si Gil na makatakbo bilang pangulo sa darating na Mayo 10. Kahapon ay tinanggal na rin sa listahan ng mga accredited political party ang kanyang partidong Isang Bansa Isang Diwa. Sa resolusyon ng Comelec First Division sa pamumuno ni Commissioner Rufino Javier, kinatigan nito ang petisyon ni Honesto Isleta ng Bangon Pilipinas na alisin sa listahan ang naturang partido sa mga kinikilala ng komisyon na political party. Iginiit ng Comelec na hindi nakakuha ang partido ng 10 porsiyento ng boto na kinakailangan nang patakbuhin si Gil na senador noong 2001. Bukod pa rito ay idineklara na ring isang nuisance candidate si Gil ng Comelec dahil sa kawalan nito ng makinarya at kakayahang mangampanya kaya wala na ring saysay ang kanyang partido. Itoy sa kabila ng pahayag ni Gil na kakabili pa lang niya ng bagong helicopter at may milyong pera sa bangko. Iaapela ni Gil sa Korte Suprema ang nasabing kaso. (Ulat nina Grace dela Cruz/Ellen Fernando)</body>
<link>http://www.philstar.com/Article.aspx?articleId=248139&amp;publicationSubCategoryId=92</link>
</article>
<article>
<title>Strong Republic Nautical</title>
<author></author>
<date>
<month>April</month>
<day>29</day>
<year>2004</year>
</date>
<body>Damang-dama ng mga mamamayan ang malaking tulong ng Strong Republic Nautical Highway, ang proyektong nagdudugtong sa tatlong isla ng bansa. Ang SRNH ay isa sa mga flagship projects ni Pangulong Arroyo na inaasahang magtutulay sa economic development sa Luzon, Visayas at Mindanao sa susunod na tatlong taon. Ang proyekto na may pondong P20 bilyon ay nararamdaman na ng mga mamamayan lalo na sa shipping cost at traveling time, ayon kay Philippine Ports Authority (PPA) chairman Alfonso Cusi. Sa report ng PPA, lumaki ng 375% ang pasaherong dumadaan sa mga nautical highway sa tulong ng Roll on, Roll off (Ro-Ro) ports mula Abril hanggang Hulyo 2004. Sa tulong ng SRNH, umabot na sa 14 ang bagong daungan na naipapatayo ng pamahalaan sa ilalim ng pamamalakad ni Pangulong Arroyo. Dahil sa dagdag na daungan, bumilis ng 25% ang traveling time ng mga nagbibiyahe sa dagat at nabawasan din ng 15% ang binabayarang shipping cost ng mga shipper. Lumabas din sa report na ang Roxas-Caticlan route ang nakikinabang ng husto sa mga Ro-Ro routes dahil sa dating dalawang barko bawat 30-minute interval, lumaki sa apat ang nakakadaong dito dahil sa expansion ng operation dala ng nautical highway.</body>
<link>http://www.philstar.com/Article.aspx?articleId=248144&amp;publicationSubCategoryId=92</link>
</article>
<article>
<title>Bagong programa ng GSIS</title>
<author>Lilia Tolentino</author>
<date>
<month>April</month>
<day>29</day>
<year>2004</year>
</date>
<body>Inilunsad kamakailan ng Government Service Insurance System ang isang bagong programa na naglalayong bigyan ng panibagong pagkakataon ang mga miyembro ng GSIS na gawing aktibo ang kanilang mga accounts upang sila ay muling makinabang sa mga bagong loans o pautang na ini-alok ng ahensiya para sa mga miyembro. Ang bagong programa na tinaguring &amp;quot;GSIS CARES&amp;quot; (Comprehensive Action thru restructuring and condonation of loans, Enhanced salary loan program and Summer-one month salary package) ay nagbibigay ng panibagong oportunidad sa mga GSIS members na baguhin ang kanilang mga salary loans upang otomatikong ma-update ang kanilang mga accounts sa pamamagitan ng bagong bersiyon ng regular salary program. Sinabi ni GSIS president at general manager Winston Garcia, ang pangunahing nagsusulong ng &amp;quot;GSIS CARES&amp;quot; program, ay isa lamang sa maraming programa na kasalukuyang pinapatupad ng GSIS bilang tugon sa hamon ni Pangulong Arroyo na gawin itong tunay na isang institusyon na maaaring asahan ng mga miyembro sa lahat ng oras ng pangangailangan. (Ulat ni Lilia Tolentino)</body>
<link>http://www.philstar.com/Article.aspx?articleId=248149&amp;publicationSubCategoryId=92</link>
</article>
<article>
<title>Sympathy votes bubuhos kay Noli</title>
<author>Rudy Andal</author>
<date>
<month>April</month>
<day>30</day>
<year>2004</year>
</date>
<body>Inamin kahapon ng Koalisyon ng Nagkakaisang Pilipino na madadagdag sa lamang ni Sen. Noli de Castro ang mga undecided votes. Ayon sa isang media operator ng KNP, kumakatig na ang simpatiya ng undecided votes para kay de Castro dahil sa walang humpay at kasuklam-suklam na demolition job na inilunsad umano ng kampo ni Sen. Loren Legarda laban sa K4 vice presidential bet. &amp;quot;Sigurado na kami na gagalaw na ang undecided votes pabor kay Noli dahil sa walang tigil na demolisyon na itinuturo sa grupo ni Loren. Kaya lalo nang tatambakan ng husto ni Sen. Noli ang aming kandidato,&amp;quot; pag-amin ng KNP media operator. Ikinalungkot ng source na pati ang kandidatura ni KNP standard bearer Fernando Poe, Jr. ay naapektuhan na rin ng hindi mapigil na paninira kay de Castro. Ibinunyag ng source na matagal nang binalaan ng KNP ang kampo ni Legarda tungkol sa negatibong epekto ng sobrang paninira kay de Castro ngunit hindi umano nakinig ang mga alagad ng senadora. Ang pagtanggi rin umano ng Legarda camp na makinig sa payo ng top KNP media operators na itigil ang demolisyon kay de Castro ang lalung nagpalala ng hidwaan sa pagitan ng kampo ni Poe at Legarda. Nauna rito, napabalitang nagkakahidwaan na ang kampo ni Poe at ni Legarda matapos kastiguhin ng mga Poe supporters ang pagsosolo ni Legarda sa kampanya. Nagsasarili na si Legarda sa pangangampanya matapos itong kumbinsihin ng kanyang mga campaign lieutenants na walang maitutulong sa kanya si Poe. Naniniwala ang kampo ni Legarda na bukod sa walang pera ay bumabagsak na rin ang popularidad ni Poe. Dahil dito, inatras na rin ng pinakamasugid na taga-suporta ni Poe ang simpatiya nito kay Legarda. (Ulat ni Rudy Andal)</body>
<link>http://www.philstar.com/Article.aspx?articleId=248236&amp;publicationSubCategoryId=92</link>
</article>
<article>
<title>FPJ binantaan ng Kuratong Baleleng ?</title>
<author>Rudy Andal</author>
<date>
<month>April</month>
<day>30</day>
<year>2004</year>
</date>
<body>DIPOLOG CITY - Hindi nagpunta si KNP standard bearer Fernando Poe, Jr. sa campaign rally nito sa Ozamis City kahapon ng umaga matapos ibunyag ng isang supporter nito na may tangkang pasabugin ng Kuratong Baleleng ang kanyang stage. Napilitan ang security at operations groups ni FPJ na kanselahin ang rali nito kahapon ng tanghali matapos ibunyag ng isang supporter ni Da King na kakampi umano ni Mayor Renato Parojinog na siya ang inatasang manggulo sa rali at pasabugin ang stage. May namumuong gulo sa pagitan nina incumbent Mayor Parojinog, kaanak ng Parojinog na minsang naugnay sa Kuratong Baleleng, at PDP-Laban mayoral bet Ben Fuentes, kung sino sa kanila ang dapat maging opisyal na kandidato ng KNP at dapat itaas ang kamay ni FPJ sa nakatakdang rali. Ayon sa source, pasasabugin umano ang campaign rally sa Ozamis City dahil si Fuentes ang napiling oisyal na kandidato ng KNP kaysa kay Parojinog. Sa natanggap na text message nakasaad na &amp;quot;supporter po ako ni FPJ at tagaloob ako, nakonsensiya ako kaya sasabihin ko sa inyo na grupo ng Kuratong Baleleng ang mambobomba sa rali ninyo ngayon to kill my idol kasabwat ang mga pulis na naka-assign sa inyo. Please act fast kasi mga tuta ni GMA yong mayor at military.&amp;quot; Dahil dito, napilitan si FPJ na huwag nang ituloy ang campaign rally bagkus ay nagtuloy na lamang ito sa Dipolog City pagkagaling sa Pagadian City. Kinumpirma naman ni Sen. Gringo Honasan, chief ng security group ni FPJ, na may ganitong banta kaya napilitang kanselahin ang nasabing rali sa Ozamis City para na rin sa kaligtasan ni FPJ at buong tiket ng KNP. Nabigo namang makunan ng kanyang panig si Parojinog. (Ulat ni Rudy Andal)</body>
<link>http://www.philstar.com/Article.aspx?articleId=248249&amp;publicationSubCategoryId=92</link>
</article>
<article>
<title>'Bawas-bura' bagong modus operandi sa pandaraya</title>
<author>Ellen Fernando</author>
<date>
<month>April</month>
<day>30</day>
<year>2004</year>
</date>
<body>Nanawagan kahapon si dating Congresswoman Sandy Ocampo, na muling kumakandidato sa 6th district ng Manila sa darating na halalan, sa kanyang mga kapwa kandidato na repasuhin ang inilalabas na listahan ng mga kandidato sa Voters Information Sheet (VIS) ng Comelec dahil baka biktima rin sila ng isang bagong modus operandi ng pandaraya na tinawag niyang &amp;quot;bawas-bura&amp;quot;. Ayon kay Ocampo, ang bagong modus operandi para magkalat ng kalituhan sa darating na halalan ay ang sadyang pagtatanggal ng pangalan ng isang kandidato sa VIS ng Comelec dahil umano sa &amp;quot;printing error&amp;quot; at &amp;quot;oversight&amp;quot;. Ang VIS ay ipapadala ng Comelec sa mga indibidwal na botante upang maging basehan nila sa pagboto sa araw ng eleksiyon. Ito ay naglalaman ng listahan ng mga opisyal na kumakandidato sa lahat ng posisyon mula presidente hanggang mga lokal na opisyal ng distrito. Nadiskubre kamakailan ni Ocampo na wala ang kanyang pangalan sa VIS na ipinadala ng Comelec sa mga botante. Aniya, malaking kalituhan sana ang idinulot nito sa mga botante kung hindi niya ito nadiskubre. Idinahilan ng mga lokal na opisyal ng Comelec na ang nangyari ay isang printing error at oversight lamang dahil napagod sila sa &amp;quot;paglalangoy sa beach&amp;quot; noong Mahal na Araw kung kailan iniimprenta ang nasabing dokumento. Ngunit ayon kay Ocampo, hindi kapani-paniwala ang katwiran ng Comelec officials at hiniling nito na agad na magpaimprenta ng bago at sirain ang mga maling VIS forms. Sinabi niya na batay sa impormasyong nakalap ng kanyang kampo, &amp;quot;camera ready&amp;quot; na ang VIS nang ibinigay ito ng Comelec sa imprenta. (Ulat ni Ellen Fernando)</body>
<link>http://www.philstar.com/Article.aspx?articleId=248253&amp;publicationSubCategoryId=92</link>
</article>
<article>
<title>INC, El Shaddai,JIL puwede nang mag-endorso ng kandidato</title>
<author>Grace dela Cruz</author>
<date>
<month>April</month>
<day>30</day>
<year>2004</year>
</date>
<body>Pinayagan na ng Supreme Court (SC) na makapag-endorso ng kanilang mga kandidato sa darating na halalan sa Mayo 10 ang ibat ibang grupo ng relihiyon na kinabibilangan ng Iglesia Ni Cristo (INC), El Shaddai, Jesus is Lord (JIL) at ang simbahang Katoliko. Ito ay bunga ng ipapalabas na desisyon ng SC en banc na nagbabasura sa demandang inihain ng grupong Social Justice Society (SJS) hinggil sa legalidad ng mga religious endorsement sa mga kakandidato para sa darating na halalan. Nabatid mula sa isang mataas na opisyal ng SC na tumangging magpabanggit ng pangalan, kumbinsido umano ang SC na lubhang napakaaga pa para idiin ni Atty. Samsom Alcantara ng SJS ang ibat ibang relihiyon dahil walang anumang batayan na nagpapakita na nagsagawa na ng pag-eendorso ang nasabing mga relihiyon. Binigyang-diin pa umano ng Korte na hindi nila maaaring hatulan ang demanda ng SJS sa isyung wala namang aktuwal na mga pangyayari. Iginiit nito na hindi sila puwedeng magpalabas ng advisory sa isang kuwestiyon ukol sa saligang batas ng walang tinatawag na statement of facts. Hindi rin napatunayan ng SJS na susundin ng lahat ng mananampalataya ng relihiyon ang direkta ng simbahan at wala ring batayan kung may pamumuwersang ginawa ang simbahan sa kanilang mga miyembro. Mismong si Alcantara ang umamin na pawang mga espekulasyon lamang ang kanilang inihaing petition sa SC dahil wala pa naman aktuwal na kaso na magpapatunay na tinuturu-an ng mga religious leaders ang kanilang mga tagasunod kung sino ang dapat na iboto ng mga ito. (Ulat ni Grace dela Cruz)</body>
<link>http://www.philstar.com/Article.aspx?articleId=248260&amp;publicationSubCategoryId=92</link>
</article>
<article>
<title>Libreng legal assistance sa mga guro sa Mayo 10</title>
<author>Edwin Balasa</author>
<date>
<month>April</month>
<day>30</day>
<year>2004</year>
</date>
<body>Magbibigay ng libreng legal assistance ang Department of Education katulong ng ilang grupo ng mga abogado at Comelec sa mga gurong magsisilbi bilang miyembro ng Board of Election Inspectors (BEIs) para sa halalan sa Mayo 10. Nilagdaan kahapon ang isang Memorandum of Agreement (MOA) na may temang &amp;quot;Tanggol Guro sa Halalan 2004-A Teachers Defence Network&amp;quot; na ang pangunahing layunin ay magbigay ng libreng legal assistance sa mahigit na 150,000 mga pampublikong guro na inaasahang maglilingkod sa bayan sa Mayo 10. Sa rekord ng mga nagdaang halalan, maraming mga guro ang umanoy nakaranas ng panghaharass, pananakot at pananakit buhat sa ilang mga grupong nais na guluhin at sirain ang malinis at mapayapang halalan. Kinabibilangan ito ng Integrated Bar of the Philippines (IBP), Public Attorneys Office (PAO), Philippine Asso. of Laws (PALs), Lawyers League for Liberty (Libertas) at Legal Officers Asso. of the Department of Education (LOADED). (Ulat ni Edwin Balasa)</body>
<link>http://www.philstar.com/Article.aspx?articleId=248265&amp;publicationSubCategoryId=92</link>
</article>
</data>