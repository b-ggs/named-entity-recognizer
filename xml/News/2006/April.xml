<?xml version="1.0" encoding="ISO-8859-1" ?>
<data>
<article>
<title>3 Pinoy patay sa Bahrain!</title>
<author></author>
<date>
<month>April</month>
<day>01</day>
<year>2006</year>
</date>
<body>May 57 katao ang nasawi kabilang ang tatlong Pinoy nang tumaob ang kanilang sinasakyang ferry boat kamakalawa ng gabi sa karagatang sakop ng Bahrain. Sa pinakahuling ulat ng Department of Foreign Affairs (DFA) mula sa embahada ng Pilipinas sa Bahrain, umaabot na sa 67 katao ang na-rescue mula sa mahigit 150 kataong sakay nito. Hindi muna kinilala ang pangalan ng tatlong Pinoy na nasawi na kinabibilangan ng dalawang lalaki at isang babae. Bigo ring makilala ang 54 pang iba. Base sa report, dakong alas-9:45 ng gabi habang naglalayag ang ferry al-Dana ng bigla itong tumaob habang lumiliko pakaliwa malapit sa al-Muharraq island. Isang pasahero ang agad tumawag sa kanyang cellphone para humingi ng tulong kaya maagap namang nakasaklolo ang mga expert divers ng US Navy at Coast Guard ng Bahrain kaya marami ring pasahero at crew ang nailigtas. Inamin naman ng may-ari ng ferry na overloading ang posibleng dahilan ng pagtaob nito dahil maganda naman ang panahon. Ayon kay Bahrain Information Minister Mohammed Abul-Ghafar, kabilang sa mga pasahero ay 25 Britons, 20 Pinoys, 10 South Africans at 10 Egyptians na pawang mga empleyado ng isang kumpanya na nakabase sa Bahrain. &amp;quot;People were scared in the water. They were fighting with each other and screaming,&amp;quot; sabi ni Abul-Ghafar. Karamihan sa mga survivor na dinala sa mga ospital ay hindi makausap. Ilan sa kanila ay may mga sugat sa ulo at ibat ibang bahagi ng katawan. Nabatid pa na 150 guests sa nasabing dinner party ang nakasakay sa ferry at kumain habang nakadaong ito. Subalit bago ito umalis, 20 sa kanila ang bumaba ng barko. Kaugnay nito, inatasan na ni DFA Sec. Alberto Romulo ang mga opisyal ng embahada na makipag-ugnayan sa mga rescue team at Bahrain authorities para makilala ang mga biktimang Pinoy at mabigyan ng assistance ang mga ito. (Ellen Fernando At AP)</body>
<link>http://www.philstar.com/Article.aspx?articleId=329274&amp;publicationSubCategoryId=92</link>
</article>
<article>
<title>STL inendorso na rin ni GMA</title>
<author></author>
<date>
<month>April</month>
<day>01</day>
<year>2006</year>
</date>
<body>Matapos hayagang suportahan ang peoples initiative para maisulong ang Charter change, mistulang inendorso na rin ni Pangulong Arroyo ang Small Town Lottery o STL na inirekomenda ni Puerto Princesa Mayor Eduard Hagedorn bilang pamalit sa jueteng. Sa kanyang pagbisita sa Palawan kahapon, sinabi ng Pangulo na susuportahan niya ang anumang hakbang na irerekomenda ni Hagedorn, anti-jueteng task force head, para malutas ang problema sa kawalan ng empleyo dulot ng pagkawala ng jueteng. Sinabi ng Pangulo na inatasan niya si Hagedorn na humanap ng alternatibong hakbang para mabigyan ng pagkakakitaan ang napakaraming kabo at kolektor ng jueteng na mawawalan ng trabaho. Sinabi ng Pangulo na kung mawawalan ng trabaho ang mga kabo ng jueteng, ang ipinangangamba ng pamahalaan ay tumaas ang bilang ng krimen. Nauna rito, idinepensa ng Palasyo ang planong pagbubukas ng STL bilang isang alternatibong hakbang na pamalit sa jueteng. Sinabi ni Press Secretary Ignacio Bunye na maganda naman ang layunin ng STL kaya dapat na bigyan ito ng pagkakataon para rin sa pagkakaroon ng dagdag na kita ng mga pamahalaang lokal. Mahigpit na pinabulaanan ni Bunye ang mga espekulasyon na ang pondong kikitain sa STL ay gagamitin sa Chacha. (Lilia Tolentino)</body>
<link>http://www.philstar.com/Article.aspx?articleId=329281&amp;publicationSubCategoryId=92</link>
</article>
<article>
<title>Barangay assembly planado</title>
<author></author>
<date>
<month>April</month>
<day>01</day>
<year>2006</year>
</date>
<body>Ibinunyag ni Sen. Serge Osme&amp;ntilde;a na planado ang ginawang barangay assembly na mayroon umanong &amp;quot;basbas&amp;quot; ng Palasyo mula sa inihandang mga dokumento na ipinamudmod upang maging gabay sa mga magpapapirma. Magugunita na nagpasa ng isang resolusyon kamakailan ang Senado na nilagdaan ng 21 senador maliban kina Sen. Edgardo Angara at Sen. Lito Lapid na nagdedeklara sa ginawang barangay assembly noong Marso 25 na ilegal. Nagkakaisa ang mga senador na ilegal ang ginawang barangay assembly dahil ang DILG ang mismong nangasiwa nito gayung malinaw sa Konstitusyon na hindi dapat makialam ang gobyerno sa pagsusulong ng peoples initiative. Iginiit pa ni Sen. Osme&amp;ntilde;a, maglulunsad din ng katulad na signature campaign ang oposisyon upang manawagan naman ng snap elections. &amp;quot;Baka nga mas marami pa ang makuha naming pirma kaysa sa ginawang signature campaign ng administrasyon para sa Cha-cha,&amp;quot; ayon kay Osme&amp;ntilde;a. (Rudy Andal)</body>
<link>http://www.philstar.com/Article.aspx?articleId=329287&amp;publicationSubCategoryId=92</link>
</article>
<article>
<title>Pulis bawal makisawsaw sa peoples initiative</title>
<author></author>
<date>
<month>April</month>
<day>01</day>
<year>2006</year>
</date>
<body>Bawal makisawsaw ang mga opsiyal at tauhan ng Philippine National Police (PNP) sa pagsusulong ng kontrobersiyal na signature campaign o peoples initiative o ang hakbangin para amyendahan ang Saligang Batas. Ang direktiba ay ipinalabas kahapon ni PNP Chief Director Gen. Arturo Lomibao kasunod ng report na isang heneral at isang colonel umano sa Pasig City ang namumuno sa isinagawang signature campaign. Nilinaw ni Lomibao na hindi dapat masangkot ang sinumang tauhan ng pulisya sa mga isyu ng pulitika dahil ang kanilang trabaho ay magpatupad ng peace and order sa bansa. Bilang isang mamamayan, maaaring bumoto ang mga pulis pero hindi kailanman sila maaaring manghimasok o mangampanya para humatak ng suporta sa naturang inisyatibo ng pagretoke sa Konstitusyon. (Joy Cantos)</body>
<link>http://www.philstar.com/Article.aspx?articleId=329294&amp;publicationSubCategoryId=92</link>
</article>
<article>
<title>Pag-amin ni Erap sa jueteng payola siyasatin</title>
<author></author>
<date>
<month>April</month>
<day>01</day>
<year>2006</year>
</date>
<body>Umapela kahapon ang tagapagsalita ni First Gentleman Mike Arroyo kay Archbishop Oscar Cruz na imbestigahan ng arsobispo ang umanoy pag-amin ni dating Pangulong Joseph Estrada na pagtanggap ng jueteng payola para sa Erap Muslim Youth Foundation. Pinuna ni Atty. Jess Santos na walang masabi kahit na ano si Cruz tungkol sa umanoy pagtanggap ng jueteng money ni Estrada, gayong masigasig itong mag-ingay kapag ang administrasyong Arroyo ang inaakusahan hinggil sa jueteng. Ayon kay Santos, nakabibingi ang katahimikan ni Cruz sa umanoy pagtanggap ni Estrada ng jueteng payola na ibinulgar ni Sen. Panfilo Lacson. &amp;quot;Kung ang arsobispo ay tunay na tapat at walang kinakampihan sa kanyang pakikipaglaban sa jueteng, dapat ay maging masigasig din siya ngayon sa rebelasyon na ito,&amp;quot; ani Santos. At kung walang sasabihin o gagawin na kahit na ano si Cruz hinggil kay Estrada, sinabi ni Santos na dapat na tuluyan ng manahimik ang arsobispo tungkol sa jueteng at huwag nang mag-akusa pa sa hinaharap. &amp;quot;Dapat na maging parehas ang arsobispo. Alalahanin sana niya na walang dapat na maging exemption kung moralidad ang kanyang ipinaglalaban,&amp;quot; dagdag pa ni Santos. (Rudy Andal)</body>
<link>http://www.philstar.com/Article.aspx?articleId=329299&amp;publicationSubCategoryId=92</link>
</article>
<article>
<title>Kaligtasan ng NAIA 3, pinatitiyak sa Kongreso</title>
<author></author>
<date>
<month>April</month>
<day>01</day>
<year>2006</year>
</date>
<body>Nanawagan ang Asias Emerging Dragon Corp. (AEDC) sa Kongreso para imbestigahan ang tunay na dahilan sa pagbagsak ng malaking bahagi ng kisame ng Ninoy Aquino International Terminal (NAIA) 3 upang matiyak ang kaligtasan ng nasabing pasilidad. Kasabay nito, hiniling ni Atty. Perfecto Yasay Jr., abogado ng AEDC na dapat magtalaga ang Kongreso ng isang malaya at pribadong assessor na magsisiyasat sa istraktura ng terminal at hindi ang Department of Transportation and Communications (DOTC). Sinabi ni Yasay na magkakaroon ng pagtatakip kapag DOTC ang nanguna sa imbestigasyon sapagkat ito ang naggawad ng kontrata sa PIATCO at ito rin ang nagsabing ligtas ang terminal kaya iniskedyul ang March 31 opening nito. Nauna nang nagpahayag ng pagdududa ang mga airline companies sa kaligtasan ng NAIA 3. &amp;quot;Nais naming isang malaya at pribadong grupo ang gumawa ng imbestigasyon na itatalaga ng Kongreso. Hindi dapat payagan ang DOTC at ang kumpanyang consultant nito para magsiyasat dahil self-serving at magkakaroon ng pagtatakip sa mga depekto ng pasilidad,&amp;quot; sabi ni Yasay. Sinisi ni Manila International Airport Authority (MIAA) General Manager Alfonso Cusi ang pagguho sa mahinang pagkakagawa ng terminal, at inaming tinitingnan nila ang posibilidad na substandard ang mga materyales na ginamit sa konstruksiyon. Binanggit din ni Yasay na mas mahihirapan ang gobyerno na kumbinsihin ang mga international at local airline companies sa paggamit ng NAIA 3. Sinabi rin niyang ang Philippine Airlines na siyang pangunahing airline ng bansa ay nag-aalinlangang lumipat sa NAIA 3.</body>
<link>http://www.philstar.com/Article.aspx?articleId=329302&amp;publicationSubCategoryId=92</link>
</article>
<article>
<title>Abu Sayyaf mangha-hijack ng mga barko</title>
<author>Ni Cesar Cezar</author>
<date>
<month>April</month>
<day>02</day>
<year>2006</year>
</date>
<body>Maliban sa serye ng pambobomba na ginagawa ngayon ng Abu Sayyaf Group ay pakay din umano ng grupo na mang-hijack ng mga pampasaherong barko na bumibiyahe ng Maynila patungong Zamboanga City. Ito ang ibinunyag ni Jolo Regional Police Chief Florante Baguio kaugnay sa inilabas na report ng National Intelligence Coordinating Agency (NICA) sa Northern Mindanao. Ayon sa intelligenc report, isang nagngangalang Abu Awillah, isang lider ng ASG na may 11 miyembro ang gagawa ng pangha-hijack. Target ng mga ito ang barkong bumibiyahe ng Maynila patungong Zamboanga. Kaya naman iniutos na ang mahigpit na seguridad sa lahat ng mga pampasaherong barko na bumibiyahe patungong Mindanao upang hindi makalusot ang mga terorismo lalo nat karamihan ng mga sakay nito ay mga estudyante na magbabakasyon sa kanilang probinsiya. Nagdagdag din ng puwersa ang awtoridad sa mga seaports, airports, bus terminals, mga pampublikong lugar at mga government installations. &amp;quot;We ordered tightened security in all passenger ships in Northern Mindanao. We have contingency measures and ready to address any situation. We cannot rule out the possibility of terror attack after the recent bombing in Jolo,&amp;quot; pahayag ni Baguio.</body>
<link>http://www.philstar.com/Article.aspx?articleId=329437&amp;publicationSubCategoryId=92</link>
</article>
<article>
<title>Wag makialam sa trabaho ng CA</title>
<author></author>
<date>
<month>April</month>
<day>02</day>
<year>2006</year>
</date>
<body>Sinabihan kahapon ni Surigao del Sur Rep. Prospero Pichay si Armed Forces Chief of Staff Gen. Generoso Senga na huwag pakialaman ang trabaho ng Commission on Appointments sa pagsasabing dapat bawasan ang kapangyarihan ng komisyon sa pagkumpirma sa mga opisyal ng militar at pulisya. Ang pahayag ay bunsod ng ginawang alegasyon ni Gen. Senga na may ilang pulitiko ang inaabuso umano ang kanilang kapangyarihan magkumpirma ng mga opisyal ng pamahalaan at ng militar.&amp;nbsp; Ayon kay Rep. Pichay, hindi dapat maliitin ni Senga ang kapangyarihan ng sibilyan sa militar dahil ang pagkakatatag sa CA ay alinsunod sa itinatakda ng Saligang Batas. Partikular na inihalimbawa ni Pichay ang Artikulo 2, Seksyon 3 ng Konstitusyon na nagsasaad na mas mataas ang sibilyan kaysa sa militar. Ayon pa sa kongresista, hindi dapat kainggitan ng mga opisyal ng militar ang mga mambabatas dahil ginagawa lamang nila ang kanilang tungkuling naaayon sa batas. Ipinagdiinan pa ni Pichay na kung hindi naitatag ang CA, sino o anong tanggapan ng pamahalaan ang magsasabing karapat-dapat sa puwesto ang isang opisyal ng pamahalaan o maging ng militar. Pinalagan din ng kongresista ang ginawang pahayag ni Senga na ang pagkumpirma sa mga may ranggong kolonel pataas ay isang pamamaraan para sa mga pulitiko na maimpluwensiyahan ang Sandatahang Lakas. Sinabi rin ni Pichay na obligasyon ng punong opisyal ng militar na tiyaking hindi mapupulitika ang kanilang hanay. Ipinagdiinan din nito na tungkulin ng CA na silipin at busisiin ang kakayahan ng mga opisyal ng militar at hindi ang manghimasok sa trabaho nito. Naniniwala rin si Pichay na hindi dapat magtago sa saya ng AFP ang mga opisyal nito dahil lamang sa takot na humarap sa proseso ng kumpirmasyon. &amp;quot;Kung alam nilang wala silang tinatago, bakit sila natatakot na humarap sa komisyon at ipakita ang kanilang pruweba na kaya nilang gampanan ang kanilang tungkulin sa bayan,&amp;quot; dagdag pa ni Pichay. (Malou Escudero)</body>
<link>http://www.philstar.com/Article.aspx?articleId=329442&amp;publicationSubCategoryId=92</link>
</article>
<article>
<title>Mga lider ng Mindanao kumilos na sa Peoples Initiative</title>
<author></author>
<date>
<month>April</month>
<day>02</day>
<year>2006</year>
</date>
<body>Matapos malamang sinuportahan ng mga malalaking negosyante ang Peoples Initiative para sa pagbabago ng Konstitusyon ay kumilos na rin ang mga pro-Charter change na mga lider sa Mindanao. Dahil dito, inaasahang dumoble ang target ng lagpas sa 20 percent sa original na kailangan ng mga advocates sa pamumuno ng grupong Sigaw ng Bayan para mabago ang Konstitusyon. Sinabi kahapon ni Atty. Raul Lambino, spokesman ng multisectoral coalition, na 20 sa 24 Mindanao governors at ng sobra-sobrang bilang ng local officials, mga NGOs at POs ang kumilos na para dagdagan pa ang kinakailangan target para makamit ang convincing mandate mula sa mga botante. Sa kasalukuyan, lagpas na aniya sa anim na milyon sa kinakailangang minimum constitutional requirements na 5.12 milyon. Pero gusto aniya ng mga lider ng sectoral at business groups at ibat ibang liga ng LGUs na doblehin ang bilang sa 12 milyon sa mga susunod na araw. Ang Sigaw ng Bayan volunteers, na pinamumunuan ng transport leader na si Efren de Luna ng PCDO-ACTO, ay nagsagawa kahapon ng motorcade sa mga pangunahing daan sa metropolis para dalhin ang isyu ng Charter change sa mga Metro Manilans. Pinangunahan naman nina North Cotabato Go. Manny Pinol, pangulo ng Federation of Mindanao Governors and Mayors, at ARMM Gov. Zaldy Ampatuan, kasama sina city Mayors Vicente Emano ng Cagayan de Oro, Pedro Acharon ng Gensan at Muslimin Sema ng Cotabato ang kampanya sa pagpapapirma sa Peoples Initiative sa Mindanao. (Rudy Andal)</body>
<link>http://www.philstar.com/Article.aspx?articleId=329453&amp;publicationSubCategoryId=92</link>
</article>
<article>
<title>P2-B sa Cha-cha iligal!</title>
<author></author>
<date>
<month>April</month>
<day>02</day>
<year>2006</year>
</date>
<body>Binalaan kahapon ni Senate Minority Leader Aquilino Pimentel Jr. si Pangulong Arroyo na impeachable offense ang pagpapalabas ng P 2 bilyon para sa plebisito sa Charter change ng walang basbas ng Kongreso. Ipinaliwanag ni Sen. Pimentel, hindi puwedeng magpalabas ng pondo ang Malaca&amp;ntilde;ang para sa plebisito sa Chacha kung hindi ito inaprubahan ng dalawang kapulungan ng Kongreso. Dagdag pa nito na kahit na manggaling sa contingent fund ng Pangulo ang pera, hindi pa rin ito magkakaroon ng legalidad. &amp;quot;Any attempt therefore to siphon off P 2.1 billion in peoples money to the planned plebiscite would be in defiance of the congressional power over the purse then therefore against the Constitution,&amp;quot; sabi ng senador. Nauna rito ay sinabi ni Commission on Elections Chairman Benjamin Abalos na wala silang pondo para matustusan ang plebisito sa Chacha ngayong taon maliban na lamang kung magbibigay ng special fund ang Kongreso. Pero ayon kina Budget Secretary Rolando Andaya Jr. at House committee on appropriations chairman Rep. Joey Salceda, may makukuhang pondo ang gobyerno para sa plebisito. Ipinaliwanag pa ni Salceda na noong 2004 elections, ang reenacted budget lamang ang ginamit ng Pangulo upang matustusan ang pagdaraos ng eleksyon. Naniniwala naman si Pimentel na kaya ipinapaburo ni Pangulong Arroyo ang panukalang budget sa Kamara ay upang malaya nitong magamit ang budget ng gobyerno kapag reenacted budget ang ginagamit. (Rudy Andal)</body>
<link>http://www.philstar.com/Article.aspx?articleId=329454&amp;publicationSubCategoryId=92</link>
</article>
<article>
<title>Abalos makukulong sa pakikialam sa People's Initiative</title>
<author></author>
<date>
<month>April</month>
<day>02</day>
<year>2006</year>
</date>
<body>Posibleng makulong si Comelec Chairman Benjamin Abalos sampu ng mga komisyuner nito dahil sa pagsuway sa kautusan ng Supreme Court (SC) na nagbabawal sa poll body na umaksyon sa People's Initiative hanggat walang kaukulang batas na gumagabay sa ganitong uri ng pagsusog ng Konstitusyon. Ito ang ibinabala nina Sen. Joker Arroyo at Senate Minority Leader Aquilino Pimentel Jr. dahil lalabagin umano ni Abalos ang kautusan ng SC noong 1997 na nagbabawal sa Comelec na umaksyon sa anumang petisyon sa pag-amyenda ng Saligang Batas sa pamamagitan ng peoples initiative. Sa oras na ipag-utos ng SC ang pagpapakulong sa mga komisyuner ng Comelec, ito na rin ang katapusan ng isinusulong na peoples initiative ng Sigaw ng Bayan at ng Department of Interior and Local Government. Binigyang-diin pa ni Arroyo na dapat umanong kastiguhin na ng high court ang Comelec dahil ito na ang pangalawang beses na binabalewala ng poll body ang kanilang kautusan. Nauna rito, binalewala din ng Comelec ang utos ng SC na huwag munang makipagtransaksyon sa automated elections program hanggat hindi sila napaparusahan sa maanomalyang proyekto ng ACM noong 2004. &amp;quot;We cannot have a recidivist Comelec that openly and habitually defies Supreme Court decisions,&amp;quot; dagdag ni Arroyo.</body>
<link>http://www.philstar.com/Article.aspx?articleId=329463&amp;publicationSubCategoryId=92</link>
</article>
<article>
<title>Kandidato dapat tapos ng college  Miriam</title>
<author></author>
<date>
<month>April</month>
<day>03</day>
<year>2006</year>
</date>
<body>Maghahain ng panukalang batas si Sen. Miriam Defensor-Santiago na magbabawal sa mga undergraduate ng kolehiyo na tumakbo sa anumang posisyon sa nasyonal at lokal kapag nagkaroon ng Charter Change. Ayon kay Sen. Santiago, kung sakaling sabihin ng Korte Suprema na legal ang gagawing Cha-cha sa pamamagitan ng Peoples Initiative o Constitutional Assembly ay maghahain siya ng panukala na maglilimita lamang sa college graduate ang dapat payagang kumandidato sa national at local positions. Sinabi ni Santiago ng maging panauhin ito sa Western Visayas Institute of Science and Technology na marapat lamang na nakatapos ng kahit anong 4-year college course ang sinumang nagnanais kumandidato. &amp;quot;If even the policemen are required to be a college graduate, the same requirement should be imposed on all national and local candidates,&amp;quot; wika pa ng mambabatas na commencement speaker sa naturang paaralan sa Iloilo City. Idinagdag pa nito, ang mga hindi nakatapos ng kolehiyo ay dapat kumuha ng seminar sa governance sa University of the Philippines-College of Public Administration at kapag nakatapos ay dapat bigyan ng examination upang malaman kung makakapasa o babagsak ang mga ito. Aniya, mahalagang mayroong natapos ang isang mamumuno sa ating pamahalaan dahil kung ang pulis na nagbibigay ng seguridad sa ating kapaligiran ay required na nakatapos ng kolehiyo ay mas dapat ito sa magiging pinuno ng national o local government. (Rudy Andal)</body>
<link>http://www.philstar.com/Article.aspx?articleId=329625&amp;publicationSubCategoryId=92</link>
</article>
<article>
<title>Ombudsman namumurong ma-contempt ng SC</title>
<author></author>
<date>
<month>April</month>
<day>03</day>
<year>2006</year>
</date>
<body>Nagbanta ang Supreme Court (SC) na papatawan ng contempt ang Office of the Ombudsman kung hindi ito magsusumite ng progress report kaugnay ng imbestigasyon sa ilang opisyal ng Comelec na sangkot sa pinawalang-bisang kontrata para sa bilyon-bilyong pisong &amp;quot;automated machines&amp;quot;. Sa 8-pahinang resolution na ipinalabas ng SC, inutusan nito ang Ombudsman na magsumite ng report sa darating na Hunyo 30, 2006 kaugnay sa imbestigasyon nito sa mga opisyal ng Comelec na dawit sa umanoy maanomalyang kontrata nito sa pagitan ng Mega Pacific consortium. Base sa rekord, una nang nagpalabas ng desisyon si SC Chief Justice Artemio Panganiban noong Enero 13, 2004 na nagpapawalang-saysay sa kontrata ng Comelec at Information Technology Foundation of the Philippines ukol sa pinasok na pagbili sa bilyon-bilyong pisong halaga ng automated counting machines para sa 2004 elections. Gayunman, ikinatwiran ng Ombudsman na hindi nila kinakailangan na magsumite ng report sa SC hinggil sa naturang usapin sa pagitan ng Comelec at Mega Pacific dahil sila ay maituturing na &amp;quot;independent body&amp;quot;. Agad din nitong inatasan ang Ombudsman na determinahin ang criminal liability ng mga public official sa pangunguna ni Comelec chairman Benjamin Abalos at iba pang pribadong indibidwal na nakipagsabwatan para sa maanomalyang kontrata. Binalaan din ng SC ang Ombudsman na hindi ito mangingiming iparamdam dito ang kapangyarihan ng Korte sa sinumang susuway at hindi rerespeto sa kanilang mga kautusan, direktiba, batas at iba pang desisyon. (Grace dela Cruz/Edwin Balasa)</body>
<link>http://www.philstar.com/Article.aspx?articleId=329631&amp;publicationSubCategoryId=92</link>
</article>
<article>
<title>PNP chief dapat ding dumaan sa CA</title>
<author></author>
<date>
<month>April</month>
<day>03</day>
<year>2006</year>
</date>
<body>Iginiit kahapon ni Senate Minority Leader Aquilino Pimentel Jr. na dapat sumailalim din sa kumpirmasyon ng Commission on Appointments (CA) ang magiging PNP chief pati ang promosyon ng mga heneral sa hanay ng pulisya. Sinabi ni Sen. Pimentel na sa ilalim ng 1987 Constitution, tanging ang appointment ng senior officers ng Armed Forces of the Philippines, na may ranggong colonel hanggang chief of staff ang dumadaan sa kumpirmasyon ng CA. &amp;quot;It is only logical that the director-general and other senior officers of the PNP, possibly with the rank of now lower that Chief Superintendent, should be placed under the review and confirmation powers of the Commission,&amp;quot; paliwanag pa ni Pimentel. Ginawa ng senador ang panukalang ito sa gitna ng naging pahayag ni AFP Chief Gen. Generoso Senga na limitahan na lamang ang kapangyarihan ng CA sa pagkukumpirma sa chief of staff upang mabawasan daw ang impluwensiyang pulitikal sa hanay ng militar. Ayon kay Pimentel, tanging ang pag-amyenda sa Konstitusyon ang magiging daan upang bawasan ang kapangyarihan ng CA at hindi lamang sa pamamagitan ng isang ipapasang batas dahil ang kapangyarihan nito ay nakasaad sa National Defenses Act of 1935. (Rudy Andal)</body>
<link>http://www.philstar.com/Article.aspx?articleId=329641&amp;publicationSubCategoryId=92</link>
</article>
<article>
<title>No-El ginagamit ng oposisyon para siraan ang Cha-cha  solons</title>
<author></author>
<date>
<month>April</month>
<day>03</day>
<year>2006</year>
</date>
<body>Kinastigo ng mga kongresistang kaalyado ni Pangulong Arroyo ang paninirang ginagawa ng oposisyon hinggil sa naghuhumiyaw na sigaw ng taumbayan para sa pagbabago ng Saligang Batas sa pamamagitan ng isang peoples initiative. Sinabi nina Baguio City Rep. Mauricio Domogan at Eastern Samar Rep. Marcelino Libanan na walang katotohanan ang paratang ni Sen. Aquilino Pimentel na nagkaroon ng kasunduan si Pangulong Arroyo sa mga kaalyado sa Kongreso at mga lokal na opisyal na walang magaganap umanong halalan sa susunod na taon, kapalit ng pagsuporta sa pag-amyenda sa Konstitusyon sa pamamagitan ng isang peoples initiative. Ayon pa kay Domogan, para ano pa ang naganap na pagpupulong ng Lakas National Council, dalawang buwan na ang nakakaraan, kung saan ibinasura ng partido ang mungkahing no-election para sa 2007. &amp;quot;No-el is dead period. The opposition should not revive it to discredit cha-cha which is being overwhelmingly backed by the people through the peoples initiative mode. Let us respect the peoples will and not muddle it with a dead issue like no-el,&amp;quot; dagdag naman ni Libanan. (Malou Escudero)</body>
<link>http://www.philstar.com/Article.aspx?articleId=329642&amp;publicationSubCategoryId=92</link>
</article>
<article>
<title>Bagong testigo sa Hello Garci lulutang ngayon sa Senado</title>
<author></author>
<date>
<month>April</month>
<day>03</day>
<year>2006</year>
</date>
<body>Siniguro ni Sen. Rodolfo Biazon na mayroong mga bagong witness na lulutang sa pagpapatuloy ngayon ng &amp;quot;Hello Garci&amp;quot; tape controversy upang patotohanan ng mayroong naganap na dayaan noong nakaraang 2004 presidential elections. Ayon kay Sen. Biazon, chairman ng Senate committee on national defense, kinumpirma ng mga bagong witness na ito na dadalo sila sa pagdinig ng Senado hinggil sa Hello Garci sa araw na ito. Tumanggi naman si Biazon na pangalanan ang kanyang mga bagong witness na haharap sa imbestigasyon ng Senado dahil sa seguridad na rin ng mga ito at para hindi maharang na sumipot sa pagdinig ng kanyang komite. Duda naman ang mambabatas kung mayroong sisipot na mga military generals na siyang nagsiyasat sa Hello Garci tape kung saan ay may nasangkot na mga heneral sa naganap na dayaan sa Mindanao noong 2004 elections dahil sa pag-iral ng executive order 464. (Rudy Andal)</body>
<link>http://www.philstar.com/Article.aspx?articleId=329648&amp;publicationSubCategoryId=92</link>
</article>
<article>
<title>Priority lane sa senior, disabled</title>
<author></author>
<date>
<month>April</month>
<day>03</day>
<year>2006</year>
</date>
<body>Hinimok kahapon ni Caloocan City Mayor Enrico &amp;quot;Recom&amp;quot; Echiverri ang lahat ng tanggapan sa city hall, mga ahensiya ng gobyerno at pribadong opisina sa lungsod na maglaan ng special o priority lane para sa mga nakatatanda at may kapansanan. Sinabi ni Echiverri na maraming nakatatanda at taong may kapansanan ang nagtutungo sa city hall, mga ahensiya ng gobyerno at opisina upang kumuha ng dokumento, magbayad ng buwis at ayusin ang ibat ibang transaksyon. Ayon dito, karamihan sa kanila ay kinakailangan pang makipagsiksikan at pumila ng mahaba kasama ang mga malalakas at walang kapansanang residente para lamang matugunan ang kanilang pangangailangan. Ipinaliwanag ng alkalde na dahil sa kahinaang dulot ng edad at kapansanan ay nararapat na paglaanan sila ng espesyal na pila bilang tulong upang maibsan ang hirap na kinakailangang tiisin sa pag-aasikaso ng papeles. Hinihilingan rin ang mga pribadong establisyemento at opisina tulad ng mga sinehan, department store, bangko, kainan na pinupuntahan at tinangkilik ng mga nakatatanda at may kapansanan na maglagay din ng special lanes para sa mga ito</body>
<link>http://www.philstar.com/Article.aspx?articleId=329649&amp;publicationSubCategoryId=92</link>
</article>
<article>
<title>Poll fraud inamin</title>
<author></author>
<date>
<month>April</month>
<day>04</day>
<year>2006</year>
</date>
<body>Inamin kahapon ni Comelec Commissioner Ressureccion Borra na posibleng nagkaroon ng dayaan noong nakaraang May 2004 elections sa city, municipality at provincial level. Dahil dito, iginiit ni Comm. Borra sa pagdinig ng senate committee on national defense kaugnay sa pagpapatuloy ng &amp;quot;Hello Garci&amp;quot; investigation na dapat muling bigyang prayoridad ng dalawang Kapulungan ng Kongreso ang panukala para sa modernisasyon ng halalan upang maiwasan na ang akusasyon ng dayaan sa tuwing matatapos ang eleksyon. Sinabi ni Borra sa komite ni Sen. Rodolfo Biazon na mahalagang maisulong ang automated elections upang maiwasan na ang sinasabing dayaan tuwing mayroong eleksyon. Wika pa nito, ang automated elections ang nakikita niyang solusyon upang matigil na ang akusasyong may nagaganap na iregularidad sa bilangan ng boto tuwing mayroong eleksyon sa bansa. Idinagdag pa ng Comelec official, hindi itinuturing na nagkaroon ng &amp;quot;malawakang dayaan&amp;quot; sa nakaraang 2004 elections subalit aminado itong mayroong naganap na dayaan na posibleng nangyari sa provincial, municipal at city level. Upang mawala na ang hinala sa tuwing may eleksyon na may magaganap na dayaan ay makakabuting isulong ang Comelec modernization para sa automated elections kung saan ay halos wala ng human interventions. Naniniwala din ang independent management consultant na si Mr. Herminigildo Estrella na pinag-aralan ang naging resulta ng 2004 elections na nagkaroon ng malawakang dayaan sa Visayas at Mindanao upang masiguro ang panalo ni Pangulong Arroyo laban kay Fernando Poe Jr. Maging ang executive director ng Philippine Green Institute na si Mr. Roberto Verzola na nag-analisa din sa resulta ng halalan ay naniniwalang nagkaroon ng dayaan dahil sa malaking pagkakaiba ng election returns ng Namfrel at election returns na pinagbasehan ng Kongreso sa kanilang canvassing. (Rudy Andal)</body>
<link>http://www.philstar.com/Article.aspx?articleId=329793&amp;publicationSubCategoryId=92</link>
</article>
<article>
<title>200 youth groups, kooperatiba nag-Cha cha</title>
<author></author>
<date>
<month>April</month>
<day>04</day>
<year>2006</year>
</date>
<body>Mahigit sa 200 sectoral groups kasama ang mga kabataan at kooperatiba ang lumagda na sa di mapigilang kampanya para sa peoples initiative na mag-aamyenda sa Saligang Batas. Ito ang inihayag ng Sigaw ng Bayan coalition sa pangunguna ni Atty. Raul Lambino na nakakalap na ng mahigit sa anim na milyong lagda sa ibat ibang bahagi ng bansa. Ayon kay Lambino, may 200 kooperatiba at mahigit sa isang dosenang grupo ng kabataan ang nakiisa na sa mga local executives sa Mindanao, grupong pang-negosyo at indigenous peoples group sa signature campaign. Nagpahayag ng pagkabahala si Lambino sa diumanoy pananakot ng oposisyon sa isinasagawang kampanya tulad ng Makati at San Juan sa Metro Manila para huwag sundin ng mamamayan ang signature campaign. Sa mga lalawigan, iniulat din na may mga rebeldeng komunista na nang-aagaw ng mga signature forms. Si transport leader Efren de Luna, isang boluntaryo ng Sigaw ng Bayan at secretary general ay nagsagawa ng motorcade sa Metro Manila noong Sabado upang ipaunawa sa mamamayan ang charter change. Takdang magsampa ng demanda ang samahan laban sa mga naghahasik ng pananakot upang mapigil ang kampanya ng peoples initiative.</body>
<link>http://www.philstar.com/Article.aspx?articleId=329802&amp;publicationSubCategoryId=92</link>
</article>
<article>
<title>PGMA pabor sa fixed term ng PNP chief</title>
<author></author>
<date>
<month>April</month>
<day>04</day>
<year>2006</year>
</date>
<body>Pinaboran ni Pangulong Arroyo ang panukalang magkaroon ng fixed term ang panunungkulan ng hepe ng Philippine National Police (PNP) tulad din ng kahilingan na magkaroon ng termino ang liderato ng AFP chief of staff. Ayon kay Press Secretary at Presidential Spokesman Ignacio Bunye, makakabuti para sa organisasyon ng PNP at AFP ang panukalang magkaroon ng fixed term ang mamumuno dito. Bagamat suportado ng Palasyo ang pagkakaroon ng fixed term ay tinutulan naman nito ang mungkahi ni Senate Minority Leader Aquilino Pimentel Jr. na dumaan sa kumpirmasyon ng Commission on Appointments ang PNP chief. Tiniyak ni Bunye na pawang mga kwalipikado sa posisyon ang hinihirang ni Pangulong Arroyo na mamuno sa AFP at PNP. (Lilia Tolentino)</body>
<link>http://www.philstar.com/Article.aspx?articleId=329807&amp;publicationSubCategoryId=92</link>
</article>
<article>
<title>10% ng Pinoy kids nakakaligtas sa cancer</title>
<author></author>
<date>
<month>April</month>
<day>04</day>
<year>2006</year>
</date>
<body>Ibinunyag kahapon ni Sen. Pia Cayetano na 10% lang ng mga batang Pinoy ang nakakaligtas sa sakit na cancer kung saan 100,000 kabataan ang namamatay sa buong mundo bawat taon. Sinabi ni Sen. Cayetano, chair ng senate committee on Health and Demography, madaling makaligtas ang mga kabataang maysakit kung naagapan agad at nalalapatan ng tamang lunas. &amp;quot;With proper information, early detection and appropriate treatment, cancer can be beaten. The lives of Filipino children stricken with cancer can be saved with early detection and proper treatment&amp;quot;, wika pa ni Cayetano. Sa talaan ng International Agency for Research on Cancer (IARC) 100,000 kabataan ang namamatay bawat taon, o 274 kabataan ang nasasawi kada araw, habang sa istatistika naman ng Philippine Cancer Society at Cancer Warriors Foundation Inc., aabot mula 3,500 kabataang Pinoy ang apektado nito kung saan 10% lang ang nakakaligtas. Batay pa rin sa kanilang istatistika, 80% ng mga batang may cancer ay mula sa mga mahihirap na bansa kung saan walang kakayahan ang pamilya na matugunan ang kanilang pangangailangan kung saan una sa talaan ang leukemia, lympphoma, at brain ang spinal cancer. Tinatayang gagastos mula P5,000 hanggang P10,000 ang chemotherapy session sa cancer at kailangan ang 12 sesyon bago ganap na gumaling ang maysakit. Idinagdag pa ni Cayetano, na ang buwan ng Abril ay tinawag na &amp;quot;Cancer in Children Awareness Month&amp;quot; at dapat na makipagtulungan din ang private sectors para maiwasan ang nabanggit na sakit at makapagbigay ng mga mahahalagang impormasyon hinggil dito. &amp;quot;Everyone should help in raising awareness on the need for early diagnosis of childhood cancer and improving the access of Filipino families, especially the poor, to cancer treatment&amp;quot;, hiling ni Cayetano. (Rudy Andal)</body>
<link>http://www.philstar.com/Article.aspx?articleId=329814&amp;publicationSubCategoryId=92</link>
</article>
<article>
<title>Simpleng b-day ni PGMA</title>
<author></author>
<date>
<month>April</month>
<day>04</day>
<year>2006</year>
</date>
<body>Ipagdiriwang bukas ni Pangulong Arroyo ang kanyang ika-59 na kaarawan sa pamamagitan ng isang simpleng selebrasyon kasama ang kanyang pamilya at miyembro ng Gabinete. Ayon sa Pangulo, gaya ng kanyang nakagawian ay isang simpleng selebrasyon lamang ang kanyang kaarawan kung saan ay magkakaroon ng misa kasama ang kanyang pamilya, miyembro ng Gabinete at malalapit na kaibigian. Sinabi pa ng chief executive sa isang ambush interview na pag-iisipan pa niya ang kanyang &amp;quot;birthday wish&amp;quot; para sa taong ito. Ayon naman kay Executive Secretary Eduardo Ermita, ang hangad niya para sa Pangulo sa kaarawan nito ay magkaroon ng mabuting kalusugan, mapayapang kaisipan at maitaguyod ang lahat nitong adhikain para sa pamahalaan at para sa bansa. (Lilia Tolentino)</body>
<link>http://www.philstar.com/Article.aspx?articleId=329820&amp;publicationSubCategoryId=92</link>
</article>
<article>
<title>1 pang Pinay patay sa Bahrain</title>
<author></author>
<date>
<month>April</month>
<day>04</day>
<year>2006</year>
</date>
<body>Kinumpirma ng embahada ng Pilipinas sa Bahrain na isa pang Filipina ang kabilang sa mga nasawi sa tumaob na ferry boat noong Biyernes. Ayon sa natanggap na ulat ng Department of Foreign Affairs (DFA), umaabot na sa apat na Pinoy ang casualties sa tumaob na Al-Dana ferry boat kung saan ay 137 pasahero nito ay 57 na ang kumpirmadong nasawi. Tumanggi ang DFA na pangalanan ang huling biktima sa boat tragedy sa Bahrain habang ipinapaalam pa sa mga kaanak nito ang kanyang sinapit. Kinilala lamang ni OWWA welfare officer Venus Bravo ang nasawing Pinay sa pangalang &amp;quot;Susie&amp;quot; na isang kitchen crew sa lumubog na ferry boat. Isa pang Pinay na nagngangalang Nenita Jacob na lulan din ng nasabing barko ang iniulat na nawawala. Napag-alaman ng OWWA na tanging ang OFW na si Edwin Batacan ang may dokumento mula mga nasawi sa Bahrain. Darating ang bangkay ni Batacan ngayon lulan ng Gulf Air. Ang mga nasawi na sina Norman Belardo at Quinne Dungcan ay wala sa documented OFW ng OWWA. (Ellen Fernando)</body>
<link>http://www.philstar.com/Article.aspx?articleId=329822&amp;publicationSubCategoryId=92</link>
</article>
<article>
<title>Oral debate sa CPR ngayon</title>
<author></author>
<date>
<month>April</month>
<day>04</day>
<year>2006</year>
</date>
<body>Nakatakdang talakayin ngayong araw na ito ng Korte Suprema ang legalidad ng Calibrated Preemptive Response (CPR) at ilang probisyon sa Batas Pambansa 880. Ang oral argument sa nasabing isyu ay tatalakayin ngayong ala-1 ng hapon kung saan ay inaasahang dadalo ang mga petitioners sa kaso at si Solicitor-General Eduardo Nachura. Naglatag naman ng mga guidelines ang High Tribunal para sa oral argument kung saan ay dapat lamang tutukan ang kinukuwestyong legalidad sa section 4,5,6,12,13 (a) at 14 (a) ng BP 880 at kung maituturing na labag sa Konstitusyon ang CPR. Bibigyan ng 25 minuto ang mga petitioner na kinabibilangan ng Karapatan, Kilusang Magbubukid ng Pilipinas, Kilusang Mayo Uno at pribadong indibidwal para sa kanilang argumento. Pagkatapos nito ay saka magtatanong ang mga mahistrado ng SC kabilang na ang bagong mahistrado na si Associate Justice Presbitero Velasco. Ito rin ang unang pagsalang ni Sol-gen Nachura matapos itong pumalit kay dating Sol-gen Alfredo Benipayo. (Grace dela Cruz)</body>
<link>http://www.philstar.com/Article.aspx?articleId=329825&amp;publicationSubCategoryId=92</link>
</article>
<article>
<title>Garci kinasuhan!</title>
<author></author>
<date>
<month>April</month>
<day>05</day>
<year>2006</year>
</date>
<body>Mahigit 30 taon sa kulungan ang malamang na pagdusahan ni dating Comelec Commissioner Virgilio Garcillano kapag napatunayang nagkasala ito sa batas hinggil sa ginawang pagsisinungaling at pamemeke ng pasaporte. Itoy matapos siyang sampahan kahapon ng 21 counts ng perjury, dalawang counts ng paglabag sa Passport Act at falsification of public documents sa Quezon City Prosecutors Office ng 16 kongresista mula sa oposisyon, isang linggo matapos naman siyang kasuhan sa korte ni Sen. Panfilo Lacson at tatlo pang opposition congressmen sa parehong kaso. Sa 19-pahinang complaint affidavit na isinampa ng 16 solons sa pangunguna ni Cavite Rep. Gilbert Remulla, inakusahan ng mga ito si Garcillano na nagsinungaling nang ihayag nito sa isang Congressional hearing na hindi siya lumabas ng bansa noong kasagsagan ng kontrobersiyal na Hello Garci tape. Pero ayon kay Remula, nagtungo ng Singapore si Garcillano noong Hulyo 2005 upang makaiwas sa imbestigasyon ng Kongreso. Para patunayan na hindi siya umalis ng Pilipinas, iprinisinta ni Garcillano ang dalawang pasaporte na wala pang tatak ng departure o arrival. Subalit sinabi ng Bangko Sentral ng Pilipinas na isa sa pasaporteng isinumite ni Garcillano ay peke. Ang kontrobersiyal na CD na pinarinig sa committee hearing ay sinasabing produkto ng wiretapped conversation sa pagitan ni Garcillano at Pangulong Arroyo patungkol sa umanoy dayaan noong nagdaang presidential elections. Para sa isang count nang paglabag sa Passport Act, maaaring makulong si Garcillano ng mula 6-15 taon. Dahil two counts ang isinampa, maaaring makulong ang dating komisyuner ng hanggang 30 taon kapag napatunayang nagkasala. Samantala ang kasong perjury naman o pagsisinungaling ay may parusang &amp;quot;arreto mayor&amp;quot; o pagkakulong ng mula isang araw hanggang 30 araw, habang ang falsification of public documents ay may jail term na mula isang buwan hanggang anim na buwan. Kasama sa reklamo ng mga ito ang kopya ng isang note verbale mula sa pamahalaan ng Singapore na nagpapatunay na si Garcillano ay nagtungo sa kanilang bansa at isang sertipikasyon sa BSP na ang passport ni Garci ay pineke. (Angie Dela Cruz at Malou Escudero)</body>
<link>http://www.philstar.com/Article.aspx?articleId=329949&amp;publicationSubCategoryId=92</link>
</article>
<article>
<title>Malawakang rally sa Labor Day pinaplantsa na</title>
<author></author>
<date>
<month>April</month>
<day>05</day>
<year>2006</year>
</date>
<body>Isang malawakang rally ang inihahanda ng ibat ibang labor center ng Kilusang Mayo Uno (KMU) para sa pagdiriwang ng Labor Day sa Mayo 1. Sa isang press conference sa Mababang Kapulungan ng Kongreso, sinabi ni Elmer Labog, chairperson ng KMU na nationwide ang gagawin nilang kilos-protesta kung saan isusulong pa rin nila ang paghingi ng P125 legislated wage increase at ang pagpapalaya kay Anakpawis Rep. Crispin Beltran. Kabilang sa mga inaasahang lalahok sa kilos-protesta ay mga manggagawa sa Metro Manila kabilang na ang Valenzuela, Pasig, Marikina, Taguig, Quezon City at mga magmumula sa economic zones at industrial zones sa Central Luzon at Southern Tagalog. Maging ang mga manggagawa sa Northern Luzon, Bicol, Visayas at Mindanao ay naghahanda na rin umano para sa gagawin nilang kilos-protesta. Sinabi ni Labog na naghahanda na rin ang transport sector ng kilos-protesta na posibleng simulan ngayong buwan ng Abril hanggang Mayo 1. Naniniwala si Labog na lalong nade-delay ang pagpasa ng P125 wage hike dahil hindi ito maisulong ni Ka Bel na kasalukuyan pa ring nakakulong sa Camp Crame. &amp;quot;With Ka Bels continued illegal detention and importunate persecution of the Batasan 5, workers and poor sectors lost our voices in the House of Representatives,&amp;quot; pahayag ni Labog. (Malou Escudero)</body>
<link>http://www.philstar.com/Article.aspx?articleId=329954&amp;publicationSubCategoryId=92</link>
</article>
<article>
<title>Impeach Abalos ipinoporma na sa Kamara</title>
<author></author>
<date>
<month>April</month>
<day>05</day>
<year>2006</year>
</date>
<body>Binabalak ng opposition bloc sa Mababang Kapulungan ng Kongreso ang paggamit kay Comelec Commissioner Ressureccion Borra bilang state witness sa impeachment complaint na ihahain nila laban kay Comelec chairman Benjamin Abalos Sr. Sinabi ni Akbayan partylist Rep. Loretta Rosales na ang pahayag ni Borra sa ginawang hearing sa Senado na nagkaroon ng dayaan noong 2004 elections ay maaaring gamitin para mapatalsik si Abalos. &amp;quot;He can redeem the Comelec, we can use his testimony and he could be a direct witness to a possible impeachment complaint against chairman Abalos,&amp;quot; ani Rosales. Ayon naman kay Akbayan Rep. Risa Hontiveros-Baraquel, maaari ring lumutang ang iba pang opisyal ng Comelec at ibunyag ang kanilang nalalaman tungkol sa dayaan noong 2004 elections. Pero sinabi ni House Minority leader Francis Escudero na mas makakabuti kung mag-resign na lamang sa kanyang posisyon si Abalos. &amp;quot;Sana ay huwag na nilang pilitin na tahakin pa ang mapait na karanasan ng impeachment. Sana ay maliwanagan sila sa mga sinasabi ni Commissioner Borra at magbitiw na sila,&amp;quot; ani Escudero. Sinigurado ni Escudero na hindi sila magpapatawag ng hiwalay na imbestigasyon kaugnay sa rebelasyon ni Borra. &amp;quot;Ayon kay Commissioner Borra, nagkaroon ng dayaan. Kung ganoon, ano ang kanilang ginawa para pigilan ito, at ano ang ginawa nila para usigin at papanagutin ang mga nandaya,&amp;quot; pahayag ni Escudero. Gayunman, nilinaw ni Borra na dayaan sa Lanao del Sur ang tinutukoy niyang dayaan at hindi ang buong halalan. (Malou Escudero)</body>
<link>http://www.philstar.com/Article.aspx?articleId=329961&amp;publicationSubCategoryId=92</link>
</article>
<article>
<title>Keanna kay GMA: Open your heart</title>
<author></author>
<date>
<month>April</month>
<day>05</day>
<year>2006</year>
</date>
<body>Pinayuhan kahapon ni Keanna Reeves si Pangulong Arroyo na dapat buksan ang kanyang puso at hindi palaging pairalin ang kanyang katapangan. Dumalaw kahapon sa House of Representatives si Keanna, ang nanalo sa Pinoy Big Brother Celebrity Edition, para pasalamatan ang Batasan 5 o limang militanteng kongresista na nahaharap sa kasong rebelyon dahil sa pagsuporta sa kanya sa Pinoy Big Brother (PBB). &amp;quot;Open your (GMA) heart, intindihin ninyo yung lahat ng bagay para hindi magkakagulo. Parang kabayo, wala namang masamang kabayo sa mabuting kutsero,&amp;quot; ani Keanna na bumati rin ng happy birthday kay Arroyo. Ibinalik-tanaw pa ni Keanna na noong kanyang kabataan, isa rin siyang matapang na babae. &amp;quot;Strong din akong babae noong maliit pa ako. Akala ko okey na weapon iyon, mali pala, dapat may puso,&amp;quot; ani Keanna. Pinaniniwalaang sinuportahan ng Gabriela si Keanna kaya mas dumami ang bumoto sa kanya sa Celebrity Edition ng PBB. Magugunitang kinampihan ng Gabriela si Keanna noong umamin itong isa siyang escort girl kung saan naging kliyente niya ang ilang senador at congressmen. (Malou Escudero)</body>
<link>http://www.philstar.com/Article.aspx?articleId=329967&amp;publicationSubCategoryId=92</link>
</article>
<article>
<title>19 Pinoy bihag sa Somalia</title>
<author></author>
<date>
<month>April</month>
<day>05</day>
<year>2006</year>
</date>
<body>Isang oil tanker ng United Arab Emirates ang hinayjack ng 12 armadong mga pirata kasama ang 19 tripulanteng Pinoy na sakay nito sa karagatan ng Somalia. Batay sa ulat na natanggap ng Department of Foreign Affairs (DFA), ang mga pirata ay armado ng machine guns, at AK47 rifles nang salakayin ang tanker sa Mogadishu port noong Marso 29. Sinabi ni Noel Choong, head ng Piracy Reporting Center of the London-based International Maritime Bureau, na nakapagbaba na ang Lin 1 tanker ng kargamento nito sa Mogadishu port nang salakayin. Humihingi umano ng ransom money ang mga pirata sa may-ari ng barko kapalit ng pagpapalaya sa mga bihag. Mula pa Marso 15, 2005 ay 40 barko na ang inatake ng mga pirata sa Somalia ngunit marami sa mga ito ang hindi na naiulat. Noong Pebrero, isang UN food aid ship ang pinaputukan ng mga pirata sa pagtatangkang ma-hijack ito. Isang Indian ship ang na-hiack naman noong Pebrero 26 at ang 25 crew nito ay noong Marso 29 lamang pinalaya. Ayon sa grupo, ang karagatan ng Somalia ang pinakamapanganib sa mundo dahil sa bantang pagsalakay ng mga pirata sa mga barkong napapadaan doon. (Mer Layson)</body>
<link>http://www.philstar.com/Article.aspx?articleId=329973&amp;publicationSubCategoryId=92</link>
</article>
<article>
<title>Bishop Cruz ipokrito  Iggy</title>
<author></author>
<date>
<month>April</month>
<day>05</day>
<year>2006</year>
</date>
<body>Tinawag ni Negros Occidental Rep. Ignacio Arroyo na ipokrito si anti-jueteng advocate Archbishop Oscar Cruz dahil sa naging pahayag nito na ang Arroyo Administration ang pinakamalaking gambling lord ngayon dahil sa small town lottery (STL). Sinabi ni Arroyo, bilang isang alagad ng Simbahan ay dapat na maging matapat at moral si Cruz sa kaniyang gagawing mga pahayag bago muling manira sa reputasyon ng iba. Pinuna ni Arroyo na inaatake ni Cruz ang STL kahit na makapagbibigay ito ng trabaho at bilyun-bilyong pondo ng pamahalaan habang winawakasan ang jueteng. Subalit bingi naman at bulag si Cruz at walang anumang masabi sa rebelasyon sa pag-amin ni dating Pangulong Estrada na tumanggap ng jueteng payola para sa pondo ng Erap Muslim Youth Foundation. &amp;quot;Buong pagmamalaking sinasabi ni Cruz na laban siya sa jueteng, pero kinakalaban niya ang STL na makakapuksa sa jueteng,&amp;quot; ani Arroyo. Pinaalalahanan din ni Arroyo si Cruz na mismong ang Santo Papa ay nagsabi na ang mga pari ay hindi dapat lumahok sa partisan politics. (Malou Escudero)</body>
<link>http://www.philstar.com/Article.aspx?articleId=329977&amp;publicationSubCategoryId=92</link>
</article>
<article>
<title>Staple wire ibabawal sa food packaging</title>
<author></author>
<date>
<month>April</month>
<day>05</day>
<year>2006</year>
</date>
<body>Mahigpit na ipagbabawal ang paggamit ng &amp;quot;staple wire&amp;quot; sa mga food manufacturers at establishments partikular sa food packaging upang maiwasan na ang aksidenteng malulon ito ng mga consumers. Sa Senate Bill 2239 ni Sen. Lito Lapid, ipinaliwanag nito na ilang beses nang napatunayan na health hazard sa mga consumers ang staple wire kapag aksidenteng nahalo ito sa kanilang biniling pagkain. &amp;quot;Marami nang mamimili ang aksidenteng nakalulon ng staple wire dahil nahahalo ito sa kanilang pagkain sanhi na rin ng packaging ng mga produkto kung saan ay gumagamit ng staple wire,&amp;quot; dagdag pa ni Lapid. Inamin naman ng senador na isang simpleng panukalang batas lamang ang kanyang inihain subalit malaki ang maitutulong sa mga Filipino. (Rudy Andal)</body>
<link>http://www.philstar.com/Article.aspx?articleId=329978&amp;publicationSubCategoryId=92</link>
</article>
<article>
<title>P16-M kinita ng Napocor</title>
<author></author>
<date>
<month>April</month>
<day>05</day>
<year>2006</year>
</date>
<body>Matapos ang pitong taong pagkalugi na umaabot sa P29.9 bilyon, kumita na rin sa wakas ang National Power Corporation ng P16 milyon. Maliit na halaga man kumpara sa dambuhalang pagkalugi ng Napocor, nagdiwang na rin ang Palasyo dahil tanda anya ito na umaangat na ang ekonomiya. &amp;quot;We are now encountering an integrated cycle of political stability, economic growth and social reform,&amp;quot; pahayag ni Pangulong Arroyo. Ikinalugod ng Pangulo ang mahusay na pangangasiwa ng Napocor sa ahensiya, gayundin kaya kumita ito ay dahil sa pagkakatatag ng piso laban sa dolyar, pagtaas ng koleksiyong buwis mula sa RVAT at pagtaas ng dollar remittances ng mga OFW. (Lilia Tolentino)</body>
<link>http://www.philstar.com/Article.aspx?articleId=329979&amp;publicationSubCategoryId=92</link>
</article>
<article>
<title>Gloria Resign ikinasa!</title>
<author>Ni Rudy Andal</author>
<date>
<month>April</month>
<day>06</day>
<year>2006</year>
</date>
<body>Sa halip na happy birthday, &amp;quot;Gloria Resign&amp;quot; ang umalingawngaw sa Senado kahapon matapos pangunahan ng oposisyon ang panawagan sa agarang pagbibitiw ni Pangulong Arroyo sa kanyang puwesto. Naki-sigaw din ng Gloria resign ang mga empleyado sa Senado na mawawalan ng trabaho kapag nagtagumpay ang gobyerno na palitan ang sistema ng gobyerno. Sa pahayag ng Sandigan ng mga Empleyadong Nagkakaisa sa Adhikain ng Demokratikong Organisasyon (SENADO), ilegal ang ginagawang hakbang para baguhin ang saligang-batas at ang tanging maayos na paraan para maresolba ang krisis-pulitika ng bansa ay ang pagbibitiw ni Arroyo. Sa kanilang kalatas-pahayag, sinabi ng SENADO na kaduda-duda ang isinusulong na Peoples Initiative. Aniya, bukas ang kanilang isipan na dapat baguhin na ang saligang-batas pero hindi sa pamamaraan na isinusulong ng gobyerno at hindi rin sagot sa problema ang pagbabago ng porma ng pamahalaan. Dinaluhan ang maigsing programa nina Senate President Franklin Drilon, Minority Leader Aquilino Pimentel Jr., Sens. Panfilo Lacson, Jinggoy Estrada, Jamby Madrigal, at Serge Osme&amp;ntilde;a. Namahagi din ng mga car sticker na &amp;quot;Gloria Resign&amp;quot; ang grupo at ikinabit naman ng mga senador na kontra sa Pangulo. Nagdiwang kahapon si Pangulong Arroyo ng kanyang ika-59 kaarawan.</body>
<link>http://www.philstar.com/Article.aspx?articleId=330132&amp;publicationSubCategoryId=92</link>
</article>
<article>
<title>Lacson maraming ikakanta vs Erap</title>
<author></author>
<date>
<month>April</month>
<day>06</day>
<year>2006</year>
</date>
<body>Nagbanta si Sen. Panfilo Lacson na marami siyang ibubulgar sa jueteng issue na kinakasangkutan ni dating Pangulong Estrada kung hindi aawatin ng huli ang abogado nitong si Atty. Rene Saguisag sa pagbira sa senador. Ayon kay Sen. Lacson, mapipilitan siyang magsalita at kung kinakailangan ay tatayo siya bilang testigo laban kay Estrada sa jueteng issue kung hindi siya titigilan ni Saguisag. Matatandaang sinabi ni Lacson na pinayuhan niya noon si Estrada na hindi pwedeng tumanggap ng pera ng jueteng kahit pa para sa pondo ng Erap Muslim Youth Foundation. Kinumpirma din ni Lacson na nakiusap din sa kanya si Ilocos Sur Gov. Chavit Singson hinggil sa jueteng issue at ibinulgar din nito na tumatanggap ng pera ang pamunuan ng PNP sa ilalim ni dating PNP chief Roberto Lastimoso. Dahil sa tinuran ni Lacson, kinuwestyon ni Saguisag ang nangyaring katahimikan sa Kuratong Baleleng case kung saan pangunahing akusado si Lacson at iba pang opisyal ng PNP. Nauna ng sinabi ng depensa ni Erap na posibleng pumasok ang senador sa isang kasunduan sa pamahalaang Arroyo para iugnay sina Erap, Singson at Lastimoso sa jueteng issue. (Rudy Andal)</body>
<link>http://www.philstar.com/Article.aspx?articleId=330142&amp;publicationSubCategoryId=92</link>
</article>
<article>
<title>10M pirma sa Chacha abot-kamay na!</title>
<author></author>
<date>
<month>April</month>
<day>06</day>
<year>2006</year>
</date>
<body>Abot-kamay na ng mga nagsusulong ng Charter change ang kailangang 10 milyon pirma para masuportahan ang Peoples Initiative bago matapos ang linggong ito. Limang partylist groups na mayroong kabuuang miyembrong isang milyon at 20,000 Protestant churches na mayroong 2 milyong kasapi ang nagkumpirma kahapon ng buong suporta para sa constitutional reforms. Nagpahayag na rin ng kanilang suporta ang Sangguniang Kabataan Federation sa National Capital Region na mayroong mahigit 2,000 SK councils sa Metro Manila at mga lider ng Youth for Peace ang Development at Alyansa ng Kabataan sa Komunidad para maamyendahan na ang Konstitusyon. Sa kanilang manifesto na pinalabas matapos magsagawa ng caucus sa Rembrandt Hotel sa Quezon City kahapon, sinabi ng mga organisasyon ng kabataang ito na ang Peoples Initiative &amp;quot;to amend the Constitution is the peoples reaction to the continued impasse in Congress. The people are tired of the gridlock and want change, not just of leaders, but of a system of government.&amp;quot; &amp;quot;We now have over 8 million signatures and this number is still growing. I was informed that 11 congressmen representing the moderate bloc of partylist groups in the House of Representatives have also backed the Peoples Initiative for a parliamentary government&amp;quot; sabi ni Atty. Raul Lambino, spokesman ng Sigaw ng Bayan na mayroong umbrella group ng mahigit sa 300 grassroots-based at sectoral organizations na sumusuporta sa Peoples Initiative. (Malou Escudero/Angie dela Cruz)</body>
<link>http://www.philstar.com/Article.aspx?articleId=330145&amp;publicationSubCategoryId=92</link>
</article>
<article>
<title>P1-T budget nasa kamay na ng Senado</title>
<author></author>
<date>
<month>April</month>
<day>06</day>
<year>2006</year>
</date>
<body>Ipinadala na kahapon ng umaga ni House Speaker Jose de Venecia sa Senado ang kopya ng P1.053-trilyon General Appropriations Act (GAA) na pumasa kamakalawa ng gabi sa ikatlo at pinal na pagbasa sa Mababang Kapulungan ng Kongreso. Inabot ng hanggang alas-10 ng gabi ang pagtalakay sa 1,057-pahinang GAA kung saan nakakuha ito ng botong 145 kontra 16. Sinabi ni de Venecia na malaki ang maitutulong ng 2006 budget sa pagpapatayo ng mas maraming paaralan, ospital, irigasyon, kalsada at tulay sa buong kapuluan. Dapat aniyang kumilos kaagad si Sen. Manuel Villar, chairman ng Senate Finance Committee para maipasa sa Mataas na Kapulungan ang 2006 para malagdaan ni Pangulong Gloria Arroyo. &amp;quot;This is the first budget in the country in years that has a solid financial backing as a result of increased government revenues raised from the two called sin taxes,&amp;quot; ani de Venecia. Ang panukalang 2006 national budget ay isinumite sa House of Representatives noong Agosto 24, 2005 at inabot ng halos walong buwan bago maipasa. Nakapaloob sa budget ang P1,000 karagdagang allowance ng mga empleyado ng gobyerno. (Malou Escudero)</body>
<link>http://www.philstar.com/Article.aspx?articleId=330154&amp;publicationSubCategoryId=92</link>
</article>
<article>
<title>SWS survey binira ni FG</title>
<author></author>
<date>
<month>April</month>
<day>06</day>
<year>2006</year>
</date>
<body>Lubha umanong kaduda-duda ang pinakabagong Social Weather Stations (SWS) survey na nagsasabing 48 porsiyento ng sambayanan ang gustong maalis si Pangulong Arroyo sa pamamagitan ng people power. Nagbigay ng tatlong basehan ang kampo ni First Gentleman Mike Arroyo sa pagpunang ito sa SWS survey. Una, nang magtawag ang kontrobersiyal na si Marine Col. Ariel Querubin ng people power habang may kaguluhan sa Marine headquarters ilang linggo na ang nakakaraan, wala anyang dumating maliban sa mga taga-oposisyon at mga usisero. Pangalawa, tumigil na rin ang oposisyon sa kaka-rally sa Ayala Ave., na balwarte nila dahil wala naman umanong dumarating kundi sila-sila lamang, at ang kanilang mga tauhan at mga maka-Kaliwa. Maging ang 44 porsiyento na gusto umanong mag-resign ang Pangulo ay kuwestyunable din, ayon sa kampo ng Unang Ginoo. Maliban sa oposisyon at mga maka-Kaliwa at Kanan, wala na anyang nananawagan sa pagbibitiw ng Pangulo. (Rudy Andal)</body>
<link>http://www.philstar.com/Article.aspx?articleId=330157&amp;publicationSubCategoryId=92</link>
</article>
<article>
<title>Motion to dismiss sa rebelyon ng Batasan 5, ibinasura ng DOJ</title>
<author></author>
<date>
<month>April</month>
<day>06</day>
<year>2006</year>
</date>
<body>Ibinasura kahapon ng Department of Justice (DOJ) ang isinampang mosyon na nagbabasura sa kasong rebelyon laban sa mahigit 50 katao kabilang ang tinaguriang &amp;quot;Batasan 5&amp;quot;. Sa 5-pahinang desisyon ng panel of prosecutors, hindi kinatigan ang inihaing &amp;quot;motion to dismiss&amp;quot; ng isang Vicente Ladlad ng National Democratic Front (NDF) mula sa kinakaharap nilang kasong rebelyon kabilang ang limang party-list congressmen na isinampa ng Philippine National Police (PNP). Niliwanag ng DOJ na dapat ay counter affidavit ang inihain ng kampo ni Ladlad para sagutin ang mga akusasyon laban sa kanya at hindi mosyon na nagbabasura sa kaso. Base sa rules of court, mahigpit na ipinagbabawal ang pagsasampa ng motion to dismiss kapalit ng counter affidavit. Inatasan si Ladlad na magsumite ng kanilang counter affidavit sa loob ng 5 araw o hindi lalagpas sa Abril 10. Bukod dito, ibinasura rin ang inihaing motion for inhibition ng kampo ni Ladlad. Nilinaw ng prosekusyon na sila ay independent at objective sa paghawak sa nasabing kaso kaya wala silang nakikitang dahilan upang mag-inhibit sa kaso. (Ellen Fernando)</body>
<link>http://www.philstar.com/Article.aspx?articleId=330160&amp;publicationSubCategoryId=92</link>
</article>
<article>
<title>Kalikasan protektahan sa indiscriminate mining</title>
<author></author>
<date>
<month>April</month>
<day>06</day>
<year>2006</year>
</date>
<body>Iginiit ng Partido Demokratiko Sosyalista ng Pilipinas (PDSP) sa Department and Natural Resources (DENR) na istriktong ipatupad nito ang environmental laws sa bansa upang matiyak na maiwasan ang mga aksidente at mga pag-abuso sa kapaligiran at kalikasan na magdudulot ng epekto sa kalusugan ng maraming mamamayan. Ayon sa PDSP, dapat imonitor ng DENR ang mga kumpanya ng minahan upang matiyak na ang mga ito ay sumusunod sa mga batas kaugnay ng pangangalaga sa kapaligiran ng bansa. Giniit ni PDSP spokesman Atty. Jose Ricafrente na hindi dapat isugal ng pamahalaan ang kapakanan ng likas na yaman at kalusugan kapalit ng ginto. Kailangan ding matiyak ng ahensiya kung nabibigyan ng proteksiyon at kaukulang benepisyo ang mga minero. (Angie dela Cruz)</body>
<link>http://www.philstar.com/Article.aspx?articleId=330162&amp;publicationSubCategoryId=92</link>
</article>
<article>
<title>Kidnappers terorista na rin</title>
<author></author>
<date>
<month>April</month>
<day>06</day>
<year>2006</year>
</date>
<body>Ituturing na ring terorista ang mga kidnapper base sa Anti-Terror Bill na pumasa kamakalawa ng gabi sa ikatlo at pinal na pagbasa sa Mababang Kapulungan ng Kongreso. Sa botong 116 kontra 27, ipinasa ang Anti-Terorr Bill sa kabila nang mariing pagtutol ng mga militanteng kongresista sa paniwalang maabuso ang naturang batas para sa political persecution ng kanilang kritiko at kalaban sa pulitika. Kabilang sa mga offenses na pasok sa Anti-Terror maliban sa kidnapping at serious illegal detention ang pagpatay o bayolenteng pag-atake sa mga &amp;quot;internationally protected person&amp;quot;, hijacking at pananakot sa pag-hijack sa anumang uri ng air at seacraft, electric o railroad train at pananakot na magiging sanhi ng &amp;quot;bodily harm&amp;quot; o kamatayan ng isang tao at iba pa. Nakapaloob sa bill ang pag-aresto sa isang terrorist suspect ng walang warrant, makulong ng hanggang 3 araw at parusang habambuhay na pagkabilanggo sa mapapatunayang nagkasala dito. (Malou Escudero)</body>
<link>http://www.philstar.com/Article.aspx?articleId=330163&amp;publicationSubCategoryId=92</link>
</article>
<article>
<title>$2-B nalulugi dahil sa nakawan sa gobyerno</title>
<author></author>
<date>
<month>April</month>
<day>06</day>
<year>2006</year>
</date>
<body>Umaabot na sa $2 bilyon o trilyong piso ang nalulugi sa pamahalaan ngayon ni Pangulong Arroyo dahil na rin sa walang humpay na korapsiyon. Inulat ito ng World Bank at Office of the Ombudsman, base na rin sa isinagawa nilang pag-aaral kamakailan. Dahil dito, sinabi ng Code-NGO, isa sa pinakamalaking organisasyon ng civil society sa bansa, na hindi lamang kawalan ng tamang kampanya laban sa korapsiyon ang kulang sa pamahalaan ngayon, kundi dapat ding isisi ito sa ilang maralitang Pinoy na ipinagkikibit-balikat lamang ang nagaganap na nakawan sa gobyerno. Ayon kay Dodo Macasaet, executive director ng Caucus of Development-NGOs (Code-NGOs) dapat ay magkaroon na ng tama at patuloy na kooperasyon mula sa mga maralitang Pinoy upang labanan ang tumitinding korapsiyon sa bansa. Kapansin-pansin aniya ang maikling bilang ng paglahok ng ibat ibang sector sa programa laban sa katiwalian at ito ang isa sa nakikita nilang dahilan kung bakit hindi pa rin nawawala ang nakawan sa pamahalaan. (Angie dela Cruz)</body>
<link>http://www.philstar.com/Article.aspx?articleId=330164&amp;publicationSubCategoryId=92</link>
</article>
<article>
<title>Gloria sinalo ni Angara</title>
<author>Nina Rudy Andal At Lilia Tolentino</author>
<date>
<month>April</month>
<day>07</day>
<year>2006</year>
</date>
<body>Hindi sinuportahan ni opposition Sen. Edgardo Angara ang inilunsad na &amp;quot;Gloria Resign&amp;quot; movement ng oposisyon dahil hindi anya ang pagbibitiw ni Pangulong Arroyo ang sagot sa kinakaharap na krisis ng bansa sa pulitika. Ayon kay Sen. Angara, pangulo ng Laban ng Demokratikong Pilipino (LDP), lalo lamang nagkakaroon ng pagkakawatak-watak ang ganitong mga panawagan gayong wala namang kongkretong alternatibong personalidad na itinutulak ng mga nananawagan ng &amp;quot;Gloria resign&amp;quot; na tinatanggap din ng taumbayan para ipalit kay Arroyo. Wika pa ni Angara, ang ganitong uri ng pulitika ang lalong nagiging dahilan ng mga krisis ng ating bansa kaya ngayong Semana Santa ay dapat alalahanin natin ang mga ginawang sakripisyo ng Panginoong Hesus Kristo na dapat nating tularan. Idinagdag pa ni Angara, mayroong termino na dapat tapusin si Arroyo hanggang 2010 at hindi ito puwedeng itulad sa ginawang pagbibitiw ni Thailand Prime Minister Thaksin Shiniwatra dahil parliamentary government ang sistema nito at hindi naman siya direktang inihalal ng taumbayan. Ayon sa Malaca&amp;ntilde;ang, ginagamit ng oposisyon ang sitwasyon sa Thailand para pigilan ang Peoples Initiative. Magugunita na inilunsad kamakalawa nina Senate President Franklin Drilon at Minority Floorleader Aquilino Pimentel ang &amp;quot;Gloria Resign movement&amp;quot; na dinaluhan din nina Sens. Panfilo Lacson, Jamby Madrigal at Jinggoy Estrada na sinuportahan din ng mga empleyado ng Senado.</body>
<link>http://www.philstar.com/Article.aspx?articleId=330314&amp;publicationSubCategoryId=92</link>
</article>
<article>
<title>Kayo ang mag-resign!</title>
<author></author>
<date>
<month>April</month>
<day>07</day>
<year>2006</year>
</date>
<body>Pinagbibitiw ng kampo ni First Gentleman Mike Arroyo ang limang senador na naglunsad ng &amp;quot;Gloria Resign Movement&amp;quot; nitong Miyerkules sa harap ng gusali ng Senado. &amp;quot;Its you who must resign, not the President. Magtrabaho naman kayo,&amp;quot; ayon kay Atty. Arroyo na pinatutungkulan sina Senate President Franklin Drilon, Senate Minority Leader Aquilino Pimentel Jr., Sens. Jinggoy Estrada, Panfilo Lacson at Jamby Madrigal. Ayon kay Atty. Jesus Santos, abugado at tagapagsalita ng First Gentleman, nasasayang lang ang buwis ng taumbayan na ibinabayad sa limang Senador dahil ginagamit lang ito sa paninira at pamumulitika para mapaalis si Pangulong Arroyo. Sinabi ni Santos, na base sa Indexing and Monitoring Section of the Senate, mayroon lang 221 na pinagsamang panukalang batas ang limang Senador o 7% lang sa 3,451 bills at resolutions na isinampa sa Senado hanggang Marso 29. Aniya, si Madrigal ay mayroon lang 17 bills at 39 resolutions, habang si Lacson ay 26 bills at 5 resolutions, si Drilon ay 33 bills at 12 resolutions habang si Pimentel ay may 62 bills at 27 resolutions. Sinabi pa ni Santos na inakusahan ni Estrada ang First Gentleman na may koneksiyon sa mga smuggler, pero inamin din nito na wala siyang ebidensiya. Hinamon din ni Santos ang mga kumokontra kay Mrs. Arroyo na ipakita muna nila kung ano ang kanilang ginawa para sa bansa bago pulaan ang Pangulo. (Lilia Tolentino/Rudy Andal)</body>
<link>http://www.philstar.com/Article.aspx?articleId=330325&amp;publicationSubCategoryId=92</link>
</article>
<article>
<title>Batasan 5 humirit ng TRO sa CA</title>
<author></author>
<date>
<month>April</month>
<day>07</day>
<year>2006</year>
</date>
<body>Sa takot na maaresto ngayong Holy Week kung saan naka-bakasyon ang Kongreso, naghain kahapon ng petisyon ang tinaguriang Batasan 5 sa Court of Appeals (CA) para pigilan ang anumang pag-aresto sa kanila sakaling lumabas sila ng Kamara. Hiniling ng abogado ng Batasan 5 na si Atty. Romeo Capulong na magpalabas ng temporary restraining order (TRO) at Writ of Preliminary Injunction ang CA upang maisantabi ang naging kautusan ng Department of Justice (DOJ) na nagtatrato sa Batasan 5 na under arrest at under detention. Layunin din ng petisyon na mapigil na ilipat sila sa protective custody ng Kamara patungo sa ilalim ng pangangalaga ng PNP. Ang Batasan 5 ay binubuo nina Reps. Liza Maza; Joel Virador, Satur Ocampo, Rafael Mariano at Teddy Casi&amp;ntilde;o. (Malou Escudero/Grace dela Cruz)</body>
<link>http://www.philstar.com/Article.aspx?articleId=330328&amp;publicationSubCategoryId=92</link>
</article>
<article>
<title>Peoples Initiative lusot na!</title>
<author></author>
<date>
<month>April</month>
<day>07</day>
<year>2006</year>
</date>
<body>Sa kabila ng ala-&amp;quot;Gestapo tactics&amp;quot; na isinagawa ng mga kilalang balwarte ng oposisyon para mapigilan ang constitutional reforms, nagtagumpay ang Charter change advocates sa pagkalap ng mga pirma ng at least 3% ng kabuuang bilang ng mga rehistradong botante sa lahat ng legislative districts sa pagsuporta sa Peoples Initiative para maamyendahan ang Konstitusyon. Ito ang ibinalita kahapon ni Atty. Raul Lambino, ang tagapagsalita ng multisectoral coalition Sigaw ng Bayan. Aniya, sa mga kilalang balwarte ng oposisyon sa Metro Manila tulad ng San Juan at Makati, ang &amp;quot;constitutional warriors&amp;quot; ay nagawang makakalap ng suporta para pagtibayin ang Peoples Initiative para maisagawa ang pagbabago ng gobyerno mula sa presidential tungo sa parliamentary. Ayon kay Lambino, sa 1st district ng Makati City ay nakakuha sila ng 11% habang higit sa 9% naman ang nakuha nila sa financial capital ng distrito. Nagpahayag ng kanyang pagkabahala si Lambino nang malaman niyang karamihan sa mga lider ng oposisyon ay pinipilit ngayon ang local officials sa kanilang probinsiya para bawiin ang kanilang pirma para mapigilan ang momentum ng Chacha sa buong kapuluan.</body>
<link>http://www.philstar.com/Article.aspx?articleId=330336&amp;publicationSubCategoryId=92</link>
</article>
<article>
<title>Judge na may alagang duwende sinibak ng SC</title>
<author></author>
<date>
<month>April</month>
<day>07</day>
<year>2006</year>
</date>
<body>Tuluyan nang sinibak ng Supreme Court (SC) ang isang hukom na may mga alagang duwende na kanyang pinagkokonsultahan ng kanyang mga kaso. Batay sa 75-pahinang desisyon ng SC, inalis bilang hukom si Malabon Regional Trial Court Judge Florentino Floro Jr. dahil walang kakayahan si Floro na panghawakan ang kanyang posisyon bilang hukom dahil sa umanoy gross deficiency incompetence nito. Naging kontrobersiyal na hukom si Floro dahil sa umanoy ginagawa nitong pagkonsulta sa mga kaibigan niyang duwende bago desisyunan ang hinahawakan nitong kaso at umanoy pagmimisa muna nito sa kanyang sala bago magsagawa ng pagdinig. Nag-ugat ang kaso laban kay Floro ng magsumite ng report ang Office of the Court Administrator-Audit team na nagdedetalye ng mga kakaibang gawain ni Floro tulad ng pamimigay nito ng kanyang calling cards na naglalaman ng kanyang mga credentials bago ito magsagawa ng session. Bukod dito, pumapayag din umano si Floro na matulog sa kanyang chamber ang aide nito habang nagsasagawa ng court session at ang mga maling desisyon nito sa mga kasong hawak. Inatasan din ng SC si Floro na magbayad ng P40,000 multa, gayunman ibibigay sa kanya ang tatlong taong back wages. (Grace dela Cruz)</body>
<link>http://www.philstar.com/Article.aspx?articleId=330339&amp;publicationSubCategoryId=92</link>
</article>
<article>
<title>Northrail walang atrasan</title>
<author></author>
<date>
<month>April</month>
<day>07</day>
<year>2006</year>
</date>
<body>Siniguro ni Northrail president Jose Cortes Jr. na hindi umaatras ang Chinese government para ituloy ang Northrail project bagkus ay handa pang magpasok ng $25 bilyong investment ang isang grupo ng Chinese businessmen para magnegosyo sa bansa. Ayon kay Cortes, walang katotohanan na wala ng planong ituloy ng Chinese government ang Northrail project dahil sa magulong takbo ng pulitika sa bansa. Aniya, bagamat batid ng Chinese government ang umiiral na political situation sa bansa ay wala naman silang plano na ihinto ang Northrail project. Nilinaw pa ni Cortes, ang isang grupo ng Chinese businessmen ay handang magpasok ng $25 bilyong investment sa larangan ng pagmimina, railways, agrikultura at turismo. Ang naging kondisyon lamang ay makita muna nilang sinisimulan na ang konstruksyon ng modernong railway system mula Caloocan hanggang Bulacan. (Rudy Andal)</body>
<link>http://www.philstar.com/Article.aspx?articleId=330342&amp;publicationSubCategoryId=92</link>
</article>
<article>
<title>Jinggoy hinimatay habang nag-aabot ng diploma</title>
<author></author>
<date>
<month>April</month>
<day>07</day>
<year>2006</year>
</date>
<body>Inilipad patungo sa Makati Medical Center si Sen. Jinggoy Estrada matapos na itoy mag-collapse habang nag-aabot ng diploma sa mga graduates ng isang paaralan sa Alicia, Isabela kahapon kung saan siya ang guest of honor at speaker. Ayon kay Sen. Estrada, hindi niya alam ang nangyari sa kanya basta bigla na lamang siyang natumba habang inaabot ang diploma sa mga nagtapos na estudyante sa Philippine Normal University sa lalawigan bandang 3:30 ng hapon. &amp;quot;I dont know what hit me, bigla na lamang akong nag-collapse habang nag-aabot ng diploma sa graduation rites dito,&amp;quot; ang nilalaman ng text message ni Sen. Estrada sa mga mamamahayag ng Senado habang siya ay lulan na daw ng chopper para dalhin sa Makati Medical Center. May hinala ang mambabatas na sobrang init kaya siya nag-collapse at siguro sa tagal niyang nakatayo habang nag-aabot ng diploma. (Rudy Andal)</body>
<link>http://www.philstar.com/Article.aspx?articleId=330345&amp;publicationSubCategoryId=92</link>
</article>
<article>
<title>NAIA 3 palpak dahil sa kickback  Yasay</title>
<author></author>
<date>
<month>April</month>
<day>07</day>
<year>2006</year>
</date>
<body>Katiwalian umano ang dahilan kaya mahina ang pagkakagawa ng NAIA 3 na naging dahilan sa pagbagsak ng isang bahagi ng kisame noong Marso 28, tatlong araw bago ang takdang pagbubukas, ayon kay Atty. Perfecto Yasay, abogado ng Asias Emerging Dragon Corp. (AEDC) na original proponent ng terminal. Sinabi ni Yasay na nanghingi ng 10 porsiyentong kickback sa bid offer ng mga sub-contractors ang arkitekto ng PIATCO na si Jeffrey Cheng. Sinabi aniya sa mga dokumento na &amp;quot;architect rekord&amp;quot; lang si Cheng na pumirma sa plano upang makasunod sa batas ng Pilipinas na Pinoy dapat ang gumawa at mag-apruba sa disenyo ng proyekto. Dahil dito naigawad kay Cheng at sa kanyang ka-partner na Takenaka, isang Japanese firm na contractor sa pagtatayo ng gusali, ang 85 porsiyento ng construction work na ipina-sub-contract naman ni Cheng. Bunga nito, nakompromiso aniya ang tatag, tibay at kaligtasan ng terminal. Idinagdag ni Yasay na kung bumagsak ang 100 metro kuwadrado ng kisame, posibleng bumagsak ang kisame ng buong terminal sapagkat pareho ang materyales na ginamit at uri ng pagkakagawa dito. Nagpahayag ng pagdududa ang mga eksperto sa kaligtasan at tibay ng NAIA 3. Aniya, malinaw sa pahayag ng mga testigo ng pamahalaan na sina Mr. Klenk, Mr. Swimmerton at Karl May na kaduda-duda ang integridad ng gusali batay sa structure at architectural design nito.</body>
<link>http://www.philstar.com/Article.aspx?articleId=330346&amp;publicationSubCategoryId=92</link>
</article>
<article>
<title>Pondo ng homeowners nilustay ng prexy</title>
<author></author>
<date>
<month>April</month>
<day>07</day>
<year>2006</year>
</date>
<body>Dahil umano sa paglustay sa kanilang multi-million pondo, nakatakdang ipagharap ng kasong &amp;quot;syndicated estafa&amp;quot; sa National Bureau of Investigation (NBI) at sa korte ang kasalukuyang pangulo ng United BF Homeowners Assocciation, Inc. (UBFHAI). Ayon kay Antonio Antonio, chairman ng BF Reform Movement at dating pangulo ng association, marapat umanong sagutin sa NBI at sa korte ng kanilang kasalukuyang pangulo na si Celso Reyes kung saan napunta ang kanilang pondo. Nagkawindang-windang umano ang kanilang asosasyon mula ng pamunuan ni Reyes at ayaw na rin umanong bumaba sa kanyang puwesto dahil sinuspinde ang kanilang annual elections na dapat sanay isinagawa noong nakalipas na Pebrero. Natuklasan din umano ang pinakahuling kuwestyunableng transaksiyon ni Reyes kaugnay ng P2-milyong payment sa isang legal representation nitong nakalipas na Marso 29, 2006. Inihayag naman ni retired Col. Rolando Navarro, director ng UBFHAI na ang pinasok na problema at away ng kanilang pangulo ay mistulang laban ng mabuti at masama. &amp;quot;This is a fight against the good and the evil and we dont want the evil to prevail,&amp;quot; sabi ni Col. Navarro. (Mer Layson)</body>
<link>http://www.philstar.com/Article.aspx?articleId=330349&amp;publicationSubCategoryId=92</link>
</article>
<article>
<title>Likas Lunas sa Radio</title>
<author></author>
<date>
<month>April</month>
<day>07</day>
<year>2006</year>
</date>
<body>Sawa na ba kayo sa kaiinom ng gamot araw-araw? O wala nang pambili ng gamot kaya ito ay tinitipid na. Baka naman takot kayo sa maaaring maging komplikasyon sa patuloy na pag-inom ng gamot? Ang mga ganitong katanungan ay sasagutin ni Dr. Sonny Viloria, kilalang doktor sa medisina, sa kanyang programang &amp;quot;Likas Lunas sa Radio&amp;quot; na maririnig sa DWSS alas-8:30-9:00 gabi, Lunes-Biyernes. Layunin ng Likas Lunas na matugunan ang mga problema sa kalusugan sa praktikal, natural at ekonomikal na pamamaraan. May libreng seminar din na &amp;quot;Fasting as Cleansing&amp;quot; bukas, alas-8 ng umaga sa BiVitale Holistic Center, ground flr. CRB Bldg., 597 EDSA, Cubao, QC. Tumawag sa 4487625 o 0921-2608459.</body>
<link>http://www.philstar.com/Article.aspx?articleId=330350&amp;publicationSubCategoryId=92</link>
</article>
<article>
<title>Chacha di snap polls  GMA</title>
<author></author>
<date>
<month>April</month>
<day>08</day>
<year>2006</year>
</date>
<body>Ibinasura ni Pangulong Arroyo ang panawagan ng oposisyon na magpatawag ang una ng snap presidential election bilang sagot sa krisis pulitika na bumabalot sa kanyang administrasyon. Ayon sa Pangulo, Charter change at hindi snap polls ang kailangan para malutas ang kasalukuyang problema sa pulitika ng bansa. Sagot ito ng Pangulo sa ipinadalang sulat kahapon sa Malaca&amp;ntilde;ang ng oposisyon na humihiling na magpatawag ang Pangulo ng snap election bilang solusyon sa alegasyong nagkadayaan noong 2004 elections. Bagaman tinanggap ng Palasyo ang sulat, sinabi ng Pangulo na hindi ito yuyukod sa hirit ng oposisyon dahil itinuturing niyang &amp;quot;power grab&amp;quot; ang snap polls. Sinabi ng Pangulo na hinog na ang kalagayang pulitikal at pangkabuhayan upang susugan ang Konstitusyon at maihanda na ang bansa sa pagharap ng mga hamon ng makabagong panahon. Ayon pa sa Pangulo, tama ang direksiyong tinatahak ng pamahalaan para mapalakas pa ang kabuhayan ng bansa. (Lilia Tolentino)</body>
<link>http://www.philstar.com/Article.aspx?articleId=330495&amp;publicationSubCategoryId=92</link>
</article>
<article>
<title>Pro-Chacha nagdeklara na ng moral victory</title>
<author></author>
<date>
<month>April</month>
<day>08</day>
<year>2006</year>
</date>
<body>Nagdeklara na kahapon ng &amp;quot;moral at democratic&amp;quot; victory para maamyendahan ang Konstitusyon sa pamamagitan ng Peoples Initiative ang Sigaw ng Bayan matapos na makumpirma ang 8.3 milyong lagda na sobra sa minimum requirement na 3 percent ng registered voters sa bawat legislative district at 12 percent ng kabuuang voting population. Binasura rin ng spokesman ng Sigaw ng Bayan na si Atty. Raul Lambino, eksperto sa constitutional law, ang pahayag ng oposisyon na snap election ang tanging paraan para malunasan ang napakagulong politika sa kasalukuyan. Ayon kay Lambino, ang 8.3 milyon na lagda ng mga botante ay nagpapatunay lamang na gusto na ng mamamayan ng pagbabago sa gobyerno at hindi ang pagbabago ng liderato. Lalo pang pinalakas ang kampanyang ito ng Sigaw ng Bayan na gawing parliamentary ang gobyerno nang magpahayag ng kanilang buong suporta ang may 1,000 youth organizations, ang Philippine Councilors League na may 19,000 miyembro at 900-strong Provincial Board Members League of the Philippines (PBLMP). Sa Davao City, nagpahayag na rin ng kanyang suporta si Mayor Rodrigo Duterte. Nauna nang nagpahayag ng suporta ang mga gobernador, mayor at ibat ibang NGOs sa Mindanao para sa pagbabago ng gobyerno. Ang nakalap na 5.8 milyong lagda ay napakalaking sobra sa kailangang 12% ng total voting population na 43 milyon. Gayunpaman, sinabi ng Cha-cha advocates na hindi pa rin sila titigil sa pangangalap ng pirma hanggang sa makuha ang target na 10 milyon hanggang 12 milyon, na magpapatunay na gusto na talaga ng taong bayan ng pagbabago sa gobyerno. (Angie dela Cruz)</body>
<link>http://www.philstar.com/Article.aspx?articleId=330503&amp;publicationSubCategoryId=92</link>
</article>
<article>
<title>CBCP kontra sa Peoples Initiative</title>
<author></author>
<date>
<month>April</month>
<day>08</day>
<year>2006</year>
</date>
<body>Dismayado na ang Catholic Bishops Conference of the Philippines sa agresibong pag-endorso ng gobyerno sa Peoples Initiative para maamyendahan ang Saligang Batas. Sa 2-pahinang pastoral statement ni CBCP president at Jaro Iloilo Archbishop Angel Lagdameo, bagaman totoo na may dapat baguhin sa batas ay tutol ang mga obispo sa ginagawang pagkolekta ng pirma dahil maituturing pang hilaw o walang sapat na kaalaman ang tao sa Peoples Initiative gayundin sa balak na itatayong bagong porma ng gobyerno. Ayon kay Lagdameo, ang kanilang pananaw at opinyon ay hindi bilang abogado o pulitiko kundi bilang alagad ng Simbahan na nagdedepensa sa prinsipyo at pangaral sa salita ng Diyos. Naniniwala ang CBCP na ang ginagawang proseso ng gobyero na signature campaign ay dapat nakasangguni sa partisipasyon ng publiko, transparency at debate kung paano ito isusulong. (Gemma Amargo-Garcia)</body>
<link>http://www.philstar.com/Article.aspx?articleId=330510&amp;publicationSubCategoryId=92</link>
</article>
<article>
<title>Impeachment na lang &amp;nbsp;Gordon</title>
<author></author>
<date>
<month>April</month>
<day>08</day>
<year>2006</year>
</date>
<body>Iginiit naman kahapon ni Sen. Richard Gordon na hindi ang panawagan upang pagbitiwin si Pangulong Arroyo ang solusyon upang maalis sa puwesto ang Pangulo kundi sa pamamagitan ng tamang proseso tulad ng impeachment. Ayon kay Sen. Gordon, chairman ng Senate committee on constitutional amendments and revision of codes and laws, mayroon tamang Konstitusyon na nagtatakda kung paano matatanggal ang isang Pangulo at ito ay sa pamamagitan ng impeachment. Wika pa ng mambabatas, dapat ay sundin ang nakasaad sa ating Saligang Batas kung paano natin matatanggal ang punong ehekutibo at hindi sa pamamaraan tulad ng paglulunsad ng &amp;quot;resign movement&amp;quot; kundi sa impeachment trial. Aniya, kung inaakala ng taumbayan na hindi makakalusot ang ihahaing ikalawang impeachment complaint laban kay PGMA sa Kamara dahil &amp;quot;kakampi&amp;quot; nito ang mga kongresista ay dapat &amp;quot;parusahan&amp;quot; ng mga botante ang kanilang kongresista sa pamamagitan ng hindi na dito paghalal sa susunod na eleksyon. Magugunita na maging si opposition Sen. Edgardo Angara, pangulo ng Laban ng Demokratikong Pilipino, ay hindi sumuporta sa inilunsad na &amp;quot;Gloria resign movement&amp;quot; nina Senate President Franklin Drilon at Senate Minority Leader Aquilino Pimentel Jr. dahil naniniwala siyang hindi ang pagbibitiw ni PGMA ang sagot sa krisis ng bansa bagkus ay baka maging dahilan pa ito ng lalong pagkakawatak-watak ng taumbayan. Siniguro naman ng oposisyon na mag-iikot sila sa ibat ibang lugar sa bansa upang mangampanya para sa kanilang &amp;quot;Gloria resign movement&amp;quot; gayundin ang pagbasura sa isinusulong na Charter change ng administrasyon at ang panawagan nila para sa isang snap elections. (Rudy Andal)</body>
<link>http://www.philstar.com/Article.aspx?articleId=330514&amp;publicationSubCategoryId=92</link>
</article>
<article>
<title>Partylists, itsapuwera sa Parliamentary government</title>
<author></author>
<date>
<month>April</month>
<day>08</day>
<year>2006</year>
</date>
<body>Hindi na makakasali ang mga partylist groups sa panukalang parliamentary government. Ayon kay Anak Mindanao Rep. Mujiv Hataman, ang parliamentary government na isinusulong sa Mababang Kapulungan ng Kongreso ay katulad sa Germany kung saan ang mga malalaking partidong pulitikal lamang ang pinapayagang lumahok. Sa kasalukuyan, mayroong 16 partylist groups sa House of Representatives ilan dito ay Anakpawis, Bayan Muna, Gabriela, Akbayan, Anak Mindanao, Cibac at Partido ng Manggagawa na pawang kilalang kritikal sa gobyerno.. Ayon kay Hataman, kinausap na siya ni House Speaker Jose De Venecia kung saan ipinaalam nito na kailangang sumama sa mga malalaking partidong politikal ang mga partylist groups katulad ng Lakas-Christian Muslim Democrats. &amp;quot;Ang problema kapag sumama ang partylist groups sa malalaking political parties lalong hindi na kami maririnig kasi laging majority wins sa ganyan at ilan lang naman ang boto namin,&amp;quot; ani Hataman. Sinabi pa ni Hataman na sa kasalukuyang sitwasyon, hindi na pinakikinggan ang mga partylist groups at siguradong ganito rin ang mangyayari kapag naging parliament ang gobyerno. Dahil dito, pinag-aaralan ni Hataman na kumandidato na lamang sa Basilan sa pagtatapos ng kanyang termino sa 2007. Naniniwala naman si de Venecia na ang interim Parliament ay magsisimula sa Hulyo at 12 senador ang awtomatikong magiging miyembro ng parliament hanggang 2010. Ang first batch ng mga miyembro ng parliament ay ihahalal sa 2007 base na rin sa schedule ni de Venecia. (Malou Escudero)</body>
<link>http://www.philstar.com/Article.aspx?articleId=330520&amp;publicationSubCategoryId=92</link>
</article>
<article>
<title>Curfew sa internet caf&amp;eacute;s giit</title>
<author></author>
<date>
<month>April</month>
<day>08</day>
<year>2006</year>
</date>
<body>Dapat na maglagay ng curfew ang mga internet caf&amp;eacute; operators sa mga customers nitong mga menor de edad kahit bakasyon ang mga klase. Ito ang naging apela kahapon ni An Waray Rep. Florencio Noel sa lokal na pamahalaan na gawin itong isa sa kondisyon bago sila mag-isyu ng permit sa mga internet caf&amp;eacute; operators. Ayon kay Noel, kailangan pagdating ng alas-7 ng gabi ay wala na ang mga bata sa loob ng mga internet caf&amp;eacute;s at kapag pasukan naman ay bandang alas-6 ng hapon ay kailangang di na rin sila naglalaro sa loob nito. Ang apela ni Noel ay bunsod na rin sa reklamo ng mga magulang kung saan naloloko at naa-adik umano ang kanilang mga anak sa paglalaro ng internet games na pawang mga bayolente. Isinisi ng mga ito ang mababang grado ng kanilang mga anak sa paglalaro ng mga bayolente at walang educational value na mga laro. Anya, walang matutunan ang mga bata sa games na ang pangunahing objectibo ay sakupin ang teritoryo ng iba, wasakin ang military base at patayin ang mga zombies sa pamamagitan ng matataas na kalibre ng armas at tangke. Nangangamba ito na lalaking war-freaks at utak pulbura ang mga batang ito na ang naiisip na solusyon sa bawat problema ay idaan sa bayolenteng pamamaraan. Makakatulong anya ang mga operators sa pamamagitan nang pag-aalok ng mga internet games na may maganda at positibong values na naibibigay sa mga bata. Batay sa statistika, umaabot sa tinatayang $13.4 milyon ang industriya ng internet gaming noong 2005 na may 4 milyong customers. Sa naturang bilang, tinataya ni Noel na 3 milyon nito ay menor de edad o pre-adolescent. (Malou Escudero)</body>
<link>http://www.philstar.com/Article.aspx?articleId=330524&amp;publicationSubCategoryId=92</link>
</article>
<article>
<title>Mag-ingat sa heat stroke</title>
<author></author>
<date>
<month>April</month>
<day>08</day>
<year>2006</year>
</date>
<body>Pinag-iingat ng Department of Health (DOH) ang publiko sa pag-atake ng heat stroke ngayong panahon ng tag-init kaya sa halip na walong baso ng tubig ang inumin araw-araw ay gawin itong 10 baso upang sapat na mapalitan ang tubig na nawala sa katawan at hindi ma-dehydrate ang isang tao. Inihalimbawa ng DOH ang nangyari kay Senator Jinggoy Estrada kung saan nakaramdam ito ng pagkahilo at panghihina ng katawan na palatandaan ng isang heat stroke. Bukod sa heat stroke, posible din umanong lumabas ang mga sakit sa balat tulad ng bulutong at bungang-araw dahil sa sobrang init ng panahon kayat pinayuhan ng DOH ang publiko na huwag masyadong mag-expose sa ilalim ng init ng araw at kung hindi maiiwasan ay maglagay na lamang ng sun block sa katawan at mukha. Para naman sa mga mahilig mag-swimming ay huwag magbabad sa tubig sa pagitan ng alas-12 ng tanghali hanggang alas-3 ng hapon upang maiwasan ang skin disease. (Gemma Garcia)</body>
<link>http://www.philstar.com/Article.aspx?articleId=330525&amp;publicationSubCategoryId=92</link>
</article>
<article>
<title>Summer jobs sa maralitang estudyante</title>
<author></author>
<date>
<month>April</month>
<day>08</day>
<year>2006</year>
</date>
<body>Libu-libong mga mahihirap na estudyante ang binigyan ng Department of Labor and Employment (DOLE) ng kanilang summer job ngayong panahon ng bakasyon. Ayon kay DOLE Secretary Danilo Cruz, ang naturang mga estudyante ay pansamantalang tinanggap ng ibat ibang local government units at private firms sa buong bansa sa pakikipag-ugnayan na rin nila sa DOLEs Special Program for Employment of Students (SPES) base na rin sa Republic Act No. 7323. Nakasaad sa RA 7323 na ang gobyerno at private employers ay tutulong sa pagpapaaral sa mga mahihirap at nararapat na mga estudyante upang maipagpatuloy ang kanilang pag-aaral. Idinagdag pa ni Cruz na malaki ang maitutulong ng SPES upang matugunan ang pangangailangang pinansyal ng mga mahihirap na estudyante lalo na pagdating ng araw ng pasukan sa Hunyo kung saan nangangailangan sila ng tuition fee. (Gemma Garcia)</body>
<link>http://www.philstar.com/Article.aspx?articleId=330526&amp;publicationSubCategoryId=92</link>
</article>
<article>
<title>GMA namigay daw ng P40M pork sa mga kongresista</title>
<author>Ni Lilia Tolentino</author>
<date>
<month>April</month>
<day>09</day>
<year>2006</year>
</date>
<body>Mahigit 100 kongresista umano ang nagtungo sa Malaca&amp;ntilde;ang nitong Biyernes para tanggapin ang milyun-milyong pisong pork barrel na bigay umano ni Pangulong Arroyo. Base sa ulat, nagpunta ang mga kongresista sa Palasyo pagkatapos ng kanilang sesyon para makipananghalian kay Pangulong Arroyo bilang birthday treat ng huli na nagdiwang ng kaarawan noong Abril 5. Bukod daw sa tanghalian, binigyan din umano ng Pangulo ng P40 milyon sa priority development assistance para sa 2006 at tig-P50,000 ang bawat kongresista. Ayon sa mga kritiko ng Pangulo, ang ipinalabas na pondo ay maaaring bahagi ng &amp;quot;panliligaw&amp;quot; nito para makuha ang suporta ng mga mambabatas sa ikinakampanyang Charter change. Pinabulaanan naman ng Palasyo ang balita at sinabi ni Press Secretary Ignacio Bunye na isa lang paninira sa panukalang Charter change ang napaulat na pamamahagi ni Pangulong Arroyo ng milyun-milyong pisong pork barrel sa mga kongresista. &amp;quot;Of course, ang nagkakalat ng balitang ito ay gustong sirain ang Charter change. Sana naman ay tingnan natin kung ano talaga ang fundamental advantages nitong Charter change,&amp;quot; ani Bunye. Sinabi rin ni Bunye na sa sandaling matuloy ang Chacha, magkakaroon ng parliyamentong unicameral at ang trabaho ng sangay ng ehekutibo at lehislatibo ay magkakasama.Dito ay makikita ang mas maayos na pagpapatakbo ng gobyerno. &amp;quot;Hindi tulad ngayon, bawat isyu, siguro buwan o taon bago magkaroon ng isang desisyon,&amp;quot; dagdag pa ni Bunye.</body>
<link>http://www.philstar.com/Article.aspx?articleId=330672&amp;publicationSubCategoryId=92</link>
</article>
<article>
<title>Solons sa Ombudsman: Kasuhan na ang sangkot sa fertilizer scam!</title>
<author></author>
<date>
<month>April</month>
<day>09</day>
<year>2006</year>
</date>
<body>Hiniling ng mga pinuno sa House committee on agriculture and food sa tanggapan ng Ombudsman na madaliin ang ginagawang imbestigasyon kaugnay sa paggamit ng pondo para sa abono at pataba, at kasuhan ang mga sangkot sa umanoy paglustay sa nasabing pondo. Ayon kina Lanao del Sur Rep. Benasing Macarambon at Isabela Rep. Edwin Uy, chairman at vice chairman sa nabanggit na komite, ngayong isinumite na ng Commission on Audit ang kanilang pinal na pagsusuri kung saan napunta ang P782 milyong pondo, panahon na para kay Ombudsman Merceditas Gutierrez na magsagawa ng pagsisiyasat sa usapin at kasuhan ang mga dapat managot. Nanawagan din ang mga kongresista sa Ombudsman na huwag magpadala sa mga ginawang pagtatangka ng ilang oportunistang pulitiko upang gamitin ang isyu para sa pansariling interest. Sinabi pa ni Macarambon na ginamit na ng oposisyon ang usapin para sa kanilang kampanyang siraan ang pamahalaan at ang mga kongresistang isinasangkot at maging ang institusyon ng Kamara de Representantes. Ipinagdiinan pa ng kongresista na dapat nang simulan ang legal na proseso at ito ay ang paghahain ng kasong kriminal o administratibo laban sa mga isinasangkot sa isyu. Tiniyak din ni Macarambon sa Ombudsman na handa ang Mababang Kapulungan ng Kongreso na makipagtulungan, at umaasa rin ang kongresista na malilinis ang pangalan ng mga kongresistang isinasangkot sa usapin. Sinabi naman ni Uy na maaring makapagbigay ang COA ng mga karagdagang impormasyon para sa gagawing paghahain ng kaso sa mga nasasangkot. Umaasa rin ang kongresista na malaki ang magagawa ni Gutierrez para matuldukan na ang isyu. (Malou Escudero)</body>
<link>http://www.philstar.com/Article.aspx?articleId=330682&amp;publicationSubCategoryId=92</link>
</article>
<article>
<title>Kamara sa Senado: Ipasa na ang 06 budget!</title>
<author></author>
<date>
<month>April</month>
<day>09</day>
<year>2006</year>
</date>
<body>Hinikayat ng mga lider sa Kamara ang mga senador na pagtuunan ng pansin ang pagpapatibay sa 2006 national budget, kaysa ituon ang oras at panahon sa pagsasagawa ng mga imbestigasyon. Ayon kina House Deputy Majority Leader Antonio Cerilles at Davao Oriental Rep. Joel Mayo Almario, ang agarang pagpapatibay sa pambansang pondo ay makakatulong para lalo pang mapalakas ang ekonomiya at mawakasan ang kahirapan sa bansa, bukod pa sa pagbibigay ng trabaho, pagpapatayo ng mga silid-paaralan, ospital at iba pang serbisyong pangkalusugan, paglalagay ng mga irigasyon, kalsada at tulay at ang pagbibigay ng serbisyong panlipunan sa mamamayan. Ipinagdiinan din nina Cerilles at Almario na ang pagpasa sa mahigit na P1 trilyong pondo ng pamahalaan ngayon taon ang wawasak sa mga haka-haka na magkakaroon ng paglipat ng pondo para tustusan ang isinusulong na pag-amyenda sa Konstitusyon. Ayon pa kay Cerilles, dapat irespeto ng mga senador ang kapangyarihang hawak ng mga kongresista na italaga kung magkano ang dapat gastusin ng pamahalaan sa loob ng isang taon, alinsunod na rin sa itinatakda ng Saligang Batas. Sinabi naman ni Almario na maari naman busisiin ng mga senador ang pinagtibay na bersyon ng mga kongresista upang makita kung may itinagong pondo para tustusan ang pagbabago sa sistema ng pamahalaan. Naniniwala rin ang kongresista na hanggat hindi naaaprubahan ang 2006 budget, legal ang paggamit ng Malakanyang sa 2005 budget sa anumang programang gagawin nito, kabilang na ang pagbabago sa Saligang Batas. &amp;quot;In such event, anti Cha-cha will have no one to blame but the senators. They have to do their job of passing the bill now,&amp;quot; ani Almario. (Malou Escudero)</body>
<link>http://www.philstar.com/Article.aspx?articleId=330686&amp;publicationSubCategoryId=92</link>
</article>
<article>
<title>Giyera vs NPA pinalakas sa Davao</title>
<author></author>
<date>
<month>April</month>
<day>09</day>
<year>2006</year>
</date>
<body>Pinalakas pa ng Armed Forces of the Philippines (AFP) ang kanilang &amp;quot;giyera&amp;quot; laban sa rebeldeng grupo ng New Peoples Army (NPA) kasunod ng matagumpay na paglusob ng militar sa isang kampo ng rebelde na nagresulta sa pagkasawi ng 10 rebelde at 2 sundalo kamakailan sa Davao City. Ayon kay Army 4th Infantry Division spokesman Col. Francisco Simbajon, tuluy-tuloy ang operasyon ng militar laban sa mga rebelde sa naturang lugar kasabay ng pagkumpirma sa pagkasawi ng 10 NPAs at 2 sundalo sa engkwentro sa Barangay Tapak, Paquibato district kamakalawa. Sinabi ni Simbajon na dakong 1:10 ng hapon nang lusubin ng mga miyembro ng Scout Ranger ang kuta ng rebelde sa Bgy. Tapak, Paquibato District. Agad na nagkaroon ng bakbakan sa pagitan ng tropa ng rebelde at gobyerno na nagresulta sa pagkalagas ng 12 katao. Narekober sa pinangyarihan ng krimen ang matataas na kalibre ng baril at bala na pag-aari ng mga rebelde subalit bigo ang militar na makuha ang bangkay ng mga napatay na kalaban. Sa kasalukuyan, patuloy ang pursuit operation laban sa mga nagsitakas na rebelde. (Angie dela Cruz)</body>
<link>http://www.philstar.com/Article.aspx?articleId=330693&amp;publicationSubCategoryId=92</link>
</article>
<article>
<title>Graduation fee ng mga hindi gumradweyt pinare-refund</title>
<author></author>
<date>
<month>April</month>
<day>09</day>
<year>2006</year>
</date>
<body>Kinalampag kahapon ni CIBAC partylist Rep. Joel Villanueva ang Department of Education at maging ang Commission on Higher Education (CHED) na kumilos sa reklamo ng mga estudyante lalo na sa kolehiyo na siningilan ng graduation fee kahit hindi naman naka-graduate. Ayon kay Villanueva, hindi makatarungan sa mga hindi naka-martsang estudyante ang ginawang paniningil sa kanila ng graduation fee pero hindi naman sila nakasama sa seremonya dahil sa ilang kadahilanan. Ang graduation fee umano ay sinisingil kaagad pag enroll pa lamang ng mga graduating students kahit hindi pa naman siguradong makakasama ang mga ito sa graduation pagdating ng Marso. Sinabi ni Villanueva na wala namang magawa ang mga estudyante kundi magbayad ng kung anu-anong fee na sinisingil sa kanila kahit hindi naman nila lahat ito napapakinabangan. Sa hirap aniya ng buhay ngayon ay mabigat sa maraming estudyante ang pagbabayad ng kung anu-anong fees na hindi naman napapakinabangan. Dapat na rin aniyang ipatigil ng CHED ang paniningil ng graduation fee sa mga graduating students sa panahon na nage-enroll pa lamang sila dahil hindi pa naman sigurado kung magagamit nila ito o kung makakapagtapos sila. (Malou Escudero)</body>
<link>http://www.philstar.com/Article.aspx?articleId=330698&amp;publicationSubCategoryId=92</link>
</article>
<article>
<title>Rep. Ocampo, sa Batasan na nag-birthday</title>
<author></author>
<date>
<month>April</month>
<day>09</day>
<year>2006</year>
</date>
<body>Sa Batasan na nagdiwang ng kanyang ika-67 taong kaarawan si Bayan Muna Rep. Satur Ocampo. May ilang buwan na ring nasa ilalim ng protective custody ng Kamara si Ocampo kasama sina Reps. Joel Virador, Liza Maza, Rafael Mariano at Teddy Casi&amp;ntilde;o. Noong Marso 5 ay nag-celebrate naman ng kanyang ika-39 taong kaarawan sa loob din ng Batasan si Virador. Samantala, naniniwala ang mga doktor at psychiatrists ni Bayan Muna Rep. Crispin Beltran na mas makakabuti sa mambabatas na mailipat ito sa ibang ospital dahil sa pagkakaroon ng hypertension.(Malou Escudero)</body>
<link>http://www.philstar.com/Article.aspx?articleId=330703&amp;publicationSubCategoryId=92</link>
</article>
<article>
<title>P1-B sa War veterans ipinalabas ni GMA</title>
<author></author>
<date>
<month>April</month>
<day>10</day>
<year>2006</year>
</date>
<body>Magandang balita sa mga beterano ng World War II! Matatanggap na nila ang kanilang pinaka-aasam na mga benepisyo matapos na iutos kahapon ni Pangulong Arroyo ang pagpapalabas ng P 1bilyong pondo para sila ay mabayaran. Sa kanyang talumpati sa Mt. Samat, Bataan sa paggunita ng Araw ng Kagitingan kahapon, sinabi ng Pangulo na ang P1 bilyon ay panimulang halaga na ipalalabas ng pamahalaan para sa pagbabayad ng arrears ng mga beterano gaya ng old-age pension, death pension, disability pension at educational benefits. &amp;quot;Thanks to our reforms, we are now in position to release one billion pesos to start paying our debts,&amp;quot; pahayag ng Pangulo sa harap ng mga beterano, Japanese ambassador, Diplomatic Corps, mga opisyal ng pamahalaan, miyembro ng Gabinete at mga opisyal ng AFP. Gusto ring ipabatid ng Pangulo sa mga beterano na ginagawa ng gobyerno ang lahat ng makakaya nito para tugunan ang kanilang pangangailangan. (Ellen Fernando)</body>
<link>http://www.philstar.com/Article.aspx?articleId=330851&amp;publicationSubCategoryId=92</link>
</article>
<article>
<title>Jailbreak sa Malaysia: 40 OFWs pumuga!</title>
<author></author>
<date>
<month>April</month>
<day>10</day>
<year>2006</year>
</date>
<body>May 40 manggagawang Pinoy at 24 Indonesian ang umanoy pumuga sa isinagawang jailbreak sa loob ng immigration center sa Sabah, Malaysia noong Biyernes ng gabi. Sa ulat na nakarating kahapon sa Department of Foreign Affairs (DFA), sinasabing nagsasagawa ngayon ng malawakang air and ground search ang mga awtoridad sa Kota Kinabalu upang maibalik sa kulungan ang 64 escapees. Hindi tinukoy ni Wong Chong Fooi, deputy police chief sa Sabah, ang pangalan ng mga tumakas na pawang may kinakaharap na ibat ibang kaso ng paglabag sa immigration law sa nasabing bansa. Sinamantala umano ng mga preso ang pagkakaroon ng konting kaguluhan at noise barrage sa Menggatal temporary detention center noong Biyernes at tumakas sa pamamagitan ng pagsira sa perimeter fence at zinc wall na kanilang kulungan. Natuklasan lamang ang pagtakas nitong Sabado makaraang mag-headcount. Nakatakda na sana ang deportation ng mga pumuga matapos ang ilang buwang pagkakakulong. Kaugnay nito, inatasan na ni DFA Secretary Alberto Romulo ang mga opisyal ng ating embahada sa Malaysia na makipagtulungan sa mga awtoridad upang maibalik sa Pilipinas ang 40 OFWs sa oras na sila ay muling maaresto. (Mer Layson)</body>
<link>http://www.philstar.com/Article.aspx?articleId=330863&amp;publicationSubCategoryId=92</link>
</article>
<article>
<title>Plebisito sa Chacha ikakasa na!</title>
<author></author>
<date>
<month>April</month>
<day>10</day>
<year>2006</year>
</date>
<body>Nakatakdang mag-file ng pormal na petisyon sa Comelec ang Sigaw ng Bayan coalition at Union of Local Authorities of the Philippines (ULAP) para sa isinusulong na pag-amyenda sa Konstitusyon. Itoy kasunod ng kanilang &amp;quot;democratic and moral&amp;quot; victory makaraang makakuha ng sobra-sobrang suporta mula sa mahigit 8.5 milyon lagda sa mga rehistradong botante sa buong bansa. Ayon kay Atty. Raul Lambino, spokesman ng multisectoral coalition at lecturer ng Constitutional Law, kung hindi Abril ay sa Mayo nila isusumite ang petisyon para malaman kung susuportahan ng taong bayan ang mga pinanukalang pagpalit sa bicameral presidential system tungo sa parliamentary government. Matapos matanggap ang petisyon, sinabi niyang ang Comelec, sa loob ng 30 araw, ay dapat ipalathala sa mga pahayagan ang tungkol sa peoples initiative alinsunod sa RA 6735 na nagsasaad na kailangang itakda ng Comelec ang plebisito sa mga pinanukalang amyenda &amp;quot;not earlier than 45 days but not later than 90 days&amp;quot; mula sa petsa ng &amp;quot;determination by the Commission of the sufficiency of the petition.&amp;quot; Ikinatuwa naman ni ULAP president Bohol Gov. Erico Aumentado ang nakagugulat na nakuhang suporta ng peoples initiative mula sa grassroots, malalaking negosyante, pinakamalalaking labor organizations, sectoral groups at local government leagues. (Ellen Fernando)</body>
<link>http://www.philstar.com/Article.aspx?articleId=330866&amp;publicationSubCategoryId=92</link>
</article>
<article>
<title>Comelec officials pagbitiwin  PDSP</title>
<author></author>
<date>
<month>April</month>
<day>10</day>
<year>2006</year>
</date>
<body>Kung hindi rin lamang umano kayang tanggalin ni Pangulong Arroyo ang ilang opisyal ng Comelec ay pakiusapan na lamang niya ang mga ito na mag-resign. Ayon kay Atty. Jose &amp;quot;Nonong&amp;quot; Ricafrente, spokesperson ng Partido Demokratiko Sosyalita ng Pilipinas (PDSP), dapat nang magbitiw si Comelec Chairman Benjamin Abalos at iba pang commissioner na sangkot sa maanomalyang computerization program bago isagawa ang tunay na pagbabago. Ang pagbibitiw anya ng mga opisyal nito ang magpapanumbalik ng nawalang integridad ng ahensiya. Lumilitaw sa resulta ng Pulse Asia na 52 porsiyento ng Pilipino ang wala ng tiwala sa Comelec at nais na mag-resign na ang mga opisyal nito. (Doris Franche)</body>
<link>http://www.philstar.com/Article.aspx?articleId=330874&amp;publicationSubCategoryId=92</link>
</article>
<article>
<title>Di na uso ang popular  Bunye</title>
<author></author>
<date>
<month>April</month>
<day>11</day>
<year>2006</year>
</date>
<body>Iginiit kahapon ng Malaca&amp;ntilde;ang na hindi na uso ngayon ang pagbibilang ng &amp;quot;pogi points&amp;quot; para sa lider ng bansa at hindi na rin interesado ang publiko sa popular na lider kundi sa alternatibong programa para sa kinabukasan ng mamamayan. Ito ang binigyang-diin ni Press Secretary at Presidential Spokesman Ignacio Bunye sa resulta ng survey ng Pulse Asia na nagsasabing si dating Pangulong Estrada ang siyang pinakamahusay na lider ng bansa. Sa survey ng Pulse Asia ay nakakuha ng 22 percent rating si Erap kumpara sa 11 percent rating ni Pangulong Arroyo. Nakapagtala si Erap ng 40 % trust rating kahit nakapiit ito habang si PGMA ay nakakuha lamang 22% trust rating. Ayon kay Sec. Bunye, ang popularidad ay hindi garantiya para magkaroon ng maraming trabaho, hustisyang panglipunan, pagkakaroon ng kaayusan at kapayapaan sa bansa. &amp;quot;What we need is someone who has the guts to do the right things even against the flow of political convenience,&amp;quot; dagdag pa ni Bunye. Wika pa nito, ang pag-angat ng ekonomiya at pag-amyenda sa Konstitusyon ang siyang magiging basehan kung ang bansa ay babalik sa pagkakahati-hati ng taumbayan at hindi pag-angat ng kabuhayan. &amp;quot;Every leader has encountered the ups and downs of popularity, but only a few have made a difference in the lives of the Filipino,&amp;quot; paliwanag pa ni Bunye. (Lilia Tolentino)</body>
<link>http://www.philstar.com/Article.aspx?articleId=331005&amp;publicationSubCategoryId=92</link>
</article>
<article>
<title>Pinoy inmates pumuga sa Malaysia</title>
<author></author>
<date>
<month>April</month>
<day>11</day>
<year>2006</year>
</date>
<body>Kinumpirma kahapon ng Department of Foreign Affairs (DFA) na mayroong mga Filipino detainees ang kabilang sa mga tumakas sa Mendatan prison sa Kota Kinabalu, Malaysia. Ayon kay DFA Spokesman Gilbert Asuque, inaalam pa ng ating embahada sa Malaysia kung ilang Pinoy ang kabilang sa mga pumuga sa nasabing detention center. Nauna rito, nagsagawa ng noise barrage ang ilang nakapiit na Indonesian dahil napapabayaan umano ang kanilang mga kaso gayung ang iba sa kanila ay lampas na sa takdang panahon ang inilagi sa kulungan. May mga Pinoy naman sa nasabing piitan dahil nahuli sa paglabag sa Immigration laws ng Malaysia. Tiniyak naman ng DFA na tutulungan ng ating embahada na iayos ang travel documents ng mga Pinoy na puwede nang makalabas sa nasabing piitan. (Ellen Fernando)</body>
<link>http://www.philstar.com/Article.aspx?articleId=331019&amp;publicationSubCategoryId=92</link>
</article>
<article>
<title>Tigil-banat ang oposisyon vs GMA</title>
<author></author>
<date>
<month>April</month>
<day>11</day>
<year>2006</year>
</date>
<body>Nagdeklara ng tigil-punahan ang oposisyon sa pamahalaan ni Pangulong Gloria Macapagal-Arroyo bilang pagtalima na rin sa pagdiriwang ng Semana Santa ng simbahang Katoliko. Gayunman sinabi ni Sen. Jinggoy Estrada na dapat magtika at manalangin din ang sambayanang Pilipino para magising sa katotohanan ang mga nanunungkulan at ituwid ang kanilang mga kamalian. Tiniyak ni Sen. Estrada na pansamantalang wala munang maririnig na pagbatikos at pagbanat ang pamahalaan ni Pang. Gloria Macapagal-Arroyo ngayong Semana Santa. Sinabi naman ni Senate Minority Leader Aquilino Pimentel Jr. na hindi muna sila magbibigay ng mga pahayag laban sa Arroyo administration ngayong Semana Santa pero pagkatapos ng Holy Week ay sisimulan na nila ang pagkampanya para sa snap elections at panawagan para magbitiw sina PGMA at Vice-President Noli de Castro. (Rudy Andal)</body>
<link>http://www.philstar.com/Article.aspx?articleId=331024&amp;publicationSubCategoryId=92</link>
</article>
<article>
<title>Opisyal ng Malakanyang, biktima ng karnap</title>
<author></author>
<date>
<month>April</month>
<day>11</day>
<year>2006</year>
</date>
<body>Isang opisyal ng Malakanyang ang panibagong biktima ng carnapping syndicate. Tinangay ng mga hindi nakilalang lalaki ang sasakyan ni Undersecretary Robert Rivera, 54 at nakatalaga sa Office of the Press Secretary. Batay sa ulat na nakarating sa Camp Crame, dakong alas-2: ng madaling-araw nang tangayin ng mga suspek ang sasakyan ni Rivera sa #107 Park Lane Street, La Marea Subdivision, Brgy. San Antonio, San Pedro, Laguna. Nabatid na nakaparada ang kanyang sasakyang Mitsubishi Pajero Wagon na may plakang 12-OPS sa loob ng kanyang garahe ng pasukin at ilabas ng mga suspect. Ang ipinagtataka ng biktima ay kung paano nakapasok ang mga salarin dahil ang La Marea Subdivision ay isang exclusive subdivision na mayroong mahigpit na seguridad. Patuloy pa ang isinasagawang operasyon ng mga awtoridad upang mabawi ang sasakyan. (Danilo Garcia)</body>
<link>http://www.philstar.com/Article.aspx?articleId=331031&amp;publicationSubCategoryId=92</link>
</article>
<article>
<title>Magdalo group-NPA alliance kinumpirma</title>
<author></author>
<date>
<month>April</month>
<day>11</day>
<year>2006</year>
</date>
<body>Kinumpirma mismo ni Magdalo group member Army Capt. Gerardo Gambala ang ginawang pakikipag-alyansa ng Grupong Magdalo sa New People's Army (NPA). Sa ipinalabas na ikalawang video ng Malaca&amp;ntilde;ang na pinamagatang &amp;quot;Sabwatan sa kataksilan&amp;quot; ay ipinakita si Capt. Gambala ng Magdalo group na umaming nagkamali sila ng makipagsabwatan sa NPA. Sinabi ni Gambala sa naturang video na ipinakita sa mga mamamahayag ng Palasyo na nagsimula ang kanilang pakikipag-alyansa sa NPA noong Disyembre 2003. Isa si Gambala sa mga Oakwood mutineers na humingi ng paumanhin kay Pangulong Arroyo dahil sa kanilang pagkakamali ng maglunsad ng pag-aalsa. Bukod dito, ipinakita din sa video ang serye ng pagpupulong ng Magdalo group hinggil sa nabigong Oakwood mutiny. Umapela din si Capt. Gambala sa naturang video sa kapwa niya sundalo na huwag tularan ang kanilang ginawa. Nabanggit din ang isyung may kinalaman sa Oplan G4, sa pamamagitan ng nasamsam na mga dokumento mula sa grupong Para sa bayan na ang lider umano ay si dating Scout Ranger commander Brig. Gen. Danilo Lim alyas &amp;quot;Nikki&amp;quot;. Ang Oplan G4 ay ang pagkilos tulad ng People Power, kasama ang taumbayan, pagtake-over sa mahahalagang instalasyon at ahensiya ng pamahalaan mula Mindanao hanggang Metro Manila, kasama ang Malaca&amp;ntilde;ang. (L.Tolentino)</body>
<link>http://www.philstar.com/Article.aspx?articleId=331033&amp;publicationSubCategoryId=92</link>
</article>
<article>
<title>Dagdag insurance sa PUVs</title>
<author></author>
<date>
<month>April</month>
<day>11</day>
<year>2006</year>
</date>
<body>Magkakaroon ng dagdag na benepisyo ang mga pasahero at mga taong nabibiktima ng vehicular accident sa ipapatupad na Enhanced Compulsary Third Party Liability para sa mga Public Utility Vehicles (PUVs). Inatasan ni LTO chief Arneli Lontoc ang lahat ng regional directors para ipatupad agad ang ECTPL o dagdag na insurance benefits para sa mga PUVs. Inaprubahan ng Insurance Commission ang pagpapatupad ng ECTPL coverage para sa mga PUVs na magbibigay dagdag na benepisyo sa mga pasahero at biktima ng vehicular accident. Ang UCPB General Insurance Company at Stronghold Insurance Company ang eksklusibong magkakaloob ng dagdag na benepisyo habang pinagkalooban naman ng authorization ang Philippine Accident Managers Inc. at Universal Transport Solutions Inc. para mag-isyu ng centificate of insurance para sa mga PUVs. (Angie dela Cruz)</body>
<link>http://www.philstar.com/Article.aspx?articleId=331043&amp;publicationSubCategoryId=92</link>
</article>
<article>
<title>Motorcycle lane iginiit ni Pimentel</title>
<author></author>
<date>
<month>April</month>
<day>11</day>
<year>2006</year>
</date>
<body>Isinulong ni Senate Minority Leader Aquilino Pimentel Jr. ang pagkakaroon ng motorcycle lane sa lahat ng pampublikong kalsada sa buong bansa para maiwasan ang aksidente at magbigay na rin ng kaluwagan sa trapiko. Sinabi ni Sen. Pimentel, padami ng padami ang gumagamit ng motorsiklo para na rin makatipid sa gasolina at sa ganitong sitwasyon tumaas din ang bilang ng aksidente na kinakasangkutan ng motorsiklo. Aniya, dapat na magtalaga ang Department of Public Works and Highways (DPWH) ng motorcycle lane sa buong bansa at lagyan ng marka ang bahagi ng kalsada kung saan malayang magamit ito ng mga motorsiklo. Sa kanyang panukala, sinabi ni Pimentel na papatawan ng hindi bababa sa P30,000 at hindi rin lalampas sa P50,000 multa ang public works officials na tatangging gumawa nito at suspendihin din ng isang buwan. Sa ulat ng Land Transportation Office (LTO), aabot sa 53,458 ang bagong motorsiklo na nakarehistro sa LTO mula Enero hanggang Pebrero o halos 50% ang itinaas noong nakaraang taon kung saan umabot lang sa 105,591 ang nakarehistro. Batay naman sa istatistika ng Traffic Management Group (TMG), sa kabuuang 14,202 aksidente noong 2004, 3,010 o 21% ay sangkot ang motorsiklo, tumaas ito ng 24% noong 2004, kung saan 2,798 ang aksidente sa motorsiklo mula sa 11,425 na naitala noong 2005. Sa unang dalawang buwan ngayong 2006, aabot na sa 485 motorcycle accidents mula sa 1,364 aksidente o 35% sa kabuuang insidente. Malaki ang paniniwala ni Pimentel na ang pagkakaroon ng motorcycle lane ang siyang kasagutan para maiwasan ang aksidente sa motorsiklo. (Rudy Andal)</body>
<link>http://www.philstar.com/Article.aspx?articleId=331044&amp;publicationSubCategoryId=92</link>
</article>
<article>
<title>Sabado de Gloria idineklarang holiday</title>
<author></author>
<date>
<month>April</month>
<day>11</day>
<year>2006</year>
</date>
<body>Idineklara kahapon na special holiday ni Pangulong Gloria Macapagal-Arroyo ang Sabado de Gloria (Abril 15). Nakapaloob sa Proclamation 1048 na ipinalabas ni Executive Secretary Eduardo Ermita na pista opisyal ang darating na Sabado de Gloria dahil nakapagitan ito sa Biyernes Santo at Linggo ng Pagkabuhay na kapwa deklaradong pista opisyal. Ayon sa ipinalabas na proklamasyon, kailangang mabigyan ang mamamayan ng tuluy-tuloy at sapat na pagkakataon para gunitain ang Semana Santa nang naaayon sa relihiyosong tradisyon. Ang Pangulong Arroyo kasama ang kanyang pamilya at miyembro ng Gabinete ay magpapalipas ng Mahal na Araw sa Baguio City mula ngayon hanggang Lunes. (Lilia Tolentino)</body>
<link>http://www.philstar.com/Article.aspx?articleId=331045&amp;publicationSubCategoryId=92</link>
</article>
<article>
<title>Graft charges vs Daza pinabulaanan</title>
<author></author>
<date>
<month>April</month>
<day>11</day>
<year>2006</year>
</date>
<body>Ipinahayag ni Quezon City Rep. Nanette Castelo-Daza na walang basehan ang kasong graft na isinampa sa kanya sa Ombudsman ng kanyang dating empleyado. Sinabi ni Atty. Freddie Villamor, abugado ni Rep. Daza, ang complainant na si Archie Vineles ay dating empleyado ng mambabatas sa kanilang family business subalit tinanggal dahil nalamang mandaraya ito at sinusuba ang kapwa niyang empleyado. Ibinunyag pa ni Atty. Villamor, tinangka pa ni Vineles na kumbinsihin ang kanyang mga kapwa empleyado na mag-imbento sila ng kuwentong anomalya laban sa kongresista na pinatunayan nina Danilo Martinez at Michael Bilaya sa kanilang mga sworn affidavit. Sinabi pa ng dalawa sa kanilang affidavit, gustong sirain ni Vineles ang mambabatas dahil hindi siya nabigyan ng regalo noong birthday ni Bobby Castelo. Ayon naman kay Richard Cabrera, pinagbantaan siya ni Vineles matapos niyang tanggihang sumama sa plano nitong pag-imbento ng anomalya laban kay Daza. Winika pa ni Atty. Villamor, totoong maraming constituents si Daza na natulungan at nabigyan ng trabaho pero kailanman ay hindi ito nanghihingi ng kapalit gaya ng nais palitawin ni Vineles sa kanyang paninira sa mambabatas. &amp;quot;Talagang tinanggal ni Rep. Daza si Vineles ng malaman nitong sumasahod siya sa MMDA na lingid sa kaalaman ng kongresista habang kumukubra din ng suweldo sa Buns and Pizza,&amp;quot; dagdag pa ni Villamor.</body>
<link>http://www.philstar.com/Article.aspx?articleId=331046&amp;publicationSubCategoryId=92</link>
</article>
<article>
<title>Pacquiao nanguna sa pagbabayad ng buwis</title>
<author></author>
<date>
<month>April</month>
<day>11</day>
<year>2006</year>
</date>
<body>Personal na nagtungo kahapon sa tanggapan ng Bureau of Internal Revenue (BIR) sa Quezon City ang Peoples Champion na si Manny Pacquiao upang bayaran ang kanyang buwis. Nakipagkita si Pacquiao kay BIR Commissioner Jose Mario Bunag upang i-abot ang kanyang bayad na tamang buwis kaugnay ng milyun-milyon niyang kinita noong nakaraang taon. Personal ding hinikayat ni Pacman ang mga taxpayers na magbayad ng buwis at huwag nang hinatayin pa ang itinakdang April 17 deadline ng ahensiya sa layuning makaiwas sa anumang aberya. Una nang nagboluntaryo si Pacquiao na gawing role model ang kanyang sarili sa BIR hinggil sa pagbabayad ng tamang buwis matapos linisin ng ahensiya ang pangalan ni Pacman sa isyu ng anumang hindi tamang pagbabayad ng buwis. (Angie dela Cruz)</body>
<link>http://www.philstar.com/Article.aspx?articleId=331047&amp;publicationSubCategoryId=92</link>
</article>
<article>
<title>Kelot tinarakan ng sekyu</title>
<author></author>
<date>
<month>April</month>
<day>11</day>
<year>2006</year>
</date>
<body>Iniwan pang nakatarak ang kutsilyo sa leeg ng isang 29-anyos na lalaki ng nakaaway nitong security guard dahil sa pagwawala ng una sa Port Area, Maynila kamakalawa ng gabi. Namatay noon din ang biktimang si Roldan Flores, binata ng Block 13, Baseco Compound Port Area sanhi ng tinamong saksak sa leeg. Pinaghahanap naman ang kapitbahay nitong suspect na si Randy Erigola, 30, security guard at residente ng Block 13 Baseco Compound, Port Area na tumakas matapos ang pananaksak. Sa ulat ng pulisya, dakong alas-6 ng gabi nang maganap ang insidente sa harapan ng bahay ng biktima sa Block 13, Baseco Compound, Port Area. Bago naganap ang insidente, sinasabing lasing na dumating ang biktima at nang mapadaan sa tapat ng bahay ng suspect na nag-iinuman din kasama ang ilang kaibigang babae ay pinagmumura ang mga ito ng una. Upang maiwasan umano ang pagtatalo ay hindi na lamang pinansin ng sekyu ang biktima. Ilang sandali pa ay umalis ang babaeng bisita subalit nakasalubong nila ang biktima na nauwi sa komprontasyon. Nakarating naman sa kaalaman ng suspect ang ginawa ng biktima kaya sinundan niya ito at walang sabi-sabing sinaksak ito sa leeg. (Danilo Garcia)</body>
<link>http://www.philstar.com/Article.aspx?articleId=331048&amp;publicationSubCategoryId=92</link>
</article>
<article>
<title>Walang alyansa, Gambala hudas!  Ka Roger</title>
<author>Ni Danilo Garcia</author>
<date>
<month>April</month>
<day>12</day>
<year>2006</year>
</date>
<body>Malamang maging target ng pagpatay ng CPP-NPA si Army Capt. Gerardo Gambala matapos tumestigo ito na totoong may alyansa ang grupong Magdalo at grupong komunista. Tahasan ding tinawag na &amp;quot;Hudas&amp;quot; ni New Peoples Army spokesman Gregorio &amp;quot;Ka Roger&amp;quot; Rosal si Gambala dahil sa pagbaligtad umano nito sa kanyang prinsipyo at pagkakanulo sa kanyang mga dating kasamahan. Sa pahayag ni Ka Roger sa radyo, itinanggi nito na sangkot ang CPP-NPA sa alyansa sa mga sundalong Magdalo o sa tinatawag na &amp;quot;Oplan G4&amp;quot; na ipirinisinta kamakalawa sa Malaca&amp;ntilde;ang ng Armed Forces of the Philippines (AFP) para sa panibagong pagtatangka na ibagsak ang pamahalaan sa Mayo 1. Sinabi nito na hindi sila nakikiisa sa kudeta dahil sa may sarili naman silang pamamaraan sa paglaban sa pamahalaan na tinatawag nilang &amp;quot;Peoples War&amp;quot;. Isa umanong &amp;quot;Hudas&amp;quot; si Gambala sa kanyang kasamahan dahil sa pagtestigo nito sa umanoy sabwatan ng NPA at ng kanyang mga kasamahan sa Magdalo na ipinagkanulo niya kapalit ng ilang piraso ng pilak. Napapanahon umano para sa Semana Santa ang ginawa ni Gambala dahil sa ginawa nitong pagtataksil hindi lang sa mga kasamahan ngunit sa dati nitong mga prinsipyo.</body>
<link>http://www.philstar.com/Article.aspx?articleId=331542&amp;publicationSubCategoryId=92</link>
</article>
<article>
<title>8 PNP officials na-promote</title>
<author></author>
<date>
<month>April</month>
<day>12</day>
<year>2006</year>
</date>
<body>Sa gitna ng panahon ng Semana Santa, walong opisyal ng Philippine National Police (PNP) ang ginawaran ng promosyon. Na-promote sa ranggong director o 2-star rank sina Chief Supt. Jesus Versoza ng Criminal Investigation and Detection Group; Chief Supt. Irving Malunda, deputy inspector general, Internal Affairs Service at Directorate for Comptrollership director, Chief Supt. Servando Hizon, pawang nakatalaga sa PNP National Headquarters sa Camp Crame. Promoted naman sa one-star general sina Sr. Supt. Antonio Enteria, Jr., regional director, IAS; Sr. Supt. Chito delos Santos, executive officer, Directorate for Research and Development; Sr. Supt. Van Luspo, director, PNP Computer Service at Sr. Supt. Jaime Villa, chief, Security Agency Group at Supervision Division. Ginawaran naman ng special promotion si Sr. Supt. Roberto Rosales dahil sa matagumpay na anti-drug operations habang itoy provicial director ng Quezon Police Provincial Office. Ang mga naturang promosyon ay iginawad matapos sertipikahan ni PNP chief Director Gen. Arturo Lomibao ang aplikasyon ng mga ito matapos maklaro sa anumang pananagutang kriminal o administratibo, money and property accountability. Samantala, inaprubahan din ng Napolcom ang appointment ng may 207 licensed criminologists na may ranggong police inspector o lieutenant. (Danilo Garcia)</body>
<link>http://www.philstar.com/Article.aspx?articleId=331556&amp;publicationSubCategoryId=92</link>
</article>
<article>
<title>Mayuga report ilabas na!  GMA</title>
<author></author>
<date>
<month>April</month>
<day>12</day>
<year>2006</year>
</date>
<body>Inatasan ni Pangulong Arroyo si AFP Chief of Staff Gen. Generoso Senga na ipalabas na sa publiko ang resulta ng Mayuga report, ang imbestigasyon hinggil sa umanoy pagkakasangkot ng ilang heneral sa sinasabing dayaan sa eleksiyon noong 2004. Ayon kay Executive Secretary Eduardo Ermita, minabuti ng Pangulo na isapubliko na ang report para malinawan na ang isyu na nakapagbibigay ng batik sa imahe ng Sandatahang Lakas at gayundin sa administrasyon. Ang report ay isinumite na kay Gen. Senga ni Navy Rear Admiral Mateo Mayuga, na siyang namuno sa imbestigasyon. Ang imbestigasyon ay ginawa ng AFP Inspector Generals Office matapos mabanggit ang pangalan ng ilang heneral sa kontrobersiyal na &amp;quot;Hello Garci&amp;quot; tape. Kabilang sa mga nabanggit sina Maj. Gen. Gabriel Habacon, Rear Admiral Tirso Danga, retired Brig. Gen. Francisco Gudani, Maj. Gen. Hermogenes Esperon at retired Maj. Gen. Roy Kyamko. Ang pagpapalabas sa publiko ng Mayuga report ay matagal nang hinihingi ng oposisyon dahil sa pangamba na kapag nagtagal pa ay baka na-edit na ang nasabing ulat at hindi na totoo ang laman ng report. (Lilia Tolentino)</body>
<link>http://www.philstar.com/Article.aspx?articleId=331558&amp;publicationSubCategoryId=92</link>
</article>
<article>
<title>FPJ, National Artist na</title>
<author></author>
<date>
<month>April</month>
<day>12</day>
<year>2006</year>
</date>
<body>Kinumpirma na ni Pangulong Arroyo ang paggagawad ng titulong National Artist sa larangan ng pelikula (posthumous) sa namayapang action King Fernando Poe Jr. at sa limang iba pa na nominado ng National Commission for Culture and Arts at Cultural Center of the Philippines. Kinilala si FPJ dahil sa naging kontribusyon nito sa pelikulang Pilipino. Ayon kay Jeremy Barns, director ng Presidential Museum at deputy head ng Chancellery ng Philippine Orders and State Decorations, pararangalan ang anim sa Hunyo 9 bilang bahagi ng selebrasyon ng Araw ng Kalayaan sa Hunyo 12. Ang seremonya ay idaraos sa Malaca&amp;ntilde;ang. Ang limang iba pa ay sina Bienvenido Lumbera para sa literature; Ramon Obusan, sayaw; Benedicto R. Cabrera, visual arts at Ramon Valera (posthumous) para sa Fashion Design. (Lilia Tolentino)</body>
<link>http://www.philstar.com/Article.aspx?articleId=331564&amp;publicationSubCategoryId=92</link>
</article>
<article>
<title>P16.50 rollback sa LPG</title>
<author></author>
<date>
<month>April</month>
<day>12</day>
<year>2006</year>
</date>
<body>Panibagong P1.50 ang ibinaba ng presyo ng Liquified Petroleum Gas (LPG) matapos na magpahayag ang grupo ni Arnel Ty ng kabuuang P16.50 kada tangke. Ito ang pang-13 pagbaba ngayong taon at pang-tatlo ngayong buwan. Sa kasalukuyan ay pumapalo na lamang sa halagang P411 ang presyo ng LPG Marketers Dealers Association, dealer ng OMNI, Cat, Pinnacle at Sula Gas. Dahil dito, umaabot na sa halagang P8.00 kada kilo ang kabuuang P88 kada tangke ang nai-rollback ng LPGMA ngayong taong ito. Samantala wala pang anunsiyo ang Shell, Caltex at Petron kung susunod sila sa parehong rollback. (Edwin Balasa)</body>
<link>http://www.philstar.com/Article.aspx?articleId=331569&amp;publicationSubCategoryId=92</link>
</article>
<article>
<title>Retirement age ng govt employees, babaguhin</title>
<author></author>
<date>
<month>April</month>
<day>12</day>
<year>2006</year>
</date>
<body>Anim na panukalang batas ukol sa pagbabago sa retirement age ng mga empleyado ng gobyerno ang inihain sa Mababang Kapulungan ng Kongreso sa layuning ma-enjoy pa ng mga kawani ang kanilang pinaghirapan at mabigyan nang trabaho ang mas batang manggagawa. Isinasaad sa House Bill 615 na inihain ni Sorsogon Rep. Francis Escudero na ibaba ang compulsory retirement age ng lahat ng government employees mula 65 sa 60 at optional retirement na 55 mula sa dating 60 anyos. Nilalaman ng HB 4981 na inihain naman ni Laguna Rep. Benjamin Agarao na ibaba rin sa 60 ang compulsory retirement age habang 57 anyos naman ang optional retirement. Mas mababa naman ang nais ni Sultan Kudarat Rep. Suharto Mangudadatu na maging compulsory retirement na 57 anyos at 53 anyos naman sa optional. Samantalang ang panukalang inihain nina Bacolod Ciy Rep. Monico Puentevella ay para ibaba ang retirement age ng mga public school teachers mula 60 anyos sa 55 taon habang sa HB 2970 ni Marinduque Rep. Edmund Reyes ay 60 anyos ang compulsory age of retirment ng mga empleyado ng Department of Education. Naiiba naman ang inihaing HB 4880 ni Para&amp;ntilde;aque Rep. Eduardo Zialcita na naglalayong itaas sa 70 anyos ang retirement age ng private at government workers maliban sa mga sakop ng special laws. Hindi naman ito pinaboran ng mga opisyal ng Government Service and Insurance System (GSIS) dahil iiksi rin ang panahon o period ng kontribusyon at mahaba naman ang benefit paying period sa mga empleyado ng gobyerno. Bukod dito, malilipat naman ang unemployment sa older sector ng sosyedad at mawawalan din ang gobyerno ng mga experience at seasoned employees sa civil service. Upang hindi maging magulo, pinare-reconcile ng komite ang ibat ibang panukala at posisyon ng mga ahensiya ng gobyerno para matapos na ang usapin kung ibababa o itataas ang retirement age ng mga empleyado. (Malou Escudero)</body>
<link>http://www.philstar.com/Article.aspx?articleId=331572&amp;publicationSubCategoryId=92</link>
</article>
<article>
<title>Multi-purpose hall ni Jinggoy inagaw ni Rep. Firmalo</title>
<author></author>
<date>
<month>April</month>
<day>12</day>
<year>2006</year>
</date>
<body>Muntik nang magkasakit muli si Sen. Jinggoy Estrada matapos malaman ng kanyang tanggapan na inangkin ni Romblon Rep. Eduardo Firmalo ang ipinagawa niyang multi-purpose hall sa Bgy. Agnipa, Romblon, Romblon. Nabatid na biglang nawala ang pangalan ni Sen. Estrada sa karatulang nakakabit sa ipinagawa niyang P2.6 milyong multi-purpose hall mula sa kanyang Priority Development Assistance Fund (PDAF). Ayon kay Estrada, P2 milyon pa lamang ang naipapalabas na pondo sa nasabing proyekto mula sa kanyang PDAF at sina Romblon Mayor Leo Merida at municipal council sa pangunguna ni Vice-Mayor Nonito Mallen at Agnipa barangay chairman Orly Magano ang nag-request para dito at hindi si Rep. Firmalo. Mayroon pang nalalabing P600,000 na pondo para sa proyekto na ipapalabas para malagyan ng bubong ang nasabing multi-purpose hall. Aniya, nagulat din siya ng minsang magpasalamat sa kanya si Firmalo para daw sa paglalagay ng pondo para sa nasabing multi-purpose hall gayung hindi naman siya ang humiling nito. Napag-alaman na ipinalagay umano ni Firmalo ang kanyang pangalan sa karatula sa multi-purpose hall bilang nagpagawa ng proyekto at ni hindi inilagay ang pangalan ni Estrada kung saan dito nagmula ang nasabing pondo. (Rudy Andal)</body>
<link>http://www.philstar.com/Article.aspx?articleId=331573&amp;publicationSubCategoryId=92</link>
</article>
<article>
<title>Davide ilalagay sa UN</title>
<author></author>
<date>
<month>April</month>
<day>12</day>
<year>2006</year>
</date>
<body>Inirekomenda ni Pangulong Arroyo sa Commission on Appointments (CA) si retired Chief Justice Hilario Davide Jr. bilang permanent representative ng Pilipinas sa United Nations (UN) sa New York. Ayon sa liham ni Arroyo sa CA, si Justice Davide ang napili nitong maging kapalit ni Foreign Affairs Undersecretary Lauro Baja Jr. sa nasabing posisyon sa UN. Napag-alaman sa isang source na itatalaga si Davide sa nasabing posisyon dahil gagawing kalihim ng Department of Foreign Affairs (DFA) si Baja habang si Foreign Affairs Sec. Alberto Romulo ay gagawing ambassador sa Washington. (Rudy Andal)</body>
<link>http://www.philstar.com/Article.aspx?articleId=331574&amp;publicationSubCategoryId=92</link>
</article>
<article>
<title>4 generals sa Hello Garci inabsuwelto</title>
<author>Ni Lilia Tolentino</author>
<date>
<month>April</month>
<day>13</day>
<year>2006</year>
</date>
<body>Inabsuwelto ng Malaca&amp;ntilde;ang ang apat na heneral ng Armed Forces of the Philippines (AFP) na sangkot sa umanoy dayaan sa nakalipas na 2004 presidential elections. Ayon kay Presidential Chief of Staff Mike Defensor, walang ebidensiyang nakita ang Mayuga report na nag-uugnay kina Army Chief Gen. Hermogenes Esperon, Southcom Chief Maj. Gen. Gabriel Habacon, retired Lt. Gen. Roy Kyamko at ret. Brig. Gen. Francisco Gudani sa sinasabing dayaan. Ang pahayag ay kasunod ng utos ni Pangulong Arroyo na isapubliko na ang Mayuga report upang malinawan ang isyu na nakapagbibigay ng batik sa imahe ng AFP at gayundin sa administrasyon. Ang imbestigasyon ay ginawa ng Inspector Generals Office na pinamumunuan ni Navy Rear Admiral Mateo Mayuga. Pero sinabi ni Defensor na mayroong ebidensiyang nakita laban sa tatlong military official. Tumanggi si Defensor na banggitin ang pangalan ng tatlo at sinabing ang kabuuang report sa isinumiteng Mayuga report ay ihahayag ng AFP. Nakapaloob din sa report ang rekomendasyon na hindi na dapat na bigyan ng papel sa halalan ang mga sundalo para maiiwas sa pulitika ang Sandatahang Lakas. Samantala, tututukan ng Senadao ang Mayuga report sa pagbabalik nila sa Mayo para malaman kung ano talaga ang naging partisipasyon ng mga sundalo noong nakaraang taon sa kabila na rin ng pahayag ng Palasyo na walang kinalaman ang militar noong nakaraang halalan.</body>
<link>http://www.philstar.com/Article.aspx?articleId=331704&amp;publicationSubCategoryId=92</link>
</article>
<article>
<title>Magdasal, magsisi ngayong Semana Santa</title>
<author></author>
<date>
<month>April</month>
<day>13</day>
<year>2006</year>
</date>
<body>Pinaalalahanan kahapon ng Simbahang Katoliko ang mga mananampalataya na gamitin ang Semana Santa para magdasal, magsisi at magkawanggawa. Ayon sa Simbahan, ang panahon ng Semana Santa ay isang banal na pag-alaala sa buhay at kamatayan ni Hesukristo kayat dapat na gunitain ito sa kinamulatan at kinasanayang tradisyon. Sa halip din umano na dumalo sa mga misa, prusisyon at iba pang selebrasyon ng simbahan ay nagtutungo sa mga kasayahan ang mga tao tulad ng outing. Bukod pa dito, ang Semana Santa ay hindi panahon upang magsaya at magdiwang kundi dapat ito ay isang banal na paggunita kay Hesukristo subalit dahil sa modernong panahon sa ngayon ay nalilimutan na umano ng bawat Katoliko ang mga tunay na diwa nito tulad lamang ng pabasa o pasyon na ginagawa na ring moderno ang tono kayat nagiging katawa-tawa na. Dahilan dito kayat nanawagan ang Simbahan na maging taimtim at huwag gawing katatawanan o laro ang pagsasagawa ng &amp;quot;pabasa o pasyon&amp;quot;. Hindi rin pabor ang Simbahan sa ginagawang pagpapako sa krus ng mga tao na siyang nagiging tourist attraction sa ilang mga lalawigan sa bansa. Sa halip na gawin umano ito ay mangumpisal na lamang sila para sa pagsisisi ng kanilang mga kasalanan. (Gemma Amargo-Garcia)</body>
<link>http://www.philstar.com/Article.aspx?articleId=331713&amp;publicationSubCategoryId=92</link>
</article>
<article>
<title>800 pulis ikinalat</title>
<author></author>
<date>
<month>April</month>
<day>13</day>
<year>2006</year>
</date>
<body>Umaabot sa 800 tauhan ng Philippine National Police (PNP) ang ikinalat ngayon sa mga kalsada upang magbantay laban sa kriminalidad ngayong Semana Santa. Ayon kay NCRPO chief Director Vidal Querol, ang mga pulis ay ikinalat sa mga bus terminals, sea at airports at mga kalsada bilang bahagi ng pagbibigay seguridad sa mga pasaherong magsisiluwas at magsisiuwi sa kanilang mga probinsiya ngayong Holy Week. Nanatili naman sa normal na alerto ang kapulisan bunga na rin ng kawalan ng banta ng terorismo. Bukod sa mga terminal ay babantayan din ng mga pulis ang mga kabahayan na inaasahang mawawalan ng tao dahil sa holiday. (Danilo Garcia)</body>
<link>http://www.philstar.com/Article.aspx?articleId=331715&amp;publicationSubCategoryId=92</link>
</article>
<article>
<title>Hanapin si Jocjoc!</title>
<author></author>
<date>
<month>April</month>
<day>13</day>
<year>2006</year>
</date>
<body>Inatasan kahapon ni Senate President Franklin Drilon si Senate Sergeant at Arms Gen. Jose Balajadia (ret.) na galugarin ang mga posibleng pinagtataguan ni dating Agriculture Undersecretary Jocelyn &amp;quot;Jocjoc&amp;quot; Bolante at isilbi ang arrest warrant na ipinalabas ng Senado. Sa direktiba ni Balajadia sa kanyang mga tauhan, dapat puntahan ang lahat ng posibleng pagtataguan ni Bolante, na sinasabing arkitekto ng P720 milyong fertilizer fund scam, pati na ang bahay nito sa Ayala, Alabang at ang sinasabing farm nito sa Roxas City, Antique. Magugunita na lumiham si Sen. Ramon Magsaysay Jr., chairman ng committee on agriculture and food, kay Immigration Commissioner Alipio Fernandez upang beripikahin ang ulat na dumating sa bansa si Bolante noong alas-4 ng madaling araw nitong Abril 9 sa NAIA. Inatasan ng Senado ang Bureau of Immigration (BI) na isilbi ang warrant of arrest ng Senado laban kay Bolante dahil sa pagkabigo nitong humarap sa isinagawang imbestigasyon ng komite ni Magsaysay kaugnay sa fertilizer fund scam. Sa halip na harapin ang imbestigasyon ng Senado ay tumakas palabas ng bansa si Bolante at idinahilan ang kanyang tungkulin bilang Rotary International official. Umabot sa mahigit P200,000 ang naging reward sa sinumang makapagtuturo kay Bolante mula sa donasyon ng mga senador at ilang grupong magsasaka. Umaasa si Magsaysay na hindi kukunsintihin ni Fernandez ang kanyang mga tauhan sakaling totoo ang ulat na dumating sa bansa si Bolante subalit pinabayaan lamang makalusot sa NAIA ng mga Immigration officers. Umapela naman si Magsaysay sa taumbayan na ipagbigay-alam sa Senado kung sakaling alam nila ang pinagtataguan ni Bolante upang makuha nila ang P200,000 reward. (Rudy Andal)</body>
<link>http://www.philstar.com/Article.aspx?articleId=331725&amp;publicationSubCategoryId=92</link>
</article>
<article>
<title>Erap gising!  First Gent</title>
<author></author>
<date>
<month>April</month>
<day>13</day>
<year>2006</year>
</date>
<body>Dapat na umanong gumising sa katotohanan si dating pangulong Joseph Estrada at kalimutan na ang walang katapusang pagnanasa na makabalik pa sa Malaca&amp;ntilde;ang. Pahayag ito ni First Gentleman Mike Arroyo patungkol sa deklarasyon ng kampo ni Estrada na people power lamang ang makapagbabalik dito sa Malaca&amp;ntilde;ang at handa itong tumakbo bilang Pangulo kung sakalit magkakaroon ng snap election. &amp;quot;Kawawa naman si Ginoong Estrada dahil patuloy siyang naglalaway sa pagka-Pangulo kahit na ang Saligang-Batas na mismo ang nagsasabing hanggang isang termino lamang ang isang presidente. &amp;quot;Isa lamang ang maaaring itawag dito, sukdulang kaipokrituhan. At kung sasabihin ng oposisyon na wala silang alam sa pahayag ni Mr. Estrada patunay lamang ito na balewala sa kanila ang dating Pangulo,&amp;quot; ayon kay Atty. Jesus Santos, tagapagsalita ni Arroyo. Hinimok ni Santos si Estrada na magbasa muna ng Konstitusyon bago ito magprisinta bilang kandidato sa pagka-pangulo kung magkakaroon ng snap election.</body>
<link>http://www.philstar.com/Article.aspx?articleId=331727&amp;publicationSubCategoryId=92</link>
</article>
<article>
<title>Dagdag buwis sa armas, bala</title>
<author></author>
<date>
<month>April</month>
<day>13</day>
<year>2006</year>
</date>
<body>Niluluto na sa Mababang Kapulungan ng Kongreso ang panukalang dagdag na buwis para sa armas, bala, paputok, pyrotechnics o firecrackers. Layunin ng House Bill 4335 na inihain ni Quezon Rep. Danilo Suarez na amyendahan ang Executive Order 256 na nagtatalaga sa sinisingil na buwis at iba pang fees sa armas, bala at kahalintulad na produkto. Sa ilalim ng panukala, ang gagawing pagtataas ng rates ay ibabatay sa talaan na ipapalabas ng Firearms and Explosive Division (FED) ng Philippine National Police(PNP) Civil Security Group na tinatayang nasa 100% increase. Layon din ng panukala na taasan ang ipapataw na administrative fines sa illegal ownership at iba pang paglabag. Sinabi ni Suarez na malaki ang maitutulong ng panukala para mapunan ang kinakailangang pondo para sa modernisasyon ng PNP. Sa huling pagdinig ng House committee on oversight, inimpormahan ni Police Supt. Arturo Cacdac ng FED na sa kasalukuyan ay mayroong 946,000 licensed firearms sa buong bansa. Sinabi nito na 300,000 dito ay pag-aari ng mga operatiba ng PNP, AFP at iba pang government agencies habang ang tinatayang 600,000 naman ay pag-aari ng pribadong sektor. Inihayag pa nito na pinapayagan ng PNP ang mga gunclub members na magkaroon ng hanggang 10 armas samantalang ang mga shooting athletes ay pinapayagang makapag-ari ng mahigit sa isang mahaba at maiksing baril. Ang linsensiya o permit ay nire-renew kada dalawang taon. (Malou Escudero)</body>
<link>http://www.philstar.com/Article.aspx?articleId=331731&amp;publicationSubCategoryId=92</link>
</article>
<article>
<title>Lomibao sali sa 19th Interpol Asian meet</title>
<author></author>
<date>
<month>April</month>
<day>13</day>
<year>2006</year>
</date>
<body>Dumalo si PNP Chief Director Gen. Arturo Lomibao sa 19th Interpol Asian Regional Conference sa Jakarta kasama ang 257 delegates mula sa 45 bansa. Ang 3-day conference agenda ay tatalakay sa pagsugpo sa terorismo, drugs, cybercrimes, corruption, counterfeiting ng travel documents at expansion ng Interpols databases sa forensics at stolen/lost travel documents. Kasama niya sa kumperensiya sina ret. Police Director Rolando Garcia, executive director ng Transnational Crime (PCTC)) at Director Rodolfo Tor, PNP Directorate for Plans. Binigyang-diin ni Indonesian President Dr. H. Susilo Bambang Yudhoyono ang papel ng kapulisan sa buong mundo bilang mga alagad ng pagbabago. Hindi anya lalakas ang isang bansa kung walang mahusay na militar at pulisya. &amp;quot;Our capability to fight the terrorists and the criminals is upgraded with every opportunity to learn from the experiences of police forces from other countries. More importantly, we are able to strenghten our joint initiatives,&amp;quot; sabi naman ni Lomibao. Nakatakda namang ilatag ni Garcia ang pagbaka ng Pilipinas laban sa human trafficking. (Joy Cantos)</body>
<link>http://www.philstar.com/Article.aspx?articleId=331733&amp;publicationSubCategoryId=92</link>
</article>
<article>
<title>Top grads ng LP, tumanggap ng regalo kay Congw. Villar</title>
<author></author>
<date>
<month>April</month>
<day>13</day>
<year>2006</year>
</date>
<body>Tatlumpung nangungunang estudyante mula sa mga eskwelahang elementarya hanggang kolehiyo ng Las Pi&amp;ntilde;as ang nakinabang sa cash incentive reward program ni House Committee on Higher and Technical Education Chairman Congw. Cynthia Villar. Nangunguna sa listahan ng mga student achievers ngayong taon sina Genalyn Villamucho, Rosalie Biason at Jeffrey Manansala na nagkamit ng pinakamataas na karangalan sa Dr. Filemon Aguilar Memorial College. Tumanggap ang bawat isa ng medalya at cash incentives mula kay Villar. Nagsimulang ipatupad ni Villar ang naturang papremyo anim na taon na ang nakaraan bilang personal na regalo sa mga estudyanteng nagpunyagi sa kanilang pag-aaral. &amp;quot;Konting insentibo lang yan pero alam ko na marami rin ang nagnanais na makatanggap nito. Kumbaga, pandagdag-inspirasyon sa mga batang mag-aaral,&amp;quot; pahayag ni Villar. Ang parangal ay kumikilala rin sa tagumpay ng bawat estudyante sa kanilang pag-aaral sa pamamagitan ng Sipag at Tiyaga. Isinusulong din ni Congw. Villar ang pagkakaroon ng Science High School sa Las Pi&amp;ntilde;as para sa kapakanan ng mga kapuspalad ngunit matatalinong mag-aaral sa kanyang distrito. (Malou Escudero)</body>
<link>http://www.philstar.com/Article.aspx?articleId=331734&amp;publicationSubCategoryId=92</link>
</article>
<article>
<title>Presyo ng bilihin babantayan</title>
<author></author>
<date>
<month>April</month>
<day>13</day>
<year>2006</year>
</date>
<body>Upang masigurong tama ang presyo ng mga bilihin sa mga palengke ng lungsod, inatasan kahapon ni Caloocan City Mayor Enrico &amp;quot;Recom&amp;quot; Echiverri ang Market Division na magsagawa ng pagbabantay sa mga pamilihan. Sinabi ni Echiverri na nakatanggap siya ng ulat na dumodoble na umano ang presyo ng mga paninda sa ilang pamilihan sa Kalakhang Maynila, partikular na ang mga isda at gulay, dahil na rin sa mas mataas na pangangailangan ng mga tao rito sa ganitong pagkakataon. Sinabi niyang sa panahon ng Mahal na Araw ay hindi kumakain ng karne ng baboy at manok ang mga mamamayan bilang bahagi ng kanilang pagtitika at pagsasakripisyo sa paggunita sa paghihirap ni Hesukristo. Idinagdag pa inaasahan ring sasamantalahin ng ibang manininda ang nakaraang pagtaas ng presyo ng mga produktong petrolyo. Sinabi pa na maari ring gamitin ng mga mapagsamantalang negosyante ang kasalukuyang sitwasyong pulitikal ng bansa. Binigyang direktiba rin ni Echiverri ang Market Division na suriin ang mga price tags ng mga paninda upang masigurong ang mga nakalagay dito ay ang tunay na halaga ng produkto. Ipinaliwanag nito na ang mga residente ang direktang naapektuhan ng mga pagsasamantala ng iilang negosyante. Siniguro rin nito na sinisikap ng lokal na pamahalaan na ipatupad ang lahat ng batas na pumuprotekta sa mga mamimili.</body>
<link>http://www.philstar.com/Article.aspx?articleId=331735&amp;publicationSubCategoryId=92</link>
</article>
<article>
<title>GMA pro-criminal</title>
<author></author>
<date>
<month>April</month>
<day>17</day>
<year>2006</year>
</date>
<body>Tinawag na kakampi ng mga kriminal si Pangulong Arroyo ng mga grupong kontra sa krimen matapos nitong babaan sa life imprisonment ang hatol na bitay sa mga death convicts. Ayon kay Teresita Ang See, presidente ng Citizens Action Against Crime (CAAC) Movement for Restoration of Peace and Order, na-shock ang kanilang grupo sa idineklarang &amp;quot;commutation&amp;quot; ng death sentence ni Pangulong Arroyo bilang pagpapatawad sa lahat ng mga convicts na nasa death row sa bansa. Sinabi ni Ang See na dahil sa desisyong ito ng Pangulo ay hindi na matatakot ang mga kriminal na gumawa ng kasamaan dahil malilibre na sila sa bitay. Ang pagpapatawad sa mga pusakal na kriminal na umaabot sa 1,280 at nasa &amp;quot;death row&amp;quot; ay inihayag ng Pangulo sa kanyang Easter Sunday message sa sambayanang Pilipino kahapon kung saan sa halip na kamatayan ay habambuhay na pagkabilanggo na lamang ang ipaparusa sa mga ito. &amp;quot;We victims of kidnap-for-ransom gangs are dismayed, shocked and saddened by President Arroyos announcement commuting all death penalty sentences to life imprisonment,&amp;quot; ani See. Ayon pa kay Ang See, sa kaso na lang ng 23 KFR death convicts na ang mga biktima ay Fil-Chinese ay hindi mabibigyan ng hustisya ang sinapit ng kanilang mga biktima. &amp;quot;While the President gave hardened criminals a reprieve as political gesture this Easter Sunday, she has not given any consideration at all to victims of terrorism, kidnapping, murder, carjacking, drug pushing and other heinous crimes,&amp;quot; dagdag pa ni Ang See. Kinondena rin ni Volunteers Against Crime and Corruption (VACC) chairman Dante Jimenez ang desisyon ng Pangulo dahil higit na mamamayagpag ang mga pusakal na kriminal na gumagawa ng karumal-dumal na krimen dahil kahit na mahuli at maaresto sila ng mga awtoridad ay wala na ang kinatatakutan nilang parusang bitay. Samantala, ikinatuwa naman ni Senate Minority Leader Aquilino Pimentel Jr. ang naging desisyon ni Pangulong Arroyo na ibaba sa life sentence ang parusa ng nasa death row subalit nanawagan ito na dapat ay tuluyang alisin na ang Death Penalty Law. Aniya, tao rin naman ang ating mga hukom na puwedeng magkamali sa kanilang desisyon lalo na ang mga hinatulan nito ng parusang kamatayan sa akusasyong nakagawa sila ng karumal-dumal na krimen. Wika pa ni Pimentel, maraming menor-de-edad din ang nahatulan ng parusang kamatayan at kung hindi natin ibabasura ang parusang ito ay mawawalan na ng pagkakataon ang mga ito na magbago upang maging kapaki-pakinabang na mamamayan sa sandaling makabalik sila sa ating lipunan. Iginiit pa ng mambabatas, ang maraming bansa partikular sa Europa ang ibinasura na ang death penalty law kaya makakabuti kung susunod na tayo sa mga bansang ito upang tuluyang ibasura ang parusang kamatayan. (Joy Cantos At Rudy Andal)</body>
<link>http://www.philstar.com/Article.aspx?articleId=331896&amp;publicationSubCategoryId=92</link>
</article>
<article>
<title>Oposisyon mag-iikot na vs Chacha</title>
<author></author>
<date>
<month>April</month>
<day>17</day>
<year>2006</year>
</date>
<body>Tapos na ang Semana Santa kaya simula sa araw na ito ay tuloy na naman ang pagbatikos ng oposisyon sa liderato ni Pangulong Arroyo lalo na ang Charter Change at inilunsad nitong signature campaign para sa Peoples Initiative. Ayon kay Senate Majority Leader Francis Pangilinan, mag-iikot ang mga miyembro ng Liberal Party simula sa araw na ito habang naka-recess ang Kongreso upang ipaliwanag sa taumbayan ang magiging epekto ng Cha-cha na isinusulong ng administrasyon. Magsisimula ding mag-ikot ang oposisyon sa pangunguna ni Senate Minority Leader Aquilino Pimentel Jr. upang isulong ang Gloria resign movement at panawagan na magdaos ng isang snap elections. Ayon kay Sen. Pimentel, hindi magsasama-sama ang oposisyon sa kanilang pag-iikot upang mas maraming lugar ang kanilang mapuntahan para isulong ang pagbibitiw ni Mrs. Arroyo kasabay ang panawagan para sa snap elections. Kabilang sa grupo ni Pimentel sa Gloria resign movement sina Senate President Franklin Drilon, Sens. Loi Estrada, Jinggoy Estrada, Jamby Madrigal at Panfilo Lacson. Sinabi naman ni Sen. Mar Roxas, executive vice-president ng LP, ang kanilang partido ay mag-iikot sa ibat ibang lugar sa bansa para ipaliwanag sa publiko na hindi ang pag-amyenda sa Konstitusyon ang sagot sa nararanasang kahirapan ng taumbayan. (Rudy Andal)</body>
<link>http://www.philstar.com/Article.aspx?articleId=331897&amp;publicationSubCategoryId=92</link>
</article>
<article>
<title>Pamumulitika, propaganda tigilan na!</title>
<author></author>
<date>
<month>April</month>
<day>17</day>
<year>2006</year>
</date>
<body>Hinamon ng mga kongresistang kaalyado ni Pangulong Arroyo ang hanay ng oposisyon na harapin at malugod na tanggapin ang Pasko ng Pagkabuhay sa pamamagitan ng pagsasantabi sa pamumulitika at propaganda. Sa pinagsamang pahayag, sinabi nina Ilocos Sur Rep. Salacnib Baterina at Isabela Rep. Edwin Uy na nakakalimutan na ng oposisyon, partikular na ang mga inihalal, ang kanilang tungkuling paglingkuran ang mamamayan at hindi ang pagpapakalat ng mga maling ideya, tulad ng snap election at ang mga paninira sa pamamagitan ng pagsasagawa ng imbestigasyon sa Kongreso. Anila, taliwas sa Konstitusyon at sa kahilingan ng milyung-milyong Pilipinong bumoto kay Presidente Arroyo ang panawagang snap election. Sinabi pa ni Baterina at Uy na walang basehan ang mungkahing snap election dahil babagal lamang ang kaunlaran ng bansa at hindi rin naman ang oposisyon ang makikinabang sakaling magkaroon ng bakante sa puwesto ng Punong Tagapagpaganap, kundi ang bise presidente ng bansa. Anila, dapat gamitin ng oposisyon ang kanilang panahon sa mga makabuluhang bagay at hindi ang pagsasayang ng laway at oras sa mga walang patutunguhang panukala. Kabilang sa dapat pagtuunan ng pansin ng oposisyon ay ang pagpapatibay sa 2006 national budget para matustusan ang 10-point agenda ni Pangulong Arroyo. (Malou Escudero)</body>
<link>http://www.philstar.com/Article.aspx?articleId=331905&amp;publicationSubCategoryId=92</link>
</article>
<article>
<title>Wag kaming madaliin sa 06 budget  Drilon</title>
<author></author>
<date>
<month>April</month>
<day>17</day>
<year>2006</year>
</date>
<body>Iginiit kahapon ni Senate President Franklin Drilon sa Malaca&amp;ntilde;ang na huwag silang gipitin sa pagpasa sa panukalang 2006 national budget na isinumite lamang ng Kamara sa Senado isang araw bago mag-recess ang Kongreso noong nakaraang linggo. Ayon kay Sen. Drilon, batid naman ng taumbayan na hindi ang Senado ang nagiging dahilan ng pagkabigong magkaroon ng bagong budget ang gobyerno kundi ang Kamara ang umipit ng halos 8 buwan. Anya, kung inaprubahan lamang ng House ang budget noong Nobyembre ay tapos na sana ito ng December 2005 subalit mayroon na lamang silang hanggang June 9 para ito ay mapagtibay. Aniya, mangangailangan ng &amp;quot;Herculean effort&amp;quot; ang Senado upang mabilisang marebisa at maipasa ang ang P1.053 trilyong budget. &amp;quot;But how can we do that when the Senate is being given only a short period to examine the budget? If Congress fails to pass a budget for 2006, thus automatically reenacting the old budget, the administration would benefit as it would have a huge discretion to dispose a trillion pesos. If Congress also passes the 2006 budget, but without careful and responsible scrutiny, then the administration would be given actually a blank check to dispose of public funds without participation of the Congress, as a whole, especially the Senate,&amp;quot; ani Drilon. (Rudy Andal)</body>
<link>http://www.philstar.com/Article.aspx?articleId=331915&amp;publicationSubCategoryId=92</link>
</article>
<article>
<title>Erap wish pinayagan ng korte</title>
<author></author>
<date>
<month>April</month>
<day>18</day>
<year>2006</year>
</date>
<body>Pinayagan kahapon ng Sandiganbayan Special Division ang kahilingan ni dating Pangulong Erap Estrada na makadalo sa misa sa kanyang ika-69 kaarawan bukas bago siya dumalo sa pagdinig ng kanyang plunder case. Sa 2-pahinang desisyon, pinayagan ng anti-graft court si Estrada na makadalo sa misa para sa kanyang ika-69 na kaarawan bukas na gaganapin sa St. Peters church sa Commonwealth Ave., Quezon City. &amp;quot;Considering that the instant motion is not opposed by both the prosecution and the Philippine National Police (PNP), the court hereby grants the said motion,&amp;quot; nakasaad pa sa desisyon ng korte. Ipinag-utos pa ng hukuman na agad bumalik sa Sandiganbayan si Erap matapos ang misa para ipagpatuloy ang kanyang testimonya sa korte kaugnay ng kanyang plunder case. Inatasan naman ng korte ang PNP na makipag-coordinate kay Sandiganbayan chief sheriff Ed Urieta para sa ibibigay na seguridad kay Erap sa pagsisimba nito. Magugunita na may 2 linggo na ang nakakaraan ng payagan din ng korte si Erap na magsimba sa St. Peters church bago ito dumalo sa pagdinig ng kanyang kaso. (Malou Escudero)</body>
<link>http://www.philstar.com/Article.aspx?articleId=332046&amp;publicationSubCategoryId=92</link>
</article>
<article>
<title>PDSP kinampihan si GMA sa anti-death penalty stand</title>
<author></author>
<date>
<month>April</month>
<day>18</day>
<year>2006</year>
</date>
<body>Sinuportahan ng grupong demokratiko-sosyalista sa bansa ang naging desisyon ni Pangulong Gloria-Macapagal Arroyo kaugnay sa gagawing life sentence sa mga napatawan na ng parusang bitay. Ayon kay Fr. Romeo Intengan, isa sa mga bumuo ng Partido Demokratiko-Sosyalista sa Pilipinas (PDSP), sa naging desisyong ito ng Pangulo ay maaari na rin umanong ihanay ang Pilipinas sa mga bansang nag-abolish ng parusang bitay bilang capital punishment. Dahil umano sa mabagal na justice system sa bansa at karamihan sa mga naakusahan ay pawang mahihirap, marami umanong inosente ang nauuwi sa parusang kamatayan. Bagama't nakikiramay ang grupo sa mga pamilya at kaibigan ng mga naging biktima ng karumal-dumal na krimen at marami rin ang tutol sa naging desisyon ng Pangulo, naninindigan pa rin ang grupo na hindi masusugpo ng parusang kamatayan ang krimen. Samantala, hinamon ni House Minority Leader Francis Escudero si PGMA na utusan ang kanyang mga kaalyado sa Kamara na tuluyan nang ibasura ang Death Penalty Law. Naniniwala naman si House Majority leader Prospero Nograles na dapat manatili ang parusang bitay para sa mga kriminal na sangkot sa pagtutulak ng illegal na droga. Sinabi naman ni Justice Sec. Raul Gozales, sakaling mahatulan ng bitay si Erap sa kasong plunder nito ay masasakop siya ng ginawang desisyon ni PGMA kung saan ibinababa sa life sentence ang nahatulan ng bitay. Umaasa din si CBCP president Archbishop Angel Lagdameo na tuluyang ibabasura na ang death penalty law matapos iatras ni PGMA ang pagpapatupad nito. (Doris Franche/Malou Escudero/Ellen Fernando/Gemma Garcia)</body>
<link>http://www.philstar.com/Article.aspx?articleId=332055&amp;publicationSubCategoryId=92</link>
</article>
<article>
<title>Militar di kuntento sa Mayuga report  Biazon</title>
<author></author>
<date>
<month>April</month>
<day>18</day>
<year>2006</year>
</date>
<body>Naniniwala si Sen. Rodolfo Biazon na hindi kuntento ang mga elemento ng Armed Forces of the Philippines (AFP) partikular na mula sa Philippine Marines sa resulta ng Mayuga report na inilabas noong nakaraang Linggo. Hiniling din ni Sen. Biazon, chairman ng senate committee on national defense, sa pamunuan ng AFP na bigyan siya ng kopya ng Mayuga report partikular na ang mga pangalan ng mga testigo dahil na rin sa pagkakatanggap niya ng impormasyon na hindi naman sila kinunan ng pahayag. Inabswelto ng ulat ni Vice Admiral Mateo Mayuga ang apat na heneral na sangkot sa Hello Garci tape, pero inerekomenda nito na imbestigahan ang dalawang Colonel ng AFP. Ayon kay Biazon, interesado siya na makakuha ng kopya nito dahil maraming testigo ang nag-text sa kanya na ginamit lang ang kanilang pangalan at hindi naman sila nakuhanan ng pahayag ni Mayuga, noong ito pa ang Inspector General ng AFP. Sinabi pa nito, na iimbestigahan ng kanyang komite ang Mayuga report dahil naniniwala siya na hangga't hindi nalilinawan ang naturang ulat ay patuloy ang pagkakawatak-watak ng AFP. Samantala, handa naman ang AFP na ipagtanggol ang Mayuga report kung saan ay inabswelto ang apat na heneral na nadawit ang mga pangalan sa umanoy dayaan noong nakaraang eleksyon. Sinabi ni Press Secretary Ignacio Bunye, hindi natatakot ang Palasyo sa bantang imbestigasyon ng Senado hinggil sa Mayuga report dahil kayang depensahan ng AFP ang nasabing ulat. (Rudy Andal/Lilia Tolentino)</body>
<link>http://www.philstar.com/Article.aspx?articleId=332060&amp;publicationSubCategoryId=92</link>
</article>
<article>
<title>Anti-Cha cha drive magsisimula sa Metro</title>
<author></author>
<date>
<month>April</month>
<day>18</day>
<year>2006</year>
</date>
<body>Magpupulong ngayon ang mga senador na mangangampanya laban sa isinusulong na Charter change ng Arroyo government upang itakda ang mga lugar na kanilang pupuntahan para ipaliwanag sa taumbayan ang masamang epekto ng pag-amyenda sa Saling Batas. Ayon kay Senate Majority Leader Francis Pangilinan, kabilang sa inaasahang dadalo sa kanilang pagpupulong ngayon ay sina Senate President Franklin Drilon, Senate Minority Leader Aquilino Pimentel Jr, Sen. Serge Osmena at Sen. Panfilo Lacson. Hinihintay naman nila ang kumpirmasyon nina Sen. Jamby Madrigal, Sen. Jinggoy Estrada, Sen. Loi Estrada at Sen. Richard Gordon. Sinabi ni Sen. Pangilinan, posibleng magsimula ang kanilang kampanya laban sa Cha-cha na pangungunahan ng mga miyembro ng Liberal Party at iba pang opposition political parties sa Metro Manila. Wika pa ni Pangilinan, gaya ng mungkahi ni Sen. Pimentel, maghihiwa-hiwalay sila ng pangangampanya upang maraming lugar sa bansa ang kanilang mapaliwanagan laban sa Cha-cha. Ipinaliwanag pa ng mambabatas, layunin nilang maipaliwanag ang &amp;quot;ill effect&amp;quot; ng Cha-cha hanggang sa grassroot level kaya dapat ay hiwa-hiwalay sila ng lugar na kanilang pupuntahan upang malibot at maipaliwanag sa taumbayan ang paglaban sa pag-amyenda sa Konstitusyon. Napag-alaman sa source, posibleng sina Sen. Pangilinan at Sen. Estrada ang mangampanya sa Luzon habang sina Sen. Drilon, Sen. Osme&amp;ntilde;a at Sen. Roxas ang mangampanya naman sa Visayas, habang si Sen. Jamby Madrigal sa Bicol at si Sen. Pimentel naman sa Mindanao. Maliban kina Pangilinan, Gordon at Roxas, isinusulong naman nina Drilon, Pimentel, Estrada at Madrigal ang panawagan para magbitiw sa puwesto sina Pangulong Arroyo at Vice-President Noli de Castro kasabay ang panawagan para magdaos ng snap elections. (Rudy Andal)</body>
<link>http://www.philstar.com/Article.aspx?articleId=332064&amp;publicationSubCategoryId=92</link>
</article>
<article>
<title>4 kidnaper hinatulan ng bitay</title>
<author></author>
<date>
<month>April</month>
<day>18</day>
<year>2006</year>
</date>
<body>Apat mula sa siyam na akusado sa pagkidnap sa isang Fil-Chinese na babae ang hinatulan ng bitay ng Manila-Regional Trial Court. Sa desisyon ni Judge Myrna Garcia-Fernandez ng Manila-RTC branch 18, ang hinatulan ng death penalty ay sina Ramon Arando, Pelagio Tamayo, Eduardo Saromines at Antonio Bihag. Pinagbabayad din ng korte ang mga akusado ng halagang P79,000 dahil hindi nare-cover ang ransom money na ibinayad ng pamilya ng biktimang si Jocelyn Sy. Pinawalang-sala naman dahil sa kawalan ng sapat na ebidensiya ang mga akusadong sina Christopher Alibis, Ronnie Magtibay, Benhur Anastacio at Novelo Anastacio habang ibinasura naman ang kaso laban sa akusadong si Felipe Anastacio dahil nasawi ito habang dinidinig ang kaso. Sa record ng korte, dinukot ng mga akusado ang biktima noong 1997 na malapit sa isang tindahan sa Quiapo, Maynila. (Ellen Fernando/Grace Garcia)</body>
<link>http://www.philstar.com/Article.aspx?articleId=332071&amp;publicationSubCategoryId=92</link>
</article>
<article>
<title>Preliminary investigation ipinatitigil ng Batasan 5</title>
<author></author>
<date>
<month>April</month>
<day>18</day>
<year>2006</year>
</date>
<body>Pormal nang inihain kahapon ng Batasan 5 kabilang si Anakpawis Rep.Crispin Beltran ang kanilang petition for certiorari na naglalayong hilingin sa Supreme Court na utusan ang Department of Justice na itigil ang pagsasagawa ng preliminary investigation sa kanilang kaso. Sa kanilang petisyon na humihiling din ng temporary restraining order, sinabi ng mga kongresista sa pamamagitan ng kanilang abogadong si Atty. Romeo Capulong na umabuso ang DoJ sa kanilang discretion sa kaso. Ayon kay Capulong, ang ginamit ng DoJ panel sa kanilang imbestigasyon ay pawang recycled printed materials bilang ebidensiya. Ikinatuwiran pa ni Capulong na hindi na magiging parehas ang tingin ng DoJ sa kaso dahil ipinupursige na ang kaso ni Beltran sa korte habang isinasagawa naman ang preliminary investigation laban kina Reps. Satur Ocampo, Teodoro Casi&amp;ntilde;o, Joel Virador, Rafael Mariano, at Rep. Liza Maza. Sinabi ni Capulong na maliwanag na nakapagpasya na ang DoJ na sapat ang mga alegasyon laban kay Beltran para sampahan ito ng rebelyon na inihain sa Makati RTC kaya bias na rin aniya ang tingin ng panel sa Batasan 5. (Malou Escudero/Ellen Fernando)</body>
<link>http://www.philstar.com/Article.aspx?articleId=332074&amp;publicationSubCategoryId=92</link>
</article>
<article>
<title>GMA redi sa buwag-bitay</title>
<author></author>
<date>
<month>April</month>
<day>19</day>
<year>2006</year>
</date>
<body>Handa na si Pangulong Arroyo para sertipikahang urgent bill ang panukalang batas na bubuwag sa parusang bitay. Ayon kay Press Secretary Ignacio Bunye, ang pagsasampa ng panukalang lulusaw sa death penalty ang siyang maghuhudyat para magkaroon na ng debate sa Kongreso tungkol sa isyu. Muling tiniyak ng Palasyo na wala isa man sa mahigit 1,000 death convicts ang masasalang sa lethal injection habang nakaupo si Pangulong Arroyo hanggang 2010. Sinabi pa ni Bunye, na ang ginawang desisyon ng Pangulo na i-commute sa life sentence ang parusang kamatayan ay naaayon lang sa pinaiiral niyang &amp;quot;Christian values&amp;quot; at hindi naman ito pagsaklaw sa kapangyarihan ng lehislatura at hudikatura. Sinabi pa ni Bunye na ang pasya ng Pangulo ay walang kinalaman sa pulitika kundi isang moral issue kaugnay ng kanyang simulain na ang buhay ng isang tao ay kaloob ng Panginoon at hindi ito dapat alisin sa kanya sa pamamagitan ng parusang kamatayan. Samantala, nangangamba naman si Cebu Rep. Antonio Cuenco na magsusulputang parang kabute ang mga shabu laboratories na walang takot na itatayo ng mga foreign nationals sa Pilipinas dahil sa pagsasantabi ng parusang bitay. Ayon kay Rep. Cuenco, maling senyales ang ipinararating ng kontrobersiyal na pagpapababa ng sentensiya ng mga bilanggong nakahanay sa death row. (Lilia Tolentino at may ulat ni Malou Escudero)</body>
<link>http://www.philstar.com/Article.aspx?articleId=332196&amp;publicationSubCategoryId=92</link>
</article>
<article>
<title>Wag ilagay sa kamay ang batas</title>
<author></author>
<date>
<month>April</month>
<day>19</day>
<year>2006</year>
</date>
<body>Nanawagan si Eastern Samar Rep. Marcelino Libanan sa mga kamag-anak ng mga biktima ng krimen na huwag idaan sa kamay ang batas sa hangaring makakuha ng katarungan. Sinabi ni Rep. Libanan na walang katarungang makakamit ang mga biktima kung gagawin nila ang kanilang binabalak na umarkila ng mga upahang mamamatay-tao upang tapusin na ang buhay ng mga death convict sa loob ng New Bilibid Prison. Ang pahayag ay kasunod ng pangambang kumuha ng hired killers ang mga biktima para makuha ang hustisya. Ipinagdiinan pa ni Libanan na naibigay na ng hukuman ang kinakailangang hustisya sa mga biktima matapos na hatulan ang kaso, kung kayat hindi na ito maari pang mabago ni Pangulong Arroyo sa kanyang posisyon na pansamantalang itigil ang pagpataw ng kamatayan. &amp;quot;Mananatili ang pagpapataw ng parusang kamatayan ng hukuman, depende sa bigat ng kaso. Ang mawawala lamang ay hindi maipapatupad ito sa loob ng termino ni Pangulong Arroyo,&amp;quot; ani Libanan. (Malou Escudero)</body>
<link>http://www.philstar.com/Article.aspx?articleId=332202&amp;publicationSubCategoryId=92</link>
</article>
<article>
<title>Habambuhay na kulong mas mabigat kaysa bitay</title>
<author></author>
<date>
<month>April</month>
<day>19</day>
<year>2006</year>
</date>
<body>Mas gugustuhin pa aniya ng isang bilanggo na nasentensiyahan ng habambuhay na pagkabilanggo na bitayin na lamang ito kaysa sa mabulok sa loob ng kulungan at maghirap ng matagal. Ayon kay Caloocan Rep. Luis &amp;quot;Baby&amp;quot; Asistio na nabilanggo ng 13 taon sa National Bilibid Prison, mas &amp;quot;mabigat&amp;quot; na parusa ang habambuhay na pagkakakulong kaysa sa parusang kamatayan. &amp;quot;Kung bibitayin ka eh di tapos na lahat ang problema,&amp;quot; ani Asistio. Nakulong si Asistio dahil sa mga krimen na ginawa niya noong miyembro pa siya ng sindikatong &amp;quot;Big Four&amp;quot; sa Maynila pero nakalaya matapos mabigyan ng pardon noong panahon ni Pangulong Marcos. (Malou Escudero)</body>
<link>http://www.philstar.com/Article.aspx?articleId=332211&amp;publicationSubCategoryId=92</link>
</article>
<article>
<title>Pinoy naniniwalang nandaya si GMA  IBON</title>
<author></author>
<date>
<month>April</month>
<day>19</day>
<year>2006</year>
</date>
<body>Tumaas ang bilang ng mga Pilipino na naniniwalang nandaya si Pangulong Arroyo sa 2004 elections. Sa latest survey ng IBON Foundation kahapon, umaabot sa 75 porsyento sa kabuuang 1,416 respondents ang naniniwala sa alegasyong corrupt at nandaya si GMA noong 2004 presidential election, sa survey na ginawa mula Marso 16-25 ng taong ito. Ang panibagong survey na inilabas ng IBON ay tumaas ng 8% mula sa 67% noong Enero ng magkomisyon din sila ng kaparehas na pagtatanong. Sinabi ni Antonio Tujan, research director ng IBON, na ang pagtaas ng perception ay resulta ng anyay pagtanggi ng pamahalaan na mai-release ang Mayuga report na nagsasangkot sa ilang military generals sa naging iregularidad ng nagdaang halalan. (Angie dela Cruz/Edwin Balasa)</body>
<link>http://www.philstar.com/Article.aspx?articleId=332214&amp;publicationSubCategoryId=92</link>
</article>
<article>
<title>Pinoy mahina sa Ingles  SWS</title>
<author></author>
<date>
<month>April</month>
<day>19</day>
<year>2006</year>
</date>
<body>Bumaba ng 12 porsiyento ang bilang ng mga Pilipinong nakakaintindi ng wikang Ingles sa katatapos na survey ng Social Weather Station (SWS) kahapon. Mula sa 77% noong taong 2000 ay naging 65% na lamang sa mga Pinoy ang nakakaintindi ng salitang Ingles. Sa survey na isinagawa mula Marso 8-14, 2006 sa may 1,200 respondents sa buong bansa, 68% ang kayang makapagbasa sa Ingles mula 76% noong 2000; 48% ang kayang magsulat ng Ingles, mula sa 61%; 32% ang kayang magsalita sa wikang Ingles mula sa 54% at 27% ang nakapag-iisip sa Ingles mula sa 44%. Ipinagbabawal ng Department of Education ang pagsasalita ng &amp;quot;taglish&amp;quot; sa mga silid-aralan at hinihikayat na diretsong English ang gamitin ng mga mag-aaral maging ng mga guro. Layunin din ng DepEd na maihatid ang mensaheng &amp;quot;English is cool&amp;quot; na ang salitang English ay para sa lahat at hindi lang para sa mayayaman. (Edwin Balasa)</body>
<link>http://www.philstar.com/Article.aspx?articleId=332219&amp;publicationSubCategoryId=92</link>
</article>
<article>
<title>Erap laglag sa snap poll</title>
<author></author>
<date>
<month>April</month>
<day>19</day>
<year>2006</year>
</date>
<body>Disqualified na umano si dating Pangulong Estrada na tumakbo sa snap election na umanoy pilit na isinusulong ng kampo nito. Ito ang tinuran ni Atty. Jess Santos, spokesman ni First Gentleman Mike Arroyo bilang reaksyon sa pahayag naman ng spokesman ni Erap na si Didagen Dilangalen na tatalunin daw ng dating lider si Pangulong Arroyo. &amp;quot;Masyado naman yatang niloloko si dating Pangulong Estrada ng kanyang tagapagsalita,&amp;quot; ani Santos. Ayon pa kay Santos, mahiwaga ang pamimilit ni Dilangalen sa snap election sa kabila ng paglilimita ng Konstitusyon sa pangulo ng bansa sa isang termino lamang. Pinuna ng abogado na sa ilalim ng Article 7, Section 4 ng Konstitusyon, ang isang naging Pangulo ay hindi na maaari pang muling mahalal.</body>
<link>http://www.philstar.com/Article.aspx?articleId=332221&amp;publicationSubCategoryId=92</link>
</article>
<article>
<title>DARE foundation off-limits na sa DAR compound</title>
<author></author>
<date>
<month>April</month>
<day>19</day>
<year>2006</year>
</date>
<body>Pinaboran ni Agrarian Reform Nasser Pangandaman ang pagpapatupad ng ejection order o ang pagbabawal sa DAR Employees DARE Foundation na gamitin ang kanilang dating opisina bilang isang pribadong tanggapan sa anumang transaksyon sa Quezon City. Sa isang pahinang sulat ni Pangandaman, ibinasura nito ang apela ni Violeta Bonilla, chairperson at Presidente ng DAR Employees Foundation Inc., sa kautusan ni dating Undersecretary Ame Ang na nagbabawal sa naturang foundation na gamitin ang kanilang opisina sa loob ng bakuran ng DAR. Noong Marso 1, 2006 ay ipinasara sa opisina ng foundation matapos okupahin ang pasilidad ng gobyerno pabor sa pribadong transaksiyon sa loob ng walong buwan ng walang binabayarang ilaw, tubig, furniture at iba pang office equipments. Sinabi ni Pangandaman na kinikilala ng ahensiya at naiintindihan ang hangarin ng foundation, subalit hindi pinapayagan ng batas para gamitin ang public property sa kapakanan ng kanilang negosyo. (Angie dela Cruz)</body>
<link>http://www.philstar.com/Article.aspx?articleId=332224&amp;publicationSubCategoryId=92</link>
</article>
<article>
<title>ECTPL aprub sa transport groups</title>
<author></author>
<date>
<month>April</month>
<day>19</day>
<year>2006</year>
</date>
<body>Kapit-bisig na sinuportahan ng malalaking transport groups ang Enchanced Compulsary Third Party Liability Program (ECTPL) na siyang sagot sa pagkuha ng agarang claims at iba pang benepisyo para sa mga pampasaherong sasakyan. Kamakailan ay pormal nang naumpisahan ang implementasyon ng naturang programa na layuning mawalis ang mga peke at &amp;quot;fly-by-night&amp;quot; insurance companies at mabigyan ng dagdag na benepisyo ang mga pasahero at public transport sector sa pamamagitan ng Philippine Accident Managers, Inc. (PAMI) at Universal Transport Solutions, Inc. (Unitrans). Naisagawa ang naturang programa dulot na rin ng mga reklamo sa Land Transportation Office (LTO), Land Transportation Franchising and Regulatory Board (LTFRB) at Insurance Commission ng ibat ibang transport sector tulad ng Fejodap, Acto, Altodap, Pjoda at Piston hinggil sa mabagal na pagkakaloob ng claims at iba pang benepisyo sa mga pasahero na nasangkot sa aksidente at mga motorista. &amp;quot;The enhanced ECTPL is an All Risk, No Fault Insurance which guarantees payment to accident victims within 5 working days. This is made possible because of the combined resources of the groups of insurance companies which have allocated a sizeable amount of reserves that can easily cover insurance obligations even under extraordinary circumstances such as force majeure and terrorist acts,&amp;quot; sabi ni Eduardo Atayde, board chairman ng Pami. (Angie dela Cruz)</body>
<link>http://www.philstar.com/Article.aspx?articleId=332225&amp;publicationSubCategoryId=92</link>
</article>
<article>
<title>Buwag-bitay kasado na!</title>
<author></author>
<date>
<month>April</month>
<day>20</day>
<year>2006</year>
</date>
<body>Pormal nang sinertipikahan ni Pangulong Arroyo bilang isang urgent bill ang panukalang batas para buwagin ang parusang bitay. Sa pahayag ng Pangulo sa selebrasyon kahapon ng 61st birthday ni Press Secretary Ignacio Bunye, inanunsiyo nito na pinirmahan na niya ang isang transmittal letter para sa Kamara at Senado na humihiling sa mga mambabatas na madaliin na ang paglusaw sa death penalty. Naniniwala ang Pangulo na makakalusot sa dalawang kapulungan ng Kongreso ang bill na ito sa kabila ng pagtutol dito ng oposisyon. Dahil dito, inaasahang isasalang na sa Kongreso ang House Bill 4826, ang panukalang batas na lulusaw sa death penalty, na akda ni Bicol Rep. Edcel Lagman para masimulan na ang debate sa merito nito. Idinahilan ni Rep. Lagman sa kanyang bill na anti-poor ang death penalty dahil hindi nakakakuha ng magagaling na abogado ang mahihirap. Hindi rin anya puwedeng ibalik ang buhay ng nabitay at puwede rin namang magkamali ang hatol ng hukom. Ayon pa kay Lagman, hindi naging detterent sa crimes ang parusang bitay. (Lilia Tolentino)</body>
<link>http://www.philstar.com/Article.aspx?articleId=332368&amp;publicationSubCategoryId=92</link>
</article>
<article>
<title>National ID System constitutional  SC</title>
<author></author>
<date>
<month>April</month>
<day>20</day>
<year>2006</year>
</date>
<body>Idineklara kahapon ng Korte Suprema na legal ang Executive Order 420 o ang United Multi-purpose ID system ni Pangulong Arroyo. Sa 24-pahinang desisyon ng SC, hindi umabuso sa kapangyarihan ang sangay ng Ehekutibo ng ipalabas nito ang EO 420 at hindi rin panghihimasok sa lehislatura ang ginawa ng Malaca&amp;ntilde;ang sa pagpapalabas ng naturang kautusan. Ipinaliwang pa ng SC na hindi rin maituturing na panghihimasok sa pribadong buhay ng mga mamamayan ang national ID system dahil boluntaryo naman umano ang pagkuha nito at hindi sapilitan. Bunga nito. maaari nang ipatupad ng gobyerno ang national ID system subalit hindi umano ito dapat na ipilit sa kahit na sinuman. Magugunita na naghain ng petition sa SC ang ilang partylist group sa pangunguna ng Batasan 5 upang ipawalang-saysay ang kautusan ni Pangulong Arroyo. Ikinatuwiran ng grupo na gagamitin lamang ng gobyerno ang ID system sa mga kalaban nito sa pulitika upang makapaniktik ang mga nasa pamahalaan. Isa rin umanong panghihimasok sa privacy ng mga mamamayan ang ID system dahil nakapaloob dito ang lahat ng detalye ng pagkatao ng isang indibidwal kabilang na ang mga ari-arian nito. (Grace dela Cruz)</body>
<link>http://www.philstar.com/Article.aspx?articleId=332375&amp;publicationSubCategoryId=92</link>
</article>
<article>
<title>Lingguhang oil price hike</title>
<author></author>
<date>
<month>April</month>
<day>20</day>
<year>2006</year>
</date>
<body>Isa na namang malaking pahirap sa taumbayan ang posibleng maranasan matapos na magbanta ang mga kompanya ng langis ng lingguhang oil price hike sa presyo ng petrolyo. Ayon sa pamunuan ng Department of Energy (DOE) ang panibagong serye ng oil price hike ay matapos na pumalo sa $71.35 kada bariles serye ang presyo nito sa pandaigdigang pamilihan. Ang nasabing pagtaas ay dahilan ng tensyong namumuo matapos na bigyan ng sanction ng United Nations (UN) ang bansang Iran na isa sa major supplier ng produktong petrolyo sa bansa dahil sa nuclear enhancement program nito. Sinabi naman ni Roberto Kanapi, tagapagsalita ng Pilipinas Shell Petroleum Corp., walang ibang magagawa ang mga oil companies kundi ang magtaas ng kanilang singil upang makarekober sa halaga na itinaas ng petrolyo sa pandaigdigang merkado. Sa ngayon ay hindi pa nila masasabi kung magkano at kailan sisimulan ang pagdaragdag ng presyo ng kanilang produktong petrolyo. Samantala sinabi naman ni Malou Espina, spokeswoman ng Total Philippines, na kahit na ang ilang mga kumpanya ng langis na gumagamit ng benchmerk ng Dubai at Brent ay magtataas din ng halaga. Dagdag pa ng ilang kumpanya na kailangan din nilang marekober sa P2 kada litro ng diesel at gasoline kahit pa nagtaas sila ng tatlong ulit ngayong buwan. Nakatakdang makipag-usap ang Consumers and Oil Price Watch sa DOE upang mabigyan ng solusyon ang nakaambang linggu-linggong pagtaas ng presyo ng petrolyo. (Edwin Balasa)</body>
<link>http://www.philstar.com/Article.aspx?articleId=332379&amp;publicationSubCategoryId=92</link>
</article>
<article>
<title>Simbahan nag-sorry kay Erap</title>
<author></author>
<date>
<month>April</month>
<day>20</day>
<year>2006</year>
</date>
<body>Humingi ng tawad kahapon ang Simbahang Katoliko sa naging papel nito sa pagpapatalsik sa puwesto kay dating Pangulong Estrada. &amp;quot;Please forgive the Church for what happened to you. We hope you can come to terms with the bishops now. We only did our duty,&amp;quot; pahayag ni Bishop Antonio Tobias sa thanksgiving mass para sa ika-69 taong kaarawan ni Estrada na ginanap sa St. Peter Church sa Commonwealth Ave, Quezon City. Agad namang umapela ang Malaca&amp;ntilde;ang sa publiko na huwag nang bigyan ng ibang kahulugan ang mga pahayag na ginawa ni Bishop Tobias. Ayon kay Executive Secretary Eduardo Ermita, ang tinuran ni Bishop Tobias ay personal niyang opinyon at ito ay nirerespeto ng Palasyo. Matapos ang misa ay tumuloy si Erap sa Sandiganbayan upang muling humarap sa pagdinig ng kanyang plunder. Inamin ni Ilocos Sur Gov. Luis &amp;quot;Chavit&amp;quot; Singson na niregaluhan niya ang anak ni Erap kay Laarni Enriquez ng P1.2 milyon noong Disyembre 1999. Ang halaga ay share umano ni Singson sa P13 milyong halaga ng diamond necklace na pinaghati-hatian nila nina Jaime Dichavez, Mark Jimenez at iba pang kalaro sa mahjong para iregalo kay Laarni. Sinabi ni Estrada na ang tsekeng P1.2 milyon ay regalo sa kanilang anak na si Jacob na inaanak sa binyag ng gobernador. Ang P1 milyon anya ay napunta kay Jacob at ang P200,000 ay hinati sa dalawa pa nitong kapatid. (Malou Escudero)</body>
<link>http://www.philstar.com/Article.aspx?articleId=332386&amp;publicationSubCategoryId=92</link>
</article>
<article>
<title>Hamon sa mga solon: Sibakin si Chairman Abalos!</title>
<author></author>
<date>
<month>April</month>
<day>20</day>
<year>2006</year>
</date>
<body>Hinamon ng Partido Demokratiko Sosyalista ng Pilipinas (PDSP) ang mga mambabatas na aksiyunan ang impeachment complaint laban kay Comelec Chairman Benjamin Abalos kung tunay ang layunin ng mga ito na maibalik ang kredibilidad ng electoral process. Ayon sa PDSP, makatitiyak lamang ang mga mambabatas na maayos at malinis ang mga susunod na election kung matatanggal sa puwesto ang mga poll officials na sangkot sa anomalya. Iginiit ng grupo ang kanilang panawagan matapos na lumabas ang alegasyon na may &amp;quot;go signal&amp;quot; umano si Abalos tungkol sa dayaan noong 2004 election. Matatandaan na nagsampa ng impeachment complaint si Atty. Oliver Lozano hinggil sa maanomalyang pagbili ng automated counting machines na nagkakahalaga ng P1.2 billion na pinawalang bisa naman ng Supreme Court bunga ng overpricing. Hiniling naman ni PDSP spokesperson lawyer Jose &amp;quot;Nonong&amp;quot; Ricafrente sa mga kongresista na may konsensiya na suportahan ang complaint upang umusad ang reklamo laban kay Abalos. (Doris Franche)</body>
<link>http://www.philstar.com/Article.aspx?articleId=332391&amp;publicationSubCategoryId=92</link>
</article>
<article>
<title>AFP pipigain sa Mayuga</title>
<author></author>
<date>
<month>April</month>
<day>20</day>
<year>2006</year>
</date>
<body>Dapat igiit ng Kongreso sa Armed Forces of the Philippines (AFP) na isumite sa mga mambabatas ang kontrobersiyal na Mayuga report. Sinabi ni Para&amp;ntilde;aque Rep. Roilo Golez na nakasaad sa Sec. 3, Article II ng Konstitusyon na sa lahat ng oras ay mas mataas ang civilian authority kaysa sa militar kaya maaaring utusan ang pamunuan ng AFP na ilabas ang report. Ayon kay Golez, hindi lamang ang Malaca&amp;ntilde;ang ang kumakatawan sa civilian authority kundi maging ang Kongreso at ang Supreme Court. &amp;quot;Civilian authority is not only the President as Commander-in-Chief but also Congress as the top policy-making body and the Supreme Court,&amp;quot; ani Golez. Ang Kongreso rin aniya ang maaari lamang magdeklara ng giyera kaya mas mataas ito sa AFP. Hinikayat ni Golez ang limang komite sa Mababang Kapulungan na nag-imbestiga sa Hello Garci scandal na ipasumite na sa Kongreso ang Mayuga report upang mabunyag sa publiko ang laman nito. May kapangyarihan aniya ang mga mambabatas na magpalabas ng subpoena kung kinakailangan kaya maaaring ipatawag ng mga mambabatas ang mga lider ng AFP. Idinagdag ni Golez na wala siyang nakikitang &amp;quot;national security concern&amp;quot; sa pagpapalabas ng report dahil sigurado naman aniyang walang kaugnayan sa seguridad ng bansa ang dayaang nangyari noong nakaraang presidential elections. (Malou Escudero)</body>
<link>http://www.philstar.com/Article.aspx?articleId=332395&amp;publicationSubCategoryId=92</link>
</article>
<article>
<title>Serbisyo Muna ni GMA naglingkod sa Batasan Hills</title>
<author></author>
<date>
<month>April</month>
<day>20</day>
<year>2006</year>
</date>
<body>Humigit-kumulang sa 5,000 residente ang nakinabang sa libreng serbisyong medikal, dental at optikal makaraang dumayo ang Sebisyo Muna Caravan ni Pangulong Arroyo sa Barangay Batasan Hills, Quezon City Ang Serbisyo Muna Caravan ay isang buong-araw na paglilingkod ng mga pangunahing ahensya ng gobyerno, lokal na pamahalaan at mga partisipante buhat sa ibat ibang sektor. Kasama ng Pangulo sa Caravan sina PAGCOR Chairman Efraim Genuino, ang overall project coordinator ng Serbisyo Muna; QC Mayor Sonny Belmonte, Las Pi&amp;ntilde;as City Mayor Imelda Aguilar; PNP-NCRPO Director Gen. Vidal Querol at Berna Romulo-Puyat, pinuno ng Office for Political and Coalition Affairs. Pinangunahan ng Pangulo ang pagkakaloob ng mga lisensiya sa 21 barangay ng lungsod para makapagbukas ng Botika ng Barangay outlets at makapangasiwa ng mga sangay ng Tindahan Natin. Dalawang daang benepisyaryo naman ang nabigyan ng mga libreng salamin sa mata at isang bagong mobile patrol unit ang inihandog sa kapulisan ng lungsod. Namahagi rin ng 1,000 Philhealth cards, SSS Online at NBI-on-wheels services, mga kasanayan at libreng paglilingkod hatid ng TESDA at TLRC.. Kumpiyansa naman si Chairman Genuino sa patuloy na tagumpay ng programa ng Pangulo. (Lilia Tolentino)</body>
<link>http://www.philstar.com/Article.aspx?articleId=332396&amp;publicationSubCategoryId=92</link>
</article>
<article>
<title>EO 464 illegal!  SC</title>
<author>Ni Grace Dela Cruz</author>
<date>
<month>April</month>
<day>21</day>
<year>2006</year>
</date>
<body>Idineklarang illegal at unconstitutional ng Korte Suprema ang kontrobersiyal na Executive Order 464 ni Pangulong Arroyo na nagbabawal sa mga opisyal ng gobyerno, pulis at military na dumalo sa mga imbestigasyon ng Kongreso ng walang pahintulot ng Pangulo. Sa botong 14-0 ng mga mahistrado, puwede nang ipatawag ng Senado at Kamara ang sinumang public official sa isasagawa nilang imbestigasyon. Subalit kung ang pagpapatawag ay maituturing na &amp;quot;question hour&amp;quot; ay maaaring igiit ng sinumang opisyal ang &amp;quot;executive privilege&amp;quot; na sakop ng EO. Sa 52-pahinang desisyon, sinabi rin ng SC na tanging ang mga department heads lamang ang maaaring magpaalam kay Pangulo sa pagdalo sa anumang imbestigasyon na isasagawa ng Kongreso. Ipinawalang-saysay ng SC ang ilang probisyon sa nasabing kautusan tulad ng section 2b at section 3 ng EO 464 kung saan nakasaad dito na kinakailangan munang humingi ng permiso ang mga kawani ng gobyerno kabilang na ang mga opisyal ng Armed Forces of the Philippines (AFP) Philippine National Police (PNP) at national security officials. Gayunman, pinagbigyan ng SC si Pangulong Arroyo kung saan hindi pinapayagan ng Pangulo na maisiwalat sa publiko ang mga itinuturing na maseselang impormasyon na makapagbibigay-panganib sa seguridad ng bansa. Kinakailangan umanong isailalim lamang sa executive session ang maituturing na sensitibong usapin tulad ng impormasyon sa pagitan ng ahensiya ng gobyerno. Magugunita na naghain ng petisyon ang 17 senador at ilang partylist groups sa SC kung saan kinukuwestiyon nito ang legalidad ng EO 464. Kaugnay nito, sinabi ni Para&amp;ntilde;aque Rep. Roilo Golez na dapat magbitiw kundi man sibakin ni Pangulong Arroyo ang mga opisyal na nasa likod ng EO 464. Ito ay bunsod na rin sa pagpupumilit ng mga ito na wasto at walang ginawang paglabag sa implementasyon ng naturang EO. Umapela naman sina House Majority Leader Prospero Nograles at Lanao del Sur Rep. Benasing Macarambon sa Senado na huwag abusuhin ang kanilang investigative powers para pagtuunan ng pansin ang pagtira sa administrasyon sa halip ay bigyan pansin ang mga panukalang batas na matagal nang inaprubahan ng Kongreso subalit hanggang sa ngayon ay nakabinbin pa rin sa kanila. Nangangamba naman si Antique Rep, Exequiel Javier na magiging daan ang desisyon ng SC para sumabak na naman sa &amp;quot;investigative witch hunt in aid of partisan politicking&amp;quot; ang Senado. (May ulat nina Rudy Andal at Malou Escudero)</body>
<link>http://www.philstar.com/Article.aspx?articleId=332541&amp;publicationSubCategoryId=92</link>
</article>
<article>
<title>CBCP pumalag kay Bishop Tobias</title>
<author></author>
<date>
<month>April</month>
<day>21</day>
<year>2006</year>
</date>
<body>Iginiit kahapon ng Catholic Bishops Conference of the Philippines (CBCP) na hindi nila &amp;quot;boses&amp;quot; ang ginawang paghingi ng paumanhin ni Bishop Antonio Tobias kay dating pangulong Joseph Estrada. Ayon kay CBCP president at Jaro, Iloilo Archbishop Angel Lagdameo, hindi opisyal na posisyon ng Simbahang Katoliko ang pagso-sorry ni Tobias kay Estrada kaugnay sa naging partisipasyon ng Simbahan sa pagpapatalsik kay Estrada sa kanyang puwesto noong Edsa 2. Nilinaw ni Lagdameo na personal na opinyon lamang ni Tobias ang naging pahayag nito at hindi nangangahulugan na pahayag ng CBCP dahil wala naman silang ipinalabas na statement na nanghihingi ng kapatawaran sa dating lider. Si Tobias ay isa sa miyembro ng Simbahang Katoliko na hayagang tumutuligsa sa pamamalakad ng gobyernong Arroyo sa pamamagitan ng pagdalo sa ibat ibang pagtitipon ng mga militanteng grupo at ibang organisasyon na laban sa pamahalaan. Ayon naman kay Davao del Sur Rep. Douglas Cagas, dapat humingi ng paumanhin si Tobias sa CBCP at sa buong kaparian dahil sa pagkaladkad nito sa Simbahan at CBCP sa walang pahintulot na paghingi ng dispensa kay Estrada. Sa kabila aniya na mayroong demokrasya sa CBCP kung saan maaaring magsalita o magpahayag ng opinyon ang sinumang miyembro nito, wala umanong karapatan o awtoridad si Tobias na magsalita para sa isang organisasyon lalung-lalo na para sa buong Simbahan. Wala aniyang dapat ipaghingi ng tawad ang Simbahang Katoliko dahil pinakinggan lamang nito ang boses ng mamamayan na naging daan para sa pagkakatalsik ni Erap sa Malaca&amp;ntilde;ang. (Gemma Garcia/Malou Escudero)</body>
<link>http://www.philstar.com/Article.aspx?articleId=332550&amp;publicationSubCategoryId=92</link>
</article>
<article>
<title>Transport, Mindanao leaders umikot sa Chacha</title>
<author></author>
<date>
<month>April</month>
<day>21</day>
<year>2006</year>
</date>
<body>Umikot muli kahapon sa Metro Manila ang transport group na PCDO-ACTO, na pinamumunuan ni Efren de Luna, upang hikayatin ang mga mamamayan na suportahan ang Charter Change para sa kinabukasan ng bansa at ng mga susunod na henerasyon. Hinikayat ni de Luna, secretary-general ng grupong Sigaw ng Bayan na pinamumunuan ni Atty. Raul Lambino, ang mga botante na lumahok sa debate at diskusyon tungkol sa Chacha. &amp;quot;Lumahok po tayo sa mga usapin sa pagbabago ng Saligang Batas upang maliwanagan ang lahat sa mga isyu,&amp;quot; pahayag ni de Luna na mayroong libong tagasunod sa grupo ng transportasyon. Samantala, sa Davao City, mahigit sa 1,000 business at sectoral leaders kasama ang mga barangay officials na pinamumunuan ni City Mayor Rodrigo Duterte ang lumahok sa kampanya sa Peoples Initiative. Sumama na rin ang 900-strong Provincial Board Members League of the Philippines (PBMLP) sa kampanya sa pagpapaliwanag sa mga mamamayan sa buong kapuluan tungkol sa pagbabago sa Konstitusyon. Umabot sa 300 opisyales ng Davao at 700 negosyante at iba pang sectoral leaders mula sa buong rehiyon ang nagpahayag ng kanilang buong suporta sa Peoples Initiative para sa pag-amyenda sa Konstitusyon, sa ginanap na magkasunod na pagpupulong ng Charter Change Advocacy Commission (AdCom) sa Grand Men Seng Hotel dito. (Angie dela Cruz)</body>
<link>http://www.philstar.com/Article.aspx?articleId=332557&amp;publicationSubCategoryId=92</link>
</article>
<article>
<title>98 ret. AFP generals, colonels overstaying sa Fort Bonifacio</title>
<author></author>
<date>
<month>April</month>
<day>21</day>
<year>2006</year>
</date>
<body>Umalma na kahapon ang ilang senior at junior officers ng Phil. Navy sa patuloy na pananatili sa kanilang mga quarters ng mga retiradong heneral kahit tapos na ang termino ng panunungkulan ng mga ito bilang mga dating opisyal ng militar. Nabatid na umaabot na sa 98 retiradong opisyal ang overstaying sa Fort Bonifacio, Makati City na may mga ranggong rets. vice admirals, rear admirals, commodores at colonels. Dahil sa overstaying na ito ay nagkukulang na ang mga housing quarters para sa mga aktibong opisyal ng Navy at napipilitan silang mangupahan na lang sa labas ng kampo. Bunsod nito, iginiit nila kay Navy Chief Vice Admiral Mateo Mayuga na manindigan at ipatupad ang nararapat na regulasyon at palayasin ang mga retiradong opisyal. (Joy Cantos)</body>
<link>http://www.philstar.com/Article.aspx?articleId=332563&amp;publicationSubCategoryId=92</link>
</article>
<article>
<title>Presyo ng LPG binagsak uli</title>
<author></author>
<date>
<month>April</month>
<day>21</day>
<year>2006</year>
</date>
<body>Muli na namang ibinaba ng Liquified Petroleum Gas Marketers Association (LPGMA) ng 50 sentimos kada kilo o P5.50 kada tangke ang presyo ng kanilang LPG. Ayon kay Arnel Ty, presidente ng LPGMA na ang panibagong rolbak ay bunsod na rin ng patuloy na pagbulusok ng presyo nito sa pandaigdigang merkado. Ito na ang ika-15 rolbak ng LPGMA na dealer ng Cat, Natio, Island at Sula Gas ngayong taon. Dahil dito, naglalaro na lang ang presyo ng LPG ng LPGMA sa P410 hanggang P415 kumpara sa P440-P445 sa malalaking kompanya ng LPG. (Edwin Balasa)</body>
<link>http://www.philstar.com/Article.aspx?articleId=332567&amp;publicationSubCategoryId=92</link>
</article>
<article>
<title>Ipe kulong ng 20-taon sa estafa!</title>
<author></author>
<date>
<month>April</month>
<day>22</day>
<year>2006</year>
</date>
<body>Pinatawan ng 20-taong pagkabilanggo ng Las Pi&amp;ntilde;as City Regional Trial Court ang aktor na si Philip Salvador makaraang mapatunayan itong nagkasala sa kasong estafa na isinampa ng kanyang dating live-in partner. Sa 24-pahinang desisyon ni Judge Elizabeth Guray ng Branch 202, pinagbabayad din ang aktor ng halagang P5.1 milyon bilang danyos sa kanyang naging biktima na si Christina Decena, isang negosyante. Pinawalang sala naman ng hukuman ang co-accused at kapatid nitong si Ramon Salvador dahil sa kakulangan ng ebidensiya. Base sa rekord, nangutang si Philip ng halagang P5 milyon kay Decena na gagamitin umanong puhunan ng magkapatid na Salvador para sa negosyong isang remittance international company na nasa Hong Kong. Ngunit ayon kay Decena, hindi naman nag-materialized ang sinasabing negosyo at hindi naibalik sa kanya ang nabanggit na halaga. Napag-alaman ni Decena na isinugal ni Philip ang pera sa Macao, China dahilan para kasuhan niya ang aktor ng estafa. Sa naging arraignment sa mga Salvador noong nakaraang taon ay nag-plead ito ng &amp;quot;not guilty&amp;quot;. Kasunod nito ay inisyuhan sila ng warrant of arrest ni Judge Guray dahil madalas na hindi pagsipot sa pagdinig hanggang sa sumuko ang mga ito sa Las Pi&amp;ntilde;as City Police. Bukod sa kasong estafa sa Las Pi&amp;ntilde;as ay sinampahan din ni Decena ng kasong estafa sa Makati City Prosecutors Office si Philip na hinihintay na lamang ang pagpapalabas ng resolution dito. Sa naturang resolusyon, malalaman dito kung maibabasura ang kaso laban sa aktor o kung iaakyat na ito sa korte. (Lordeth Bonilla)</body>
<link>http://www.philstar.com/Article.aspx?articleId=332694&amp;publicationSubCategoryId=92</link>
</article>
<article>
<title>Kaso vs Samuel Ong, 3 pa ibinasura ng korte</title>
<author></author>
<date>
<month>April</month>
<day>22</day>
<year>2006</year>
</date>
<body>Ibinasura kahapon ng Makati City Regional Trial Court ang kasong serious illegal detention na isinampa ng Department of Justice (DOJ) laban kay dating National Bureau of Investigation (NBI) for Intelligence Deputy Director Atty. Samuel Ong at sa tatlo pa, na may kinalaman sa usaping &amp;quot;Mother of All Tapes&amp;quot; hinggil umano sa naganap na dayaan noong nakaraang May presidential election, na kinasangkutan ni dating Comelec Commissioner Virgilio Garcillano. Nabatid na sina Ong, Angelito Santiago, character actor na si Rez Cortez at Wilson Fenix ay inakusahan na ikinulong nila sa San Carlos Seminary noong nakaraang taon si Sgt. Vidal Doble, isang intelligence agent ng Intelligence Service of the Armed Forces of the Philippines (ISAFP). Si Doble ang responsable umano sa pag-wiretap sa umanoy pakikipag-usap ni Pangulon Arroyo kay Garcillano noong nakaraang halalan. Sa 9-pahinang desisyon ni Judge Benjamian Pozon, ng Branch 139, Makai City RTC, nakasaad dito na hindi napatunayan ng prosecution na si Doble ay puwersahang ikinulong nina Ong at ng tatlo pa sa San Carlos Seminary sa Guadalupe, Makati City noong Hunyo 10-13, 2005. Sa kasalukuyan ay nagtatago si Ong dahil sa mayroon pa itong warrant of arrest na inisyu naman ni Judge Gina Teves ng Branch 64, Makati City Metropolitan Trial Court hinggil naman sa inciting to sedition na isinampa rin ng DOJ matapos itong manawagan upang pagbitiwin si Pangulong Arroyo. (Lordeth Bonilla)</body>
<link>http://www.philstar.com/Article.aspx?articleId=332709&amp;publicationSubCategoryId=92</link>
</article>
<article>
<title>Ping kumampi sa ID system</title>
<author></author>
<date>
<month>April</month>
<day>22</day>
<year>2006</year>
</date>
<body>Naniniwala si Sen. Panfilo Lacson na malaki ang maitutulong ng pagkakaroon ng National ID system para sa mamamayan at gobyerno kung saan ay mapapadali ang transaksyon at mapipigilan ang krimen sa bansa. Sinabi ni Sen. Lacson, kung maayos lamang na maipapatupad ang ID system na ito ay kapwa makikinabang dito ang taumbayan at gobyerno. &amp;quot;This is one effort that deserves our full support. I have been advocating such a program even when I headed the PNP and I filed a bill for such a national ID system as early as 2004,&amp;quot; wika pa ni Lacson. Aniya, maging ang mga bansang demokratiko tulad ng Germany, Brazil at Italy ay gumagamit na rin ng national reference system. Naghain si Lacson ng Senate bill 833 o National Reference Card System Act of 2004 kung saan ay iminumungkahing magkaroon ng single code ang lahat ng Pinoy mula pagkasilang nito kung saan ay mayroon na siyang number habang pagdating niya sa edad na 18 ay bibigyan naman siya ng National Reference card na naglalaman ng mahalagang impormasyon ng card bearer. Magugunita na nagdesisyon ang Korte Suprema kamakailan kung saan ay sinasabing hindi labag sa Konstitusyon ang pagpapatupad ng National ID system. Sa kasalukuyan ay wala pang naipapasang batas sa Kongreso para maipatupad ito. (Rudy Andal)</body>
<link>http://www.philstar.com/Article.aspx?articleId=332713&amp;publicationSubCategoryId=92</link>
</article>
<article>
<title>Lifestyle check sa mga hukom</title>
<author></author>
<date>
<month>April</month>
<day>22</day>
<year>2006</year>
</date>
<body>Matapos na ibasura ang Executive Order 464, muling isinailalim naman ng National Bureau of Investigation (NBI) sa &amp;quot;lifestyle check&amp;quot; ang buong hudikatura kabilang na ang mga hukom at mga justice upang mabatid kung nag-aari ng hindi maipaliwanag na yaman o sangkot sa anumang uri ng korupsiyon. Ayon sa isang opisyal ng NBI na ayaw magpabanggit ng pangalan, tapos na silang magsagawa ng background check sa ilang miyembro ng hudikatura at ilan pang matataas na opisyales ng pamahalaan. Hindi lamang umano pagiging &amp;quot;corrupt&amp;quot; ang iimbestigahan ng NBI ngunit upang mabatid din nila kung ginagampanan ng mga miyembro ng hudikatura ang kanilang trabaho. Marami umanong sumbong ang publiko ngayon ng pagiging huli sa oras sa trabaho, madalas na pagliban at pagiging tamad ng mga piskal at maging mga hukom. Marami rin umanong sumbong na naluluto ang maraming kaso sa piskalya pa lamang dahil sa pagpapabayad ng mga piskal. Inimbitahan naman ng naturang opisyal ang publiko na nabiktima ng mga corrupt na mga miyembro ng hudikatura na lumapit sa kanila upang magsagawa ng &amp;quot;surveillance&amp;quot; at &amp;quot;entrapment operation&amp;quot; kung kinakailangan at masampahan ang mga ito ng kaso. Hindi na umano ito bago dahil sa naisagawa na nila ito noong mga nakalipas na panahon ngunit nakaligtaan lamang dahil sa ilang importanteng kaso ngunit ngayon ay binubuhay nila. (Danilo Garcia)</body>
<link>http://www.philstar.com/Article.aspx?articleId=332719&amp;publicationSubCategoryId=92</link>
</article>
<article>
<title>PDSP sumuporta rin sa ID system</title>
<author></author>
<date>
<month>April</month>
<day>22</day>
<year>2006</year>
</date>
<body>Ang desisyon ng Korte Suprema na magkaroon ng unified ID system para sa mga government employees ay magbibigay daan upang muling buhayin ang batas na naglalayong mabigyan ng computerized ID system ang lahat ng Filipino. Ayon kay Secretary Norberto Gonzales, chairman ng Partido Demokratiko Sosyalista ng Pilipinas, ang pasya ng SC ay dapat na maging daan upang maipasa ang panukalang maipatupad ang ID system sa bansa. Ipinaliwanag pa ni Gonzales, ang implementasyon ng ID system ay magpapadali sa lahat ng transaksiyon ng public at private company. &amp;quot;Isang card lang at maaari na itong gamitin sa lahat ng transaction hindi tulad ng ipinatutupad na kailangan ang tatlo hanggang limang ID bago ma-process ang isang transaction&amp;quot;, ani Gonzales. Iginiit pa nito na wala namang dapat na ikabahala ang publiko sa ID system dahil ang pangunahing layunin nito ay magamit ng bawat Filipino sa lahat ng transaksiyon ang iisang ID at hindi pagtugis sa mga kriminal. (Lilia Tolentino)</body>
<link>http://www.philstar.com/Article.aspx?articleId=332724&amp;publicationSubCategoryId=92</link>
</article>
<article>
<title>DENR, Napocor, MWSS, binigyan ng LAGPAK award</title>
<author></author>
<date>
<month>April</month>
<day>22</day>
<year>2006</year>
</date>
<body>Habang ang buong mundoy nagdiriwang ng Earth Day ngayon ay tumanggap naman ng LAGPAK (Lapastangan at Gahasa sa Kalikasan) award ang Department of Environment and Natural Resources (DENR), Napocor, Metropolitan Waterworks and Sewerage System (MWSS) at apat pang kompanya mula sa mga environmentalists dahil sa umanoy pagsira ng kapaligiran sa bansa. Ayon kay Akbayan partylisty Rep. Risa Hontiveros-Baraquel, nakakalungkot na sa kabila ng pagdiriwang ng Earth Day sa buong mundo ay marami pa ring mga pasaway na patuloy na hindi kumikilala sa kahalagahan ng pangangalaga ng kalikasan. Unang-una na umano rito ang DENR sa pangunguna ni Sec. Angelo Reyes. Gayuman, sinabi ng konrgesista na hindi lamang dapat solohin ni Reyes ang pagtanggap ng LAGPAK award dahil puwede umano nila itong pagsaluhan ni dating DENR at ngayoy Presidential Chief of Staff Mike Defensor. Binigyan din ng LAGPAK award ang Napocor dahil responsable ang mga ito sa pinakamalaking oil spill sa kasaysayan ng Pilipinas nang kumalat ang mahigit 300,000 toneladang langis sa Semirara Island. Bukod din sa LAGPAK Award ay inihanay pa sa Hall of Shame ang MWSS dahil sa walang patumanggang paghuhukay ng mga ito sa ibat ibang kalsada na hindi natatapos at nagiging tambakan na lamang ng basura. Sinabi ni Jasper Inventor ng Greenpeace Southeast Asia, bukod sa tatlong nabanggit, kasama rin sa binigyan ng LAGPAK award ang mga kumpanya ng Mirant, Monsanto at La Fayette. Aniya, ang mga kompanyang ito ay patuloy na nagkakamal ng pera mula sa pagsasamantala sa kalikasan sa pamamagitan ng genetic pollution, fish kill, cyanide spills, toxic pollution at climate change. (Angie dela Cruz)</body>
<link>http://www.philstar.com/Article.aspx?articleId=332732&amp;publicationSubCategoryId=92</link>
</article>
<article>
<title>Magdalo nagbanta vs Arroyo government</title>
<author></author>
<date>
<month>April</month>
<day>22</day>
<year>2006</year>
</date>
<body>Handa ang mga sundalo at pulis sa banta ng mga puganteng Magdalo na maglulunsad muli ng mga pagkilos laban sa Arroyo administration. Ito ay kasunod ng matapang na pahayag kamakalawa sa TV ni 1st Lt. Sonny Sarmiento na sa mga susunod na araw ay ipapaalam nila sa taumbayan na buhay pa ang kanilang ipinaglalaban. Ayon kay AFP spokesman Major Gen. Jose Angel Honrado, nag-iingay lamang ang grupo ni Sarmiento subalit wala ang mga itong kapabilidad para pabagsakin ang gobyerno. Nagbanta pa si Sarmiento na sa loob ng 1,000 araw ay babaguhin ng MKP ang liderato sa gobyerno maging ang mga sangay ng pamahalaan. &amp;quot;We have a time frame. In the first 1,000 days, we will overhaul all branches of government to give way to a new order which will be for the people,&amp;quot; ayon pa kay Sarmiento. Base sa nakalap na dokumento, isasagawa ang mga pagkilos sa Mayo 1. (Lilia Tolentino/Joy Cantos)</body>
<link>http://www.philstar.com/Article.aspx?articleId=332733&amp;publicationSubCategoryId=92</link>
</article>
<article>
<title>Pulitiko sabit sa pagpatay sa ex-NBI agent</title>
<author></author>
<date>
<month>April</month>
<day>22</day>
<year>2006</year>
</date>
<body>Hiniling kahapon ni Sen. Ramon Revilla Jr. ang mas malalim na imbestigasyon kaugnay sa ginawang pagpaslang kay Atty. Carlo Magno Uminga na dating NBI agent at kasalukuyang PLEB chairman sa Balungao, Pangasinan upang maparusahan ang sinasabing pulitiko na nasa likod ng asasinasyon dito. Ito ang naging panawagan ni Sen. Revilla matapos dalawa mula sa apat na naarestong suspect ay umaming may bahid pulitika ang ginawa nilang pagpaslang kay Atty. Umingan na umanoy tatakbong alkalde sa susunod na eleksyon sa kanilang bayan. Sinabi pa ng mambabatas, isang matapat na tao si Umingan na minsan niyang naging staff sa Videogram Regulatory Board (VRB) at isa sa naging dahilan upang maging matagumpay ang kanilang kampanya laban sa piracy. Hinamon ni Revilla ang pulisya at lokal na opisyal sa lalawigan na madaling resolbahin ang ginawang pagpaslang kay Umingan na sinasabing may bahid pulitika. (Rudy Andal)</body>
<link>http://www.philstar.com/Article.aspx?articleId=332734&amp;publicationSubCategoryId=92</link>
</article>
<article>
<title>3 Magdalo barilin pag nakita!  AFP</title>
<author>Ni Lilia Tolentino</author>
<date>
<month>April</month>
<day>23</day>
<year>2006</year>
</date>
<body>&amp;quot;Shoot-on-sight!&amp;quot; Ito ang matapang na direktiba na ipinalabas kahapon ni Armed Forces of the Philippines (AFP) Northern Luzon Command Chief Lt. Romeo Tolentino laban sa tatlong puganteng Magdalo na sina 1st Lts. Sonny Sarmiento, Patricio Bumidang at Nathaniel Rabonza. Ang utos ay kasunod ng babala ni Sarmiento na sa loob ng 1,000 araw ay babaguhin ng Makabayang Kawal ng Pilipino (dating Magdalo Group) ang liderato sa gobyerno maging ang mga sangay ng pamahalaan. Ayon kay Lt. Tolentino, maraming sundalo ang may sama ng loob sa Magdalo dahil hinahati umano ng mga ito ang organisasyong militar. Dahil dito kaya sila-sila mismo sa loob ang nagbabantayan sa kanilang hanay. Inutos ni Tolentino sa kanyang mga tauhan na sa sandaling tumapak sa kanilang teritoryo ang tatlo ay wala nang tanung-tanong pa at babarilin na kaagad ang mga ito. Gayunman, sinabi ni Tolentino na pipilitin pa rin nilang hulihin nang buhay ang tatlo. &amp;quot;We will only react,&amp;quot; anya. Nasa Camp Aquino, Tarlac ang headquarters ng Nolcom. Inihayag pa ni Tolentino na bagaman may mga sundalong rebelde, 90% pa rin sa kanilang hanay ang tapat sa &amp;quot;Chain of Command&amp;quot; at Konstitusyon. Ito anya ang dahilan kung bakit hndi nagtatagumpay ang mga tangkang kudeta laban sa gobyernong Arroyo. Nitong Biyernes ay nagsalita sa isang TV station si Sarmiento na sa mga susunod na araw ay ipapaalam nila sa taumbayan na buhay pa ang kanilang ipinaglalaban. Itinutulak ng grupo si dating Sen. Gringo Honasan kapalit ni Pangulong Arroyo. Nagsisilbi anyang inspirasyon ng grupo si Honasan na pinaniniwalaan nilang may sinserong hangarin sa pagbabago. Bukod kay Honasan, binanggit din ng MKP ang pangalan ni Sen. Panfilo Lacson. Nagbanta rin si Sarmiento na hindi malayong umabot sa madugong pakikipagpatayan sa kapwa mga sundalo kung kinakailangan nilang gumamit ng puwersa para lamang mabago ang bulok na sistema. Minaliit naman ng AFP ang pahayag ni Sarmiento at sinabing nag-iingay lang ito. Hanggang pagbabanta na lamang umano ang mga rebeldeng junior officer at walang kakayahan na mapabagsak ang gobyernong Arroyo.</body>
<link>http://www.philstar.com/Article.aspx?articleId=332878&amp;publicationSubCategoryId=92</link>
</article>
<article>
<title>Empleyado pwedeng mag-asawa ng kasamahan sa trabaho  SC</title>
<author></author>
<date>
<month>April</month>
<day>23</day>
<year>2006</year>
</date>
<body>Binalaan ng Korte Suprema ang mga kompanyang nagsisibak ng kanilang empleyado dahil lamang sa pagkakaroon nito ng asawa na kasamahan sa trabaho. Sa 16-pahinang desisyon ng Supreme Court (SC), ipinawalang-saysay nito ang regulasyon o panuntunan ng kumpanyang Star Paper, isang kumpanyang gumagawa ng papel kung saan pinagbabawal nito ang pag-aasawahan ng magkakasama sa trabaho. Batay sa naturang panuntunan ng Star Paper, ipinagbabawal nito ang pagtanggap ng aplikante na mayroong kaanak na nagtatrabaho sa una at ang pagpapakasal ng dalawang empleyado na kapwa nagtatrabaho dito. Ipinaliwanag ng korte na maituturing na labag sa karapatan ng sinuman na nais mag-asawa ng kanyang kasamahan sa trabaho, partikular na umano ang pagpapabitiw ng management sa isa sa dalawang empleyado na nais mag-asawa. Nabigo rin umano ang naturang kompanya na mapatunayan na mayroong mabigat na dahilan o nakakaapekto ang pag-aasawahan ng mga empleyado sa paglago o pagbagsak ng nasabing kompanya. Ang nabanggit na desisyon ng SC ay batay sa naging reklamo nina Ronaldo Simbol at Wilfreda Comia, kung saan puwersahan umanong pinagbibitiw ang mga ito ng Star Paper makaraang mag-asawa ang mga ito ng kanilang kasamahan sa trabaho. Dahil ditoy naghain ng reklamo sina Simbol at Comia sa National Labor Relations Commission (NLRC) hanggang sa umakyat ang nasabing kaso sa Mataas na Hukuman. (Grace dela Cruz)</body>
<link>http://www.philstar.com/Article.aspx?articleId=332893&amp;publicationSubCategoryId=92</link>
</article>
<article>
<title>Estudyante bawal sa sugalan</title>
<author></author>
<date>
<month>April</month>
<day>23</day>
<year>2006</year>
</date>
<body>Ipinaalala kahapon ng isang mambabatas na kahit nakabakasyon ang mga estudyante ay bawal ang mga itong pumasok sa mga gambling establishments. Ayon kay Palawan Rep. Abraham Mitra, dapat maging mahigpit ang mga local government units (LGUs) at Philippine National Police (PNP) sa pagpapatupad ng batas na nagbabawal sa mga estudyante at kabataan na magsugal. Nakakaalarma aniya ang lumabas sa isang pag-aaral na maraming estudyante ang naloloko na sa sugal sa halip na atupagin ang kanilang pag-aaral. Lumabas din sa nasabing pag-aaral na 85 porsiyento ng mga estudyante ay sumubok nang magsugal habang sila ay nag-aaral. Sigurado aniyang mas maraming estudyante ang magsusugal ngayong walang pasok sa mga eskuwelahan. &amp;quot;No wonder even school authorities are alarmed after receiving a crescendo of complaint from concern parents about schoolboys squandering lunch money on bingo, lotto, horseracing, cockfighting and casinos,&amp;quot; ani Mitra. Sinabi pa ni Mitra na may batas naman na nagbabawal sa mga estudyante na pumasok sa mga gambling establishments at dapat ay ipatupad lamang ito. Kabilang na dito ang Republic Act 7610 o &amp;quot;An Act Providing for a Stronger Deterrence and Special Protection Against Child Abuse, Exploitation and Discrimination&amp;quot;. Ipinaliwanag ni Mitra na maituturing pa ring bata ang mga estudyanteng wala pang 18 taon ang edad dahil hindi pa nila kayang protektahan ang kanilang sarili mula sa mga nanloloko sa kanila ng mga nakakapustahan sa sugal. Hindi rin aniya dapat payagang tumaya sa mga lotto at maglaro ng bingo na may &amp;quot;commercial purposes&amp;quot; ang mga kabataan. (Malou Escudero)</body>
<link>http://www.philstar.com/Article.aspx?articleId=332894&amp;publicationSubCategoryId=92</link>
</article>
<article>
<title>Natl ID kayang mapeke sa Recto</title>
<author></author>
<date>
<month>April</month>
<day>23</day>
<year>2006</year>
</date>
<body>Dapat munang unahin ng gobyerno ang paghuli sa mga gumagawa ng pekeng diploma, ID, passports, transcript of records at kung anu-ano pang importanteng dokumento na nagkalat sa kahabaan ng Recto St. sa Maynila bago ipatupad ang National ID cards. Ayon kay CIBAC partylist Rep. Joel Villanueva, mawawalan lamang ng saysay ang National ID cards kung mapepeke rin ito sa Recto at pagkakakitaan ng mga gumagawa ng pekeng dokumento. Sinabi pa ni Villanueva na pinatunayan na ng gobyerno na inutil ito pagdating sa kampanya laban sa mga sindikatong namemeke sa Recto kaya hindi pa dapat ipatupad ang National ID cards. Inihalimbawa ni Villanueva ang sinasabing pekeng pasaporte ni dating Comelec Commissioner Virgilio Garcillano na isinumite sa Kongreso na posible aniyang ipinagawa rin sa Recto. Naniniwala rin ang ilang kinatawan ng Bayan Muna na hindi makakatulong ang National ID system sa kampanya laban sa terorismo. (Malou Escudero)</body>
<link>http://www.philstar.com/Article.aspx?articleId=332905&amp;publicationSubCategoryId=92</link>
</article>
<article>
<title>Death Penalty Law buwag na sa Hunyo</title>
<author></author>
<date>
<month>April</month>
<day>23</day>
<year>2006</year>
</date>
<body>Malaki ang paniwala ni Albay Rep. Edcel Lagman na hanggang Hunyo na lamang ang itatagal ng Death Penalty Law dahil mas mapapabilis na ang pagbasura nito sa Kongreso. Ayon kay Lagman, principal author ng House Bill 4826 na walang dahilan upang manatili pa ang Death Penalty Law dahil napatunayan na wala namang mabuting naidulot ang nasabing batas. Maaari na aniyang bilisan nang Kongreso ang pagbuwag sa nasabing batas dahil may sertipikasyon na ito ng Malaca&amp;ntilde;ang. Tapos nang pagsama-samahin ng House Committee on Revision of Laws ang may 15 panukalang batas na humihiling para mabuwag ang parusang bitay. Kapag natapos na ang pag-abruba ng komite, pagbobotohan ito para sa ikalawang pagbasa at sa sandaling pumasa ay isasalang sa ikatlo at huling pagbasa. Kung aaprubahan din ng Senado ang katulad na panukalang batas ay isasalang ito sa bicameral conference committee na raratipikahan naman ng dalawang kapulungan ng Kongreso. Muling iginiit ni Lagman na hindi solusyon ang parusang bitay para masawata ang mga karumal-dumal na krimen. Isinalaysay pa ni Lagman na mismong pamilya niya ay naging biktima ng heinous crimes matapos mapaslang noong Pebrero 2001 ang kapatid niyang si labor leader Filemon &amp;quot;Popoy&amp;quot; Lagman, samantalang naging biktima ng involuntary disappearance noong May 11, 1977 ang isa pa niyang kapatid na si Hermon Lagman. Sa kabila aniya ng karanasan ng kanyang pamilya, hindi siya naniniwalang solusyon sa karumal-dumal na krimen ang death penalty kaya dapat maibasura na ito bago dumating ang Hunyo. (Malou Escudero)</body>
<link>http://www.philstar.com/Article.aspx?articleId=332907&amp;publicationSubCategoryId=92</link>
</article>
<article>
<title>Motion vs EO 464 wag na raw ihirit</title>
<author></author>
<date>
<month>April</month>
<day>23</day>
<year>2006</year>
</date>
<body>Nanawagan kahapon si Senate Majority Leader Francis Pangilinan sa Malaca&amp;ntilde;ang na tanggapin na ang pagkatalo sa Executive Order 464 at huwag nang maghain ng motion for reconsideration sa Supreme Court (SC). Ikinatuwiran ni Pangilinan na imposible nang baligtarin ng SC ang kanilang desisyon dahil sa botong 14-0. Aniya, ang makakamit lamang ng Palasyo sa paghirit sa naging desisyon ng SC ay pahabain pa ang implementasyon ng EO 464 upang hindi pa makadalo sa congressional hearing ang mga opisyales ni Pangulong Arroyo hanggat walang pinal na desisyon ang high court. &amp;quot;It would be best for the nation if Malaca&amp;ntilde;ang recognizes that it erred in its recklessness, respects the ruling and moves on. Accepting defeat will be good for the soul,&amp;quot; anang senador. Nagbabala pa ang senador na masisira lamang si Pangulong Arroyo sa taumbayan kung patuloy itong magmamatigas at humirit sa SC na baligtarin ang naunang desisyon laban sa EO 464. (Rudy Andal)</body>
<link>http://www.philstar.com/Article.aspx?articleId=332914&amp;publicationSubCategoryId=92</link>
</article>
<article>
<title>BIR director inasunto sa tagong yaman</title>
<author></author>
<date>
<month>April</month>
<day>23</day>
<year>2006</year>
</date>
<body>Kinasuhan ng Department of Finance (DOF) sa tanggapan ng Ombudsman ang isang regional director ng Bureau of Internal Revenue (BIR) dahil sa unexplained wealth na umabot ng P20 milyon na hindi tumutugma sa legal na sahod nito sa posisyon sa nabanggit na ahensiya. Si Mama Bae Marzoc, nakatalaga sa Revenue Region 18 Cotabato City ay nadiskubreng nagmamay-ari ng 13 prime properties na nakarehistro sa kanyang pangalan na kinabibilangan ng tatlong multi-milyong mansion, isang 5-door apartment building sa Cotabato City at undeclared properties sa Marawi City. Nagkakahalaga umano ng P5 milyon ang mansion sa Bagua, Cotabato City na nakarehistro kay Marzoc noong Pebrero 2002 at P4 milyon na 2-storey mansion sa Marawi City. May halaga namang P3 milyon ang isa pang mansion nito sa Bario Kakar, Cotabato City subalit naideklara lamang ito ni Marzoc na may market value na P12,000. Sa kabuuan, may total network assets si Marzoc na P15 milyon hanggang P20 milyon sa kabila na ang mga ari-arian nito ay undervalued ng mahigit 70% ng fair market value nito. Idineklara naman ni Marzoc na may total assets siyang P2,582,860.98 noong taong 2003. (Angie dela Cruz)</body>
<link>http://www.philstar.com/Article.aspx?articleId=332916&amp;publicationSubCategoryId=92</link>
</article>
<article>
<title>Vigilante aktibo na!</title>
<author></author>
<date>
<month>April</month>
<day>24</day>
<year>2006</year>
</date>
<body>Dahil sa nalalapit na abolisyon ng parusang kamatayan sa mga buktot na krimen, aktibo nang kumikilos ang ilang grupo ng vigilante upang iligpit ang mga kriminal, lalo na ang mga nangangalakal ng droga. Kahapon ay isa na namang bangkay ng pinaniniwalaang tulak ng iligal na droga ang pinatay ng umanoy mga vigilante at itinapon malapit sa sinalakay na shabu tiangge sa Pasig City. Ang hindi pa kilalang biktima na may edad 25-30 anyos, may taas na 56, mestiso at may katamtamang pangangatawan ay natagpuan sa gilid ng bakanteng lote katabi ng shabu tiangge sa kahabaan ng F. Soriano st., Bgy. Sto. Tomas. Sa pagsisiyasat ng pulisya, pinahirapan muna ang biktima dahil ang buong katawan nito ay tinadtad ng saksak at tinalian ng alambre sa kamay at paa. Ito na ang ikatlong salvage victim na pinaniniwalaang mga tulak ng shabu na itinapon sa nasabing lugar matapos na unang matagpuan doon ang isang alyas &amp;quot;Boy Idol&amp;quot;, maintainer ng shabu tiangge na tadtad ng tama ng baril sa ulo at katawan. Naganap ito bago matapos ang buwan ng Marso. Sumunod naman natagpuan ang isa pang kilabot na tulak na tadtad din ng tama ng bala noong Abril 19. Ang pagsalvage sa mga biktima ay inako naman ng isang grupo na nagpakilalang mga vigilante na ang dahilan ay ubusin ang mga drug pusher sa lungsod ng Pasig bilang sagot umano sa tigil-bitay. Matatandaang noong Pebrero 9, 2006 ay sinalakay ng awtoridad ang shabu tiangge sa Mapayapa compound at naaresto rito ang mahigit 300 katao. Simula ng mabuwag ang nasabing drug den ay naging sunud-sunod na ang patayang naganap sa lungsod ng Pasig kabilang ang tatlong pulis na nakatira sa mga katabing barangay nito. Isang malawakang imbestigasyon ang isinasagawa ng pulisya kung iisang grupo lang ang responsable sa lumalalang patayan sa lungsod at sa agarang pagkakadakip sa mga ito. (Edwin Balasa)</body>
<link>http://www.philstar.com/Article.aspx?articleId=333065&amp;publicationSubCategoryId=92</link>
</article>
<article>
<title>Bitay noon pa dapat binuwag  Sen. Nene</title>
<author></author>
<date>
<month>April</month>
<day>24</day>
<year>2006</year>
</date>
<body>Iginiit kahapon ni Senate Minority Leader Aquilino Pimentel Jr. na dapat ay noon pa nagdesisyon si Pangulong Arroyo na ibasura ang death penalty law at hindi na dapat naghintay ng limang taon. Nilinaw ni Sen. Pimentel na walang halong pulitika ang kanyang pagpanig sa naging desisyon ni Mrs. Arroyo at hindi pa rin magbabago ang kanyang panawagan na magbitiw ito sa kanyang puwesto at magpatawag ng snap elections. &amp;quot;I called for the repeal of the death penalty, not because I like Gloria but because it is the proper thing to do. Death penalty is not a deterrent to crime, it has sent innocent people to death row, including minors, elderly and mentally ill,&amp;quot; paliwanag pa ng mambabatas. Aniya, bagamat sinertipikahan ni Pangulong Arroyo na urgent bill ang pagbasura sa bitay ay dadaan pa din ito sa butas ng karayom sa dalawang kapulungan ng Kongreso dahil hati hindi lamang ang mga mambabatas kundi maging ang taumbayan sa panawagang ibasura ang parusang kamatayan. Naghain na noon si Pimentel ng panukala sa Senado para ibasura ang death penalty law at ang mga nakagawa ng karumal-dumal na krimen ay dapat patawan ng parusang habambuhay na pagkakakulong na hindi dapat mabigyan ng parole o pardon. (Rudy Andal)</body>
<link>http://www.philstar.com/Article.aspx?articleId=333078&amp;publicationSubCategoryId=92</link>
</article>
<article>
<title>DOE pinakikilos ni GMA sa oil price hike</title>
<author></author>
<date>
<month>April</month>
<day>24</day>
<year>2006</year>
</date>
<body>Inatasan kahapon ni Pangulong Arroyo ang buong Gabinete nito at Department of Energy (DOE) na gumawa ng hakbang upang mapababa ang ipinapataw na taripa sa petrolyo dahil sa sunud-sunod na pagtaas ng presyo nito sa merkado. Sa kautusan ng Pangulo, dapat na magsaliksik at mag-implementa ang DOE at Gabinete ng posibleng pagbabawas sa taripa sa pangunahing petroleum products, bumalangkas ng &amp;quot;energy conservation program&amp;quot; at ibayong paghihigpit ng sinturon o pagtitipid. &amp;quot;I have tasked the entire Cabinet with the Department of Energy at the lead to mount an intensified search and implementation at alternative and renewal sources effect the possible reduction of tariffs on basic petroleum product and carry out stringent conservation programs and belt-tightening measures,&amp;quot; sabi ng Pangulo. Nanawagan ang Pangulo sa mga &amp;quot;transport groups&amp;quot; na unang tinatamaan sa oil price hike na humupa sa anumang planong Metrowide strike na hindi makakatulong sa pagresolba sa problema. Niliwanag ng Pangulo na dapat na intindihin ng mga transport groups ang sitwasyon dahil hindi lamang ang Pilipinas ang apektado nito kundi buong mundo bunga na rin ng patuloy na pagtaas ng presyo ng petrolyo sa international market. Nakatakdang humirit ng P1.50 dagdag pasahe ang transportasyon dahil sa lingguhang taas-krudo. Hiniling na rin ng Pangulo sa Kongreso na muling rebisahin o tingnan ang lahat ng panukalang batas na may kaugnayan sa enerhiya upang magawan ng solusyon ang krisis sa langis. &amp;quot;I assure that all social, economic, political and diplomatic means are being undertaken to protect the interest of the people. (Ellen Fernando)</body>
<link>http://www.philstar.com/Article.aspx?articleId=333080&amp;publicationSubCategoryId=92</link>
</article>
<article>
<title>Walang overpricing sa Northrail</title>
<author></author>
<date>
<month>April</month>
<day>24</day>
<year>2006</year>
</date>
<body>Siniguro kahapon ni Northrail president Jose Cortes Jr. na walang naganap na overpricing sa Northrail project at hindi dapat ikumpara ang gastusin ng Northrail sa Southrail project. Ayon kay Cortes, nakahanda niyang ipaliwanag at magsumite ng mga dokumento sa Senado sa sandaling ipatawag muli sila dito para iginiit na walang naganap na overpricing sa North Luzon Railways Corporation (Northrail) project mula Caloocan City hanggang Malolos, Bulacan. Sinabi ni Cortes, hindi rin puwedeng ikumpara ang Northrail project sa Southrail project dahil parang nagkumpara ka ng &amp;quot;apple&amp;quot; sa &amp;quot;orange&amp;quot; gaya ng naging komento ni Sen. Rodolfo Biazon na pareho lamang ang haba ng proyekto pero mas mahal daw ang gagastusin sa Northrail. Aniya, ang Northrail ay &amp;quot;completely new railroad system&amp;quot; habang ang Southrail naman ay rehabilitation lamang. Ipinaliwanag nito, babaguhin ang lahat ng riles sa Northrail project, bukod sa magiging 2-way narrow track ito na dating single track lamang noon sa ilalim ng PNR kaya bibili pa ng lote para maluwagan ang railroad track at puro bago na air-conditioned train coaches ang gagamitin dito. Hiniling naman ng mga negosyante sa Clark Economic Zone na madaliin na ang konstruksyon ng Northrail project upang lalong mapabilis ang pagluluwas ng mga produkto patungong Kamaynilaan na malaking tulong sa pag-unlad ng ating ekonomiya. (Rudy Andal)</body>
<link>http://www.philstar.com/Article.aspx?articleId=333090&amp;publicationSubCategoryId=92</link>
</article>
<article>
<title>Presyo ng langis, trabaho unahin saka na imbestigasyon</title>
<author></author>
<date>
<month>April</month>
<day>24</day>
<year>2006</year>
</date>
<body>Umapela ang mga kongresistang kaalyado ni Pangulong Arroyo sa mga mambabatas na ituon ang paggawa ng batas sa pagresolba sa patuloy na pagtaas ng presyo ng langis at pagbibigay trabaho sa mga kababayan, kaysa sa pagsasagawa ng mga imbestigasyon. Hinimok din nina Bacolod City Rep. Monico Puentevella at Antique Rep. Exequiel Javier ang mga senador na atat na atat na mapatalsik si Pangulong Arroyo na gamitin ang kanilang lakas sa pagsusulong ng Charter change dahil ito ang epektibong porma para sa pagbabago sa liderato at minimal lang ang epekto sa bansa. Ayon sa mga kongresista, dapat tugunan ng mga mambabatas ang babalang ibinigay ng mga opisyal ng Department of Energy na inaasahan pa na magtataas ang presyo ng langis sa bansa dahil na rin sa nagaganap sa pandaigdigang merkado. Naniniwala rin sina Puentevella at Javier na tamang panahon ang darating na Labor Day para tugunan ang pangangailangan ng mga manggagawa dahil kailangan ng bansa ang mahigit sa 20 milyong trabaho. Kabilang sa mga iminungkahi na dapat tugunan ng Kongreso ay mga panukalang batas na naglalayong maghanap ng alternatibong pagkukunan ng enerhiya at ang pagbabalik-aral sa Oil Deregulation Law upang mapigilan ang mga kumpanya ng langis na itaas ang presyo ng produktong petrolyo. (Malou Escudero)</body>
<link>http://www.philstar.com/Article.aspx?articleId=333095&amp;publicationSubCategoryId=92</link>
</article>
<article>
<title>Batasan-5, 43 pa kinasuhan</title>
<author></author>
<date>
<month>April</month>
<day>25</day>
<year>2006</year>
</date>
<body>Isinampa ng Department of Justice (DOJ) sa Makati-Regional Trial Court ang kasong rebelyon laban sa tinaguriang Batasan-5, dating Sen. Gringo Honasan, apat na Magdalo soldiers at ilang matataas na opisyal ng New Peoples Army (NPA) kaugnay ng tangkang pagpapabagsak sa Arroyo government. Ang PNP-Criminal Investigation and Detection Group (CIDG) ang naging complainant sa kasong inihain nito sa DOJ noong Feb. 27. 2006. Ayon sa prosecution panel, may sapat na basehan upang isampa ang kasong rebelyon laban kina Bayan Muna Representatives Satur Ocampo, Teddy Casi&amp;ntilde;o, Joel Virador, Anak-pawis Rep. Crispin Beltran, Rafael Mariano, Gabriela Party-list Rep. Liza Maza at dating Sen. Honasan. Kasama din sa sinampahan ng kaso ay sina CPP-NPA founding chairman Jose Maria Sison, Gregorio Rosal at Luis Jalandoni, Benito Tiamzon, Wilma Tiamzon, Fidel Agcaoili, Nathaniel Santiago, Sotero Llamas, Allan Jazminez, Rafael Baylosis, Leo Velasco, Tita Lubid at Vicente Ladlad ng National Democratic Front. Kinasuhan din sina B/Gen. Jake Malajacan (Ret.), Magdalo soldiers 1st Lt. Lawrence San Juan, 1st Lt. Patricio Bumindang at Atty. Christopher Belmonte. Inirekomenda naman ng DOJ na imbestigahan sina B/Gen. Danilo Lim at Ltsg. Antonio Trillanes IV sa posibleng pakikipagsabwatan sa mga aktibidad ng nasabing mga personalidad. Ayon sa DOJ, maituturing na legal front lamang ng CPP-NPA ang mga party-list group na Bayan-Muna, Anak-pawis, Gabriela at iba pang organisasyon. Binigyan din ng merito ng DOJ ang naging testimonya ng witness na si Jaime Fuentes na umanoy aide ni Ladlad kung saan sinabing madalas daw nitong makita ang Batasan-6 na kapulong ng kanyang amo na lider ng NDF. Hindi naman pipigilan ng liderato ng Kamara ang pag-aresto sa miyembro ng Batasan-5 kapag mayroong ipinalabas na warrant of arrest ang korte. (Grace Amargo-Dela Cruz at Malou Escudero)</body>
<link>http://www.philstar.com/Article.aspx?articleId=333251&amp;publicationSubCategoryId=92</link>
</article>
<article>
<title>CCR pantapat ng Senado sa EO 464</title>
<author></author>
<date>
<month>April</month>
<day>25</day>
<year>2006</year>
</date>
<body>Iginiit ni Sen. Rodolfo Biazon na magpapatupad ang Senado ng Comprehensive Congressional Response (CCR) sa sinumang opisyal ng gobyerno na hindi dadalo sa imbestigasyon ng Mataas na Kapulungan. Sinabi ni Sen. Biazon, chairman ng senate committee on national defense and security, ang CCR ang kanilang magiging sagot sa tinuran ng Malaca&amp;ntilde;ang na paiiralin pa rin nila ang Executive Order 464 hangga't walang pinal na desisyon dito ang Korte Suprema. Ayon kay Biazon, ang CCR ang naging panapat ng Senado sa sinumang patuloy na iisnabin ang anumang senate investigation kaugnay sa naging pahayag ni Executive Secretary Eduardo Ermita na paiiralin pa rin nila ang EO 464 dahil hindi final and executory ang naging desisyon ng SC tungkol dito. Sa nasabing CCR, magpapalabas muna ng imbitasyon ang Senado sa sinumang resource person at kung hindi ito dadalo ay magpapalabas na sila ng subpoena pero kapag hindi pa rin dumalo ang kanilang iniimbitahan ay kasunod na ang arrest warrant at kapag hindi pa rin ito epektibo ay dadalhin na nila ang usapin sa korte. Winika pa ni Biazon, magsasagawa ang kanyang komite ng marathon hearing tungkol sa Hello Garci sa darating na Mayo 17, 18 at 19 kung saan ay naka-focus ito sa nangyari umanong dayaan sa nakaraang halalan. Umaasa siyang makakadalo na sa gaganaping pagdinig sa Hello Garci sina Atty. Samuel Ong at ang mga AFP officials kabilang sina AFP chief Generoso Senga, Navy chief Mateo Mayuga at Vidal Doble ngayong idineklang labag sa Konstitusyon ang EO 464. Samantala, sinabi ni Press Secretary Ignacio Bunye na isang pamamaraan lamang ng Senado ng &amp;quot;institutional gridlock&amp;quot; at &amp;quot;obstruction&amp;quot; ang gagawing pag-imbita sa mga opisyal ng gobyerno para sa senate investigation. Ayon kay Sec. Bunye, wala ng oras ang gobyerno para sa pamumulitika tulad ng ginagawa umanong imbestigasyon ng Senado sa anomalya sa pamahalaang Arroyo dahil mas inaasikaso ng Pangulo ang pagtulong sa mahihirap. (Rudy Andal/Ellen Fernando)</body>
<link>http://www.philstar.com/Article.aspx?articleId=333256&amp;publicationSubCategoryId=92</link>
</article>
<article>
<title>Huwag gantihan ang Gabinete  Miriam</title>
<author></author>
<date>
<month>April</month>
<day>25</day>
<year>2006</year>
</date>
<body>Pinayuhan kahapon ni Sen. Miriam Defensor-Santiago ang kanyang mga kasamahan sa Kongreso na huwag abusuhin ang kanilang kapangyarihan sa pagpapataw ng contempt sa panahon ng legislative investigations. Sinabi ni Sen. Santiago, hindi dapat maghiganti ang mga mambabatas matapos ideklara ng Korte Suprema na labag sa batas ang ipinatupad na Executive Order 464 ni Pangulong Arroyo. &amp;quot;Congress should avoid impulsive retaliatory measures, such as citing for contempt absent cabinet members, or abolishing budgetary appropriations of their departments. It is best to be patient, because haste makes bad law,&amp;quot; paliwanag pa ni Santiago. Idinagdag pa nito, ang naging desisyon ng High Tribunal ay pagkatig lamang sa legal tradition kung saan ay mayroong kapangyarihang mag-imbestiga ang Kongreso sa paglikha ng batas habang mayroong kapangyarihan naman ang Pangulo para sa executive privilege. &amp;quot;The Supreme Court tried to avoid a head-on collision by suggesting a compromise, meaning a narrow construction. It steered both political branches of government toward an acceptable accomodation,&amp;quot; wika pa ni Santiago. (Rudy Andal)</body>
<link>http://www.philstar.com/Article.aspx?articleId=333262&amp;publicationSubCategoryId=92</link>
</article>
<article>
<title>Oil deregulation law, ibasura  Madrigal</title>
<author></author>
<date>
<month>April</month>
<day>25</day>
<year>2006</year>
</date>
<body>Hiniling kahapon ni Sen. Jamby Madrigal kay Pangulong Arroyo na sertipikahang urgent bill ang panukalang batas para maibasura na ang Oil Deregulation Law kasabay ang pagbasura ng Expanded-Value Added Tax (EVAT) sa produktong petrolyo. Sinabi ni Sen. Madrigal, hindi pa nakahanda ang bansa upang humarap sa panibagong oil crisis kaya makakabuti na ibasura na ang Oil Deregulation Law gayundin ang pagbawi sa Petron shares at paglalagay sa Liquified Petroleum Gas sa ilalim ng price control. Aniya, sobrang nakaasa tayo sa oil importation gayung mayroon tayong Malampaya Natural Gas Project sa Palawan na dapat ay tulungan at bigyang-pansin ng gobyerno. Wika pa ni Madrigal, kung talagang nais ni PGMA na tulungan ang maliliit nating kababayan na lubhang naaapektuhan sa patuloy na pagtaas ng presyo ng mga produktong petrolyo ay dapat sertipikahan ng Pangulo bilang urgent bill ang senate bill 2084. Idinagdag pa ng mambabatas, malaking tulong para sa mga consumers ng produktong petrolyo kung mawawala dito ang ipinapataw na VAT. Pabor naman si House Minority Leader Francis Escudero na suspendihin ang pagpapataw ng EVAT sa produktong petrolyo. Sinabi naman ni administration Rep. Joey Salceda, chairman ng house committee on appropriations, malaking tulong sa mamamayan kung pansamantalang susupindihin ang pagpapatupad ng EVAT sa produktong petrolyo habang aabot lamang naman sa P15 bilyong buwis ang mawawala sa gobyerno dito. Samantala, nagpahayag naman ang Palasyo na posibleng tanggalin ng gobyerno ang ipinapataw na 12 percent EVAT sa gasolina bilang hakbang ng pamahalaan upang makahanap ng paraan para mapababa ang presyo ng mga produktong petrolyo. (Rudy Andal/Malou Escudero/Lilia Tolentino)</body>
<link>http://www.philstar.com/Article.aspx?articleId=333268&amp;publicationSubCategoryId=92</link>
</article>
<article>
<title>Pilipinas napiling VP sa UN</title>
<author></author>
<date>
<month>April</month>
<day>25</day>
<year>2006</year>
</date>
<body>Hinirang ang Pilipinas bilang Vice President sa katatapos na 61st United Nations General Assembly, iniulat ng Philippine Mission to the United Nations kahapon. Ayon sa report ni Ambassador Lauro Baja Jr., Permanent Representative to UN, kay Foreign Affairs Sec. Alberto Romulo, isa ang RP sa mga napili bilang bise presidente sa tinaguriang makapangyarihang UN body. Sinabi ni Baja, na ang Pilipinas kasama ang mga bansang Indonesia, Kuwait at Bhutan ay inindorso ng may 54-member Asian Group na maupo sa bakanteng apat na vice president slots na nakareserba sa Asia. &amp;quot;Being a vice president of the General Assembly makes us a member of the powerful General Committee, which is responsible for setting the agenda for the session,&amp;quot; ani Ambassador Baja. Sa kasalukuyan, ang Pilipinas ay isa sa vice presidents sa mga general committee na naghahanda sa agenda para sa sesyon. (Ellen Fernando)</body>
<link>http://www.philstar.com/Article.aspx?articleId=333276&amp;publicationSubCategoryId=92</link>
</article>
<article>
<title>CPR illegal!</title>
<author></author>
<date>
<month>April</month>
<day>26</day>
<year>2006</year>
</date>
<body>Idineklarang labag sa batas ng Supreme Court (SC) ang calibrated preemptive response (CPR) na ipinalabas ni Pangulong Arroyo na ipinatupad bilang pantapat sa mga militanteng grupo na naglulunsad ng kaliwat kanang kilos-protesta. Sa unanimous vote na 13-0, sinabi ng SC na hindi na puwedeng gamitin ng Philippine National Police (PNP) ang CPR sa pag-disperse ng mga rali dahil labag ito sa karapatang pantao. Ayon pa sa SC, wala ng hihigit pa sa karapatang magpahayag at magtipon at nagagamit din ang CPR sa pang-aabuso ng mga pulis. Constitutional naman ang Batas Pambansa 880 kung saan nakapaloob ang paggamit ng maximum tolerance kung kailangan. Nakapaloob din sa BP 880 ang &amp;quot;no permit, no rally&amp;quot; kaya inutos ng SC sa lokal na pamahalaan ng mga munisipalidad na gumawa ng kani-kanilang freedom park sa loob ng 30 araw upang dito isagawa ang anumang kilos protesta. Sa nasabing freedom park ay hindi na umano kinakailangan na kumuha ng permit ng mga ralista mula sa mga lokal na opisyal ng isang lungsod. Kinakailangan lamang abisuhan ng mga ralista ang mga pulis at mayor ng lungsod na pagdadausan ng nasabing kilos-protesta. Kailangan din aksiyunan ang lahat ng aplikasyon sa pagkuha ng rali at kung walang sagot sa loob ng dalawang araw, ibig sabihin ay pinapayagan na ito. Ayon naman kay Senate Minority Leader Aquilino Pimentel Jr., ang ginawa ng SC ay patunay lang na may halaga pa rin sa kanila ang usapin ng freedom of expression. Pinayuhan naman ni Sen. Panfilo Lacson si Arroyo na sibakin ang mga nagpayo sa kanya na ipatupad ang CPR dahil lalo itong nagpababa ng kanyang popularidad sa pananaw ng taumbayan. Para naman kay CIBAC party-list Rep. Joel Villanueva, maliwanag na palpak talaga ang mga naging desisyon ng Malaca&amp;ntilde;ang matapos sabihin ng SC na ilegal ang CPR. &amp;quot;Strike two na talaga si Arroyo sa CPR at sa EO 464, malapit na siyang ma-out kung baseball ang laro,&amp;quot; ani Villanueva. Pero kung magpapalabas aniya ng desisyon ang SC kaugnay sa Proclamation 1017 kung saan kinuwestiyon ang paglalagay sa bansa sa ilalim ng state of emergency at nagkaroon nang pag-take over sa ilang sangay ng media, ay siguradong mai-strike 3 na si Arroyo. Naniniwala si Villanueva na idedeklarang ilegal ng SC ang ginawang pagtake-over ng gobyerno sa media. Idinagdag naman ni Bayan Muna Rep. Teddy Casino na lumalabas na talagang inabuso ni Arroyo ang kanyang kapangyarihan at binusabos nito ang &amp;quot;rule of law&amp;quot;. (Grace Dela Cruz, Rudy Andal At Malou Escudero)</body>
<link>http://www.philstar.com/Article.aspx?articleId=333391&amp;publicationSubCategoryId=92</link>
</article>
<article>
<title>Carless Day sa buong MM niluluto sa Kongreso</title>
<author></author>
<date>
<month>April</month>
<day>26</day>
<year>2006</year>
</date>
<body>Matapos makita ang magandang epekto ng &amp;quot;Carless Day&amp;quot; na ipinatupad sa Marikina City kamakalawa, nais ni Compostela Valley Rep. Manuel Zamora na gawin rin ito sa buong Metro Manila. Sa isang panayam sa telepono, sinabi ni Zamora na isusulong niya sa Mababang Kapulungan ng Kongreso ang panukalang carless day sa buong Metro Manila bilang isa sa mga solusyon sa patuloy na pagtaas ng presyo ng gasolina. Pero agad na nilinaw ni Zamora na hindi dapat magsasabay-sabay ang mga bayan sa Metro Manila sa pagpapatupad ng carless day upang hindi naman maapektuhan ang mga business establishments. &amp;quot;Puwedeng isang araw sa Maynila, sa susunod naman sa San Juan o kaya sa Quezon City, o kaya sa Makati,&amp;quot; ani Zamora. Posible aniyang nakita rin ng mga Metro mayors ang magandang epekto ng carless day kung saan ipinagbabawal sa ilang piling lansangan ang pagdaan ng mga sasakyan mula alas-7 ng umaga hanggang alas-5 ng hapon bilang bahagi nang pagdiriwang ng Earth Day. Idinagdag ni Zamora na hindi naman dapat ipagbawal sa carless day ang mga ambulansiya, fire trucks, at mga pribadong sasakyan na may dadalhing mga pasyente sa ospital. Hindi aniya dapat maging negatibo ang pananaw ng mga mamamayan sa carless day at dapat tingnan ang magandang epekto nito dahil mababawasan ang konsumo ng gasolina. (Malou Escudero)</body>
<link>http://www.philstar.com/Article.aspx?articleId=333401&amp;publicationSubCategoryId=92</link>
</article>
<article>
<title>CPR tuloy sa Mayo 1  PNP</title>
<author></author>
<date>
<month>April</month>
<day>26</day>
<year>2006</year>
</date>
<body>Sa kabila ng Supreme Court (SC) ruling na unconstitutional ang calibrated preemptive response policy kontra ralista, tuloy pa rin ang pagpapairal dito ng Philippine National Police (PNP) sa inaasahang malawakang kilos-protesta sa darating na Mayo 1. Ayon kay NCRPO chief Director Vidal Querol, hindi magbabago ang batas na papairalin ng kanilang hanay laban sa street demonstrations. Ipinaliwanag ni Querol na ang bawat kilos ng PNP ay saklaw ng Batas Pambansa 880. Kasabay nito ay umapela sa PNP ang mga mambabatas na kaalyado ni Pangulong Arroyo na isantabi muna ang pagpapatupad ng CPR sa pagdiriwang ng Labor Day sa Lunes. Ayon kina Reps. Roseller Barinaga at Benasing Macarambon, dapat payagan ang mga ralista na makapagpahayag ng kanilang karaingan sa araw ng paggawa. Nauna rito, nagbanta ang pamahalaan na hindi ito mangingiming muling ipatupad ang state of national emergency sakaling maging marahas at umabot sa armadong aklasan ang gagawing paggunita sa pandaigdigang araw ng paggawa. Sinabi ni Barinaga na dapat ipatupad ang maximum tolerance at hindi CPR upang mabigyan ng kalayaan ang mga manggagawa sa nasabing araw. At kung magkakaroon aniya ng anarchy sa kalsada, ay saka lamang ipatupad ang CPR. Naniniwala naman si Macarambon na ang pansamantalang pagpapatigil sa CPR ang tatanggal ng tensiyon sa pagitan ng pulisya at ng mga ralista. Mas makakabuti rin aniyang isentro ng mga manggagawa sa usaping may kinalaman sa sektor ng paggawa ang gagawing rally at hindi sa isyu ng pulitika. (Joy Cantos/Malou Escudero)</body>
<link>http://www.philstar.com/Article.aspx?articleId=333409&amp;publicationSubCategoryId=92</link>
</article>
<article>
<title>195 lagda para sa Chacha, kapos</title>
<author></author>
<date>
<month>April</month>
<day>26</day>
<year>2006</year>
</date>
<body>Kinapos ng 22 lagda ng mga mambabatas ang isinumiteng resolusyon na naglalayong amyendahan ang 1987 Constitution sa pamamagitan ng Constituent Assembly. Sa House Resolution 1230 na inihain kahapon sa pangunguna ni Cagayan de Oro Rep. Constantino Jaraula, hindi kumpleto ang kinakailangang 195 lagda upang mapabilis ang pag-amyenda sa Konstitusyon. Umabot sa 173 ang mga kongresistang lumagda at sumuporta sa resolusyon. Layunin ng panukala na palitan ang porma ng gobyerno mula sa kasalukuyang presidential tungo sa isang &amp;quot;federal system&amp;quot;. Sinabi ni Jaraula na hindi magkapareho ang isinusulong na Chacha sa Mababang Kapulungan ng Kongreso sa Chacha na isinusulong ng Sigaw ng Bayan dahil limitado lamang sa Articles VI at VII ang nais amyendahan ng huli kung saan mula sa Presidential bicameral, nais gawing unicameral parliamentary ang gobyerno. Naniniwala si Jaraula na makukuha pa rin nila ang 195 lagda kapag tinalakay na ang panukala sa plenaryo. (Malou Escudero)</body>
<link>http://www.philstar.com/Article.aspx?articleId=333414&amp;publicationSubCategoryId=92</link>
</article>
<article>
<title>Jinggoy walang maipakitang ebidensiya vs FG Arroyo</title>
<author></author>
<date>
<month>April</month>
<day>26</day>
<year>2006</year>
</date>
<body>Sa ikalawang sunod na pagkakataon, nabigong maghain ng ebidensiya si Sen. Jinggoy Estrada hinggil sa kanyang akusasyon na may koneksiyon ang mga bigtime smuggler kay First Gentleman Mike Arroyo o sa tanggapan ng Unang Ginoo. Sa pagpapatuloy ng preliminary investigation ng kasong libelo na isinampa ni Ginoong Arroyo laban kay Estrada sa Pasay City Prosecutors Office, muling humingi ng palugit ang senador para maghain ng kaniyang counter-affidavit. Inihayag ng abogado ni Ginoong Arroyo na si Melanie Trinidad na kung hindi na naman sasagot si Estrada sa susunod na preliminary investigation ng kaso, hihilingin na nila sa piskalya na desisyunan na ito. &amp;quot;Lumilinaw ng lumilinaw na walang ibang balak si Sen. Estrada kundi sirain ang reputasyon ni Ginoong Arroyo nang ihayag ng senador sa media na may koneksiyon ang mga diumanoy big-time smugglers sa Unang Ginoo. &amp;quot;Dahil kung hindi, walang dapat maging problema ang senador sa pagsagot sa aming demanda,&amp;quot; ayon kay Trinidad.</body>
<link>http://www.philstar.com/Article.aspx?articleId=333416&amp;publicationSubCategoryId=92</link>
</article>
<article>
<title>51 estudyante full scholars ni Rep. Iggy</title>
<author></author>
<date>
<month>April</month>
<day>26</day>
<year>2006</year>
</date>
<body>Umabot na sa 51 ang bilang ng mga estudyante sa high school at college ang nabigyan ng full scholarship ni Rep. Ignacio Arroyo ng ika-5 distrito ng Negros Occidental. Kabilang sa mga high school scholars sina; Isabela town residents Mark Anthony Arroza, Raffy Isabela Carnal, Mariel Joan Lajo, Ma. Febe Pabillore, Ifun Puentespina, Ramilyn Sarimong, Jose Sevilla, lahat second year high school; Carla Marie Sorongon and Catherine Zerrudo, kapwa 1st year high school sa La Consolacion School; at Hinigiran town residents at mga estudyante ng Hinigiran Institute na sina Rose Lina, Melanie Amador, Jestoni Ambrad, Rose Ann Escaner, Aiza Espielago, Kathlea Mendoza, Christian Hope Nuida, Russhel Jem Pabalinas at Ma. Jane Reclamente. Sa college scholars naman ay sina: Himamaylan City residents Melody Bermudes, Nelly Vallejera, Rhoan Velez, Angeli Masagnay, Jennifer Oebanda, Hannah Villaceran, Emily Birayon at Rowena Delicana, lahat estudyante ng Negros Occidental School of Fisheries; Binalbagan residents Melissa Mongcayo, Samuel Galicia, Lenelyn Robles at Nova Osorio, lahat nag-aaral sa Binalbagan Catholic College; Joalvin Cambiado ng University of Negros Occidental-Recoletos at Reno Destacamento ng University of St. La Salle. Ang mga college scholars ay kumukuha ng ibat ibang kurso tulad ng Criminology, Education at Biology. Inihayag ni Arroyo na ang kaniyang scholarship program ay isasakatuparan taun-taon. Pipiliin ang mga scholar base sa pinansiyal na katayuan ng pamilya at mga record sa iskuwela, kabilang na ang marka at disiplina.</body>
<link>http://www.philstar.com/Article.aspx?articleId=333420&amp;publicationSubCategoryId=92</link>
</article>
<article>
<title>Beltran inilipat na sa Heart Center</title>
<author></author>
<date>
<month>April</month>
<day>26</day>
<year>2006</year>
</date>
<body>Matapos ang dalawang buwang pagsasailalim sa kustodya ng PNP, inilipat na kahapon sa Philippine Heart Center sa Quezon City si Anakpawis Rep. Crispin Beltran. Bandang alas-3 ng hapon kahapon ng eskortan ng mga operatiba ng PNP Headquarters Support Service si Beltran patungo sa Heart Center upang doon magpagamot sa sakit sa puso at diabetes. Matapos magpagaling ay muling ibabalik si Beltran sa Camp Crame. (Joy Cantos)</body>
<link>http://www.philstar.com/Article.aspx?articleId=333421&amp;publicationSubCategoryId=92</link>
</article>
<article>
<title>Customs posts ibinebenta!</title>
<author></author>
<date>
<month>April</month>
<day>27</day>
<year>2006</year>
</date>
<body>Nabunyag kahapon ang diumanoy pagbebenta ng matataas na posisyon sa Bureau of Customs (BOC) sa halagang mula P50,000 hanggang P500,000. Dahil dito, pinaiimbestigahan ng mga kawani ng BOC sa Mababang Kapulungan ng Kongreso ang naturang anomalya. Ayon sa Association of Customs Employees, ang mga Customs Personnel Order o CPOs ay ibinebenta ng ilang matataas na opisyales ng ahensiya sa mga naghahangad na makapuwesto sa mga posisyon sa ibat ibang sangay ng ahensiya sa buong bansa. Kung kalahating milyong piso umano ang ibabayad ay mataas na posisyon din ang ibibigay sa naghahangad na makapuwesto. Ang mga posisyon na inaapruba sa pamamagitan ng transfer of assignments (TOA) ay pinagkakakitaan ng mga korap na opisyales ng BOC. Isang deputy commissioner umano ang pumipirma ng mga transfer of assignments. Nang tanungin ng mga empleyado ang nasabing opisyal kung bakit siya ang pumipirma sa mga TOA, ang tugon umano nito ay may &amp;quot;basbas&amp;quot; ni Customs Commissioner Morales. &amp;quot;May kinalaman ba sa anomalyang ito si Commissioner Morales?&amp;quot; tanong ng isang nagpakilalang Mariano Solis, isang opisyal ng ACE. Pormal nang nagsampa ang mga kawani ng BOC ng kanilang reklamo sa Kamara at dito ayon sa kanila ay pangangalanan nila ang lahat ng mga sangkot sa nasabing anomalya. Nakahanda naman ang ilang kongresista na imbestigahan ang sinasabing bentahan ng posisyon sa Customs. Sa isang panayam sa telepono, sinabi ni Ilocos Norte Rep. Imee Marcos na nakahanda siyang dinggin ang reklamo ng ACE dahil pinag-uugatan ito ng katiwalian at hindi nakakatulong ang nasabing sistema para makalikom ng pondo ang gobyerno. Makabubuti aniyang magpaliwanag si BOC Commissioner Morales sa isyu dahil imposibleng hindi niya alam ang reklamo ng mga empleyado. &amp;quot;Lahat na lang yata ibinibenta sa Customs, mula sa behikulo, garments, ngayon naman ay pati posisyon,&amp;quot; ani Marcos. (Malou Escudero)</body>
<link>http://www.philstar.com/Article.aspx?articleId=333723&amp;publicationSubCategoryId=92</link>
</article>
<article>
<title>Krudo papalo ng P50 kada litro</title>
<author></author>
<date>
<month>April</month>
<day>27</day>
<year>2006</year>
</date>
<body>Posibleng umakyat sa halagang P50 kada litro ang presyo ng krudo sa loob ng susunod na tatlo hanggang anim na buwan subalit tiniyak nila na walang magaganap na fare hike upang maiwasan ang domino effect sakaling mangyari ito. Ayon kay Energy Director for Oil Industry Management Bureau Zenaida Monsada, hanggang wala pang linaw sa nagaganap na tensyon sa pagitan ng Iran at US ay siguradong bubulusok pataas ang presyo ng petrolyo. Tiniyak ni Monsada na pipigilan ng pamahalaan ang anumang fare increase dahil na rin sa epekto nito sa services at basic commodities. Magpapatupad din ng mga measures ang DOE upang hindi umabot sa P35 level ang presyo ng diesel. Tinukoy ni Monsada ang suspension ng Reformed Value Added Tax (RVAT) bilang isa sa mitigation measures kung umakyat na sa P50 level ang presyo ng langis. Aniya, sa ganitong sitwasyon umano ay kailangan nang suspindihin pansamantala ng pamahalaan ang RVAT upang maiwasan pa ang matinding epekto sa ekonomiya. (Edwin Balasa)</body>
<link>http://www.philstar.com/Article.aspx?articleId=333732&amp;publicationSubCategoryId=92</link>
</article>
<article>
<title>4-day work week bubuhayin</title>
<author></author>
<date>
<month>April</month>
<day>27</day>
<year>2006</year>
</date>
<body>Planong ipatupad muli ng pamahalaan ang 4-day work week bilang isa sa mga hakbanging makapagpapabawas sa konsumo ng enerhiya sa panahon ng krisis. Ayon kay Press Secretary Ignacio Bunye, sa implementasyon ng 4-day work week noong nakaraang taon ay nakatipid ang gobyerno ng P150 milyon sa konsumo ng enerhiya, bukod pa sa nagdulot din ito ng pampasigla sa lokal na turismo nang hindi naman nasakripisyo ang paglilingkod pampubliko. Sinabi ni Bunye na ang pagtitipid at pagbabawas sa konsumo sa enerhiya ay muling nabigyang diin sa panahong ito na patuloy na tumataas ang presyo ng krudo sa world market. Ilan pa sa alternatibong hakbang para makatipid sa langis ang pagpapatupad ng daylight saving time, pagbabawas ng araw ng trabaho para sa mga empleyado ng gobyerno, pagpapasada ng mga bus na gumagamit ng compressed natural gas, paggamit ng taxi at jeepney na pinatatakbo ng LPG at pagkakaroon ng takdang oras sa pagpapasada ng mga bus. (Lilia Tolentino)</body>
<link>http://www.philstar.com/Article.aspx?articleId=333737&amp;publicationSubCategoryId=92</link>
</article>
<article>
<title>Huling rollback sa LPG</title>
<author></author>
<date>
<month>April</month>
<day>27</day>
<year>2006</year>
</date>
<body>Muli na namang ibinaba ng Liquified Petroleum Gas Marketers Association (LPGMA) ng 50 sentimos kada kilo o kabuuang P5.50 kada 11kg tangke ang presyo ng kanilang LPG, ang huling rollback na ipatutupad ng grupo ngayong madaling-araw. &amp;quot;Posibleng ito na ang huling rollback na maibibigay ng LPGMA dahil inaasahang tataas ang contact price nito sa pagpasok ng buwan ng Mayo&amp;quot;, pahayag ni LPGMA president Arnel Ty. Dagdag pa ni Ty na malaki ang magiging epekto ng panibagong pagtaas ng presyo ng LPG sa world market dahil kailangan umano nilang magtaas ng P1.50 kada kilo sa buwan ng Mayo. Matatandaang noong Disyembre 2005 ay lumobo sa mahigit sa P500 ang presyo ng kada tangke ng LPG, subalit dahil sa pagbaba ng contact price nito ay sunud-sunod na rollback ang ipinatupad ng LPGMA kung saan bumaba ito ng mahigit P100 kada tangke. Wala pang anunsiyo ang malalaking kompanya ng langis kung susunod sila sa kaparehong rollback. (Edwin Balasa)</body>
<link>http://www.philstar.com/Article.aspx?articleId=333743&amp;publicationSubCategoryId=92</link>
</article>
<article>
<title>Cortes bagong PNR chairman</title>
<author></author>
<date>
<month>April</month>
<day>27</day>
<year>2006</year>
</date>
<body>Siniguro kahapon ni Northrail president Jose Cortes Jr. kay Pangulong Arroyo na mamadaliin din niya ang rehabilitasyon ng Philippine National Railways (PNR) matapos siyang italaga dito ni PGMA bilang chairman ng PNR kasabay ng konstruksyon ng North Luzon Railways (Northrail). Ayon kay Mr. Cortes, hindi lamang ang Right of Way (ROW) ng PNR ang kanyang bibigyang-pansin sa kanyang pag-upo bilang chairman ng nasabing ahensiya kundi maging maayos ang pagpapatakbo sa PNR management. Aniya, maraming suliraning kinakaharap ang PNR kaya ang pagresolba sa mga problema nito ay hindi kayang lutasin ng mga opisyal lamang kundi sa tulong mismo ng mga empleyado ng PNR. Magsasagawa ng rehabilitasyon ang PNR sa mga riles nito mula sa $50 milyong loan nito sa Korean Export-Import Bank para sa Manila Southrail project nito. Nakatakdang bumili din ng 21 bagong Diesel Multiple Unit (DMU) ang PNR na gagamitin para sa Southrail project nito. (Rudy Andal)</body>
<link>http://www.philstar.com/Article.aspx?articleId=333751&amp;publicationSubCategoryId=92</link>
</article>
<article>
<title>Walang harassment!  First Gent</title>
<author></author>
<date>
<month>April</month>
<day>27</day>
<year>2006</year>
</date>
<body>&amp;quot;Hindi ito harassment. Ito ay pagtatanggol sa karangalan ng isang ordinaryong mamamayan.&amp;quot; Inihayag ito ng abugado ni First Gentleman Mike Arroyo kasabay ng pagbasura niya sa pahayag ng kolumnista na si William &amp;quot;Billy&amp;quot; Esposo na ang libel na isinampa sa kanya ng Unang Ginoo ay bahagi ng harassment ng mga taga-media na bumabatikos sa Arroyo administration. Sinabi ni Atty. Ruy Rondain na dapat paalalahanan si Esposo na ang freedom of the press, kahit na ito ay ginagarantiyahan ng Konstitusyon ay hindi naman absolute at may kaakibat ding mga responsibilidad. Binigyang-diin ni Rondain na hindi kailanman idinemanda ni Ginoong Arroyo ang sinumang miyembro ng media na may balidong puna o kritisismo sa kanya o kay Pangulong Arroyo, subalit hindi kailanman tutunganga na lamang si Ginoong Arroyo at uupo habang winawasak ang kanyang pagkatao ng mga indibidwal na inaabuso ang katayuan sa lipunan kahit wala namang ebidensiya.</body>
<link>http://www.philstar.com/Article.aspx?articleId=333756&amp;publicationSubCategoryId=92</link>
</article>
<article>
<title>Singson, nag-donate ng P200M jueteng money</title>
<author></author>
<date>
<month>April</month>
<day>27</day>
<year>2006</year>
</date>
<body>Kinumpirma kahapon ni dating Pangulong Estrada na nag-donate si Ilocos Sur Gov. Luis &amp;quot;Chavit&amp;quot; Singson ng P200 milyon sa kanyang Erap Muslim Youth Foundation at ang pera ay nagmula sa ilegal na jueteng. Sa kanyang ika-5 beses na pagharap sa Sandiganbayan Special Divison, itinanggi rin ni Estrada na itinayo niya ang foundation para paglagyan ng pera mula sa jueteng. Aniya, itinayo ito para magbigay ng scholarships sa mga mahihirap na kabataang Muslim at ang pondo ay nagmumula sa mga donasyon. Hindi rin umano niya inutusan si Singson na magbigay ng P200 milyon kay Atty. Edward Serapio, isa sa mga co-accused ni Estrada sa kasong plunder. Sinabi pa ni Estrada na ipinaalam lamang sa kanya ni Serapio na nag-donate ng P200 milyon si Singson na nag-request pa umanong palabasin na ang donasyon ay mula sa isang anonymous source. Ipinasoli raw ni Estrada kay Serapio ang pera dahil alam niyang sa jueteng nagmula ang donasyon, pero hindi na niya alam kung bakit hindi naibalik ang salapi kay Singson. Pero sinigurado ni Estrada na nasa bangko pa rin ang salapi at kumita na ito ng P13 milyong interes mula 2000. Samantala, pinayagan naman ng korte si Sen. Jinggoy Estrada na makapunta sa Hong Kong mula Mayo 4-8. (Malou Escudero)</body>
<link>http://www.philstar.com/Article.aspx?articleId=333757&amp;publicationSubCategoryId=92</link>
</article>
<article>
<title>Pagpatay sa lider magsasaka wag daw isisi sa mga Floirendo</title>
<author></author>
<date>
<month>April</month>
<day>27</day>
<year>2006</year>
</date>
<body>Ikinatuwa ng pamilya Floirendo ang gagawing pagsisiyasat sa umanoy pagpatay sa isang lider magsasaka sa Davao del Norte para matapos na ang usapin at mahuli ang mga salarin. Si Enrico Cabanit, 54, sec-gen ng Pambansang Ugnayan ng mga Nagsasariling Lokal na Organisasyon (Unorka) ay binaril at napatay nitong Lunes ng gabi. Dati siyang tauhan sa banana plantation ng mga Floirendo sa Davao. &amp;quot;The investigating team are still conducting follow-up operation, scrutinizing details available, to unveil the motive of the killing that could somehow help identify the perpetrators,&amp;quot; pahayag ni P/Supt. Samuel Gadingan, chief ng Panabo City police station. Ayon sa abogado ng mga Floirendo na si Atty. Richard Uayan, ang pagkamatay ni Cabanit ay ginagamit umano bilang propaganda ng ilang sektor para ibaling ang sisi sa mga Floirendo. &amp;quot;We must remember that the cases in which Cabanit and the Floirendos had figured in the past had been resolved amicably. Therefore, he was no longer relevant to those cases and the only people benefiting from this are the ones who want to create a new issue,&amp;quot; ani Uayan. Hindi anya makatarungan na ibintang agad sa mga Floirendo ang pagpatay dahil lamang sa dating tauhan ng pamilya si Cabanit.</body>
<link>http://www.philstar.com/Article.aspx?articleId=333758&amp;publicationSubCategoryId=92</link>
</article>
<article>
<title>PIATCO humirit daw ng kickback</title>
<author></author>
<date>
<month>April</month>
<day>27</day>
<year>2006</year>
</date>
<body>Naghatag ng 10 porsiyento pataas mula sa kabuuang halaga ng mga pagawain sa NAIA-3 na ipina-subcontract ng PIATCO sa mga gustong makakuha ng kontrata kaya substandard ang pagkakagawa sa nasabing terminal. Ito ang nilalaman ng isang dokumento na isinumite ng gobyerno sa International Court for Settlement of Investment Disputes (ICSID) kasama ng iba pang papeles na pang-depensa ng Pilipinas sa kasong inihain ng Fraport para mabawi nito ang umanoy US$425 puhunan sa pasilidad. Sinabi ng coordinator na si Jeffrey Cheng, anak ni Vic Cheng Yong, kilalang may-ari ng PIATCO ang nakalagda sa mga pangunang dokumentong pang-disenyo ng terminal o architect of rekord kaya iginawad sa kanya ng Takenaka Corp. ang halos 85 porsiyento ng lahat ng pagawain para sa mga subcontractor. Idinagdag pa ng nagsalaysay na tatlong pahina sa EPC contract ang iniukol sa pagpili ng subcontractors kung saan napakalaki ang partisipasyon ng PIATCO sa selection process na pinangambahan niyang naging sanhi ng mga anomalya. Ayon sa coordinator, ginigipit ng PIATCO ang mga subcontractor at hiningian ng &amp;quot;padulas&amp;quot; at kung tumangging &amp;quot;maglagay&amp;quot; ay hindi umano sasang-ayunan ang pagiging subcontractor nito ng Tekanaka Corp. Sinabi sa salaysay na naging mahirap para sa proseso ng bidding sa pagawain dahil sa inireserba ng mga subcontractor ang dapat ay discount sa halaga ng construction bilang kickback o lagay sa mga opisyal ng PIATCO. Ayon pa sa salaysay, ibinayad na o natanggap na ng mga taga-PIATCO ang &amp;quot;lagay o kickback&amp;quot; para sa pagawaing kanilang pinupuntirya kaya naging mahirap para sa subcontractors na mag-alok ng diskuwento sa presyo ng pagawaing isinusubasta.</body>
<link>http://www.philstar.com/Article.aspx?articleId=333759&amp;publicationSubCategoryId=92</link>
</article>
<article>
<title>Estudyanteng nambastos pinatawad na ni Gloria</title>
<author>Ni Grace Dela Cruz</author>
<date>
<month>April</month>
<day>28</day>
<year>2006</year>
</date>
<body>Hindi na itutuloy ng Department of Justice (DOJ) ang pagsasampa ng kaso laban sa isang estudyanteng nagpahiya kay Pangulong Arroyo sa isang graduation ceremony sa Cavite. Ayon kay Justice Secretary Raul Gonzalez, hindi umano umayon ang Pangulo na sampahan ng kaukulang kaso si Maria Theresita Pangilinan, Masscom student ng Cavite State University. Ipinaliwanag ni Gonzalez na hindi umano mahirap magpatawad si Pangulong Arroyo lalo pa sa mga kabataang tulad ni Pangilinan. Aniya, kung ang mga inmates na napatawan ng parusang kamatayan ay nabibigyan ng Pangulo ng commutation, lalo na umano ang isang kabataang tulad ni Pangilinan. Magugunita na inatasan ni Gonzalez ang National Bureau of Investigation (NBI) para magsagawa ng imbestigasyon hinggil sa naturang pambabastos ni Pangilinan sa Pangulo. Itinaas umano ni Pangilinan ang isang banner na may nakalagay na &amp;quot;No to Cha-Cha&amp;quot; habang ang Pangulo ay nagbibigay ng kanyang speech para sa mga graduates. Matapos ang nasabing talumpati ay nagsisigaw pa ang ilang estudyante ng &amp;quot;Patalsikin si Gloria&amp;quot; saka nagsipaglabas ng kanilang placards.</body>
<link>http://www.philstar.com/Article.aspx?articleId=333923&amp;publicationSubCategoryId=92</link>
</article>
<article>
<title>Solon nagpaputok ng baril sa airport</title>
<author></author>
<date>
<month>April</month>
<day>28</day>
<year>2006</year>
</date>
<body>Puwedeng ipagharap ng reklamo sa House committee on ethics si Ilocos Norte Rep. Roque Ablan Jr., matapos mapabalitang nagpaputok ito ng baril sa Laoag International Airport dahil hindi umano nabigyan ng magandang parking area ang kanyang chartered plane. Hinikayat ni Akbayan Rep. Loretta Ann Rosales ang mga naapektuhan at nakasaksi sa pagpapaputok ng baril ni Ablan na ipagharap ng reklamo sa ethics committee ang kongresista. Kung totoo aniya ang balita ay dapat imbestigahan ang mambabatas upang mabigyan na rin ito nang pagkakataon na magpaliwanag tungkol sa insidente. Ayon sa ulat, nabulabog ang mga personnel ng Laoag Airport noong nakaraang Sabado dahil sa ginawang pagpapaputok ng baril ni Ablan. Nagalit umano si Ablan nang hindi makapag-park ang kanyang chartered plane sa harap mismo ng terminal building kung saan madaling makakababa ang kanyang mga bisita na dadalo sa kanyang kaarawan. Base naman sa paliwanag ni Ablan, tinawag lamang umano nito ang pansin ng piloto ng eroplano dahil hindi nito napansin ang senyas ng isang airport ground marshal na nagsasabi kung saan dapat i-park ang eroplano. Wala umano siyang intensiyon na manakot kaya pataas ang ginawa niyang pagbaril para matawag ang pansin ng piloto at makapag-park ito sa harap ng terminal building. (Malou Escudero)</body>
<link>http://www.philstar.com/Article.aspx?articleId=333937&amp;publicationSubCategoryId=92</link>
</article>
<article>
<title>Jueteng sa Psinan ratsada</title>
<author></author>
<date>
<month>April</month>
<day>28</day>
<year>2006</year>
</date>
<body>Pinaiimbestigahan ni Senate Minority Leader Aquilino Pimentel Jr. sa Senate committee on public order and illegal drugs ang umanoy pamamayagpag ng jueteng sa lalawigan ng Pangasinan. Ayon kay Sen. Pimentel, may testigo siyang nakuha na nakahandang magsiwalat ng paglaganap muli ng jueteng operations at ang mga taong nakikinabang sa illegal numbers game na ito. Nabatid na muling namayagpag ang jueteng operations sa lalawigan mismo nina House Speaker Jose de Venecia, PNP chief Arturo Lomibao at Bishop Oscar Cruz sa Pangasinan sa kabila ng all-out war ng Arroyo government laban sa ilegal na sugal. Ayon sa mapagkakatiwalaang source, ang nagsisilbi umanong dummy ng jueteng operations ay nakilalang Sibong Cayabyab alyas Bong C. ng Dagupan City, Beo Jimenez ng Lingayen at Boy Bata ng Bugallon. Manager o nagbibigay naman ng jueteng protection money sina Pidong Ocampo ng Mangaldan na nagpapakilalang pinsan umano ni PNP chief Lomibao at sina Lito Manora at Benjie Torio na umanoy mga aide daw ni Lomibao. Nagwawalang-kibo naman si PNP region 1 director Chief Supt. Alfredo de Vera sa biglang pagsulpot muli ng jueteng operations na nagsimula nitong Abril 24. (Rudy Andal)</body>
<link>http://www.philstar.com/Article.aspx?articleId=333938&amp;publicationSubCategoryId=92</link>
</article>
<article>
<title>4 Kano pasisiputin sa arraignment ngayon</title>
<author></author>
<date>
<month>April</month>
<day>28</day>
<year>2006</year>
</date>
<body>Nagbigay ng assurance si US Ambassador to the Philippines Kristie Kenney sa Department of Foreign Affairs (DFA) at Department of Justice (DOJ) na pasisiputin niya ang apat na US Marines sa arraignment ng kanilang kasong rape ngayong araw na ito sa Makati Regional Trial Court. Ito ay kasunod ng banta kahapon ng DFA at DOJ na ipapaaresto nila at ililipat ng kustodiya ang apat na sundalo sa oras na hindi sumipot. Ayon kay DFA Secretary Alberto Romulo, mahalaga sa mga akusadong sina Lance Corporals Daniel Smith, Keith Silkwood, Dominic Duplantis at Staff Sgt. Chad Carpentier ang paghahayag nila ng plea sa kinakaharap na kaso. Sinabi ni Romulo, dapat alalahanin ng apat na US Marines na kaya lamang sila nananatili ngayon sa kandili ng US Embassy ay bunsod lamang ng kondisyon sa Visiting Forces Agreement (VFA). Magsisilbing kauna-unahan ang paglutang sa publiko ng apat mula noong sila ay akusahan at ipagharap ng demanda ng isang 22-anyos na Pinay na umanoy kanilang ginahasa sa Subic Bay, Olongapo City noong Nob. 1, 2005. Sa original na draft ng kaso ng anim ang mga akusado kabilang sina Corey Burris at van driver na si Albert Lara ngunit ngayon ay lumilitaw na si Smith na lamang ang principal suspect habang accessories to the crime na lamang ang iba. (Mer Layson)</body>
<link>http://www.philstar.com/Article.aspx?articleId=333946&amp;publicationSubCategoryId=92</link>
</article>
<article>
<title>Gen. Lomibao, 5 pa kinasuhan</title>
<author></author>
<date>
<month>April</month>
<day>28</day>
<year>2006</year>
</date>
<body>Sinampahan ng grupong Karapatan sa Office of the Ombudsman ng kasong paglabag sa Batasan Pambansa 880 si PNP Chief Director Gen. Arturo Lomibao at lima pang opisyal ng pulisya dahil sa calibrated preemptive response (CPR). Ayon kay Atty. Alfonso Cingco, legal counsel ng grupo, marahas ang ginawang dispersal o pagbuwag sa rally noong Oktubre 2005 sa kabila ng permit na ibinigay sa kanila. Bukod dito, lumabag din umano ang mga pulis nang hindi maglagay ang mga ito ng name plate, nagdala ng baril, pagmamaltrato sa mga ralista at acts of lasciviousness sa isang babaeng ralista. Kinasuhan din sina NCRPO chief, Director Vidal Querol, Supt. Pedro Bulaong, Supt. Bernardo Diaz, Supt. Romeo Sapitula at Supt. Rolando Miranda pawang ng Manila Police District. Isinumite ng grupo ang kanilang mga hawak na ebidensiya tulad ng video upang hilingin din sa PNP officials na kilalanin ang 75 pang tauhan nito na pawang mga sangkot sa marahas na dispersal. (Doris Franche)</body>
<link>http://www.philstar.com/Article.aspx?articleId=333952&amp;publicationSubCategoryId=92</link>
</article>
<article>
<title>DOJ dapa sa judge</title>
<author>Nina Lordeth Bonilla At Grace Dela Cruz</author>
<date>
<month>April</month>
<day>29</day>
<year>2006</year>
</date>
<body>Sinupalpal kahapon ng Makati judge si Department of Justice (DOJ) Secretary Gonzalez matapos ibasura ang rekomendasyon ng huli na gawing &amp;quot;accessories&amp;quot; ang tatlo sa apat na sundalong Kano sa kontrobersiyal na Subic rape case. Ayon kay Makati Regional Trial Court Branch 173 Judge Benjamin Pozon, mananatiling &amp;quot;principal suspects&amp;quot; sa Subic rape case sina Lance Corporals Dominic Duplantis, Chad Carpienter at Keith Silkwood kasama si Daniel Smith. Sinabi ni Pozon na hindi niya papayagan na maibaba ang kaso ng tatlo dahil wala pa namang ebidensiya na naipiprisinta sa korte. Ikinatwiran ng hukom na maaaring makaapekto sa Judicial independence ang pinalabas na resolution ni Gonzalez. Sa resolution ni Gonzalez, wala siyang nakitang sabwatan sa umanoy panggagahasa sa 22-anyos na biktima, kaya si Smith lamang anya ang dapat maging principal suspect at accessories ang tatlo. Hindi pumabor si Gonzalez sa naging desisyon ni Pozon dahil sa ilalim umano ng batas ay binibigyan siya ng kapangyarihan na muling pag-aralan ang naunang desisyon ng piskalya sa isang kaso. Aniya, hindi tumutok si Pozon sa merito ng kanyang resolution kundi sa teknikalidad lamang. Binanggit pa ng kalihim na maaari umano itong makapagpatagal sa kaso dahil sa posibilidad na umakyat sa Court of Appeals (CA) ang tatlong US Marines. Bagamat dumalo sa arraignment ang mga akusado, nananatiling tikom ang bibig ng mga ito kaya si Pozon ang naghain ng &amp;quot;not guilty&amp;quot; plea para sa apat na sundalo.</body>
<link>http://www.philstar.com/Article.aspx?articleId=334087&amp;publicationSubCategoryId=92</link>
</article>
<article>
<title>Taas sa krudo, P4/litro; P125 dagdag-sahod hirit</title>
<author></author>
<date>
<month>April</month>
<day>29</day>
<year>2006</year>
</date>
<body>Patuloy na lolobo ang presyo ng krudo sa darating na buwan ng Mayo matapos na hindi pa rin mapigil ang pagtaas ng presyo nito sa pandaigdigang pamilihan habang sasabay din ang liquefied petroleum gas (LPG) na inaasahang muling hahataw ang presyo. Ayon kay Petron spokesperson Virginia Ruivivar, posibleng umabot sa P4 kada litro ang itataas ng kanilang produktong petrolyo dahil kailangan na nila umanong mag-adjust ng presyo dahil sa paglobo ng presyo nito sa world market. Bukod dito ay nagbabala rin ang mga kompanya ng langis sa posibleng pagtataas ng P1.78 kada kilo sa produktong LPG o kabuuang P19.58 para sa 11kg na tangke ngayong pagpasok ng Mayo. Sinabi naman ni Energy Secretary Rafael Lotilla na kailangang maging handa ang bansa sa pagharap sa problemang ito dahil hindi umano ito mapipigil. &amp;quot;It is a worldwide reality that the prices are up,&amp;quot; saad ni Lotilla. Sa panig ng DOE, wala silang karapatang magpahayag ng magiging halaga ng langis dahil mayroon silang sariling computation nito at hindi maaaring maging benchmark ng mga oil suppliers. Sa benchmark ng Dubai oil, umabot sa $4 ang itinaas nito mula sa dating $63.87 noong Marso na ngayon ay umaabot na sa $67.87/bariles. Patuloy naman ang P1 discount na ibinibigay ng mga kumpanya ng langis sa mga tsuper ng bus at dyip. Samantala, nanawagan na kahapon kay Pangulong Arroyo si Zamboanga del Norte Rep. Roseller Barinaga na suportahan ang pagpasa ng P125 legislated wage increase bilang regalo sa mga manggagawa ngayong darating na Labor Day. Sinabi ni Barinaga na tumitindi na ang pangangailangan na maipasa ang nasabing panukalang batas dahil sa nakaambang sunud-sunod na oil price hike at LPG. &amp;quot;We in Congress urge the President to fully support the granting of the P125 wage increase and this should be her gift to the Filipino workers as they celebrate Labor Day next week,&amp;quot; ani Barinaga. (Edwin Balasa/Malou Escudero)</body>
<link>http://www.philstar.com/Article.aspx?articleId=334097&amp;publicationSubCategoryId=92</link>
</article>
<article>
<title>STOP Chacha umariba</title>
<author></author>
<date>
<month>April</month>
<day>29</day>
<year>2006</year>
</date>
<body>Pinangunahan nina dating Pangulong Corazon Aquino at Senate President Franklin Drilon ang pagdiskaril sa &amp;quot;Chacha Train&amp;quot; ni Pangulong Arroyo sa halip ay tinapatan ito ng paglulunsad ng road show na pinamagatang &amp;quot;Sa Tamang Oras at Paraan Cha-cha (STOP Cha-cha)&amp;quot;. Sinabi ni Aquino na hindi ngayon ang tamang panahon upang palitan ang sistema ng Constitution. &amp;quot;I am a Filipino, and I am pro-Constitution. Dapat lamang idaan sa legal way, change only those what have to change and not the system, dapat ipaliwanag ng Pangulo sa mga tao kung ano ba ang Chacha,&amp;quot; pahayag ni Aquino sa press conference kahapon ng tanghali sa Club Filipino sa Greenhills, San Juan. Sa panig naman ni Drilon, sakaling katigan ng Korte Suprema ang petisyon ng Peoples Initiative ay wala silang ibang opsyon kundi ang magtungo sa kalye at magpahayag ng kilos-protesta. Dumalo rin sa pulong sina Archbishops Tony Ledesma at Angel Lagdameo para sa Catholic Bishops Conference of the Philippines (CBCP). Ayon sa mga ito, hindi sila tutol sa Chacha kundi kinakailangan lang umanong ipaintindi ito sa tao at kung maaari ay isama ito sa &amp;quot;homily&amp;quot; sa mga simbahan. Ang pakiusap na ito ay dahil na rin sa mga balita na may ilang sangay ang gobyerno na siyang nangunguna sa pangangalap ng mga lagda para sa Peoples Initiative. Kamakalawa ay nakiusap si Bro. Mike Velarde ng El Shaddai sa kanyang mga miyembro na huwag pumirma sa Charter change initiatives ng pamahalaan. (Edwin Balasa)</body>
<link>http://www.philstar.com/Article.aspx?articleId=334099&amp;publicationSubCategoryId=92</link>
</article>
<article>
<title>Spokesman ni Gringo timbog!</title>
<author></author>
<date>
<month>April</month>
<day>29</day>
<year>2006</year>
</date>
<body>Nasakote ng mga intelligence operatives ng militar at pulisya ang isa sa mga kasamahan ni dating Senador Gregorio &amp;quot;Gringo&amp;quot; Honasan na akusado sa bigong kudeta noong Hulyo 23 Oakwood mutiny sa operasyon sa lalawigan ng Laguna. Natapos din ang pagtatago ni Ernesto Macahiya, spokesman ng Philippine Guardians Brotherhood Inc. (PGBI) at may patong sa ulong P500,000. Kasalukuyan siyang nakadetine sa Calabarzon Police Headquarters sa Camp Vicente Lim at sumasailalim sa tactical interrogation. Si Macahiya ay nahuli dakong alas-3 ng hapon malapit sa isang sabungan sa Bgy. San Antonio, Los Ba&amp;ntilde;os. Bitbit ng mga operatiba ang warrant of arrest laban dito. Hindi na nanlaban si Macahiya at handa anya itong harapin ang kaso sa korte. Inamin ni Macahiya na mula ng ipalabas ang warrant laban sa kanya noong Oktubre ay sa Laguna na siya nagtago. Napadpad din siya sa Visayas at Mindoro. (Joy Cantos)</body>
<link>http://www.philstar.com/Article.aspx?articleId=334110&amp;publicationSubCategoryId=92</link>
</article>
<article>
<title>De Luna pakawala ni Gloria  PISTON</title>
<author></author>
<date>
<month>April</month>
<day>29</day>
<year>2006</year>
</date>
<body>Binanatan ng Pinagkaisang Samahan ng Tsuper at Operators Nationwide (PISTON) ang Alliance of Concerned Transport Operators (ACTO) dahil sa isinampa nitong fare increase petition matapos ang naganap na pagtaas ng presyo ng langis. Ayon kay George San Mateo, spokesman ng PISTON, pakawala ng Malaca&amp;ntilde;ang si ACTO president Efren de Luna at walang iba umanong may kamay para paghatiin ang sektor ng transportasyon sa ngayon kundi ang pamahalaan na rin mismo. Si de Luna, ani San Mateo, ay isa sa lider ng Sigaw ng Bayan na itinatag ng Malaca&amp;ntilde;ang para naman itulak ang peoples initiative tungo sa Charter change. Kamakalawa, naghain ng P1.50 fare increase ang grupo ni de Luna, ngunit lumilitaw na kada succeeding kilometers ay 25 sentimos na lamang ang dapat na ipatong sa mga pasahero, samantalang dati ay P1.75 na ang idinagdag per kilometro. Dahil sa kakaibang petisyon na ito, lumilitaw na rollback pa ang nais mangyari ng ACTO sa halip na fare hike. Para sa PISTON, hindi sila naniniwala na dapat magkaroon muli ng panibagong pagtaas sa pasahe dahil taumbayan tiyak ang maaapektuhan dito. Ang dapat umanong gawin ngayon ay ihinto ang walang humpay na pagtaas ng presyo ng langis. Samantala, isang noise barrage ang isinagawa ng mahigit 100 miyembro ng PISTON sa Cubao, Quezon City kahapon ng hapon. Ang nasabing pag-iingay ay hudyat pa lamang sa pangako nilang linggu-linggong kilos-protesta bilang pagkontra sa hindi makataong pagtaas ng presyo ng gasolina at krudo sa bansa. (Angie dela Cruz)</body>
<link>http://www.philstar.com/Article.aspx?articleId=334111&amp;publicationSubCategoryId=92</link>
</article>
<article>
<title>Erap maraming dapat ipaliwanag sa P200-M donasyon ni Chavit</title>
<author></author>
<date>
<month>April</month>
<day>29</day>
<year>2006</year>
</date>
<body>Hinimok ni Negros Occidental Rep. Ignacio Arroyo si dating Pangulong Joseph Estrada na tumulong na sa pag-usad ng bansa sa pamamagitan ng pagsasabi ng katotohanan hinggil sa kontrobersiyal na P200 milyon na umanoy donasyon sa kanyang Erap Muslim Youth Foundation na tinangka niyang ipasauli. Pinuna ni Rep. Arroyo na ang pahayag ni Estrada ay nag-iwan ng marami pang katanungan gaya na lamang ng hindi pagpapaaresto o pagpapa-imbestiga man lang ni Estrada kay Singson kung sa paniwala ng dating pangulo ay jueteng payola ang P200 milyon? Kataka-taka rin anya na tila hindi man lamang tinanong ng opisyal ng foundation na si Edward Serapio, na isa pa manding abogado, kung saan galing ang ganoong kalaking donasyon. Kuwestiyonable rin umano ang pahayag ni Estrada na hindi na naisoli ang pera kay Singson dahil sa kanyang impeachment trial at iba pang pangyayari. &amp;quot;Kahit na mas malaki pa sa P200 milyon, walang kailangan kundi withdrawal slip o notice sa banko para mailabas ang pera, proseso na kayang tapusin sa loob ng isang araw,&amp;quot; ayon kay Arroyo. &amp;quot;Pero hindi ginalaw ang pera at tumutubo pa ng interes na milyun-milyon. Tila nalimutan ni Ginoong Estrada na gastusin mo man o hindi, ang pagtanggap ng maruming pera ay hindi tama,&amp;quot; ayon pa sa kongresista. (Malou Escudero)</body>
<link>http://www.philstar.com/Article.aspx?articleId=334117&amp;publicationSubCategoryId=92</link>
</article>
<article>
<title>P3.2-B inilaan sa LGU projects</title>
<author></author>
<date>
<month>April</month>
<day>29</day>
<year>2006</year>
</date>
<body>Sa isang hakbang para maging maluwag ang kanilang pananalapi para sa mga pangunahing anti-poverty programs, tumanggap ang League of Municipalities of the Philippines (LMP) ng P3.2 bilyon halaga ng Investment Certificates sa ilalim ng kanilang binago at matagumpay na Monetization of the Internal Revenue Allotment (MIRA) program. Sinabi ni Binalonan, Pangasinan Mayor Ramon Guico, national president ng LMP, ang mga munisipalidad na bahagi ng Monetization Program ay makakatanggap mula ngayon ng cash na babayaran nila ng pitong installments mula sa Department of Budget and Management. Ayon kay Guico, ang LMP Monetization Program ay kasunod ng dalawang Supreme Court rulings kamakailan na nagdeklarang unconstitutional ang pagpigil ng national government sa CY 2000-2001 IRA para magbigay karapatan sa LGUs at sa pag-uuri ng pondong ito sa ilalim ng &amp;quot;unprogrammed&amp;quot; appropriations. Dahil sa desisyon na ito kaya agad inatasan ni Pangulong Arroyo ang DBM para ibigay ang naturang pondo sa LGUs sa pitong annual installments. Ayon sa Pangulo, bawat local govt. league sa ilalim ng Union of Local Authorities of the Philippines (ULAP) ay may karapatang gumawa ng Monetization Program base sa mga kinakailangang programa para sa kanilang constituents.</body>
<link>http://www.philstar.com/Article.aspx?articleId=334120&amp;publicationSubCategoryId=92</link>
</article>
<article>
<title>Kilos-protesta kasado na</title>
<author>Ni Lilia Tolentino</author>
<date>
<month>April</month>
<day>30</day>
<year>2006</year>
</date>
<body>Nakahanda na ang Armed Forces of the Philippines (AFP) at Philippine National Police (PNP) sa inaasahang malawakang kilos-protesta ng mga manggagawa at mga militanteng grupo sa pagdiriwang bukas ng Labor Day. Kahapon ay naka-heightened alert na ang buong puwersa ng pulisya at militar. Tiniyak ni Press Secretary Ignacio Bunye na kontrolado ng AFP at PNP ang sitwasyon subalit hindi rin maiaalis ang pangamba na baka samantalahin ng ilang grupo ang okasyon at magkaroon ng panibagong Malaca&amp;ntilde;ang siege tulad nang nangyari noong Mayo 1, 2001. Dahil dito kaya umapela ang Palasyo sa mga magdaraos ng rali na limitahan ang gaganapin nilang mga aktibidad at tiyaking hindi mapapasok ng ibang elemento ang hanay ng manggagawa sa pamamagitan ng pagmamatyag sa mga miyembro ng organisasyon. Ayaw namang kumpirmahin ni Bunye ang impormasyon na umanoy nasa Metro Manila na ang mga rebeldeng komunista para guluhin ang Labor Day. Kamakalawa ay isang intelligence report ang nabunyag hinggil sa planong patalsikin si Pangulong Arroyo pagsapit ng Mayo 1. Tinawag na &amp;quot;Oplan Manggagawa&amp;quot;, hawak na umano ng Malaca&amp;ntilde;ang ang dokumento kung saan nakadetalye ang planong gamitin ang Araw ng Paggawa para pabagsakin ang gobyernong Arroyo. Ayon sa report, magsasama-sama ang mga militanteng magra-rally sa paggunita sa Labor Day at magbi-vigil hanggang sa magbitiw si Pangulong Arroyo. Susugod din umano ang mga militante sa Camp Crame at Camp Aguinaldo para pilitin ang AFP chief at PNP chief na bumaligtad na. Nilinaw naman ni PNP Spokesman Sr. Supt. Samuel Pagdilao na ang PNP ay nananatiling nasa likod ng commander-in-chief at palagiang sumusunod sa chain of command.</body>
<link>http://www.philstar.com/Article.aspx?articleId=334257&amp;publicationSubCategoryId=92</link>
</article>
<article>
<title>Discount coupons ng LPG tank ipamimigay</title>
<author></author>
<date>
<month>April</month>
<day>30</day>
<year>2006</year>
</date>
<body>Ipamamahagi na ng pamahalaan bukas ang 50,000 discount coupons para sa mga mahihirap na residente ng Metro Manila na bibili ng Shell LPG tank. Sa ginanap na roundtable discussion na Malaca&amp;ntilde;ang kahapon, inihayag ng Pangulo na epektibo para sa dalawang buwan ang itatagal ng nasabing discount coupons para makabili ng mas mababang halaga ng LPG tank na may bigat na 11kg na magsisimula sa Mayo 1-Hunyo 30, 2006. Tiniyak ng Pangulo na walang &amp;quot;palakasan system&amp;quot; na paiiralin sa pamamahagi ng discount coupon na pangungunahan ng Department of Social Welfare and Development (DSWD) lalu pat 18 hotspots ang target ng pamahalaan na mabigyan ng P15 na halaga ng discount coupon na puwede nang gamitin sa pinakamalapit na 36 gas station ng Shell Philippines. Ang mga lugar na itinuturing na hotspot ay ang Payatas, Quezon City; Commonwealth, Valenzuela, Caloocan, Malabon, Navotas, dalawa sa Dagat-dagatan at 11 iba pang depressed area. Patuloy namang ibibigay ng mga oil company ang pisong diskuwento sa kada litro ng diesel sa lahat ng pampublikong sasakyan. Samantala, inatasan ni Pangulong Arroyo ang LTO, MMDA at LTFRB na magbuo ng task force laban sa mga kolorum na pampasaherong jeep na labis ang pinsalang dulot sa mga lehitimong may prangkisa. Ayon sa Pangulo, ang mga out-of-line operation ay kailangang bigyan ng leksiyon lalunat 50% ang dami ng mga ito na patuloy na nang-aagaw ng pasahero sa mga lugar na illegal na kanilang pinapasadahan. Anang Punong Ehekutibo, ang mga naturang hakbang ay bahagi ng mga contingency measure upang mabawasan ang matinding epekto ng patuloy na paglobo ng presyo ng langis. (Lilia Tolentino)</body>
<link>http://www.philstar.com/Article.aspx?articleId=334270&amp;publicationSubCategoryId=92</link>
</article>
<article>
<title>40-taon giyera sa M'danao tutuldukan na</title>
<author></author>
<date>
<month>April</month>
<day>30</day>
<year>2006</year>
</date>
<body>Nakatakda na umanong tapusin ang may 40-taon ng Lupang Pangako sa Mindanao sa pagitan ng mga sundalo ng pamahalaan at grupo ng mga rebeldeng Muslim dahil na rin sa intensiyon ng magkabilang grupo na bumalik sa negotiating table sa kalagitnaan ng buwan ng Mayo ng taong kasalukuyan. Inihayag kahapon ni Department of Foreign Affairs (DFA) Secretary Alberto Romulo na nakumbinsi na ng gobyerno ang mga lider ng Moro Islamic Liberation Front (MILF) para muling mag-usap at repasuhin ang maraming isyu na ugat ng giyera at matagal ng hindi pagkakaunawaan. Sinabi ni Romulo, unang tatalakayin ng mga negotiator ng magkabilang panig ang sigalot hinggil sa ancestral domain na isasagawa sa Kuala Lumpur, Malaysia. Anang kalihim, noong mga nakalipas na panahon at administration ay palagi na lamang nauudlot ang usapin ng peace process ng magkabilang panig dahil na rin sa mga roadlocks mula sa hanay ng GRP at MILF. Sa ngayon ay naniniwala si Sec. Romulo na maitutuloy at magkaroon na ng sinserong pag-uusap ang panig ng pamahalaan at Muslim rebels dahil na rin sa direktang pakikialam ni Pangulong Arroyo. Aniya, bukod sa ancestral domain at isyu ng boundaries and territories in the south ay ilalatag din sa pag-uusap ang pagbibigay ng sapat na revenues sharing na nalilikom ng gobyerno. Inihayag pa ni Romulo na nakikita na niya ang magandang kalalabasan ng pag-uusap matapos silang personal na magkita at nag-usap ni Malaysian Foreign Minister Syed Hamid Albar kamakailan. Base sa rekord ng DFA, ang giyera sa pagitan ng mga sundalo ng pamahalaan at hukbo ng MILF ay may 40-taon ng nagaganap at umaabot na sa 120,000 katao ang namamatay. &amp;quot;Nakakalungkot isipin, sa tuwing nagkakatagpo ng landas ang grupo ng AFP at MILF sa area ng Mindanao ay nagpapatayan. Pinoy laban sa kapwa Pinoy na narapat ng wakasan&amp;quot; ani Romulo. (Mer Layson)</body>
<link>http://www.philstar.com/Article.aspx?articleId=334273&amp;publicationSubCategoryId=92</link>
</article>
<article>
<title>Mt. Bulusan sumabog</title>
<author></author>
<date>
<month>April</month>
<day>30</day>
<year>2006</year>
</date>
<body>Muling nagkaroon ng ash explosion ang Mt. Bulusan sa Sorsogon, Bicol kahapon ng umaga kung saan umabot ng isat kalahating kilometro ang ibinuga ng abo nito. Ayon kay volcanologist Atoy Lumabi ng Phivolcs, sumabog ang bulkan dahil sa naganap na contact o pagdidikit ng ground water sa maiinit na bato na nasa ilalim ng bulkan. Bunsod nito kaya umulan ng kulay itim na abo sa mga lugar ng Irosin, Cogon, Burau-Buran Anyog Juban at sa mga lugar sa kanlurang bahagi ng Bulusan. Matagal nang minamanmanan ang Bulusan matapos ang abnormal na ipinapakita nito. Nakapagtala ang Phivolcs ng 1,000 mga pagsabog sa bulkan na mas mataas sa normal level na 500. Wala namang mga residente ang naapektuhan ng naturang pagsabog. Sa kasalukuyan ay tanging puting usok na lamang ang iniluluwa ng bulkan at bagaman itinaas ang alert level 1 ay walang dapat ipag-alala ang mga nakatira dito. (Angie dela Cruz)</body>
<link>http://www.philstar.com/Article.aspx?articleId=334283&amp;publicationSubCategoryId=92</link>
</article>
<article>
<title>Discount sa pagkain, gamot, dapat ibigay sa mga student</title>
<author></author>
<date>
<month>April</month>
<day>30</day>
<year>2006</year>
</date>
<body>Hindi lamang diskuwento sa pasahe ang dapat na ibigay sa mga estudyante kundi maging sa pagkain, gamot at school supplies. Ito ang isinusulong ni Bayan Muna Rep. Joel Virador sa House Bill 5431 na layong matulungan ang mga mag-aaral at magulang nito na makatipid nang gastusin lalo na ngayong nalalapit ang pasukan. Ayon kay Virador, hindi dapat limitahan sa pasahe ang ibinigay na discount sa mga estudyante kundi maging sa pagkain na nabibili nito sa lahat ng food establishments, gamot, medical and dental services at pasahe sa lahat ng transport utilities. Sinabi ni Virador na ang transport fare discount ay ipatutupad sa buong school year kabilang na ang Sabado at Linggo, official holidays, semestral at Christmas breaks. Anya, ang problema ng mga magulang ay hindi natatapos sa pagbabayad ng tuition at school fees dahil mayroon pa itong ibang pinagkakagastusan tulad ng araw-araw na baon, pasahe mga school books and supplies at food expenses. Ilan sa mga mag-aaral ay pumapasok na walang baon at kumakalam ang tiyan, ang iba ay hindi na pumapasok dahil walang pamasahe habang naglalakad na lamang ang iba papasok para makatipid. (Malou Escudero)</body>
<link>http://www.philstar.com/Article.aspx?articleId=334286&amp;publicationSubCategoryId=92</link>
</article>
<article>
<title>Residente dapat tumulong din sa pagtitipid  Recom</title>
<author></author>
<date>
<month>April</month>
<day>30</day>
<year>2006</year>
</date>
<body>Dahil sa patuloy na pagtaas ng presyo ng langis, hinikayat ni Caloocan City Mayor Enrico &amp;quot;Recom&amp;quot; Echiverri ang mga residente na tulungan ang national government upang makatipid sa enerhiya. Nakasaad ang utos na ito sa Executive Order No. 024-05 ni Echiverri noong isang taon na humihikayat sa mga pampubliko at pampribadong opisina sa lungsod na makiisa sa isinasagawang energy conservation program ng pamahalaan. Sinabi ng alkalde na isasagawa ang EO 024-05 kasabay ng energy conservation measures na nauna niyang ipinag-utos dahil ang pagtaas ng langis ay malaki ang magiging epekto sa presyo ng mga pangunahing bilihin sa bansa. Ipinagbawal din nito sa lahat ng department heads, city officials, kabilang ang mga pulis, bumbero at division of city schools officials na gumamit ng mga government vehicles para sa kanilang mga personal na lakad.</body>
<link>http://www.philstar.com/Article.aspx?articleId=334290&amp;publicationSubCategoryId=92</link>
</article>
<article>
<title>2 empleyado ng DOF, timbog sa kotong</title>
<author>Ni Gemma Amargo-Garcia</author>
<date>
<month>April</month>
<day>30</day>
<year>2006</year>
</date>
<body>Dalawang empleyado ng Department of Finance (DOF) ang inaresto ng mga tauhan ng National Bureau of Investigation (NBI) matapos na umanoy mangotong sa isang pulis ng Bureau of Customs (BOC) na sumasailalim sa lifestyle check. Kinilala ni Regional director Atty. Ruel Lasala, chief ng National Capital Region (NCR) ang mga suspect na sina Artemeo Donor, 42, messenger ng DOF at residente ng Blk. 12, Lot 1, Section 14, Phase 2, Pabahay 2000 Muzon, San Jose del Monte; at Angelito David, 43, secretary to the secretary ng DOF at residente ng Blk. 23, Lot 22, Phase 3-B, Package 2, Bagong Silang, Caloocan City. Ang dalawa ay naaresto base sa reklamo ni Victor Barros, 52, pulis ng BOC at residente ng 055 Halston Drive, Savvy 25, Para&amp;ntilde;aque City at 001 Dunhill Drive Savvy 25. Si Barros ay naghain ng kasong robbery extortion sa ilalim ng revised penal code at violation of anti-graft and corrupt practices act laban sa mga suspect. Naaresto ang mga suspect sa isinagawang entrapment operation sa loob ng Wanabet restaurant sa Harrison Plaza sa pagitan ng alas-4 at alas-5 ng hapon noong Biyernes. Nabatid na bago naganap ang entrapment ay nagtungo si David kasama ang apat pa sa bahay nito sa 055 Halston Drive at kinuhanan ng litrato ang bahay nito noong Abril 24. Matapos na malaman ni Barros ang ginawa ni David ay kaagad niya itong tinawagan at nakipagkita sa Harrison Plaza at dito ipinakita ng huli ang isang folder na naglalaman ng kanyang mga assets at liabilities, litrato ng bahay, apartment at mga sasakyan upang patunayan na siya ay isinasailalim sa lifestyle check ng DOFs Revenue Integrity Protection Service (RIPS). Ipinaliwanag naman ni Barros na ang naturang mga ari-arian ay nakuha ng kanyang asawang si Evelyn sa loan nito sa GSIS at ang kanyang lumang Cherokee ay ibinigay ng kanyang ama na nasa US. Subalit iginiit ni David na ang kanyang mga ari-arian ay kukumpiskahin na rin ng GSIS kayat kailangan niya itong ayusin sa pamamagitan ng pagbibigay ng P300,000. Tumawad si Barros at ibinaba ito sa P80,000 hanggang sa pumayag si David at magkasundo ang dalawa na magkita sa Harrison Plaza upang maibigay ang pera samantalang humingi naman ng tulong ang una sa NBI kayat naisagawa ang entrapment laban sa suspect.</body>
<link>http://www.philstar.com/Article.aspx?articleId=334293&amp;publicationSubCategoryId=92</link>
</article>
<article>
<title>Maglive-in na tulak arestado</title>
<author></author>
<date>
<month>April</month>
<day>30</day>
<year>2006</year>
</date>
<body>Arestado ang maglive-in partner na kilabot na tulak sa ipinagbabawal na droga sa isinagawang buy-bust operation ng mga awtoridad sa kanilang bahay, kamakalawa ng hapon sa San Juan. Nakilala ang mga dinakip na suspect na sina Gina Santos, 32 at Leonardp Agapito, 37, ng 37 San Joaguin St., Brgy. San Perfecto ng bayang ito. Nakuha sa mga ito ang dalawang sachet ng shabu na nagkakahalaga ng P1,000. Sa ulat naaresto ang mga suspect dakong alas-5 ng hapon matapos na magpositibo ang ginawang test buy-operation na ang maglive-in partner ang siyang nagtutulak ng shabu sa kanilang lugar. Nagpanggap na poseur buyer ang isang pulis at bumili ng halagang P1,000 shabu sa mga suspect at nang magkapalitan ng bayad at kalakal ay doon dinakma ang maglive-in. Lumabas pa sa ulat na ang mga suspect ay nasa watchlist ng pulisya dahil sa operasyon ng mga ito sa ipinagbabawal na gamot. (Edwin Balasa)</body>
<link>http://www.philstar.com/Article.aspx?articleId=334294&amp;publicationSubCategoryId=92</link>
</article>
<article>
<title>Construction worker pinatay ng adik</title>
<author></author>
<date>
<month>April</month>
<day>30</day>
<year>2006</year>
</date>
<body>Isang construction worker ang pinagtripang pagtulungang patayin sa saksak ng tatlong kalalakihan na hinihinalang addict sa droga kamakalawa ng gabi sa Pasay City. Patay na nang idating sa Villamor Air Base Hospital ang biktimang si Alvin Seminiano, ng Villamor Air Base, Pasay City. Nagtamo ito ng ilang saksak sa ibat ibang bahagi ng katawan. Kaagad namang nagsitakas ang mga suspect na kinilala lamang sa mga pangalang Arnel Andrade, alyas Balong Paa; Edsel Magdalo, alyas Toto; at John Michael, alyas Kirat. Sa imbestigasyon ng Pasay City Police, naganap ang insidente dakong alas-11:30 ng gabi malapit sa bahay ng biktima, sa nabanggit na lugar. Habang naglalakad ang biktima papauwi ng kanilang bahay at galing sa kanyang trabaho nang biglang harangin ng mga suspect na pinaniniwalaang mga bangag sa droga. Kinompronta muna nila ang biktima bago pinagtulungang pagsasaksakin hanggang sa mapatay. Sa kabila nito, may hinala rin ang pulisya na posibleng may atraso ang biktima sa mga suspect at maaaring pinagplanuhan talaga itong patayin. (Lordeth Bonilla)</body>
<link>http://www.philstar.com/Article.aspx?articleId=334295&amp;publicationSubCategoryId=92</link>
</article>
</data>