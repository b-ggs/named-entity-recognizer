<?xml version="1.0" encoding="ISO-8859-1" ?>
<data>
<article>
<title>Chacha ibinasura ng Comelec!</title>
<author>Ni Gemma Amargo-Garcia</author>
<date>
<month>September</month>
<day>01</day>
<year>2006</year>
</date>
<body>Malabo nang maamyendahan ang Saligang Batas at maisulong ang peoples initiative, ito ay matapos na ibasura kahapon ng Commission on Elections (COMELEC) ang inihaing petition ng grupong Sigaw ng Bayan at Union of Local Authority of the Philippines (ULAP). Sa limang-pahinang resolution ng Comelec en banc, ibinasura nito ang petition for Initiative on Amendments to the Constitution na inihain ni Sigaw ng Bayan chairman Raul Lambino at ULAP President Erico Aumentado noong Agosto 25, 2006 kung saan dinala nila sa Comelec ang 10 milyong pirma mula na ibat ibang distrito ng Kamaynilaan o 12 porsiyento ng kabuuang botante sa Pilipinas. Nakasaad sa petition nina Lambino at Aumentado ang pagnanais ng mga ito na maamyendahan ang Article VI at VII ng 1987 Constitution mula sa Presidential tungo sa Parliamentary form of government sa pamamagitan ng Peoples Initiative. Base sa resolution, ang kawalan ng enabling law ang dahilan kaya hindi maaaring baguhin ang Konstitusyon ayon na rin sa desisyon ng Supreme Court (SC) sa kaso ng Santiago vs Comelec. Bukod dito, duda rin ang Comelec sa mga pirmang iprinisinta ng grupo ng Sigaw ng Bayan at ULAP dahil ang iba umano rito ay patay na o wala rito sa bansa. Nilinaw naman ni Comelec Chairman Benjamin Abalos na &amp;quot;considered dead&amp;quot; na ang petition pero maaari pa ring umapela sina Lambino at Aumentado sa SC subalit ang Kataas-taasang Hukuman na rin ang nagsabi na hindi maaaring palitan ang Konstitusyon dahil na rin sa kawalan ng Enabling Law. Iaapela sa SC Hinikayat kahapon ni House Majority Leader Prospero Nograles ang mga nagsusulong ng Charter Change na kuwestiyunin sa SC ang naging desisyon ng Comelec. &amp;quot;The Comelec dismissal of petition of peoples initiative is most unfortunate. We cant just brush aside millions of signatures of our people who want charter change,&amp;quot; ani Nograles. Maari pa naman aniyang kuwestiyunin ng Sigaw ng Bayan ang desisyon ng Comelec sa Korte Suprema upang hindi mabalewala ang pinagpaguran ng mga ito na pangangalap ng lagda. Ayon kay Nograles, base sa Rule 37, Section 1 ng Comelec rules of Procedure maaaring kuwestiyunin sa SC ng sinumang &amp;quot;aggrieved party&amp;quot; ang desisyon ng komisyon sa loob ng 30 araw matapos itong ipalabas. Bagaman at hindi pa rin aniya isinasantabi ang Constituent Assembly (Con-Ass) bilang paraan sa pag-amyenda sa Konstitusyon, mas mabilis pa rin ang peoples initiative kung ito ang gagamitin sa Chacha. Ayon naman kay Press Secretary at Presidential Spokesman Ignacio Bunye, hindi itinuturing ng Palasyo na isang dagok sa isinusulong na Chacha ang pagbasura ng Comelec sa petisyon dahil sa kawalan ng hurisdiksiyon nito sa isyu. Sinabi ni Bunye na dalawang pirma na lang ng kongresista ang kailangan para makuha ang suporta ng Kamara sa pag-amyenda ng Konstitusyon sa pamamagitan ng Con-Ass. (Malou Escudero/Rudy Andal/Lilia Tolentino)</body>
<link>http://www.philstar.com/Article.aspx?articleId=355785&amp;publicationSubCategoryId=92</link>
</article>
<article>
<title>Solar 1 natagpuan na!</title>
<author></author>
<date>
<month>September</month>
<day>01</day>
<year>2006</year>
</date>
<body>Natagpuan na ang lumubog na MT Solar I may 650 metrong lalim sa karagatan ng Guimaras sa pamamagitan ng mala-robot na equipment ng Japanese salvaging vessel na inarkila ng Petron Corp. upang pag-aralan na maiahon ito at maiwasan ang posibleng paglala pa ng sitwasyon ng oil spill sa bansa. Sinabi ni Philippine Coast Guard Commandant, Vice-Admiral Arthur Gosingan na natagpuan ang barko ng &amp;quot;remote&amp;quot; operated vehicle (ROC) ng barkong Shinsei Maru dakong alas-11 kahapon ng umaga may 7 nautical miles sa timog-kanluran ng Unisan Island sa Guimaras. Nabuhayan ng loob ang PCG nang madiskubre na nakatayo ang naturang barko sa pagkakalubog nito ngunit bahagyang nakahapay pakanan. Sinabi ni Gosingan na malaki ang posibilidad na hindi na lulubha ang oil spill dahil sa buo pa ang tubo ng naturang barko dahil sa naturang posisyon. Napansin rin sa video na may tagas sa kanang bahagi ng tanker at may bakas ng langis ngunit hindi naman nakitaan na may tumatagas pang langis buhat dito. Hindi rin naman nakita ang dalawa pang crew ng barko na patuloy na nawawala dahil sa hindi kumpleto ang pagse-survey sa oil tanker at tatagal pa ng ilang araw bago makabuo ng plano. Pag-aaralan dito kung direktang iaahon ang barko o sisipsipin muna ang langis na laman ng mga natitirang tangke bago ito iahon. Sinabi naman ni Petron Corp. spokesperson Virginia Ruivivar na hindi ang Shinsei Maru ang mag-aahon sa Solar 1 kundi isa pang barko na nakatakdang dumating din. Ang Shinsei Maru lamang ang nagdala ng ROV habang isa pang mas malaking barko ang mag-aahon sa tanker buhat sa pagkakalubog. (Danilo Garcia)</body>
<link>http://www.philstar.com/Article.aspx?articleId=355797&amp;publicationSubCategoryId=92</link>
</article>
<article>
<title>P1 rolbak sa gasolina, kerosene; .50 sa diesel</title>
<author></author>
<date>
<month>September</month>
<day>01</day>
<year>2006</year>
</date>
<body>Matapos na makabawi ang halaga ng piso laban sa dolyar ay nagbawas ng presyo ng kanilang produktong petrolyo ang mga kompanya ng langis. P1 kada litro sa gasoline at kerosene ang ibinaba ng Shell, Petron at Chevron (Caltex) habang P.50 sentimos naman kada litro sa diesel. Nagbabala naman si Shell spokesperson Robert Kanapi na maaari umanong tumaas ang halaga ng liquefied petroleum gas (LPG) sa mga susunod na araw. Sinabi nito na hindi nila itinataas ang halaga ng LPG noong mga nakaraang araw kahit na tumataas ang halaga nito sa merkado. Ikinatuwa naman ni Pangulong Arroyo ang muling pagtaas ng halaga ng piso sa palitang P50.80-$1. Ito ang kauna-unahang pagkakataon na nakapagtala ng ganitong katatagan ang piso pagkaraan ng apat na taon. Ayon sa Pangulo, ang pagtatag na ito ng piso ay patunay na lumalakas ang ekonomiya. (EBalasa/LATolentino)</body>
<link>http://www.philstar.com/Article.aspx?articleId=355801&amp;publicationSubCategoryId=92</link>
</article>
<article>
<title>Ikalawang TRO sa Piatco isinampa</title>
<author></author>
<date>
<month>September</month>
<day>01</day>
<year>2006</year>
</date>
<body>Muling naghain ng motion si Ilocos Sur Rep. Salacnib Baterina sa Court of Appeals (CA) para muling magpalabas ang korte ng ikalawang temporary restraining order (TRO) hinggil sa pagbabayad ng gobyerno ng P3-B bilang deposito sa Philippine International Air Terminal Company, Inc. (PIATCO). Sa 13-pahinang motion, iginiit ng mambabatas sa pamamagitan ng kanyang abogadong si Atty. Jose Bernas na umabuso umano sa kanyang kapangyarihan si Pasay City RTC Judge Jesus Mupas matapos ibasura ang kanyang petition for intervention. Aniya, una na umanong pumayag si Mupas na mapasama siya bilang intervenor sa naturang usapin matapos na magpalabas ito ng omnibus order noong Dec. 13, 2005 at ang nasabing kautusan ay maituturing na umanong pinal dahil sa wala naman anyang umapela na kahit na sinong partido sa kaso. Kuwestyunable rin umano ang ginawang pagpayag ni Mupas sa naturang desisyon noong Aug. 8, 2006 na makapaghain muli ng ikalawang motion for reconsideration ang mga empleyado ng Piatco na nagsumite ng nasabing motion noong Dec. 21, 2005. Aniya, legal ang kanyang pakikialam sa kaso dahil apektado umano siya kung matutuloy ang pagbabayad ng gobyerno sa Piatco. At bilang isang mambabatas, ay mayroon umano siyang kapangyarihan na makialam dito at ito ay una ng kinatigan ng Korte Suprema. (Grace dela Cruz)</body>
<link>http://www.philstar.com/Article.aspx?articleId=355807&amp;publicationSubCategoryId=92</link>
</article>
<article>
<title>Suppl budget lusot na</title>
<author></author>
<date>
<month>September</month>
<day>01</day>
<year>2006</year>
</date>
<body>Inaprubahan na kahapon ng Mababang Kapulungan ng Kongreso sa ikatlo at huling pagbasa ang P46.4 bilyong supplemental budget ngayong taon kung saan kasama ang P2 bilyon para sa Guimaras oil spill. Ayon kay House Minority Leader Francis Escudero mahalaga ang mabilis na pagkilos ng gobyerno upang tuluyang mapigil ang oil spill. Naging mabilis ang pagpasa ng supplemental budget matapos magsagawa ng marathon session ang Kamara noong nakaraang linggo. Kabilang sa mga popondohan ang DAR, P4,593 bilyon; DepEd, P8.582 bilyon; DILG, P1.430 bilyon; DSWD, P539 milyon; DOTC, P3.249 bilyon; Comelec, P1.560 bilyon. Sinabi naman ni Sen. Franklin Drilon na sakaling mapasakamay ng Senado ang inaprubahang budget ng Kamara ngayong Lunes, kailangan lang ng dalawang Linggo para maaprubahan ito ng Senado at tuluyan ng magamit ng bansa sa natitirang apat na buwan. (Malou Escudero/Rudy Andal)</body>
<link>http://www.philstar.com/Article.aspx?articleId=355816&amp;publicationSubCategoryId=92</link>
</article>
<article>
<title>Cayetano di takot sa libel ni FG</title>
<author></author>
<date>
<month>September</month>
<day>01</day>
<year>2006</year>
</date>
<body>Nakahanda si House Deputy Minority Leader Alan Peter Cayetano na harapin ang kasong libel na isinampa laban sa kanya ni First Gentleman Mike Arroyo. Ayon kay Cayetano, wala siyang dapat katakutan at nakahanda siyang sagutin ang kaso at hindi siya tutulad kay Pangulong Arroyo na kahit isang beses ay hindi sumagot sa mga kasong ibinabato sa kanya. &amp;quot;Haharapin ko at sasagutin ang libel case ng walang takot kasi di ako guilty. Ang Pangulo ayaw sumagot, takot kasi guilty,&amp;quot; ani Cayetano. Nakakalungkot lamang anya dahil ginagamit ng Unang Ginoo ang DOJ at ang korte upang patahimikin ang kanyang mga kritiko sa halip na linisin ang kanilang pangalan. Anya, hindi mareresolba ang mga isyung pulitikal sa bansa sa pamamagitan ng paghahain ng libel case. Muling iginiit ni Cayetano kay FG ang paglagda sa waiver upang patunayan na wala talaga itong itinatago. Sinabi naman ni Rep. Francis Escudero na kahit kailan, ang pagsasabi ng katotohanan ay hindi maituturing na libelous. (Malou Escudero)</body>
<link>http://www.philstar.com/Article.aspx?articleId=355817&amp;publicationSubCategoryId=92</link>
</article>
<article>
<title>Sa salvage ng 300 katao : Murder vs Satur, et al</title>
<author>Ni Joy Cantos</author>
<date>
<month>September</month>
<day>02</day>
<year>2006</year>
</date>
<body>Nakatakdang sampahan ng multiple murder ng Armed Forces of the Philippines (AFP) sina Communist Party of the Philippines (CPP) founder Jose Maria Sison, National Democratic Front (NDF) chief political consultant Luis Jalandoni at Bayan Muna partylist Rep. Satur Ocampo kaugnay ng summary execution sa mahigit 300 na pinaghihinalaang nagtataksil sa kilusan. Ayon kay AFP Chief of Staff Gen. Hermogenes Esperon Jr., bilang mga miyembro ng CPP Central Committee noong dekada 80 ay nilagdaan ng tatlo ang kautusan hinggil sa &amp;quot;pagsalvage&amp;quot; sa mga pinagsususpetsahang Deep Penetration Agent (DPA) ng militar. Sinabi ni Esperon na ang nasabing summary execution ay bahagi ng Oplan Ahos/Missing Link na namayagpag noong 1980s hanggang 90s kung saan ang mga suspected spies ay pinapaslang. Mahigit 100 kalansay na ang nahukay ng militar simula noong Agosto 26 sa mass grave sa bulubunduking hangganan ng Baybay-Mahaplag-Inopacan Complex sa lalawigan. Ang mass grave ay itinuro mismo ng mga nagsisukong mataas na opisyal at miyembro ng NPA kaya nahukay ng Armys 43rd Infantry Battalion. Ayon kay Esperon ang mga nahukay na kalansay ay dadalhin sa Maynila para isailalim sa DNA (deoxyribonucleric acid) testing. Ang mga makikilalang kalansay ay iti-turnover sa kanilang mga pamilya para pormal na ihatid sa kanilang libingan. Sinabi ni Esperon na ang pagkakadiskubre sa mass grave ay patunay lamang sa malupit na liderato ng CPP-NPA at totoo ang mga lumalabas na balita na mismong mga NPA ang pumatay sa ilan nilang kasamahan bilang bahagi ng &amp;quot;paglilinis&amp;quot; sa kanilang hanay pero ibinibintang sa military. Si Ocampo, dating spokesman ng NDF, ay nagbalik-loob sa gobyerno matapos ang 1986 People Power Revolution. Noong 2005 ay inihayag ng militar na nakakumpiska sila ng mga dokumento na magpapatunay na pinopondohan umano ng partylist solon ang komunistang grupo na itinanggi naman nito.</body>
<link>http://www.philstar.com/Article.aspx?articleId=355958&amp;publicationSubCategoryId=92</link>
</article>
<article>
<title>Gasket ng Solar 1 malapit na ring pumutok</title>
<author></author>
<date>
<month>September</month>
<day>02</day>
<year>2006</year>
</date>
<body>Posibleng malapit na ring pumutok ang iba pang tangke ng lumubog na MT Solar 1 matapos na madiskubre ng &amp;quot;remote operated vehicle&amp;quot; ng Shin Shei Maru na may mga sira na ang mga container gasket dulot ng matinding air pressure, may 640 metrong lalim sa karagatan ng Guimaras. Sa ulat ng Philippine Coast Guard (PCG), sinabi ng mga surveyor buhat sa Shin Shei Maru na nadiskubre ang mga sira matapos na ikalawang beses na pag-aaral ng ROV sa lumubog na tanker. Nadiskubre rin na nakabukas na ang &amp;quot;compartment 4&amp;quot; ng tanker na siyang pinagmulan ng langis na tumagas sa dagat. Tinataya ng PCG na mahigit 500,000 litro na ng langis ang tumagas sa karagatan ng Panay Gulf ngunit naglalaman lamang umano ang bawat compartment ng tanker ng 200,000 litro. Dahil dito, nagmamadali na ngayon ang mga eksperto sa pag-aaral kung paano maiaahon sa ilalim ng dagat ang naturang tanker bago tuluyang pumutok ang mga tangke. Kung diretsong iaahon ang tanker, maaari umanong mawasak ito dahil sa air pressure sa ilalim ng dagat. Kung sisipsipin naman muna ang laman na langis, problema pa ngayon ng Petron kung anong equipment at kung saan kukuha nito. (Danilo Garcia)</body>
<link>http://www.philstar.com/Article.aspx?articleId=355971&amp;publicationSubCategoryId=92</link>
</article>
<article>
<title>Petron sinisi ang may-ari, kapitan ng barko</title>
<author></author>
<date>
<month>September</month>
<day>02</day>
<year>2006</year>
</date>
<body>Isinalang kahapon sa imbestigasyon ng Special Board of Marine Inquiry (SBMI) ang mga opisyales ng Petron Corp. na siyang may-ari ng 2.2 milyong litrong bunker fuel na ipinabiyahe nito sa Sunshine Maritime Devt Corp. (SMDC) sa pamamagitan ng lumubog na Solar 1 tanker. Sinabi ni Rolando Salonga, distribution manager ng Petron, responsibilidad ng may-ari ng barko o ng SMDC at ng kapitan ng barko ang naganap na paglubog. Sinabi nito na nagsasagawa lamang sila ng random safety inspection sa kinukumisyon nilang oil tanker base sa safety inspection documents na isinumite ng may-ari ng barko na kanila namang ikukumpara sa checklist ng &amp;quot;Oil Companies International Marine Forum.&amp;quot; Base sa isinumite umano sa kanilang dokumento ng SMDC, &amp;quot;suitable at Rated A&amp;quot; ang Solar 1 kaya nila ipinagkatiwala rito ang paglalayag ng kanilang langis. (Danilo Garcia)</body>
<link>http://www.philstar.com/Article.aspx?articleId=355972&amp;publicationSubCategoryId=92</link>
</article>
<article>
<title>198 lagda nakalap na para sa Con-Ass</title>
<author></author>
<date>
<month>September</month>
<day>02</day>
<year>2006</year>
</date>
<body>Ibinunyag kahapon ni Camarines Sur Rep. Luis Villafuerte na nakuha na ng liderato ng Mababang Kapulungan ng Kongreso ang 198 lagda ng mga mambabatas upang maisulong ang pag-amiyenda ng Konstitusyon sa pamamagitan ng Constituent Assembly (Con-Ass). Ayon kay Villafuerte bagaman at ibinasura ng Comelec ang petisyon para sa Peoples Initiative, nagkaroon naman ng pag-asa na matuloy ang Charter change matapos makumpleto ang kinakailangan nilang lagda ng mga mambabatas. &amp;quot;Buhay na buhay ang Constituent Assembly sa Kongreso at 198&amp;nbsp; na ang nakapirma,&amp;quot; ani Villafuerte, acting president ng Kabalikat ng Malayang Pilipino (Kampi). Higit pa aniya sa 194 o 195 na lagda na iniuutos ng Konstitusyon ang kanilang nakuha bagaman at puwede pa aniyang umurong ang dalawa sa mga kongresistang lumagda sa hindi ibinunyag na dahilan. Sinabi naman ni House Majority Leader at Davao City Rep. Prospero Nograles na makikipag-usap na sila sa Senado upang mapag-usapan kung kailan iko-convene ang dalawang kapulungan ng Kongreso bilang Constituent Assembly. (Malou Escudero)</body>
<link>http://www.philstar.com/Article.aspx?articleId=355983&amp;publicationSubCategoryId=92</link>
</article>
<article>
<title>Fingerprints ng 10 PDEA employees positibo sa ninakaw na shabu</title>
<author></author>
<date>
<month>September</month>
<day>02</day>
<year>2006</year>
</date>
<body>Sampung fingerprints na natagpuan sa evidence stock room ng Philippine Drug Enforcement Agency ang nag-match sa ilan nitong iniimbestigahang tauhan kaugnay ng naganap na nakawan ng P21 milyong halaga ng shabu sa PDEA office kamakailan. Ayon kay PDEA spokes- man Sr. Supt. Francisco Gabriel, dalawa rin sa tauhan ng kanilang tanggapan ang bumagsak sa polygraph at lie detector tests. Unang ipinag-utos ni PDEA executive director ret. Gen. Dionisio Santiago ang pagsailalim sa fingerprint at lie tests ng 18 personnel ng PDEA na may direktang access sa evidence room at isinunod ang iba pa. Gayunman, tumanggi muna si Gabriel na tukuyin kung sino ang mga nag-positibo. May 80 PDEA personnel kabilang ang mga security guard at laboratory staff ang pinagsumite ng sample fingerprints matapos manakaw sa evidence room ang pitong kilo ng shabu. (Joy Cantos)</body>
<link>http://www.philstar.com/Article.aspx?articleId=355988&amp;publicationSubCategoryId=92</link>
</article>
<article>
<title>Erap di alam kung sino ang susuportahan sa eleksiyon: Loi o JV?</title>
<author>Ni Rudy Andal</author>
<date>
<month>September</month>
<day>03</day>
<year>2006</year>
</date>
<body>Pinag-iisipan pa rin ni dating Pangulong Joseph Estrada kung sino kina Sen. Luisa Ejercito Estrada at San Juan Mayor Joseph Victor Ejercito ang patatakbuhin sa 2007 senatorial elections. Ito ang inamin ni Sen. Estrada nang kapanayamin ito ng himpilang DWIZ kahapon upang kumustahin sa nalalapit nitong pagtakbo sa darating na eleksyon. Ayon sa senadora, kahit na nagdesisyon na siyang tumakbo mula sa darating na halalan ay ang kanyang asawa pa rin ang magbibigay ng pinal na desisyon kung patatakbuhin ito o hindi. Ipinaliwanag pa nito na ang dating Pangulo ang siyang pumipili kung sino sa mga kandidato ng oposisyon ang isasama sa senatorial line-up. &amp;quot;Kapag ganyang usapan, isa lang ang sinusunod namin, si President Erap. Sa ngayon wala pa eh,&amp;quot; sagot ng senadora sa tanong kung binasbasan na ang kanyang pagtakbo. Nauna rito ay inihayag na ni JV Ejercito ang kanyang kahandaan na umatras sa senatorial elections upang bigyang-daan ang kandidatura ni Sen. Estrada. Ngunit ayon sa impormante, posible pang magbago ang desisyon ni JV dahil pumapayagpag ito sa survey kung saan nalamangan pa nito ang doktora. Sa survey ng Pulse Asia noong Hulyo, si JV ay pumasok sa top 12 nang makakuha ng 23.8 percent samantalang si Sen. Estrada ay nakakuha lamang ng 21.7%. Dahil sa napipintong pagtakbo ng dalawa, namomroblema umano ngayon ang dating Pangulo kung sino ang susuportahan sa eleksyon. Kung magsasawalang-kibo lamang si Erap at parehong tumakbo ang dalawa, argrabyado umano dito si JV dahil ang botong makukuha nito na isusulat lamang sa apelyidong Ejercito ay maaaring mapunta o maibilang kay Dra. Loi Estrada, alinsunod sa prinsipyong &amp;quot;equity of the incumbent.&amp;quot;</body>
<link>http://www.philstar.com/Article.aspx?articleId=356149&amp;publicationSubCategoryId=92</link>
</article>
<article>
<title>P7-M ginastos sa renovation ng opis ng bagong upong Sec.</title>
<author>Ni Edwin Balasa</author>
<date>
<month>September</month>
<day>03</day>
<year>2006</year>
</date>
<body>Tila sobrang luho umano ng isang bagong upong Cabinet secretary ng isang kagawaran matapos na mapag-alamang gumastos ito ng P7 milyon para lamang sa renovation ng kanyang hindi kalakihang opisina. Ayon sa source, carpet pa lang ng opisina ni Mr. Secretary ay umaabot na sa halagang P3.5 milyon dahil ito ay imported at mismong siya ang nagpunta sa ibang bansa upang pumili noon. Gayundin ang iba pang mga gamit sa loob ng opisina na pawang mga bago at puro mamahalin, mula sa upuan hanggang sa dekorasyon nito. Nalaman din na foreigner pa ang interior decorator ni Mr. Secretary na ipinasundo pa niya sa ibang bansa upang mag-decorate lang ng kanyang kuwarto. Ang opisina ni Secretary ay kakatapos lang gawin nitong nakaraang linggo subalit wala pa itong pinapapasok na kahit sino maliban ang kanyang mga galamay. Kahit na mga reporters na madalas pumasok sa loob ng nasabing opisina noong hindi pa siya ang secretary ay hindi pa rin nasisilip ang bagong gawang opisina nito. Ang malaking katanungan ayon sa source ay kung kaninong pera ang ginastos sa pagpapagawa ng opisina Posible kayang mula sa pondo ng kagawaran dahil parang malabo umanong gumastos ito ng sarili niyang pera? Si Mr. Secretary na dating mambabatas ay bagong upo lang sa kanyang puwesto matapos na hindi piliin ni Pangulong Arroyo ang dating Officer-in-Charge (OIC) ng kagawaran dahilan upang tutulan ng mga empleyado ang pagkakahirang niya. Kuha niyo?</body>
<link>http://www.philstar.com/Article.aspx?articleId=356162&amp;publicationSubCategoryId=92</link>
</article>
<article>
<title>Bar exams simula ngayon</title>
<author></author>
<date>
<month>September</month>
<day>03</day>
<year>2006</year>
</date>
<body>Tinatayang 6,344 law graduates mula sa 100 Law schools sa bansa ang sasailalim sa apat na Linggong Bar Examinations na magsisimula ngayon sa De La Salle University sa Taft Ave., Manila. Tumatayong chairperson para sa 2006 Committee on Bar Exams si Supreme Court Justice Angelina Sandoval Gutierrez. Tiniyak ni SC Public Information Office chief Atty. Ismael Khan na hindi matutulad sa kontrobersiyal na Nursing Licensure Exam ang 2006 Bar Exams at hindi na mauulit pa ang naganap na anomalya sa araling Mercantile Law, may 3 taon na ang nakakaraan. Iginiit ni Khan na nagpatupad ang Mataas na Hukuman ng mga mas mahigpit na security measures sa mga itinalagang bar examiners upang masiguro na walang magaganap na leakage. Ang nasabing bar exams ay pinaglaanan ng P12 milyon na kumakatawan sa bayad sa gagamiting pasilidad ng DLSU, sa mga personnel at staff, security, walong bar examiners at mga opisyal ng korte na may ibat ibang partisipasyon sa gaganaping pagsusulit. (Ludy Bermudo)</body>
<link>http://www.philstar.com/Article.aspx?articleId=356163&amp;publicationSubCategoryId=92</link>
</article>
<article>
<title>P20-M pondo para sa comfort women itinulak sa Kongreso</title>
<author></author>
<date>
<month>September</month>
<day>03</day>
<year>2006</year>
</date>
<body>Bilang tulong sa mga nabubuhay pang Filipina na naging biktima ng sexual slavery noong panahon ng Hapon, isinulong ng isang mambabatas ang paglalaan ng P20 milyon pondo para sa mga ito. Ayon kay Para&amp;ntilde;aque Rep. Eduardo Zialcita, bagaman at hindi sapat ang nasabing halaga para mabigyan ng hustisya ang mga nabubuhay pang comfort women, malaking tulong na rin ito para sa mga lola na nakaranas nang pang-aabuso noong panahon ng Hapon. Aminado si Zialcita na lumang isyu na ang tungkol sa mga comfort women pero hanggang ngayon aniya ay hindi pa naman nakakamit ng mga &amp;quot;lola&amp;quot; ang katarungan. Labing-apat na taon na aniya ang nakakaraan simula nang lumantad si Lola Rosa Henson upang isiwalat ang kanyang masaklap na karanasan noong panahon ng Hapon pero kahit isang resolusyon ay wala pang naipapasa ang Kongreso kaugnay sa mga comfort women. Hanggang ngayon aniya ay wala pa ring natatanggap na public apology mula sa Japanese government ang mga Pinay comfort women gayong nangangamatay na ang karamihan sa mga ito. Nais din ni Zialcita na tingnan ng Kongreso ang posibilidad na pagbibigay ng health, medical at burial assistance ang mga ito. Nais ni Zialcita na tumulong ang mga miyembro ng Kongreso sa pakikipag-usap sa mga parliaments ng Japan, Korea at iba pang bansa upang mapag-usapan ang tulong na maaaring ibigay sa mga World War II victims sa Asia at Pacific lalo na ang problema na may kinalaman sa mga comfort women. Palagi na lamang aniyang naiisantabi ng gobyerno ang kapakanan ng mga lola na naging biktima ng Japanese Imperial Army. Ayon pa kay Zialcita, sa ngayon ay may average age na 78-82 years old ang mga lola na naging biktima ng sexual slavery noong panahon ng Hapon. (Malou Escudero)</body>
<link>http://www.philstar.com/Article.aspx?articleId=356173&amp;publicationSubCategoryId=92</link>
</article>
<article>
<title>DOH bantay-sarado vs deadlier bird flu: Killer virus alert!</title>
<author>Ni Danilo Garcia</author>
<date>
<month>September</month>
<day>04</day>
<year>2006</year>
</date>
<body>Nanganganib ang Metro Manila sa posibleng pagpasok ng isang mas malakas na bird flu virus. Dahil dito, mahigpit ngayong binabantayan ng Department of Health (DOH) ang posibleng pagpasok ng mas mapanganib na bird flu virus kaya gagamitin ang mga pasilidad at pagamutan na inihanda noon para sa Severe Acute Respiratory Syndrome (SARS). Ayon kay Dr. Luningning Villa, pinuno ng infectious and emerging diseases ng DOH, ipinabatid sa kanila ng kinatawan ng World Health Organization (WHO) na walang kapabilidad ang bansa sa pagresponde sa posibleng pagpasok ng kinatatakutang avian flu o H5N1 virus sa bansa. Nabatid ng DOH na mas mapanganib ang bagong bird flu virus dahil sa maaaring mag-mutate ito at humalo sa ibang uri ng influenza virus kaya magiging mas mahirap madetermina ito. Inalerto ng DOH ang lahat ng pagamutan at mga medical facilities na ihanda ang mga kagamitan noong kasagsagan ng SARS para magamit ito sa kinatatakutang bird flu virus. Sa nasabing mga pasilidad balak i-contain ng DOH ang mga tatamaan ng virus sakaling tumama ito sa bansa at maging &amp;quot;human to human&amp;quot;. Sakaling makapasok sa bansa ang nasabing virus, pinangangambahang ang unang maapektuhan nito ay ang Metro Manila dahil sa pagiging congested nito. Uumpisahan na rin ng DOH na makipag-ugnayan sa Department of Environment and Natural Resources, Department of Agriculture at Bureau of Animal Industry para palakasin ang pagmo-monitor sa mga migratory birds buhat sa Indonesia at Thailand na may pinakamataas na kaso ng bird flu sa kasalukuyan. Sa kabila nito, inihayag ni Dr. Villa na nananatiling ligtas pa rin ang Pilipinas mula sa bird flu virus ngunit hindi tayo dapat maging pabaya dahil sa kawalan natin ng sapat na paghahanda at kapabilidad para masawata ang bird flu virus sakaling maapektuhan ang ating bansa.</body>
<link>http://www.philstar.com/Article.aspx?articleId=356339&amp;publicationSubCategoryId=92</link>
</article>
<article>
<title>DOJ pinakikilos ni Pimentel vs political killings</title>
<author></author>
<date>
<month>September</month>
<day>04</day>
<year>2006</year>
</date>
<body>Hiniling kahapon ni Senate Minority Leader Aquilino Pimentel Jr. sa Department of Justice (DOJ) na huwag upuan ang mga kaso ng political killings at ibat ibang human rights abuses na pawang inirekomenda ng Commission on Human Rights (CHR) upang isampa ang kaso sa korte. Sinabi ni Sen. Pimentel, 432 kaso ang inirekomenda ng CHR sa prosecutors office sa ibat ibang rehiyon sa bansa mula lamang Enero hanggang Hunyo ng taong ito. &amp;quot;But the DOJ and its prosecutors are merely sitting on these cases. They are duty-bound to act expeditiously on these cases and to file the appropriate criminal charges against the perpetrators before the courts,&amp;quot; wika pa ni Pimentel. Idinagdag pa ng mambabatas, dapat ipabatid ni Justice Secretary Raul Gonzalez sa publiko ang status ng mga kasong ito upang mabura ang hinala na pinagtatakpan ng gobyerno ang pagkakasangkot ng militar sa kasong pang-abuso sa karapatang pantao. Wika pa ni Pimentel, kung mabilis lamang naisasampa ang mga kaso ng political killings at pag-abuso sa karapatang pantao ay hindi na kailangan ng Malaca&amp;ntilde;ang na bumuo pa ng komisyon para dito. Aniya, ang pondo sanang gagamitin ng Melo Commission na pamumunuan ni retired Supreme Court Justice Jose Melo ay dapat magamit na lamang sa ibang makabuluhang bagay tulad ng pagdagdag ng pondo sa CHR. (Rudy Andal)</body>
<link>http://www.philstar.com/Article.aspx?articleId=356344&amp;publicationSubCategoryId=92</link>
</article>
<article>
<title>Pinoy seaman inaresto sa pagpatay sa Malaysia</title>
<author></author>
<date>
<month>September</month>
<day>04</day>
<year>2006</year>
</date>
<body>Isang tripulanteng Pinoy ang inaresto ng Malaysian Police nang pagsasaksakin at mapatay umano nito ang kasamahang isang Russian engineer matapos ang kanilang matinding pag-aaway sa loob ng isang barko, ayon sa report kahapon. Kasalukuyan nang kinukumpirma ng Embahada ng Pilipinas sa Klang Police Station sa Kuala Lumpur ang insidente at ang pagkakakilanlan ng isinasangkot na 38-anyos na Pinoy seaman sa pagpatay sa 39-anyos na Russian second engineer na nakilala lamang sa pangalang Sharonov. Ayon sa New Sunday Times, ang pagpatay ay naganap nitong Martes habang naglalayag ang MV Theodore Storm sa karagatang sakop ng western Kuala Lumpur mula Australia. Nabatid na maraming mga crew ng nasabing barko ang nakarinig umano ng matinding pagtatalo ng nasabing Pinoy seaman at Russian engineer sa loob ng smoking room. Ayon pa sa report, ilang sandali pa ay nakita ng mga crew ang biktima, na nakandusay sa sahig at duguan. Agad namang dinala sa istasyon ng pulisya ang naturang Pinoy nitong Sabado ng hapon matapos na dumaong ang barko sa Port Klang. (Ellen Fernando)</body>
<link>http://www.philstar.com/Article.aspx?articleId=356351&amp;publicationSubCategoryId=92</link>
</article>
<article>
<title>Imelda: &amp;quot;Akin ang Maynila&amp;quot;</title>
<author></author>
<date>
<month>September</month>
<day>05</day>
<year>2006</year>
</date>
<body>Kumpirmadong tatakbo sa pagiging alkalde ng Maynila si dating First Lady Imelda Marcos sa darating na May 2007 mayoralty race. Ito ang paniniwala ni Ilocos Norte Rep. Imee Marcos, dahil lumaki ang tsansa ng kanyang ina na manalo sa darating na mayoralty race kung anim ang lalahok sa 2007 elections. Ayon kay Rep. Marcos, mas mainam na pagkakataon ang muling pagsabak ng kanyang ina sa pulitika lalo sa Maynila kung saan ay marami ang nag-aambisyong makuha ang pagiging pinuno ng lungsod. Ilan sa lumulutang na tatakbong alkalde ng Maynila ay sina Ali Atienza, anak ni Mayor Lito Atienza; Vice-Mayor Danilo Lacuna, Mark Jimenez, Manila Rep. Joey Hizon, Sen. Alfredo Lim at Sen. Panfilo Lacson. &amp;quot;Kung sabay-sabay silang tatakbo sa tingin ko nasa advantage ang nanay ko. Tiyak na mahahati ang boto nila samantalang ang nanay ko ay may solidong boto sa Maynila,&amp;quot; wika pa ni Imee. Ipinagmalaki pa ng lady solon na malakas ang kanyang ina sa mga depressed areas ng Maynila tulad ng Sampaloc, Tondo, Quiapo, Sta. Cruz, Binondo, San Miguel at iba pang lugar sa lungsod dahil sa naging tulong nito sa mga residente noong Marcos era. Kinumpirma din ni Rep. Marcos, na magdedeklara ng kandidatura ang kanyang ina sa pagiging alkalde ng Maynila sa susunod na buwan. (Malou Escudero)</body>
<link>http://www.philstar.com/Article.aspx?articleId=356486&amp;publicationSubCategoryId=92</link>
</article>
<article>
<title>PGMA pumiyok na vs Cayetano</title>
<author></author>
<date>
<month>September</month>
<day>05</day>
<year>2006</year>
</date>
<body>Binasag kahapon ni Pangulong Arroyo ang kanyang pananahimik hinggil sa akusasyon ni Taguig-Pateros Rep. Allan Peter Cayetano kaugnay sa umanoy bank account nila sa Germany. Sinabi ni PGMA sa isang press conference, pawang kasinungalingan lamang ang akusasyon ni Rep. Cayetano na may secret bank account ang pamilya Arroyo sa Munich, Germany. &amp;quot;He should be man enough to admit his mistake. My husband and I have been officially cleared by HypoVereins Bank, the alleged depository of our non-existent account,&amp;quot; paliwanag pa ng Pangulo. Ginawa ni Mrs. Arroyo ang pahayag upang itigil na ni Cayetano ang mga mali at mapanirang akusasyon laban sa kanilang pamilya. (Lilia Tolentino)</body>
<link>http://www.philstar.com/Article.aspx?articleId=356498&amp;publicationSubCategoryId=92</link>
</article>
<article>
<title>Apela ng Sigaw, dapat desisyunan agad-solons</title>
<author></author>
<date>
<month>September</month>
<day>05</day>
<year>2006</year>
</date>
<body>Umapela kahapon ang ilang kongresista sa Korte Suprema na agarang desisyunan ang inihaing petisyon ng Sigaw ng Bayan kaugnay sa legalidad ng isinusulong nitong &amp;quot;peoples initiative&amp;quot;. Sinabi nina Davao Rep. Douglas Cagas at Baguio Rep. Mauricio Domogan, mahalagang madesisyunan agad ng High Tribunal ang nasabing petisyon upang matapos na ang isyu tungkol sa pamamaraang gagamitin sa pag-amyenda sa Konstitusyon. Pormal na inihain ng Sigaw ng Bayan ang kanilang petisyon sa SC kahapon upang hilinging baliktarin ang naunang desisyon ng Commission on Elections (Comelec) na nagbasura sa kanilang petisyon. (Grace Amargo-dela Cruz)</body>
<link>http://www.philstar.com/Article.aspx?articleId=356500&amp;publicationSubCategoryId=92</link>
</article>
<article>
<title>Bayad-pinsala sa biktima ng oil spill inihahanda ng TF Guimaras</title>
<author></author>
<date>
<month>September</month>
<day>05</day>
<year>2006</year>
</date>
<body>Siniguro kahapon ni Defense Secretary at NDCC chairman Avelino Cruz na inihahanda na ng Task Force Guimaras ang mga guidelines upang makasingil ng bayad-pinsala ang mga biktima ng oil spill sa Guimaras. Ayon kay Sec. Cruz, mismong mga kinatawan ng Oil Pollution Compensation Fund at Protection and Indemnity Insurance ang darating sa bansa para magbigay ng bayad-pinsala sa mga naapektuhan ng oil spill sa Guimaras kabilang na dito ang mga may-ari ng resorts, mangingisda at iba pang pamilya na apektado ng pagtagas ng langis. Naghugas-kamay naman ang Petron Corporation sa anumang kasong kriminal kaugnay sa naganap na oil spill sa Guimaras kundi ang Sunshine Maritime Development Corporation na may-ari ng lumubog na MT-Solar 1, ang dapat managot. Sinabi ni Rolando Salonga, distribution manager ng Petron, sa ginanap na preliminary investigation ng Department of Justice na hindi sila ang dapat sisihin sa naganap na trahedya pero nakahanda pa rin silang tumulong sa mga naapektuhan ng oil spill. (Grace dela Cruz/Lilia Tolentino/Danilo Garcia)</body>
<link>http://www.philstar.com/Article.aspx?articleId=356509&amp;publicationSubCategoryId=92</link>
</article>
<article>
<title>PNP desidido sa anti-jueteng campaign</title>
<author></author>
<date>
<month>September</month>
<day>05</day>
<year>2006</year>
</date>
<body>Sisikapin ni PNP chief Oscar Calderon na sugpuin ang ilegal na operasyon ng jueteng sa Luzon hanggang sa katapusan ng buwang ito. Sinabi ni PNP chief Calderon, determinado ang PNP na mapahinto ang nasabing ilegal na sugal na muling nagsulputan. Inutusan ni Calderon ang kanyang mga field commanders na sugpuin ang jueteng operations sa kanilang hurisdiksyon hanggang sa buwang ito. Sinasabi ng ilang source na may basbas ng PNP ang jueteng operations sa Bicol, Cavite, Laguna, Batangas, Quezon, Pangasinan, Nueva Vizcaya, Isabela, Zambales at Nueva Ecija. (Joy Cantos)</body>
<link>http://www.philstar.com/Article.aspx?articleId=356512&amp;publicationSubCategoryId=92</link>
</article>
<article>
<title>Permanenteng evacuation center, itatayo ni Revilla</title>
<author></author>
<date>
<month>September</month>
<day>05</day>
<year>2006</year>
</date>
<body>Pangungunahan ni Sen. Ramon &amp;quot;Bong&amp;quot; Revilla Jr. ang pangangalap ng pondo para sa pagtatayo ng permanenteng evacuation center para sa mga residente ng Albay na apektado ng pagputok ng Mayon volcano. Sinabi ni Sen. Revilla, kailangang magkaroon ng permanenteng evacuation center upang hindi na pabalik-balik ang mga evacuees sa kanilang tahanan gayung nasa panganib doon ang kanilang buhay kapag pumutok ang bulkan. Pinuri naman ni Revilla ang Albay Provincial Coordinating Council na naunang nagpanukala ng permanenteng evacuation center na itatayo sa Daraga at Sto. Domingo pero hindi maging kaganapan dahil sa kawalan ng pondo.Siniguro naman ng mambabatas na pangungunahan niya ang pangangalap ng pondo para dito. (Rudy Andal)</body>
<link>http://www.philstar.com/Article.aspx?articleId=356519&amp;publicationSubCategoryId=92</link>
</article>
<article>
<title>$300M makukuha ng oil spill victims</title>
<author></author>
<date>
<month>September</month>
<day>06</day>
<year>2006</year>
</date>
<body>Aabot sa $300 milyon ang makukuhang benepisyo ng mga biktima ng oil spill sa Guimaras kung magdedemanda ang mga ito sa international organization ng mga oil companies. Ayon kay Defense Secretary at National Disaster Coordinating Council (NDCC) Chairman Avelino Cruz Jr., kasalukuyan na nilang pinag-aaralan kung ang asunto ay ihaharap ng bawat isang indibidwal o bilang grupo sa International Oil Pollution Compensation (IOPC), ang organisasyon ng mga oil companies ng 190 bansa. &amp;quot;The insurance covers main types of damages, property damages, cleanup operations, preventive measures, losses in fisheries, aquaculture and tourism including consequential losses and pure economic losses,&amp;quot; ani Cruz. Inihalimbawa pa ni Cruz na kung ang isang beach resort ay apektado ng oil spill ay maaaring magdemand ng lugi sa IOPC ang may-ari nito sa kabuuang kita ng kanyang negosyo sa panahon ng pananalasa ng kalamidad. Nabatid pa na ang palugit para makapagsumite ng claims ay 6 taon simula ng maganap ang oil spill. (Joy Cantos)</body>
<link>http://www.philstar.com/Article.aspx?articleId=356657&amp;publicationSubCategoryId=92</link>
</article>
<article>
<title>Serbisyo ng Norwegian sa oil spill, tinutulan</title>
<author></author>
<date>
<month>September</month>
<day>06</day>
<year>2006</year>
</date>
<body>Dahil posibleng magresulta nang karagdagang gastos sa pamahalaan, tinutulan kahapon ng ilang mambabatas ang biglaang desisyon ng Philippine Coast Guard (PCG) na kunin ang serbisyo ng isang Norwegian company upang sumipsip sa natitirang bunker oil sa lumubog na MT Solar 1 sa ilalim ng karagatan ng Guimaras. Naniniwala sina CIBAC party-list Rep. Joel Villanueva at House Minority leader Francis Escudero na dodoble lamang ang magagastos ng gobyerno dahil wala pang rekomendasyong ipinalalabas ang mga ekspertong nasa likod ng Japanese survey ship Shinsei Maru na nakakita sa MT Solar 1. Sinabi pa ni Villanueva na hindi rin malinaw kung sino ang accountable sa nangyaring oil spill dahil hanggang ngayon ay nagtuturuan pa sa nasabing problema. Dapat aniya ipaliwanag ni PCG chief Vice Admiral Arthur Gosingan kung bakit kailangan pang kunin ang serbisyo ng hindi pa nakikilang Norwegian company para sipsipin ang bunker oil. Matatandaan na nagbabala si House senior Deputy Minority Leader at Iloilo Rep. Rolex Suplico sa posibilidad na mauwi sa katiwalian ang pondong inilaan ng gobyerno sa paglilinis ng oil spill. (Malou Escudero)</body>
<link>http://www.philstar.com/Article.aspx?articleId=356666&amp;publicationSubCategoryId=92</link>
</article>
<article>
<title>Shabu, P5thou na per gramo!</title>
<author></author>
<date>
<month>September</month>
<day>06</day>
<year>2006</year>
</date>
<body>Umaabot na sa P600 bilyon hanggang P700 bilyon ang halaga ng industriya ng droga sa bansa dahil nasa P5,000 per gramo na umano ang shabu. Sa pagdinig kahapon ng House committees on dangerous drugs at public order, inihayag ni Dangerous Drugs Board (DDB) Undersec. Romeo de Vera Cruz na noong taong 2000 ang drug industry ay nagkakahalaga ng P350 bilyon pero nasa P2,000 ang bawat gramo ng shabu. Subalit naging mabilis umano ang pagtaas ng presyo nito dahil na rin sa lakas ng &amp;quot;demand.&amp;quot; Ayon pa kay de Vera, ang ratio ng lalake at babae na gumagamit ng ipinagbabawal na gamot ay 10:1 kung saan karamihan sa mga drug adik ay mga single at nasa high school level. Sa isinagawang survey ng DBB noong 2004, nasa 6.7 milyon ang adik sa Pilipinas. Noong 2001 ay nasa 6,946 ang mga adik na sumailalim sa rehabilitasyon sa ibat ibang panig ng bansa. Bumaba ito sa 5,965 noong 2002 at tumaas sa 8,189 noong 2003. Noong 2004, nasa 5,787 ang sumailalim sa rehabilitasyon at tumaas sa 5,875 noong 2005. (Malou Escudero)</body>
<link>http://www.philstar.com/Article.aspx?articleId=356673&amp;publicationSubCategoryId=92</link>
</article>
<article>
<title>Resolusyon sa Chacha pasado na</title>
<author></author>
<date>
<month>September</month>
<day>06</day>
<year>2006</year>
</date>
<body>Inaasahang aarangkada na ang panukalang pagbabago ng Konstitusyon matapos ipasa kahapon ng House committee on constitutional amendments ang resolusyon 1230 na naglalaman ng mga probisyon na dapat baguhin sa 1987 Constitution. Sa botong 30-7, pumasa ang resolusyon sa kabila ng pagtutol ng mga anti-Charter change na kongresista. Bago ang botohan, sinabi ni Para&amp;ntilde;aque Rep. Roilo Golez na hindi maaaring magsagawa ng botohan dahil hindi pa ipinapakita ni Cagayan de Oro Rep. Constantino Jaraula, chairman ng komite, ang basehan na may substance ang Resolution 1230. Pero ikinatuwiran ni Jaraula na binigyan niya ng pagkakataon ang mga miyembro ng komite na makapagsumite sa pamamagitan nang pagsulat sa secretariat ng kanilang komento at suhestiyon sa mga panukalang dapat baguhin sa Konstitusyon, pero wala umanong gumawa nito. (Malou Escudero)</body>
<link>http://www.philstar.com/Article.aspx?articleId=356679&amp;publicationSubCategoryId=92</link>
</article>
<article>
<title>Mga magsasaka target din ng NPA?</title>
<author></author>
<date>
<month>September</month>
<day>06</day>
<year>2006</year>
</date>
<body>Tinuligsa kahapon ng grupo ng magsasaka ang New Peoples Army (NPA) kaugnay sa mga pagpaslang sa kanilang hanay sa kabila ng kahilingan sa grupong Karapatan na mag-imbestiga kaugnay dito. Ayon kay Felix de Leon, vice president ng Pambansang Alyansa at Pamunuan ng mga Organisasyon (PAMPANO), lumabas na umano ang totoong kulay ng ng mga komunistang gerilya na sila ay hindi kaisa sa mga mamamayan kundi mga terorista. Isa rin sa mga kinokondena ng Pampano ay ang pakikipagsabwatan umano ng mga NPA rebels sa mayayamang negosyante na ayaw pa ring ibigay ang kanilang mga lupain sa programang reporma sa agraryo ng gobyerno. Kamakailan lamang ay sinunog ng mga NPA ang truck ng AlterTrade, na pinatatakbo ng mga magsasaka sa Negros Occidental matapos na tumanggi ang kumpanya na magbigay ng P30 million sa mga NPA. Nabatid na pinaigting umano ng NPA rebels ang kanilang fund-raising campaign sa Cagayan Valley, Central Luzon, Southern Tagalog at Bicol.</body>
<link>http://www.philstar.com/Article.aspx?articleId=356682&amp;publicationSubCategoryId=92</link>
</article>
<article>
<title>Pag-absuwelto ni Satur sa CPP leaders kinondena</title>
<author></author>
<date>
<month>September</month>
<day>06</day>
<year>2006</year>
</date>
<body>Kinondena kahapon ng isang grupo si Bayan Muna Rep. Satur Ocampo sa ginawa nitong pag-absuwelto sa mga lider ng komunista kaugnay sa nadiskubreng mass grave sa Leyte kamakailan. Ayon kay Fr. Romeo Intengan ng Partido Demokratiko Sosyalista ng Pilipinas, may 600 biktima ang inilibing na pinaniniwalaang kagagawan ng mga miyembro ng Communist Party of the Philippines (CPP). Iginiit ni Ocampo na imposible itong maiutos nina CPP leader Jose Ma. Sison at Luis Jalandoni dahil nasa kulungan o &amp;quot;exile&amp;quot; sila ng panahong iyon, 20 taon na ang nakalilipas. Ngunit ayon pa kay Intengan, ang mga nilikidang mga rebelde ay pinaniniwalaang mga government informants at ang mga napapatay na militante kamakalian lamang ay bahagi pa rin ng &amp;quot;paglilinis&amp;quot; sa kanilang hanay na sinasabing nagtraydor sa kilusan. Dahil dito ay hinamon ni Intengan ang human rights group na Karapatan na magpadala ng fact-finding team sa Leyte upang mag-imbestiga sa daan-daang katao na pinaslang dito.</body>
<link>http://www.philstar.com/Article.aspx?articleId=356686&amp;publicationSubCategoryId=92</link>
</article>
<article>
<title>Operasyon ng NAIA 3 matatagalan</title>
<author></author>
<date>
<month>September</month>
<day>06</day>
<year>2006</year>
</date>
<body>Lalo pang matatagalan ang operasyon ng Ninoy Aquino International Airport (NAIA) Terminal 3 matapos na bawiin ng Office of the Solicitor General (OSG) ang motion nito na nagnanais na alisin ang temporary restraining order (TRO) na ipinataw ng korte rito. Sa ginanap na oral argument sa Court of Appeals (CA) 8th Division, binatikos ni Atty. Jose Bernas, abogado ni Ilocos Sur Rep. Salacnib Baterina ang nasabing hakbang ng OSG sa pamamagitan ni Asst. Solicitor General Marilyn Aturia. Sinabi pa ni Bernas na dapat umanong hinintay na lamang muna ng gobyerno na pagbigyan ng CA ang pag-uurong ng kanilang &amp;quot;urgent motion to lift TRO&amp;quot; bago tuluyang tumakbo sa Supreme Court dahil nagmumukha itong forum shopping. Kung hindi umano ginawa ng gobyerno ang nasabing hakbang ay malaki ang posibilidad na maresolbahan na ito ng CA. Kasabay nito, giniit muli ni Bernas na mali ang isinusulong na expropriation ng pamahalaan para makuha ang NAIA 3 dahil nangangahulugan ito na babayaran ng gobyerno ng P3 bilyon ang PIATCO kung saan kasama rito pati na ang pagkalugi bunga nang hindi pagiging operational ng paliparan. (Grace dela Cruz)</body>
<link>http://www.philstar.com/Article.aspx?articleId=356687&amp;publicationSubCategoryId=92</link>
</article>
<article>
<title>Malakas na kaso tiyakin vs may-ari ng Solar 1 - GMA</title>
<author>Ni Lilia Tolentino</author>
<date>
<month>September</month>
<day>07</day>
<year>2006</year>
</date>
<body>Inatasan ni Pangulong Arroyo si Justice Secretary Raul Gonzalez na tiyaking may malakas na kasong isasampa laban sa may-ari ng MT Solar 1 na nagdulot ng matinding oil spill sa karagatan ng Guimaras. Sa direktiba ng Pangulo, sinabi nito kay Gonzalez na siguruhing hindi magkakaroon ng butas ang kasong isasampa laban kay Clemente Cancio, presidente ng Sunshine Maritime Devt Corp. na may-ari ng MT Solar 1 at sa kapitan ng barkong si Norberto Aguro. Ayon kay Press Secretary at Presidential Spokesman Ignacio Bunye, nais ng Pangulo na mabibigyang katarungan ang trahedyang naganap sa Guimaras, ang pinakamatinding oil spill sa kasaysayan ng bansa. Ayon sa ulat, kasong kriminal at sibil ang isinampa laban sa Solar 1 gayundin sa Petron Corp. dahil ito ang may-ari ng bunker fuel na lulan sa Solar 1 nang ito ay lumubog noong Agosto 11. Kasabay nito ay inatasan din ng Pangulo ang mga ROTC cadets at mga college students sa Negros at Panay na tumulong sa paglilinis ng oil spill sa Guimaras. Sinabi ng Pangulo na ang pagtulong ng mga mag-aaral sa paglilinis ng karagatan ng Guimaras ay magiging bahagi ng kanilang community service. Hiningi rin ng Pangulo sa Petron at kinauukulang mga ahensiya ng gobyerno na doblehin ang bilang ng mga taong nagtutulong-tulong sa paglilinis.</body>
<link>http://www.philstar.com/Article.aspx?articleId=356837&amp;publicationSubCategoryId=92</link>
</article>
<article>
<title>Uubusin namin ang Sayyaf!</title>
<author></author>
<date>
<month>September</month>
<day>07</day>
<year>2006</year>
</date>
<body>&amp;quot;Tuloy ang laban, uubusin namin silang lahat (Abu Sayyaf)!&amp;quot; Ito ang buong tapang na pahayag sa mediamen ni 3rd Marine Brigade Commander 2nd Lt. Romulo Dimayuga, kabilang sa 19 nasugatang sundalo sa pakikipagbakbakan sa tinatayang 200 bandidong Abu Sayyaf sa Patikul, Sulu noong Lunes. Sa panayam dito sa ward ng AFP Medical Center sa Quezon City, sinabi ni Dimayuga na nagpapagaling lamang sila ng kaniyang mga kasamahan sa 3rd Marine Brigade at sa oras na magaling na ang kanilang sugat ay agad silang babalik sa Sulu upang tuluyang pulbusin ang grupo ni ASG chieftain Khadaffy Janjalani. Si Dimayuga ay tinamaan ng bala ng M-16 riffe sa tiyan. Sa nasabing sagupaan na pinamunuan mismo ni Dimayuga ay anim sa kanyang mga tauhan ang napaslang habang 19 pa ang nasugatan sa kabuuang 27 tropa na lumusob sa grupo ng mga bandidong Abu Sayyaf. Ayon kay Dimayuga, may tatlong oras silang nakipagsagupa sa mga bandido bago dumating ang reinforcement mula sa kanilang mga kasamahan sa Marines at Army na siyang nagtaboy sa grupo ni Janjalani. Sinabi nito na noong una ay may 40 bandido ang kanilang natisod habang nagkukumpul-kumpol sa kagubatan ng bayan ng Patikul at ng sagupain nila ang mga ito ay biglang nagdatingan ang reinforcement ng mga ito kung saan tinatayang umabot sa 200 ang kanilang nakabakbakan. Sa kabila nito ay kinumander ni Dimayuga ang kanyang tropa na naghagis ng granada sa mga kalaban at tinatayang 30 bandido ang napatay. (Joy Cantos)</body>
<link>http://www.philstar.com/Article.aspx?articleId=356850&amp;publicationSubCategoryId=92</link>
</article>
<article>
<title>Hinihintay Lang Magretiro: Palparan itutumba ng NPA!</title>
<author></author>
<date>
<month>September</month>
<day>07</day>
<year>2006</year>
</date>
<body>Itutumba umano ng mga rebeldeng New Peoples Army (NPA) si outgoing 7th Infantry Division (ID) Chief Major Gen. Jovito Palparan bilang bahagi ng paghihiganti ng komunistang grupo sa oras na magretiro na ito sa darating na Setyembre 11. Base sa intelligence report, magiging madali na umano sa mga rebeldeng NPA ang pagtutumba kay Palparan dahil mawawalan na ito ng security escort kapag wala na sa serbisyo ng militar. Si Palparan ang tinaguriang &amp;quot;Berdugo&amp;quot; ng militanteng grupo kung saan ang heneral ang itinuturong utak sa pagpatay sa mga sibilyan at political activists sa Central Luzon.Tumitiyempo lang umano ang NPA para ipatupad ang &amp;quot;revolutionary justice&amp;quot; laban sa kanya. Nakasaad umano sa plano ng CPP-NPA-NDF na dudukutin para isailalim sa kangaroo court si Palparan saka &amp;quot;lilitisin&amp;quot;. Tiniyak naman ng Palasyo na hindi nito pababayaan si Palparan, pero wala namang binanggit kung anong tulong ang ibibigay nito sa heneral. (Joy Cantos/Lilia Tolentino)</body>
<link>http://www.philstar.com/Article.aspx?articleId=356851&amp;publicationSubCategoryId=92</link>
</article>
<article>
<title>Cayetano pinasisipa na ni FG sa Kongreso</title>
<author></author>
<date>
<month>September</month>
<day>07</day>
<year>2006</year>
</date>
<body>Nagsampa na kahapon ng reklamo sa House Committee on Ethics si First Gentleman Jose Miguel Arroyo na humihiling na tanggalin bilang kongresista si House Deputy Minority Leader at Taguig-Pateros Rep. Alan Peter Cayetano. Sa isang press conference sa opisina ni House Majority Leader Prospero Nograles, sinabi ni Arroyo na expulsion ang parusang dapat igawad ng mga kongresista kay Cayetano. Kabilang sa reklamo laban kay Cayetano ay paglabag sa Revised Penal Code, improper conduct, pagsisinungaling at pamamahiya sa institusyon ng Kongreso. Ang reklamo laban kay Cayetano ay nag-ugat sa pagbubunyag nito na mayroon umanong daang milyong dollar accounts ang pamilya Arroyo sa Germany bank. &amp;quot;Basically yong charges kay Cayetano is that he fabricated evidence. He gave false testimony and he put the entire House in the bad light by doing all these,&amp;quot; ani Atty. Roy Rondain, abogado ni FG. Ipinaliwanag naman ni Nograles na sa ilalim ng rules, maaaring ipatupad ang suspension o expulsion laban sa isang mambabatas kung kakatigan ito ng two-thirds ng 232 miyembro ng Kamara. Sinabi naman ni Nograles na binigyan siya ng authorization ni House Speaker Jose de Venecia para tanggapin ang reklamo. Maliban pa sa Unang Ginoo, tumayo ring complainants sina Pampanga Rep. Mikey Arroyo at Negros Occ. Rep. Ignacio &amp;quot;Iggy&amp;quot; Arroyo. Una nang sinampahan ni FG ng libel charge si Cayetano sa parehong akusasyon. (Malou Escudero)</body>
<link>http://www.philstar.com/Article.aspx?articleId=356861&amp;publicationSubCategoryId=92</link>
</article>
<article>
<title>Computerization sa election, ipatupad na!</title>
<author></author>
<date>
<month>September</month>
<day>07</day>
<year>2006</year>
</date>
<body>Nanawagan kahapon ang grupo ng mga estudyante sa pamahalaan na ipatupad na ang computerization sa election para umano mabigyan na ng solusyon ang maruming politika sa bansa lalo sa tuwing sasapit ang bilangan. Ayon kay Gladdie Mallari, chairman ng Student Council ng Philippine School for Business Administration (PSBA), hanggang ngayon ay wala umanong konkretong hakbang na ginagawa ang gobyerno upang maging moderno na ang election sa bansa. &amp;quot;Sinasabi ng mga matatanda na kaming mga kabataan ang pag-asa ng bayan subalit wala namang ginagawang hakbang ang ating mga opisyal para maayos na ang paraan ng pagpili ng mamumuno sa ating bayan dahil pagkatapos ng election ay hindi nawawala ang akusasyon ng dayaan&amp;quot;, ani Mallari. Sa halip anya na bumili ang gobyerno ng panibagong counting machine ay gamitin na lamang ang dati nang inangkat ng pamahalaan mula sa Mega Pacific Consortium na ilang beses na rin sinertipikahan ng Department of Science and Technology (DOST). Sinabi ni Mallari, sino mang opisyal ng pamahalaan na tumututol na gamitin ang mga nabiling counting machines ay maituturing umanong kalaban ng taongbayan. (Mer Layson)</body>
<link>http://www.philstar.com/Article.aspx?articleId=356864&amp;publicationSubCategoryId=92</link>
</article>
<article>
<title>Lomibao, NIA chief</title>
<author></author>
<date>
<month>September</month>
<day>07</day>
<year>2006</year>
</date>
<body>Itinalaga ni Pangulong Arroyo si retired PNP chief Arturo Lomibao bilang administrator ng National Irrigation Administration (NIA). Mabilis namang nilinaw ni Executive Sec. Eduardo Ermita na walang intensiyon ang Pangulo na magkaroon ng militarisasyon sa gobyerno kaugnay ng pagkahirang niya ng mga retiradong opisyal ng militar at pulisya. Ayon kay Ermita, sa kaso ni Lomibao, ganap ang kumpiyansa ng Pangulo sa kanyang kakayahan kahit noong siya ay nasa PNP. Tiwala anya ang Pangulo sa mga hinihirang niyang opisyal na makakatulong sa kanya sa mga programa ng gobyerno bukod pa sa mapagkakatiwalaan niya ang mga ito. (Lilia Tolentino)</body>
<link>http://www.philstar.com/Article.aspx?articleId=356869&amp;publicationSubCategoryId=92</link>
</article>
<article>
<title>Mga katayan sa Caloocan binabantayan vs double-dead meat</title>
<author></author>
<date>
<month>September</month>
<day>07</day>
<year>2006</year>
</date>
<body>Pinaigting ni Caloocan City Mayor Enrico &amp;quot;Recom&amp;quot; Echiverri ang pagsasagawa ng malawakang inspeksiyon ng lahat ng mga karne sa lahat ng katayan sa lungsod upang maiwasan ang pagbebenta ng mga &amp;quot;double-dead&amp;quot; meat. Ayon kay Echiverri, ang City Veterinary Office (CVO) ay patuloy na nagmo-monitor sa operasyon ng mga slaughterhouse upang masiguro ang kalidad ng mga karneng ibinebenta sa lahat ng palengke sa lungsod. Sa rekord ng CVO, mula Agosto 28-Set. 3, 2006 ay umaabot na sa 2,544 baboy ang nainspeksiyon sa mga slaughterhouse. Maging ang mga karne ng manok na ibinebenta sa mga palengke ay ipinapa-inspeksiyon din. Nagbibigay ang CVO ng libreng konsulta sa mga residenteng may-alagang hayop sa buong lungsod at libreng bakuna.</body>
<link>http://www.philstar.com/Article.aspx?articleId=356870&amp;publicationSubCategoryId=92</link>
</article>
<article>
<title>DPWH Usec sinibak!</title>
<author>Ni Lilia Tolentino</author>
<date>
<month>September</month>
<day>08</day>
<year>2006</year>
</date>
<body>Nagsimula na ang malawakang paglilinis sa Gabinete ni Pangulong Arroyo matapos sibakin sa tungkulin ang isang undersecretary habang siyam pang opisyal ang inaaasahang susunod. Inalis sa puwesto si Department of Public Works and Highways (DPWH) Usec. Salvador Pleyto matapos mapatunayan ng Presidential Anti-Graft Commission (PAGC) na nagsinungaling ito sa kanyang Statement of Assets, Liabilities and Networth (SALN) nang hindi nito isama sa nakalipas na 10 taon ang kita ng kanyang misis sa negosyo nitong laundry and dry cleaning, pawnshop, piggery at poultry farm. Ayon kay PAGC Chairman Constancia de Guzman, ibinasura nito ang mosyon ni Pleyto na humihiling na bigyang konsiderasyon ang kanyang kaso. Nakasaad sa mosyon na dapat daw itinuring na hindi kumpleto ang kanyang SALN sa loob ng 10 taon at dapat din daw na ipinatawag muna siya para maiwasto ang deklarayon. Sinabi ni de Guzman na ang kabiguan ng sinumang kawani na magsumite ng tamang SALN ay isang malinaw na paglabag sa batas. Nilabag ni Pleyto ang Section 8 ng RA 6713 o Code of Conduct and Ethical Standards for Public Officials Employees at Sec. 7 ng RA 3019 o Anti-Graft and Corrupt Practices Act. Nakatakdang kumpiskahin ng gobyerno ang mga benepisyong dapat makuha ni Pleyto at hindi na rin siya maaari pang makapasok sa anumang opisina ng pamahalaan. Siyam pang opisyal ang inirekomenda rin ng PAGC na tanggalin sa puwesto pero wala pang kumpirmasyon ng Office of the President.</body>
<link>http://www.philstar.com/Article.aspx?articleId=357018&amp;publicationSubCategoryId=92</link>
</article>
<article>
<title>Pinas makakatipid ng $57M sa breastfeeding</title>
<author></author>
<date>
<month>September</month>
<day>08</day>
<year>2006</year>
</date>
<body>Isinulong kahapon ni Para&amp;ntilde;aque Rep. Eduardo Zialcita sa Mababang Kapulungan ng Kongreso ang breastfeeding dahil sa malaking tulong nito hindi lamang sa mga sanggol kundi maging sa ekonomiya sa bansa. Ayon kay Rep. Zialcita, aabot sa US$57 milyon o P2.96 bilyon ang matitipid ng Pilipinas sa importasyon ng milk formula taun-taon kung magpapasuso lamang ng kanilang sanggol ang mga ina. &amp;quot;Breastfeeding benefits the economy. If all lactating mothers breastfeed their babies, we would save US$57 million or roughly P2.96 billion from milk formula imports every year,&amp;quot; ani Zialcita. Ilang pag-aaral na rin aniya ang nagpatunay na malaking tulong sa mga sanggol ang gatas ng ina. Hinikayat ni Zialcita ang mga employers na maglagay ng mga lactation facilities at magbigay ng mga educational programs at benepisyo sa mga nagpapasusong ina. (Malou Escudero)</body>
<link>http://www.philstar.com/Article.aspx?articleId=357027&amp;publicationSubCategoryId=92</link>
</article>
<article>
<title>Batas sa presyo ng gamot ipasa na!</title>
<author></author>
<date>
<month>September</month>
<day>08</day>
<year>2006</year>
</date>
<body>Hiniling ni Sen. Pia Cayetano sa Senado ang agarang pagpasa ng Senate Bill 2263 na naglalayong ibaba ang presyo ng mga gamot sa bansa at amyendahan naman ang Intellectual Property Rights. Ayon kay Sen. Cayetano, chairman ng committee on health and demography, mahalaga ang gamot sa ating bansa kaya lang mayorya ng mga Pinoy ay hindi kaya na makabili ng mga ito dahil na rin sa sobrang mahal ng presyo kaya namamatay sila na hindi nalulunasan. Inihalimbawa ni Cayetano ang Bactrin, na may generic name na Cotrimoxazole at gawa ng Roche multinational drug firm at ibenebenta ng P14.80 sa 400mg capsule sa ating bansa, pero ang presyo nito sa India ay P0.75 habang sa Pakistan ay P1.09 lamang. Aniya, ibig sabihin nito ay 1,300% hanggang 1,900% ang taas nito sa atin kumpara sa dalawang bansa. (Rudy Andal)</body>
<link>http://www.philstar.com/Article.aspx?articleId=357028&amp;publicationSubCategoryId=92</link>
</article>
<article>
<title>Gobyerno doble bayad sa Piatco</title>
<author></author>
<date>
<month>September</month>
<day>08</day>
<year>2006</year>
</date>
<body>Binalaan ni Ilocos Sur Rep. Salacnib Baterina ang gobyerno na posibleng magbayad ito ng doble sa Philippine International Air Terminal Company, Inc,. (PIATCO) dahil sa pagsang-ayon nito sa naging desisyon ng International Chamber of Commerce (ICC) kaugnay sa expropriation case ng NAIA Terminal 3. Ang pahayag ay ginawa ni Baterina sa pamamagitan ng kanyang abogadong si Atty. Jose Bernas, matapos na maghain ito ng motion sa Supreme Court. Ayon kay Bernas, malaki ang posibilidad na magbayad ng doble ang gobyerno sa Piatco sa halip na $320-M lamang na halaga ng konstruksiyon ng NAIA 3. Ipinaliwanag ni Bernas na bukod sa P3-B na ibabayad ng Piatco ay maaari rin na magbayad ang gobyerno ng halagang itinakda ng ICC sa Singapore. Kinakailangan din na bayaran ng gobyerno ang kompanyang Takenaka, ang actual builder ng Terminal 3. Sinabi ni Bernas na dapat i-reimbursed na lamang sa Piatco ang nasabing halaga na ginastos nito sa konstruksiyon ng nasabing paliparan. (Grace dela Cruz)</body>
<link>http://www.philstar.com/Article.aspx?articleId=357038&amp;publicationSubCategoryId=92</link>
</article>
<article>
<title>Kababaihan, tabo sa Text E-Games!</title>
<author></author>
<date>
<month>September</month>
<day>08</day>
<year>2006</year>
</date>
<body>Matapos ang pagkakapanaloo ng milyong piso ni Rose Joy Sebastian ng Tarlac province mula sa nakalipas na Text E-Games promo na Mano Milyonaryo ng Pacquiao-Larios fight, isa na namang babae ang nagwagi sa makabagong laro ngayon na Weakest Number Game. Umabot ng P120,000 ang napanalunan ng lucky texter na si Michelle Paez mula sa Weakest Number na isa sa kinababaliwang text gaming sa bansa ngayon sa ilalim ng Text E-Games. Sa unang laro noong July 23, nanalo ng P100,000 si Michelle at muling nanalo ng tig-P10,000 sa mga ginanap na laro nitong Agosto 6 at 20. Nagsilbing susi sa kanyang pagiging suwerte ay ang pagiging masugid na tagapagtangkilik ng E-Games. Nagsimulang sumali sa Weakest Number si Michelle noong May 2006. Nalaman niya ito sa pamamagitan ng internet. Kailangan lamang tumaya ng isang texter mula numero 1 hanggang 999,999 ng isang beses. Ang numero na may pinakamababa sa lahat ng mananaya ang tatanghaling mananalo. Para sa mga nais manalo, ganito lang ang gagawin.: Una, Text: REG age at i-send sa 8008 (Smart) at 2888 (Sun). Matapos makapagrehistro, aantayin ng manlalaro ang FREE P20.00 play credits mula sa EGAMES. I-text ang WN  Bet 1/Bet 2 at i-send sa 7168 (Smart) o 2946. Halimbawa: WN 236/568 Para sa katanungan, tumawag sa Hotline 6870808. Hindi maaaring sumali ang mga menor-de-edad o mas bata sa 21-anyos.</body>
<link>http://www.philstar.com/Article.aspx?articleId=357040&amp;publicationSubCategoryId=92</link>
</article>
<article>
<title>2 DOTC officials nanuhol ng P2M</title>
<author></author>
<date>
<month>September</month>
<day>08</day>
<year>2006</year>
</date>
<body>Nanawagan kahapon ang Department of Transportation and Communications Employees Association sa Office of the Ombudsman na huwag i-whitewash ang kaso laban sa 2 opisyal ng DOTC na dawit umano sa kaso ng katiwalian. Sa nakuhang impormasyon ng mga kawani, sinuhulan umano nina DOTC Head Executive Assistant Romeo German at Assistant Secretary Emmanuel Noel Cruz ang ilang Ombudsman investigators para maibasura ang kaso laban sa mga ito na may kaugnayan sa pagpapalabas ng mga pekeng dokumento para makakuha ng US visa ang isang Waneza Dy na hindi naman taga-DOTC. Sinabi pa ng mga kawani na pinahinto umano ng Ombudsman ang imbestigasyon sa kaso pati na ang pag-turnover ng mga dokumento, mga ebidensiya at affidavits ng DOTC employees na nag-testify laban sa dalawa. Nabatid din mula sa National Bureau of Investigation na ang pagkuha bilang material witness kay Dy laban kay Cruz at German ay pinahinto din ng Ombudsman. Maging ang mga original copies ng pekeng Travel Authority ni German at Dy at ang orihinal na pekeng Employment Certificate ni Dy na pinirmahan ni Asec. Cruz ay kinumpiska din ng Ombudsman mula sa Immigration nang walang pinipirmahang resibo.</body>
<link>http://www.philstar.com/Article.aspx?articleId=357044&amp;publicationSubCategoryId=92</link>
</article>
<article>
<title>Sison et al, mananagot sa sambayanan  Gonzales</title>
<author></author>
<date>
<month>September</month>
<day>08</day>
<year>2006</year>
</date>
<body>Buo ang paniniwala ni National Security Adviser Norberto Gonzales na sina Communist Party founder Jose Ma. Sison, Bayan Muna Rep. Satur Ocampo at National Democratic Front peace adviser Luis Jalandoni ang nasa likod ng mga pagpatay ng may daan-daang katao noong 80s. Ayon kay Gonzales, lider ng Partido Demokratiko Sosyalita ng Pilipinas (PDSP), bagamat mahigpit itong itinatanggi ng tatlong communist leaders, hindi anya puwedeng lumusot ang alibi ng tatlo dahil sina Sison at Ocampo ay nanatiling high-ranking members ng CPP Central Committee mula nang sila ay pawalan noong 1986 habang si Jalandoni ay patuloy pa rin ang komunikasyon sa mga local na komunista kahit ito na-exile sa Netherlands noong 1970s. Anya, korte at ang sambayanang Pilipino na ang magdedesisyon kung ano ang pananagutan ng tatlo sa nadiskubreng mass graves sa Leyte.</body>
<link>http://www.philstar.com/Article.aspx?articleId=357047&amp;publicationSubCategoryId=92</link>
</article>
<article>
<title>Dengue kalat na!</title>
<author></author>
<date>
<month>September</month>
<day>09</day>
<year>2006</year>
</date>
<body>Umaabot na sa 13,468 ang naitalang kaso ng dengue sa buong bansa kung saan ang Metro Manila ang may pinakamataas na kaso na umabot sa 4,222 kasunod ang Central Luzon (1,898), Central Visayas (1,752) at Cordillera Administrative Region (922). Sa pinakahuling report, idineklara ng Department of Health (DOH) ang lalawigan ng Rizal bilang epidemic area dahil sa mataas na bilang ng mga pasyenteng may kaso ng dengue. Sumiklab din ang dengue sa mga barangay Tatalon, Tandang Sora, San Bartolome, Payatas, Masambong, Loyola Heights, Holy Spirit, Gulod, Novaliches, Cubao, Commonwealth, Manresa, Batasan Hills at Bagbag na pawang nasa Quezon City. Mayroon ding manaka-nakang kaso ng dengue sa mga lugar sa Caloocan, Malabon, Navotas at Valenzuela gayundin sa Taguig, samantalang may naitalang mga kaso sa Pangasinan, Dagupan City, Bulacan at Taytay, Rizal. Nagbabala rin kahapon si Dr. Eric Tayag ng DOH-National Epidemiology Center na hindi maganda sa kalusugan at hindi rin maganda ang epekto ng fogging operation sa mga lugar na mayroong dengue outbreak. Ayon kay Tayag, itinataboy lamang umano ng fogging system ang lamok sa ibang lugar subalit hindi nito napapatay ang lamok na may dalang dengue. Pinayuhan ni Tayag ang mga lugar na mayroong dengue outbreak na makipag-ugnayan sa DOH para sa &amp;quot;search and destroy&amp;quot; operation laban sa dengue mosquitoes. (Gemma Amargo-Garcia)</body>
<link>http://www.philstar.com/Article.aspx?articleId=357191&amp;publicationSubCategoryId=92</link>
</article>
<article>
<title>20% fare discount ng mga estudyante gagawing batas</title>
<author></author>
<date>
<month>September</month>
<day>09</day>
<year>2006</year>
</date>
<body>Upang hindi makaligtas sa pagbibigay ng 20% diskwento sa mga estudyante ang mga drayber ng pampublikong sasakyan, isinulong kahapon ni Party-list Rep. Acmad Tomawis na maging isang ganap na batas ang pagbibigay ng diskuwento. Ipinaliwanag ni Tomawis na sa kasalukuyan, ang discount na nakukuha ng mga mag-aaral ay resulta lamang ng kasunduan ng Land Transportation Franchising Regulatory Board (LTFRB) at mga transport groups at limitado lamang ito sa mga school days. Dahil sa kawalan ng batas, kalimitan ay nagkakaroon pa nang pagtatalo sa pagitan ng mga tsuper, konduktor at mga estudyante kaugnay sa discount. Nais ni Tomawis na maging fixed ang pagbibigay ng 20% discount sa mga estudyanteng sumasakay sa lahat ng uri ng pampublikong sasakyan. Ang prebilehiyo ay ibibigay din kahit na sa araw ng Sabado, Linggo, holidays, semestral breaks at Christmas vacations. Pabor din sa panukala ang Maritime Industry Authority (MARINA), MRT, provincial bus operators at airline companies. Malaking benepisyo aniya sa panig ng mga estudyante kung magiging permanente ang discount na ibibigay sa kanila habang sila ay nag-aaral. (Malou Escudero)</body>
<link>http://www.philstar.com/Article.aspx?articleId=357194&amp;publicationSubCategoryId=92</link>
</article>
<article>
<title>Apela ng pamilya Maguan kay GMA: Rolito Go wag payagang makalaya</title>
<author></author>
<date>
<month>September</month>
<day>09</day>
<year>2006</year>
</date>
<body>Umapela kay Pangulong Arroyo ang pamilya ni Eldon Maguan, ang estudyante ng La Salle University na namatay noong 1991 dahil lang sa minor traffic incident, na huwag payagang makalaya si convicted murderer Rolito Go. Nakiusap din si dating State Prosecutor Dennis Villa-ignacio kay Justice Sec. Raul Gonzalez na ibasura ang petition for parole ni Go dahil si Go ay isa umanong malaking threat sa lipunan kapag pinayagang lumaya. Si Go, na nahatulan ng life imprisonment ng Pasig Regional Trial Court noong 1993 ay nag-file ng executive clemency sa Board of Pardons and Parole para agad siyang makalaya sa National Bilibid Prison (NBP) sa Muntinlupa City. Matatandaang tumakas si Go bago siya bigyan ng sentensiya ng korte, ngunit matapos ang 3 taong pagtatago ay nahuli. Ayon kay Mrs. Rosario Maguan, ina ng biktima, hindi dapat agad makalaya si Go dahil 13 taon pa lang siyang nakakulong, gayong life ang ipinataw sa kanya ng korte. &amp;quot;Marami pa siyang (Go) dapat pagdusahan dahil pinatay niya ang anak ko na walang kalaban-laban. Marunong kaming magpatawad pero hindi pa napapanahon,&amp;quot;sabi ni Mrs. Maguan. Napag-alaman pa ng mga Maguan sa korte na hindi pa rin nagbabayad si Go ng danyos na P3.2 milyon sa pamilya ng biktima.</body>
<link>http://www.philstar.com/Article.aspx?articleId=357201&amp;publicationSubCategoryId=92</link>
</article>
<article>
<title>FG di makikipag-areglo kay Mon Tulfo</title>
<author></author>
<date>
<month>September</month>
<day>09</day>
<year>2006</year>
</date>
<body>&amp;quot;Walang aregluhan. Bahala na ang piskalya.&amp;quot; Ito ang buwelta ni First Gentleman Mike Arroyo bilang sagot sa pahayag umano ng kolumnistang si Ramon Tulfo na humingi ng &amp;quot;ceasefire&amp;quot; ang Unang Ginoo para tumigil si Tulfo sa kakabanat dito. Ayon kay Mr. Arroyo sa pamamagitan ng kanyang tagapagsalita na si Atty. Jesus Santos, sinira ni Tulfo ang kanyang reputasyon ng walang anumang basehan. &amp;quot;Bakit ako hihingi ng ceasefire para sa isang bagay na hindi ko naman ginawa? Hinahamon ko siya na ilabas ang sinumang sinasabi niyang nanghingi ng ceasefire para sa amin.&amp;quot; Ayon kay Santos, ilang buwang binanatan ni Tulfo sa kanyang kolum si Mr. Arroyo kung saan sinisi umano ng kolumnista si FG sa pagkakasibak ng programa nito sa Channel 9 at pagbawas ng bilang ng kanyang Marine bodyguards. Dahil dito kaya nagdemanda ng libel si Arroyo laban kay Tulfo. Pinayuhan na lamang ni Santos si Tulfo na magpakalalaki at harapin ang kaso. (Lilia Tolentino)</body>
<link>http://www.philstar.com/Article.aspx?articleId=357208&amp;publicationSubCategoryId=92</link>
</article>
<article>
<title>Di kami ingrato  Pia</title>
<author></author>
<date>
<month>September</month>
<day>09</day>
<year>2006</year>
</date>
<body>Tila nasaktan si Sen. Pia Cayetano sa patutsada ni First Gentleman Mike Arroyo na wala siyang utang na loob matapos kalabanin ng kanyang nakababatang kapatid na si Rep. Alan Peter Cayetano ang Unang Ginoo. Sinabi ni Sen. Cayetano, hindi niya itinatanggi ang nagawang tulong sa kanya ni FG Arroyo nang tumakbo siya noong nakaraang 2004 elections sa ilalim ng tiket ng administrasyon, subalit may trabaho anya siya at kanyang kapatid bilang mga miyembro ng Kongreso na dapat gampanan. Aniya, malaki ang kanyang pasasalamat kay Mr. Arroyo at hindi niya ito makakalimutan pero hindi raw sila dapat paratangang mga &amp;quot;ingrato&amp;quot; o walang utang na loob. Ayon kay Cayetano, hindi siya nakikialam sa mga ginagawa ng kanyang kapatid at hindi rin sila nagdidiskusyon tungkol sa akusasyon nito kay FG at sa Unang Pamilya subalit naniniwala siyang hindi maglalakas-loob si Rep. Cayetano na magbulgar ng isang bagay na wala siyang sapat na kaalaman. (Rudy Andal)</body>
<link>http://www.philstar.com/Article.aspx?articleId=357211&amp;publicationSubCategoryId=92</link>
</article>
<article>
<title>Petisyon sa Piatco pinababasura</title>
<author></author>
<date>
<month>September</month>
<day>09</day>
<year>2006</year>
</date>
<body>Hiniling ni Ilocos Sur Rep. Salacnib Baterina sa Supreme Court (SC) na ibasura nito ang petition ng gobyerno na tuluyan ng alisin ang ipinataw na temporary restraining order ng Court of Appeals (CA) na nagpapahinto sa bayaran ng pamahalaan at ng Philippine International Air Terminals Company Inc. (PIATCO) para sa NAIA Terminal 3. Sa 16-pahinang motion to dismiss ni Baterina sa pamamagitan ng abogado nitong si Atty. Jose Bernas, sinabi nito na walang merito ang petition for certiorari ng Office of the Solicitor General (OSG). Isa rin umanong forum shopping ang ginawang pagtakbo ng OSG sa SC at wala rin umanong bagong argumento na naihain dahil ang nakasaad sa naturang petition ay nakasaad na rin sa &amp;quot;urgent motion to lift TRO&amp;quot; na isinumite nito sa CA. Hindi rin umano dapat kuwestiyunin si Baterina sa pagnanais nitong maging intervenor sa kaso dahil una ng idineklara ni Pasay Judge Jesus Mupas na mayroon itong karapatan. (Grace dela Cruz)</body>
<link>http://www.philstar.com/Article.aspx?articleId=357218&amp;publicationSubCategoryId=92</link>
</article>
<article>
<title>Rollback!</title>
<author></author>
<date>
<month>September</month>
<day>09</day>
<year>2006</year>
</date>
<body>Muling nagbaba ng presyo sa produktong petrolyo ang mga kumpanya ng langis, ang ikatlong rollback sa loob ng tatlong linggo. Piso kada litro sa gasolina ang ibinawas ng Shell, Petron, Caltex at small players na Flying V, Fil Pride, Sea Oil at UniOil, habang P.50 kada litro naman sa diesel at kerosene. Ang pagbaba ay bunsod ng paglakas ng piso kontra dolyar. (Edwin Balasa)</body>
<link>http://www.philstar.com/Article.aspx?articleId=357219&amp;publicationSubCategoryId=92</link>
</article>
<article>
<title>TRO sa NAIA 3 inalis na!</title>
<author></author>
<date>
<month>September</month>
<day>10</day>
<year>2006</year>
</date>
<body>Maaari nang i-takeover ng pamahalaan ang pagpapatakbo sa kontrobersiyal na Ninoy Aquino International Airport (NAIA) Terminal 3 matapos alisin ng Court of Appeals (CA) ang ipinataw nitong temporary restraining order (TRO) na sumuspinde sa pag-okupa ng gobyerno sa naturang paliparan. Kinumpirma ni Executive Secretary Eduardo Ermita na may lifting order na sa TRO. &amp;quot;Yesterday, I received a call from the Solicitor General and he informed me that the TRO issued by the CA had been lifted,&amp;quot; ani Ermita. Inaasahan naman na bukas, araw ng Lunes ay babayaran na ng gobyerno ang P3 bilyong initial compensation para sa Philippine International Air Terminals Company (PIATCO), ang nagtayo ng NAIA 3. Una nang hinarang sa CA ang pagbabayad ng gobyerno sa Piatco matapos maghain ng petisyon si Ilocos Sur Rep. Salacnib Baterina kaugnay dito. Inatasan na ni Pangulong Arroyo si Airport manager Alfonso Cusi na bilisan ang pagkumpeto sa mga dapat pang gawing instalasyon sa paliparan para matuloy na ang pagbubukas nito sa publiko sa susunod na taon. &amp;quot;We are hoping to be able to have the systems operational before the end of the year. Kinakailangang mayroong test run of all the systems and hopefully early next year full opening. I dont want to make any date,&amp;quot; sabi pa ng Pangulo. (Lilia Tolentino At Ludy Bermudo)</body>
<link>http://www.philstar.com/Article.aspx?articleId=357376&amp;publicationSubCategoryId=92</link>
</article>
<article>
<title>Suhulan sa ConAss</title>
<author></author>
<date>
<month>September</month>
<day>10</day>
<year>2006</year>
</date>
<body>Binatikos kahapon ni Sen. Panfilo Lacson ang diumanoy tangkang panunuhol ng mga kongresista sa mga mahistrado ng Supreme Court (SC) upang mapaboran ang legalidad ng pagbuo nila ng Constituent Assembly o ConAss. Reaksyon ito ni Lacson sa natanggap na report na isinusulong ng pro-administration solons na itaas sa 75 years-old ang retirement age ng mga justices mula sa kasalukuyang 70 years-old. Ang probisyong ito ay nakapaloob sa House Resolution No. 1230 na ikinarga ni Cagayan de Oro City Rep. Constantino Jaraula, chairman ng house committee on constitutional amendments. &amp;quot;Ang ina-anticipate nila kung aabot sa Supreme Court magiging kakampi nila yung mga justices dahil madadagdagan ng another five years ang term nila. Ganun kababa ang tingin nila sa Supreme Court justices,&amp;quot; ani Lacson. Nanindigan na ang Senado na hindi maaaring i-bypass ng Kamara ang Senado sa planong pagbuo ng ConAss dahil malinaw na isinasaad sa Konstitusyon na kailangang aprubahan ito ng dalawang kapulungan ng Kongreso sa hiwalay na botohan. Naniniwala naman si Lacson na baka mag-backfire ang ginawa ng mga kongresista dahil baka magalit pa ang mga justices sa ginagawang panunuhol sa kanila. &amp;quot;Sa tingin natin hindi naman kayang i-bribe ng ganun yung mga mahistrado natin,&amp;quot; wika ni Lacson. Ang nasabing probisyon ay ipinatanggal na ng oposisyon sa original draft ng resolusyon, pero duda ni Makati City Rep. Teddy Boy Locsin, ibinalik ang mga probisyon na tinanggal nila sa diskusyon sa komite. (Rudy Andal)</body>
<link>http://www.philstar.com/Article.aspx?articleId=357388&amp;publicationSubCategoryId=92</link>
</article>
<article>
<title>Grand Coalition pinaplantsa na</title>
<author></author>
<date>
<month>September</month>
<day>10</day>
<year>2006</year>
</date>
<body>Binubuo na ng Wednesday bloc at opposition bloc sa Senado ang Grand Coalition sa layunin na makamit ang 12-0 sa 2007 senatorial elections. Ayon kay Sen. Panfilo Lacson, nagkakaroon na sila ng direct negotiation para magkasama sa iisang tiket ang mga independent senators na kaanib ng Wednesday bloc at ang opposition bloc sa Senado. &amp;quot;Seryoso naming kino-consider yung grand coalition na pantapat doon sa administrasyon,&amp;quot; anang senador. Ang Wednesday bloc sa Senado ay kinabibilangan nina Senate President Manuel Villar, Senate Majority Leader Francis Pangilinan, Sens. Ralph Recto at Joker Arroyo. Bagamat mga kandidato sila ni Pangulong Arroyo noong 2001 senatorial elections sa ilalim ng People Power Coalition o PPC, ayaw na umano nilang kumandidato muli sa ilalim ng administration party dahil sa mga kontrobersyang kinasasangkutan ng Pangulo. Kapag nabuo ang grand coalition, hindi malayong mabokya ng koalisyon ang mga kandidato ng administrasyon dahil na rin sa lumabas na survey ng Pulse Asia na ang pinakamalakas na kandidato ng administrasyon na si Presidential Chief of Staff Mike Defensor ay nasa pang-16 na puwesto lamang. Sinabi naman ni Lacson na baka sa Oktubre pa siya makapagdesisyon kung tatakbo sa senatorial elections o sa pagka-alkalde ng Maynila. (Rudy Andal)</body>
<link>http://www.philstar.com/Article.aspx?articleId=357390&amp;publicationSubCategoryId=92</link>
</article>
<article>
<title>ROTC, hiniling maging mandatory</title>
<author></author>
<date>
<month>September</month>
<day>10</day>
<year>2006</year>
</date>
<body>Nanawagan ang isang grupo sa mga mambabatas na gawing &amp;quot;mandatory&amp;quot; ang pagkuha ng Reserve Officers Training Corp. o ROTC sa mga mag-aaral sa kolehiyo at kailangang paigtingin ang pagsasanay sa mga ito para sa mga hindi inaasahang kalamidad sa bansa. Sa pahayag ng grupong Partido Demokratiko-Sosyalista ng Pilipinas (PDSP), lumilitaw ang importansiya ng mga disiplinadong estudyante na siyang tutulong sa mga kalamidad sa bansa tulad na lamang ng paglilinis ng oil spill sa Guimaras. Ayon kay Atty. Jose &amp;quot;Nonong&amp;quot; Ricafrente, PDSP spokesperson, kailangan ng bansa ang mga preparadong mga mamamayan na madaling tawagin sa panahon ng mga kalamidad, gawa man ng tao o ng kalikasan. Aniya, kasaysayan na ang makapagsasabi na hindi lamang katapangan ang ipinakikita ng mga nagtagumpay sa ROTC kundi maging sa larangan ng negosyo at serbisyo publiko.</body>
<link>http://www.philstar.com/Article.aspx?articleId=357400&amp;publicationSubCategoryId=92</link>
</article>
<article>
<title>Payo sa mga Arroyo: Wag pikon</title>
<author></author>
<date>
<month>September</month>
<day>10</day>
<year>2006</year>
</date>
<body>Pinayuhan ni House Minority Leader Fancis Escudero ang mga miyembro ng pamilya Arroyo na ipaliwanag ang kanilang panig sa mga akusasyong ibinabato sa kanila sa halip na mapikon. Ayon kay Escudero, bilang mga &amp;quot;public figures&amp;quot; hindi dapat magbalat-sibuyas sa mga kritisismo ang sinuman sa mga miyembro ng pamilya Arroyo at sa halip ay ipaliwang ang kanilang panig. Umapela rin si Escudero sa kanyang mga kasamahan sa Kongreso na maging patas sa pagdedesisyon sa kaso ni Rep. Alan Peter Cayetano na kinasuhan ni FG Arroyo sa ethics committee. Ipinaalala ni Escudero na bagaman at kasapi ng minorya si Cayetano, isa pa rin itong mambabatas at miyembro ng institusyon na dapat nilang protektahan. Hindi anya dapat magpagamit ang sinuman sa administrasyon sa kanilang paghihiganti sa mga miyembro ng oposisyon. (Malou Escudero)</body>
<link>http://www.philstar.com/Article.aspx?articleId=357405&amp;publicationSubCategoryId=92</link>
</article>
<article>
<title>Wala ng barya sa umaga</title>
<author></author>
<date>
<month>September</month>
<day>10</day>
<year>2006</year>
</date>
<body>Pamilyar sa mga pampasaherong jeep ang mga karatulang &amp;quot;barya lang sa umaga.&amp;quot; Pero dahil sa unti-unting pagkaubos ng ating mga barya dahil sa malawakang smuggling nito, malamang &amp;quot;wala ng barya sa umaga.&amp;quot; Naalarma si Bangko Sentral ng Pilipinas (BSP) Gov. Amando Tetangco Jr. sa unti-unting pagkaubos ng ating mga barya partikular ang ating piso kasunod ng report na ipinupuslit ito patungong Japan para tunawin at gawing token. Kamakailan, isang 40-footer van na naglalaman ng mga pisong barya na nagkakahalaga ng P3 milyon ang nasabat na nakatakda sanang dalhin sa Japan kung nakalusot ito sa Manila International Container Port (MICP) sa Maynila. Ayon kay BSP deputy governor Armando Suratos, sa ilalim ng BSP Rules ang pinapayagan lamang ay hanggang P10,000 halaga ng &amp;quot;coins&amp;quot; ang puwedeng ilabas sa bansa ng isang exporter. Sinabi ni Vice-Gov. Suranto, ang 2003 nating mga coins ay mayroong 75 percent ng copper at 25 percent ng nickle na kinakailangan ng Japan para sa kanilang techno-industrial schemes partikular sa paggawa nila ng token. Singko, diyes di na pinapansin Pero alam ba ninyo na hindi na pinapansin ng karamihan sa ating mga kababayan ang ating mga baryang 5 sentimos, 10 sentimos na madalas isinusukli sa mga department stores at malalaking supermarkets dahil na rin sa &amp;quot;kawalan&amp;quot; ng halaga nito? Katunayan, hindi na kinukuha ni Aling Mila Edris, isang maybahay na taga-Valenzuela City, ang ganitong mga barya kapag isinusukli sa kanya dahil bukod sa wala ng mabibili ang ating mga singko o 10 cents, kahit pambili ng candy o tinging suka ay hindi ito tinatanggap sa mga sari-sari store. &amp;quot;Paano naman namin gagamitin ang mga baryang ito kung ayaw nang tanggapin sa mga tindahan kaya mabuti pa ay itabi na lamang ito sa bahay, kumbaga souvenir na lamang,&amp;quot; wika pa ni Mrs. Edris. At kahit makatisod ka ng singko o diyes sa kalye o saan mang lugar, mapapansing wala nang nagkakainteres pang pulutin ito. Hindi rin naman anya praktikal para sa isang batang paslit o maging sa nanay na para lamang magamit ang kanilang mga barya ay magpunta pa sa department stores o supermarkets para ipambili ang mga 5 cents o 10 cents. Dahil sa pag-uugaling ito ay unti-unti na ring nawawala ang ating mga 5 cents, 10 cents na barya sa merkado at hindi na ito naibabalik sa mga bangko gayung mga &amp;quot;legal tender&amp;quot; pa rin naman ang nasabing mga barya. Naaalarma ang BSP sa unti-unting pagkawala ng mga baryang singko at diyes sa ating merkado kaya pinayuhan na lamang ng BSP ang ating mga kababayan na ideposito sa bangko o gamiting pambayad sa mga supermarkets o department stores ang mga baryang ito upang makabalik sa mga bangko. Sabi nga ng BSP, mas malaki ang halagang ginugol ng ating pamahalaan para sa pagpapagawa ng mga baryang ito kaysa sa aktwal na halaga nito sa merkado kaya nakikiusap sila sa taumbayan na huwag itago o huwag masilaw sa mga smugglers para hindi maubos ang ating mga barya. (Rudy Andal)</body>
<link>http://www.philstar.com/Article.aspx?articleId=357410&amp;publicationSubCategoryId=92</link>
</article>
<article>
<title>OFWs sa Kuwait bawal nang magpalit ng employer</title>
<author></author>
<date>
<month>September</month>
<day>10</day>
<year>2006</year>
</date>
<body>Ipinagbabawal na sa mga manggagawang Pinoy sa Kuwait na lumipat ng ibang tirahan o employer mula sa ibang sponsor o kaya ay makapaghanap ng ibang trabaho habang nandoon sa nasabing bansa. Sa direktibang ipinalabas ng Kuwaiti Ministry of Interior, simula sa Oktubre 1 ay hindi na pinapayagan pa ang lahat ng foreign workers kabilang ang Overseas Filipino Workers (OFWs) na lumipat ng kanilang amo o employer o kaya lumipat ng kanilang tirahan mula sa ibang sponsors. Layunin ng bagong kautusan na obligahin ang mga employers ng mga OFWs na bayaran ang kanilang repatriation o pag-uwi sa Pilipinas at isurender ang hawak nilang pasaporte ng sinumang OFW na tumakbo o tumakas sa kanila kahit hindi pa natatapos ang kontrata. Karamihan sa mga Pinay domestic helpers na nagiging biktima ng pang-aabuso ng kanilang Kuwaiti employers ay napipilitang magtrabaho sa pamamagitan ng pagpapalit ng ibang amo o sponsor na pinapayagan naman dati ng gobyerno ng Kuwait. Pero dahil sa ginagawang gatasan ng mga employers ang kanilang domestic helpers ay ipatutupad na ang naturang bagong regulasyon para sa kapakanan na rin ng mga manggagawang Pinoy. Base sa ulat, hinahawakan ng mga Kuwaiti employers ang mga passports ng kanilang domestic workers kapag sila ay nagsimula nang magtrabaho sa mga ito. Kapag hindi nagkasundo ay iniipit ng amo ang passport ng domestic helper at ibibigay lang ito kapag may kapalit na pera. Sa naturang bagong direktiba para sa foreign workers, ito ay nagkakansela naman sa dating kautusan na nagbibigay pahintulot sa mga domestic workers na makalipat ng ibang employers o ibang sponsors kahit ilang beses nilang gustuhin habang nasa Kuwait ang mga ito. (Ellen Fernando)</body>
<link>http://www.philstar.com/Article.aspx?articleId=357412&amp;publicationSubCategoryId=92</link>
</article>
<article>
<title>Rolbak walang epek sa Piston</title>
<author></author>
<date>
<month>September</month>
<day>10</day>
<year>2006</year>
</date>
<body>Hindi rolbak kundi pagbuwag sa Oil Deregulation Law ang hinihingi ng Pinagkaisang Samahan ng mga Tsuper at Operator Nationwide (Piston) na ipatupad ng gobyerno. Sinabi ni Piston spokesman George San Mateo, walang dahilan para matuwa ang mga driver at operators sa pisong rolbak sa gasolina at 50 sentimos sa diesel at kerosene dahil hindi anya sila ignorante upang hindi makita ang umanoy panloloko at panlilinlang ng mga kumpanya ng langis. Ayon sa Piston, barya-barya at laban-bawi ang laro sa rolbak na ipinatutupad ng oil cartel kung ihahambing sa tunay na halagang dapat ibalik. Inakusahan ng Piston na manipulado ng Oil Cartel ang pagtatakda ng ibat ibang halaga sa rolbak. Anila, kapag ibinababa ng kartel ang halaga ng diesel at gasoline, tuloy naman ang pagpapasirit nito sa presyo ng Liquified Petroleum Gas (LPG). Binatikos ni San Mateo ang double-standard at manipulasyon sa presyo ng langis ng oil cartel dulot ng kapangyarihan ng Oil Deregulation Law noong February 1998 na magtakda ng sarili nitong presyo. Tahasang sinabi ng Piston na ganid, tuso at mapagsamantala ang kartel sa langis sa pagpapasirit sa presyo ng petrolyo na lagpas at sobra sa pagtataas. Kung hindi umano ibabasura ang Oil Deregulation Law, hindi mawawakasan ang paghihirap ng publiko at nakakalungkot umanong isipin na kasabwat dito ang administrasyon dahil sa pag-iwas na kontrolin ang industriya ng petrolyo. Ang rolbak ay pansamantala at artipisyal lamang na solusyon dahil anumang oras ay kaya itong bawiin ng oil cartel sa pamamagitan ng muling pagtataas sa presyo ng kanilang krudo, pahayag pa ng Piston. (Lordeth Bonilla)</body>
<link>http://www.philstar.com/Article.aspx?articleId=357414&amp;publicationSubCategoryId=92</link>
</article>
<article>
<title>Pagtatapos ng kolehiyo halos libre na sa TESDA  Syjuco</title>
<author></author>
<date>
<month>September</month>
<day>10</day>
<year>2006</year>
</date>
<body>Ang makatapos ng pag-aaral sa kolehiyo ay napakaliit na lang ang magagastos o halos libre na sa pamamagitan ng &amp;quot;Ladderized Education Program&amp;quot; ng pamahalaang Arroyo, ani Technical Education and Skills Development Authority (TESDA) Director General Secretary Augusto Boboy Syjuco. Ayon kay Syjuco, ang Ladderized Education ay bago sa larangan ng edukasyon sa bansa na nagiging daan upang ang mga estudyante ay umunlad sa pagitan ng Technical-Vocational (Tech-Voc) education and training and College. Idinagdag pa nito na ang programa ay malaking tulong sa mga mahihirap na hindi kayang tustusan ang kanilang pag-aaral, at ito ay sa pamamagitan ng &amp;quot;scholarship programs.&amp;quot; Ipinaliwanag pa nito na ang TESDA ay mayroong 121 Technology Institutions sa buong bansa na nagbibigay ng &amp;quot;trade-based training courses.&amp;quot; &amp;quot;Ang mga kursong nabanggit ay maaring makamit na libre, o sa napakaliit na halaga lamang, sa mga paaralang pag-aari ng pamahalaan,&amp;quot; dinagdag pa ng hepe ng TESDA. At sa mga estudyanteng gustong makapag-aral sa mga pribadong paaralan, ang TESDA ay nagkakaloob din ng &amp;quot;scholarship and student assistance&amp;quot; sa pamamagitan ng Private Education Student Financial Assistance (PESFA) at Technical Education and Skills Development Project-Asian Development Bank (TESDP-ADB) programs. &amp;quot;Ang mga mahihirap na estudyanteng hindi kayang tustusan ang kanilang pag-aaral ay maari ding makamit ang mga nabanggit na tulong-pinansiyal at nakabukas ito sa mga nagtapos ng high school na makakapasa sa ilang alituntunin upang mapagkalooban ng nasabing tulong,&amp;quot; dagdag pa ni Syjuco.</body>
<link>http://www.philstar.com/Article.aspx?articleId=357415&amp;publicationSubCategoryId=92</link>
</article>
<article>
<title>Palparan tuluyan!</title>
<author></author>
<date>
<month>September</month>
<day>11</day>
<year>2006</year>
</date>
<body>Sinabi kahapon ni Senate Minority Leader Aquilino Pimentel Jr. na hindi dapat absuweltuhin ang magreretirong si Army chief Maj. Gen. Jovito Palparan sa kasong political killings sa pamamagitan ng pagbibigay dito ng civilian position sa administrasyong Arroyo. Iginiit ni Pimentel na hindi tama na italaga ni Pangulong Arroyo si Palparan sa isang puwesto na ang pangunahing tungkulin ay sa counter-insurgency habang ito ay iniimbestigahan ng Melo Commission, Commission on Human Rights at Senado dahil sa pagkakadawit sa extra-judicial killings ng mga political activitists. Pinayuhan ni Pimentel ang Palasyo na huwag ituloy ang pagtatalaga kay Palparan, na nakatakdang magretiro ngayon, bilang deputy director ng National Security Council (NSC) for counter-insurgency. &amp;quot;Such an appointment at this point would send the wrong signal that President Gloria Macapagal-Arroyo is exonerating Gen. Palparan which will have the effect of pre-empting the probe being conducted by the Melo Commission which she created to investigate the political killings and to identify their perpetrators,&amp;quot; ayon kay Pimentel. May hinala din ang mambabatas na kaya itinatalaga si Palparan sa government position ay upang makaiwas din ito sa isinasagawang imbestigasyon ng Senado kaugnay sa extra-judicial killings. Aniya, puwedeng ikatwiran ni Palparan na kaya hindi siya makakadalo sa mga imbestigasyon ng Senado ay dahil sa pag-iral ng Memorandum Circular 108 kung saan ay nasasakop na siya nito bilang deputy director ng NSC. &amp;quot;The threat to the lives and liberties of people who disagree with the policies of government will continue with Palparan expected to wield power as a national security official,&amp;quot; wika pa ni Pimentel. (Rudy Andal)</body>
<link>http://www.philstar.com/Article.aspx?articleId=357567&amp;publicationSubCategoryId=92</link>
</article>
<article>
<title>Principal 2 beses nagpakasal, sinuspinde ng SC</title>
<author></author>
<date>
<month>September</month>
<day>11</day>
<year>2006</year>
</date>
<body>Sinuspinde ng apat na taon ng Korte Suprema ang isang abogadong school principal na napatunayang dalawang ulit nagpakasal sa magka-ibang babae at pagno-notaryo ng mga dokumento kahit paso na ang lisensiya nito. Sa kautusan ng Korte Suprema, nagkasala ng imoralidad ang principal ng St. Louis University-Laboratory High School, sa Baguio City na si Atty. Rolando dela Cruz. Inamin naman sa Korte ni dela Cruz ang mga reklamong idinulog ng mga guro at tauhan ng nasabing paaralan laban sa kanya, dahilan para patawan siya ng mas mababang parusa sa halip na ma-disbar. Sa rekord, si dela Cruz ay unang nakasal kay Teresita Rivera at muling nakasal kay Mary Jane Pascua. Bukod pa rito ay nag-notaryo ito ng 14 pirasong dokumento kahit expired na ang kanyang commission bilang notary public. Hindi umano maaaring idahilan ni dela Cruz na hindi niya alam ang batas nang pakasalan si Pascua dahil abogado na ito nang mga panahong nagpakasal siya kay Pascua. Aminado rin ang Mataas na Hukuman na ang pagpapakumbaba ni dela Cruz at boluntaryong pag-amin sa mga pagkakasala ang naging dahilan upang bigyan ng konsiderasyon ang nasabing abogado na hindi mapatawan ng mas mabigat na parusa. (Grace dela Cruz)</body>
<link>http://www.philstar.com/Article.aspx?articleId=357572&amp;publicationSubCategoryId=92</link>
</article>
<article>
<title>Residente tuturuan vs dengue</title>
<author></author>
<date>
<month>September</month>
<day>11</day>
<year>2006</year>
</date>
<body>Bilang tugon sa panawagan ni Pangulong Arroyo at ng Department of Health (DOH) na kumilos at gimawa ng hakbang para masugpo ang dengue, nakatakdang magsagawa ng City-wide Clean-Up Drive si Caloocan City Mayor Enrico &amp;quot;Recom&amp;quot; Echiverri upang mabigyan ng kaalaman ang mga residente kung paano makakaiwas sa nakamamatay na sakit. Ayon kay Echiverri, sa pamamagitan ng kampanyang ito na may temang &amp;quot;Iwas Kiti-kiti, Iwas Dengue,&amp;quot; matuturuan at matutulungan ng lokal na pamahalaan ang mga residente upang tuluyang maiiwas ang mga ito sa nasabing sakit. Isa ang Caloocan sa mga lungsod sa Metro Manila na may mataas na kaso ng dengue. Aniya, isang paraan upang mawala ang sakit na dengue sa bawat barangay ng lungsod ay sa pamamagitan ng paglilinis ng buong kapaligiran upang walang mapag-itlugan ang mga lamok. &amp;quot;Hindi magiging makatuparan ang proyekto nating ito kung hindi makikipagtulungan ang ating mga kababayan, sa pamamagitan ng kanilang paglilinis sa kanilang mga bakuran, nasisiguro nating mawawala ang dengue at iba pang sakit na maaari nating makuha sa mga lamok,&amp;quot; saad pa ni Echiverri.</body>
<link>http://www.philstar.com/Article.aspx?articleId=357576&amp;publicationSubCategoryId=92</link>
</article>
<article>
<title>Doctor na transcriptionists at supermaids, ebidensiya na hindi maganda ang ekonomiya</title>
<author></author>
<date>
<month>September</month>
<day>11</day>
<year>2006</year>
</date>
<body>Duda si CIBAC partylist Rep. Joel Villanueva sa ipinagmamalaki ng administrasyong Arroyo na gumaganda na ang ekonomiya ng bansa dahil sa payo ni Pangulong Arroyo sa mga doctors at medical students na magtrabaho na lang bilang medical transciptionist. Ayon kay Villanueva, ang panawagan ni Arroyo na gawing &amp;quot;supermaids&amp;quot; ang mga OFWs na nawalan ng trabaho sa Lebanon at gawing medical transcriptionist ang mga doctors para lamang mabuhay ay hindi tugma sa sinasabi nito na mayroong pera ang pamahalaan at maganda na ang ekonomiya ng bansa. Mahabang panahon aniya ang ginugol ng mga doctor para makatapos ng kanilang pag-aaral at kailangan pa ng mga itong pumasa sa board exam, pero ang iba sa mga ito ay kumukuha pa ng kursong nursing para lamang magkaroon ng mas maayos na kita sa ibang bansa. Naniniwala si Villanueva na kung talagang maganda na ang ekonomiya, hindi na ipo-promote ng Malaca&amp;ntilde;ang ang mga maids na maging &amp;quot;supermaids&amp;quot; at ang mga doctors bilang transcriptionist. Magugunitang hinikayat ni Pangulong Arroyo ang mga frustrated doctors at medical students na nagbabalak kumuha ng kursong nursing para makapagtrabaho sa ibang bansa na pagtutuunan ng pansin ang pagiging medical transcriptionist. (Malou Escudero)</body>
<link>http://www.philstar.com/Article.aspx?articleId=357582&amp;publicationSubCategoryId=92</link>
</article>
<article>
<title>Demokrasya at Kudeta</title>
<author></author>
<date>
<month>September</month>
<day>11</day>
<year>2006</year>
</date>
<body>Ilulunsad bukas ang ikalawa sa apat na bolyum ng Demokrasya at Kudeta ni Ding L. San Juan sa AFP Commissioned Country sa Camp Aguinaldo sa Quezon City. Pangungunahan ni dating Pangulong Fidel V. Ramos ang paglulunsad at magbibigay ng pampasiglang pananalita si AFP chief Gen. Hermogenes Esperon, Jr. Maglalahad ng panunuring pangkasaysayan sina Prof. Felipe Miranda, pangulo ng Pulse Asia at Dr. Ricardo Ma. Duran Nolasco, komisyuner ng Komisyon sa Wikang Filipino (KWF), tungkol sa ikalawang aklat ni San Juan. Ang Demokrasya at Kudeta na binubuo ng 668 pahina ang pinakagrabe sa kasaysayan ng lahat ng kudeta at pag-aalsa sa bansa.</body>
<link>http://www.philstar.com/Article.aspx?articleId=357588&amp;publicationSubCategoryId=92</link>
</article>
<article>
<title>CPP supporters tagilid sa 2007 elections</title>
<author></author>
<date>
<month>September</month>
<day>11</day>
<year>2006</year>
</date>
<body>Siguradong tagilid na sa 2007 elections ang mga pulitikong sumusuporta sa mga rebeldeng Communist Party of the Philippines (CPP). Itoy base sa resulta ng ginawang survey ng Pulse Asia kung saan ay magiging sukatan pa rin ng mga botante sa 2007 elections ang mga personalidad na malaki ang tsansang manalo. Ayon kay Aksiyon Sambayanan (AkSa) secretary general Beth Angsioco, sa ginawang survey noong June 24-July 28, 90 porsiyento ang tsansang manalo ni Bayan Muna partylist Rep. Satur Ocampo ngunit 7.1% lamang ang tsansa nito na makuha ang senatorial seat. Si Ocampo, kasama sina CPP chair Jose Ma. Sison at National Democratic Front adviser on peace process Luis Jalandoni ay inakusahan ng militar na siyang nagpapatay ng daan-daang katao noong 1980s sa lalawigan ng Leyte. Lumilitaw din sa survey na may resulta na ang ginawang pagsiwalat ng gobyerno sa mga kalupitan ng CPP-NPA kung saan ay lumalabas din na may partisipasyon ang party-list groups sa mga rebeldeng komunistang tulad ng CPP-NPA-NDF. (Joy Cantos)</body>
<link>http://www.philstar.com/Article.aspx?articleId=357593&amp;publicationSubCategoryId=92</link>
</article>
<article>
<title>2 ISAFP men inaresto</title>
<author></author>
<date>
<month>September</month>
<day>12</day>
<year>2006</year>
</date>
<body>Inaresto kahapon sa pagdinig ng Kamara ang dalawang ahente ng Intelligence Service of the Armed Forces of the Philippines (ISAFP) dahil sa paniniktik nito sa ginanap na imbestigasyon hinggil sa political killings sa bansa. Kaagad pinakumpiska ni Manila Rep. Bienvenido Abante, chairman ng house committee on human rights, ang dalang mga video camera nina Sgt. Juluis Semosa at Cerilo Calaycay na pawang ISAFP members pero nagkunwaring kagawad ng media ng tiktikan ang isinasagawang hearing ng komite ukol sa political killings. Binatikos naman ni Anakpawis Rep. Joel Virador ang pagpapadala ng espiya ng AFP sa halip na dumalo sa pagdinig ang ipinatawag ng komite na si Maj. Gen. Jovito Palparan. Sinabi naman ni Semosa na sumusunod lamang siya sa utos ng kanilang commanding officer na i-record ang buong pagdinig ng komite hinggil sa imbestigasyon nito sa political killings. Kaagad namang pinakawalan ng komite ang 2 sundalo matapos tumawag kay Rep. Abante si CRS chief Commodore Amable Tolentino at sabihing mga tauhan niya ito at hindi ISAFP members. Itinanggi naman ng liderato ng AFP na nagpadala sila ng espiya sa ginanap na pagdinig ng Kamara. Sinabi ni AFP-PIO chief Lt. Col. Bartolome Bacarro, hindi mga miyembro ng ISAFP ang 2 inaresto sa pagdinig ng Kamara kundi mula ang mga ito sa Civil Relations Service (CRS) ng AFP. Nilinaw ni CRS chief Tolentino, na ipinadala nila ang isang photographer at cameraman sa pagdinig ng Kamara upang mai-record ang mga testimonya ng mga testigo ng militar sa imbestigasyon. (Malou Escudero at Joy Cantos)</body>
<link>http://www.philstar.com/Article.aspx?articleId=357714&amp;publicationSubCategoryId=92</link>
</article>
<article>
<title>Bayan Muna hinamon ni Palparan na itatwa ang NPA</title>
<author></author>
<date>
<month>September</month>
<day>12</day>
<year>2006</year>
</date>
<body>Hinamon ni Maj. Gen. Jovito Palparan ang hanay ng militanteng grupo sa pangunguna ni Bayan Muna partylist Rep. Satur Ocampo na itakwil ang mga rebeldeng New Peoples Army (NPA). Ginawa ni Palparan ang hamon sa kanyang pagreretiro kahapon matapos na isalin ang kapangyarihan kay Major Gen. Jacinto Gomez bilang Commanding General ng Armys 7th Infantry Division (ID) sa ginanap na turnover ceremony sa Army Headquarter sa Fort Bonifacio, Makati City. Sinabi ni Palparan na dapat umanong patunayan ng grupo ng Bayan Muna, Anakpawis, Gabriela, Sanlakas atbp. na silay para sa demokrasya sa pamamagitan ng tuluyang pagtatatwa sa hindi makatarungan at mga illegal na aktibidad ng NPA na sangkot sa talamak na extortion. Binigyang-diin ng opisyal na ang mga halal ng bayan ay dapat maging tapat sa tungkulin at kondenahin ang terorismong patuloy na inihahasik ng mga rebeldeng NPA na kalaban ng estado. Samantala, isang imporivsed bomb ang natagpuan umano kahapon ng umaga malapit sa grand stand sa Army headquarters kung saan ginanap ang seremonya para kay Palparan na pinaniniwalaang kagagawan ng NPA. (Joy Cantos)</body>
<link>http://www.philstar.com/Article.aspx?articleId=357727&amp;publicationSubCategoryId=92</link>
</article>
<article>
<title>Anti-Terror bill ipasa na-Revilla</title>
<author></author>
<date>
<month>September</month>
<day>12</day>
<year>2006</year>
</date>
<body>Hiniling ni Sen. Ramon Revilla Jr. ang agarang pagpasa ng Anti-Terrorism Bill bunsod na rin ng banta ng terorismo sa ating bansa. Ang kahilingan ni Sen. Revilla, ay ginawa matapos na lumabas ang isang ulat na halos limang taon ng ginagawang kanlungan ng mga terorista ang bansa at ginagawa pang sentro ng kanilang pagsasanay na siyang responsable naman sa mga aktibidad ng terorista sa kalapit-bansa. Bukod sa pagsasabatas nito, hiniling din ng Senador ang mahigpit na pagbabantay ng lahat ng entry points ng bansa maging paliparan man ito o pook-daungan at mga baybaying dagat na nakapaikot sa bansa. Aniya,ang pagpasok ng mga ito sa ating bansa ay magdudulot ng negatibong epekto sa ating bansa at di malayong magkaroon din ng pagbuwis ng buhay sa atin. Nanawagan din si Revilla sa taumbayan na maging mahinahon sa kabila ng ulat na may mga terorista sa ating bansa at higit sa lahat ay dapat na manaig daw ang kooperasyon sa pagitan ng mga mamamayan at awtoridad. &amp;quot;The strength of our fight against threats to our peace and freedom lies in the cooperation and understanding between authorities and civilians. Let us join hands in warding those threats&amp;quot; dagdag ni Revilla. (Rudy Andal)</body>
<link>http://www.philstar.com/Article.aspx?articleId=357728&amp;publicationSubCategoryId=92</link>
</article>
<article>
<title>Tax evasion sinisilip sa may-ari ng lumubog barko sa Guimaras</title>
<author></author>
<date>
<month>September</month>
<day>12</day>
<year>2006</year>
</date>
<body>Posibleng hindi daw nagbabayad ng tamang buwis ang Sunshine Maritime Corp. na may-ari ng lumubog na MT/Solar 1 na nagdulot naman ng malawakang oil spill sa Guimaras Island at karatig na mga lugar nitong nakaraang buwan. Ayon kay Sen. Franklin Drilon, chairman ng senate committee in finance, malaki ang kanyang paniniwala na hindi nagdedeklara ng tamang buwis ang pamunuan nito bunga na rin na walang maipakitang papel ang mga ito sa patuloy na pagdinig ng kanyang komite kahapon. Hindi sumipot ang may-ari nitong si Clemente Cancio sa ikalawang pagkakataon, bunsod para magkaroon ng pagdududa si Drilon na nagtatago na ito. Bukod kay Cancio, hindi rin sumipot ang accountant ng kumpanya para magbigay linaw hinggil sa kanilang mga assets ang liabilities para matukoy kung may kakayahan silang magbayad sa kanilang napinsala. Tanging ang Corporate Secretary nito na si Gregorio Flores ang dumalo sa pagdinig ng pinagsamang komite ni Drilon at ang Senate Committee on Environment and Natural Resources naman ni Sen. Pia Cayetano. (Rudy Andal)</body>
<link>http://www.philstar.com/Article.aspx?articleId=357739&amp;publicationSubCategoryId=92</link>
</article>
<article>
<title>PCGG officials ipinapaaresto</title>
<author></author>
<date>
<month>September</month>
<day>12</day>
<year>2006</year>
</date>
<body>Ipinapaaresto na nina Sens. Juan Ponce Enrile at Richard Gordon ang mga opisyal ng Presidential Commission on Good Government (PCGG) matapos na hindi na naman ito dumalo sa ikatlong pagkakataon sa pagdinig ng senate committee on government corporations. Iritado si Gordon, chairman ng naturang komite kayat dineklara na nitong &amp;quot;in contempt&amp;quot; ng Senado sina PCGG Chairman Camilo Sabio at mga kumisyuner nitong sina Ricardo Abcede, Nicasio Conti at Narciso Nario. Pinaliwanag ni Gordon na papipirmahin niya sa mga committee report ang lahat ng Senador na kasapi sa kanyang komite at ito ang magiging kaakibat naman para sa arrest order ng Senado na kailangang lagdaan ni Senate President Manuel Villar Jr. &amp;quot;This is not the first time they showed arrogance&amp;quot;, ayon kay Gordon kasabay ng pahayag niyang ginawa ng Senado ang lahat para imbitahan ang mga taga-PCGG bago nila iutos ang pagdakip nito. &amp;quot;I have nothing personal against the PCGG officials but they caused the pain themselves. Order must be preserved, separation of powers must be obeyed. If we will not have order, let the republic go to hell&amp;quot;, pahayag naman ni Enrile. (Rudy Andal)</body>
<link>http://www.philstar.com/Article.aspx?articleId=357740&amp;publicationSubCategoryId=92</link>
</article>
<article>
<title>Student leaders pabor sa poll automation</title>
<author></author>
<date>
<month>September</month>
<day>12</day>
<year>2006</year>
</date>
<body>Sinimulan kahapon ng mga student organizations mula sa ibat-ibang unibersidad sa bansa ang kanilang forum na humihiling na dapat ng ipatupad ang poll automation sa darating na election. Naging resource speakers sina Comelec Comm. Resurrecion Borra; Commissioners Hanny Camid at Benjie Oliva ng National Youth Commission (NYC) for Mindanao and Visayas at Mindanao State University (MSU) Student Council President Fahad Calie at iba pang panauhin sa nasabing forum. Ayon kay Gladdie Mallari, na siyang organizer at chairman ng student council ng Philippine School of Business Administration (PSBA), ang kanilang forum ay isinagawa sa Audio Visual room ng PSBA ganap na alas 10:00 ng umaga kahapon. Dumalo rin sa forum ang may 300 student leaders mula sa University of the Philippines (UP), San Beda College, Polytechnic University of the Philippines (PUP) at Miriam College at iba pa na kabilang sa Association of the Student Council of the Philippines (ASCOP). Nagkakaisang isinusulong ng mga lider ng mag-aaral ang kahalagahan ng computerized election na dapat na ipatupad sa 2007 election. Ikinatuwa naman ni Comm. Borra ang direkta ng pakikialam ng mga estudyante hinggil sa nasabing isyu at nagsabing haharapin nila sa COMELEC ang challenges para ma-implement ito at magkaroon ng electoral reform sa bansa sa pamamagitan ng automated counting machine. (Mer Layson)</body>
<link>http://www.philstar.com/Article.aspx?articleId=357745&amp;publicationSubCategoryId=92</link>
</article>
<article>
<title>Mega Pacific case hinirit uli sa SC</title>
<author></author>
<date>
<month>September</month>
<day>12</day>
<year>2006</year>
</date>
<body>Naghain kahapon ng motion for reconsideration sa Korte Suprema si election lawyer Romulo Macalintal kaugnay sa ibinasurang mosyon na buksang muli ang kaso ng Mega Pacific Consortium Inc. upang mapasailalim na muli sa pagsusuri kung tunay na 100 porsiyento itong kapaki-pakinabang batay sa pagtaya ng Department of Science and Technology (DoST). Sa kanyang 16-na pahinang kahilingan, ipinaliwanag ni Macalintal na bagamat final and executory na ang desisyon ng Mataas na Hukuman, maituturing na bukas pa rin ang kaso dahil inatasan ng mga Mahistrado ang tanggapan ng Ombudsman na tapusin at kumpletuhin ang imbestigasyon hanggang sa Setyembre 30, 2006 upang malaman kung sino ang mga taong dapat managot sa ibinasurang kontrata. Idinugtong pa ni Macalintal sa kanyang mosyon na hindi pa nakapaglalabas ng opisyal na pahayag ang DoST at Technical Ad Hoc Evaluation Committee kaugnay sa kahusayan ng mga automated counting machines ng Mega Pacific nang maglabas ng desisyon ang Korte Suprema kayat maaari aniyang bigyan ito ng konsiderasyon ng mga Mahistrado para na rin sa interes ng hustisya. Nilinaw rin niya na ang kanyang paghahain ng mosyon ay hindi naglalayong isabotahe o balewalain ang naging desisyon ng Mataas na Hukuman at wala ring kinalaman sa isinasagawang imbestigasyon ng Ombudsman kundi nababatay ito sa legal niyang katauhan at karapatan bilang isang mamamayan na nagbabayad ng buwis. (Grace dela Cruz)</body>
<link>http://www.philstar.com/Article.aspx?articleId=357746&amp;publicationSubCategoryId=92</link>
</article>
<article>
<title>Pambayad sa PIATCO di magmumula sa gobyerno-Palasyo</title>
<author></author>
<date>
<month>September</month>
<day>12</day>
<year>2006</year>
</date>
<body>Tiniyak kahapon ng Palasyo na hindi magmumula sa gobyerno ang P3 bilyong ibabayad sa Philippine International Air Terminal Co. (PIATCO). Ayon kay Budget Secretary Rolando Andaya, ang P3 bilyon ay manggagaling sa corporate budget ng Manila International Airport Authority (MIAA) at hindi galing sa kaban ng gobyerno. Sinabi ni Sec. Andaya, kung magkukulang ang pondo ng MIAA ay puwede itong umutang sa Development Bank of the Philippines (DBP) o Land Bank of the Philippines (LBP) matapos maalis ang temporary restraining order sa pagbabayad ng MIAA sa PIATCO upang ma-take over ang operasyon ng NAIA Terminal 3. Nilinaw naman ni Press Secretary at Presidential Spokesman Ignacio Bunye na ang pagbabayad ng P3 bilyon sa PIATCO ay pagsunod lamang ng gobyerno sa naging desisyon ng korte. Nagtataka si Sen. Joker Arroyo kung saan magmumula ang pondong ibabayad sa PIATCO dahil hindi naman ito nakapaloob sa inihaing supplemental budget ng Malacanang. (Lilia Tolentino)</body>
<link>http://www.philstar.com/Article.aspx?articleId=357748&amp;publicationSubCategoryId=92</link>
</article>
<article>
<title>PCGG chief kulong!</title>
<author></author>
<date>
<month>September</month>
<day>13</day>
<year>2006</year>
</date>
<body>Inaresto kahapon si Presidential Commission on Good Government (PCGG) Chairman Camilo Sabio dahil sa paulit-ulit na hindi pagdalo sa mga pagdinig ng Senado. Dinakip sa bisa ng warrant of arrest ng ipinalabas ng Senado dahil sa kasong contempt si Sabio sa tanggapan nito sa Mandaluyong City. Mismong si Senate Sergeant-At-Arms B/Gen. Jose Balajadia (ret.) ang naghain ng warrant na pirmado ni Senate President Manny Villar. Kusang sumama naman si Sabio at idineretso muna sa Senate clinic matapos tumaas ang blood pressure at dahil sa sakit na hika bago pansamantalang ikinulong sa Senado. Nakatakda ring arestuhin sina PCGG Commissioners Ricardo Abcede, Nicasio Conti at Narciso Nario. Wala sa opisina ang apat at nakatakdang isilbi ang warrant ng mga ito sa kani-kanilang mga bahay. Hindi rin naabutan para isilbi ang warrant of arrest laban sa mga opisyal ng Philcomsat Holdings Corp. na sina chairman Benito Araneta, vice pres. at director Philipp Brodet, Manuel Andal, Julio Jalandoni at Atty. Luis Lokin Jr. Ang pag-aresto ay bunsod ng pagboykot ng mga opisyal sa pagdinig ng Senate committee on government corporations and public enterprise na nag-iimbestiga hinggil sa Philcomsat issue partikular ang pag-divert ng pondo at maluhong party pati ang pagbili umano ng Jaguar luxury car ni Abcede. Agad namang naghain ng petition para sa habeas corpus sa Supreme Court (SC) ang legal counsel ni Sabio na si Atty. Jay Miguel sa pamamagitan ng Office of the Solicitor General (OSG) kaugnay sa pag-aresto at detensiyon ng PCGG chief sa Senado. (Rudy Andal at Edwin Balasa, may ulat ni Grace dela Cruz)</body>
<link>http://www.philstar.com/Article.aspx?articleId=357895&amp;publicationSubCategoryId=92</link>
</article>
<article>
<title>US Embassy sa Syria sinalakay, 4 patay</title>
<author></author>
<date>
<month>September</month>
<day>13</day>
<year>2006</year>
</date>
<body>Nilusob ng apat na armadong lalaki ang US Embassy sa Syria, Damascus habang kasagsagan ng paggunita ng 9-11 terror attack sa Estados Unidos nitong Martes. Sa ulat na nakarating sa Department of Foreign Affairs (DFA), bandang alas-9:35 ng umaga (6:45 ng gabi sa Manila) pinasabog ng apat na lalaki ang isang kotse bago sinalakay ang embahada. Mabilis namang kumilos ang US security forces at napatay ang apat. Kinumpirma naman ng US State Department ang naturang pag-atake at tiniyak na kontrolado na nila ang sitwasyon. Kasunod ng nasabing pag-atake ay kinordon na ang buong diplomatic district ng Syrian security forces. Dahil dito, agad namang pinakilos ng DFA ang mga opisyal ng Embahada ng Pilipinas sa Syria upang higpitan ang seguridad sa paligid ng embahada upang maiwasan ang iba pang pag-atake. (Ellen Fernando)</body>
<link>http://www.philstar.com/Article.aspx?articleId=357900&amp;publicationSubCategoryId=92</link>
</article>
<article>
<title>DOH todo-bantay sa dengue</title>
<author></author>
<date>
<month>September</month>
<day>13</day>
<year>2006</year>
</date>
<body>Mahigpit na minomonitor ngayon ng Department of Health (DOH) ang tatlong lugar sa Metro Manila na nagtala ng pinakamalaking bilang ng kaso ng dengue. Sa tala ng DOH, nakataas ang alert level sa Camanava (Caloocan, Malabon, Navotas, Valenzuela) area, Marikina at Quezon City. Nasa 4,893 na ang bilang ng tinamaan ng nakamamatay na sakit, subalit mas mababa anya ito kumpara noong 2005. Kahapon ay nag-ikot sa mga ospital si Health Sec. Francisco Duque partikular sa San Lazaro Hospital kung saan umaabot na sa mahigit 300 ang pasyente sa Pavilion 8 na karamihan ay mga bata. Samantala, umaabot na sa 157 katao na karamihan ay mga batang nasa edad 3-8 anyos ang tinamaan ng dengue sa ibat ibang barangay sa Antipolo City. Ikinabahala naman ito ni Antipolo City Mayor Angelito Gatlabayan na agad na umaksiyon sa problema para maagapan at masugpo ang kumakalat na sakit sa pamamagitan ng information drive at house-to-house campaign para magkaroon ng kaalaman ang mga tao kung paano ito masusugpo. Una nang tinamaan ng dengue ang ibat ibang bayan ng lalawigan ng Rizal at idineklarang state of calamity ang mga bayan ng San Mateo, Morong at Teresa. Muli namang pinaalalahanan ng DOH ang mga residente na panatilihing malinis ang kapaligiran at dalhin agad sa ospital ang bata kapag tatlong araw na itong nilalagnat. (Gemma Garcia/Edwin Balasa)</body>
<link>http://www.philstar.com/Article.aspx?articleId=357908&amp;publicationSubCategoryId=92</link>
</article>
<article>
<title>Natitirang langis sa Solar 1 sisipsipin na lang</title>
<author></author>
<date>
<month>September</month>
<day>13</day>
<year>2006</year>
</date>
<body>Inirekomenda kahapon na sipsipin na lamang ang natitira pang milyong litro ng bunker fuel mula sa lumubog na MT Solar 1 na nagdulot ng oil spill sa Guimaras island at iba pang lugar sa Central Visayas. Ito ang inihayag kahapon ni National Disaster Coordinating Council (NDCC) Chairman at Defense Secretary Avelino Cruz Jr. base sa napagkasunduang desisyon matapos na matagpuan na ang lumubog na tanker. Ayon kay Joe Nichols, kinatawan ng International Oil Pollution Compensation, na tatagal pa ng isang linggo bago desisyunan ng IOPC ang pagsisipsip sa nalalabi pang bunker fuel at kung magkano ang halagang gugugulin para rito. Ang IOPC ay isang pandaigdigang organisasyon ng kumpanya ng mga petrolyo. Nabatid na may 1.3 milyon pang litro mula sa tumagas na dalawang milyong litro ng langis ng Solar 1 ang kailangan pang makuha sa pamamagitan ng pagsipsip na tinatayang tatagal ng 20 araw at kung puno pa ang tangke ay maaaring umabot naman ng 45 pang araw. Sinabi ni Cruz na sakaling magdesisyon ang IOPC na sipsipin na lamang ang nalalabing bunker fuel ay maaaring tumagal pa ng ilang linggo bago isagawa ang nasabing plano. Ang Petron Corp. ang nagmamay-ari ng ibiniyaheng bunker fuel ng Solar 1 na miyembro naman ng IOPC. (Joy Cantos)</body>
<link>http://www.philstar.com/Article.aspx?articleId=357909&amp;publicationSubCategoryId=92</link>
</article>
<article>
<title>Chief accountant ng AFP bagsak sa lifestyle check</title>
<author></author>
<date>
<month>September</month>
<day>13</day>
<year>2006</year>
</date>
<body>Sinuspinde ng anim na buwan ng Ombudsman ang chief accountant ng Armed Forces of the Philippines (AFP) matapos bumagsak sa lifestyle check. Si Generoso Reyes del Castillo ay isinailalim sa preventive suspension dahil sa kasong dishonesty, grave misconduct and conduct prejudicial to the best interest of the service. Base sa rekord, si del Castillo ay nagsimulang magserbisyo sa pamahalaan noong Agosto 1, 1971 bilang accounting clerk hanggang sa maging chief accountant ng AFP noong Dis. 29, 1994 na may buwanang sahod na P22,423. Gayunman, lumabas sa kanyang Statement of Assets, Liabilities and Networth (SALN), mula 1994-2004 ang kabuuang kita ng mag-asawang Generoso at Grace Victoria del Castillo sa loob ng 10 taon ay nagkakahalaga ng P10.2 milyon at ang kabuuang gastos ng pamilya nito sa naturang period ay umaabot sa P4.4 milyon. Nagkaroon din ito ng real at personal properties na may halagang P14.4M. Bukod dito, nalaman din ng Ombudsman na si del Castilo ay nagmamay-ari ng limang mamahaling sasakyan tulad ng Toyota Revo (P879,000), Mitsubishi Lancer (P818,000), Mitsubishi Pajero (P2.75M), Lincoln Navigator (P4M) at Honda 4-door sedan. Nadiskubre rin na ang Golden Ark Holdings Inc., isa sa kumpanyang idineklara ni del Castillo sa kanyang 2004 SALN ay nakabili ng isang P1.18M Mercedez Benz noong 1999 kahit ito ay nagdeklara ng capital na P500,000 noong 1997. Lumabas din sa rekord ng Bureau of Immigration na mula 1993-2004, ang respondent at miyembro ng pamilya nito ay nagtungo sa US, Europe at iba pang bansa sa Asya at gumastos dito ng P2.7M. (Angie dela Cruz)</body>
<link>http://www.philstar.com/Article.aspx?articleId=357919&amp;publicationSubCategoryId=92</link>
</article>
<article>
<title>Sa halip i-hostage ang bangkay, promissory note na lang  Lim</title>
<author></author>
<date>
<month>September</month>
<day>13</day>
<year>2006</year>
</date>
<body>Nais ni Sen. Alfredo Lim na bigyan ng penalty ang mga ospital at punerarya na hindi nagpapalabas ng mga bangkay dahil sa kakulangan ng pera ng mga kapamilya nito. Sa kanyang Senate Bill 2454, sinabi ni Sen. Lim na sakaling kapos sa pera ang kamag-anak ng mga namatayan puwedeng igalang na lang ng punerarya ang isang kasunduan sa pagitan nila at ng kamag-anak para makalabas ang bangkay sa pamamagitan ng isang promissory note. Aniya, mas legal ang ganito dahil sakaling hindi makabayad ang pamilya ay puwedeng buweltahan ng ospital at punerarya sa halip na manatiling &amp;quot;hostage&amp;quot; ang bangkay habang patuloy na tumataas naman ang babayaran nila rito. Saklaw din ng panukala ni Lim ang pagbabawal sa ospital, punerarya, lyin-in centers na manatili sa kanilang poder ang bangkay hanggat hindi ito nakakapagbayad ng gastos kabilang na ang professional fees at iba pang bayarin. Ipinagbabawal din sa mga punerarya, morgue at iba pang kauring establisimiyento ang pansamantalang paghostage sa mga bangkay sakaling hindi pa nakakapagbayad ng buo ang mga kamag-anak nito. Ayon kay Lim, hindi dapat maging hadlang ang kahirapan para maging &amp;quot;hostage&amp;quot; ang mga bangkay. Dapat anyang mapanatili ang dignidad ng patay at ayudahan ng gobyerno ang mga kapus-palad. (Rudy Andal)</body>
<link>http://www.philstar.com/Article.aspx?articleId=357920&amp;publicationSubCategoryId=92</link>
</article>
<article>
<title>Graduating HS students pakukuhanin ng aptitude test</title>
<author></author>
<date>
<month>September</month>
<day>13</day>
<year>2006</year>
</date>
<body>Sisimulan ng Department of Education (DepEd) ang implementasyon ng aptitude test sa lahat na magsisipagtapos ng high school sa buong bansa. Ayon kay DepEd Sec. Jesli Lapus, ang aptitude test ang magsisilbing gabay ng mga graduating high school students kung anong kurso o propesyon ang dapat nilang isulong sa pagpasok sa kolehiyo. Sinabi ni Lapus na napagpasyahan nila sa DepEd na magpatupad ng aptitude test dahil sa paghina ng kalidad ng mag-aaral na nagsisipagtapos ng kurso. Bilang halimbawa, sinabi ni Lapus na humina ang kalidad ng mga nagtuturo sa paaralan dahil maraming pumapasok sa kursong edukasyon ang mahina sa English, Math at Science. Ang test ang kapalit ng binuwag na National College Entrace Examination. (Lilia Tolentino)</body>
<link>http://www.philstar.com/Article.aspx?articleId=357923&amp;publicationSubCategoryId=92</link>
</article>
<article>
<title>Sabio igigisa</title>
<author></author>
<date>
<month>September</month>
<day>14</day>
<year>2006</year>
</date>
<body>Gigisahin ngayon ng Senado ang inarestong si Presidential Commission on Good Government (PCGG) chairman Camilo Sabio sa isasagawang imbestigasyon hinggil sa Philcomsat isyu. Ayon kay Sen. Richard Gordon, chairman ng committee on government corporations and public enterprise, haharap ngayon si Sabio sa pagpapatuloy ng imbestigasyon, pero sakaling hindi magiging maganda ang kondisyon nito dahil sa pabago-bago nitong blood pressure ay walang tutol ang mga miyembro ng komite kapag inirekomendang dalhin ito sa ospital. Pero kahit na ilipat sa ospital si Sabio, itutuloy pa rin ng Senado ang pagkalkal sa iba pang isyu sa Philcomsat tulad ng natuklasang dokumento kung saan ay tumanggap ng isang Toyota Camry luxury car si PCGG Comm. Ricardo Abcede mula sa Philcomsat Holdings Corp. (PHC). Lumalabas na tinanggap ni Abcede ang Camry na nagkakahalaga ng P1,594,500 na binayaran ng PHC sa Toyota Makati. Dalawa pa umanong opisyal ng PCGG ang tumanggap din ng kotse mula sa PHC. Ipinaliwanag pa ni Gordon, kahit dumalo si Sabio sa pagdinig ngayon ng komite pero hindi naman nito sasagutin ang mga katanungan ng mga miyembro ay walang katiyakan kung mapapalaya na siya mula sa detensyon. Iminungkahi rin ng senador na buwagin na lamang ang PCGG. Kasabay nito, hinamon din ng mambabatas si Abcede at 3 pang opisyal ng PCGG na magpakalalaki at humarap sa isasagawang pagdinig kung talagang hindi nagtatago ang mga ito. Sinabi ni Gordon na sandaling malaman nila ang pinagtataguan ni Abcede at iba pang mga &amp;quot;wanted&amp;quot; na opisyal ay isisilbi nila dito ang arrest warrant na inisyu ng Senado. (Rudy Andal)</body>
<link>http://www.philstar.com/Article.aspx?articleId=358063&amp;publicationSubCategoryId=92</link>
</article>
<article>
<title>2 solons, nagmurahan muntik magsapakan</title>
<author></author>
<date>
<month>September</month>
<day>14</day>
<year>2006</year>
</date>
<body>Nagkamurahan kahapon at muntik nang magsapakan sina Reps. Junie Cua (Quirino) at Jacinto Paras (Negros Oriental) habang dumadalo sa hearing ng House committee on appropriations tungkol sa budget ng Department of Health. Inakala ng ilang reporters na nakasaksi nang pangyayari na nagbibiruan lamang sina Paras at Cua habang nagmumurahan. Pero nang tumayo na ang dalawa na mistulang magsusuntukan ay inawat na ang mga ito ng isang TV reporter . &amp;quot;P__tang ina mo kanina mo pa ako binabastos ah,&amp;quot; ani Cua kay Paras na sumagot naman nang &amp;quot;P__tang ina mas bastos ka!&amp;quot; Napayapa lamang ang dalawa nang magsilapitan na rin ang iba pang kongresista na kinabibilangan ni Camarines Sur Rep. Luis Villafuerte. Sa isang panayam sa cellphone, sinabi ni Paras sa PSN na tinanong lamang niya si Cua tungkol sa kanyang panukalang batas sa House committee on trade and industry kung saan chairman si Cua. Aminado si Paras na ikinaiirita na niya kung bakit hindi pa rin umuusad ang kanyang panukala gayong magtatapos na ang 13th Congress. May kinalaman aniya ang panukala sa pagpigil sa pagtaas ng presyo ng langis. &amp;quot;Ang tagal-tagal na noon hanggang ngayon nasa technical working group pa. Ilang buwan na lang tapos na ang 13th Congress,&amp;quot; ani Paras. Dahil sa pangyayari, napilitan umano si Cua na i-schedule na sa susunod na Miyerkules ang hearing. (Malou Escudero)</body>
<link>http://www.philstar.com/Article.aspx?articleId=358073&amp;publicationSubCategoryId=92</link>
</article>
<article>
<title>Ex-chief of staff patay sa liver cancer</title>
<author></author>
<date>
<month>September</month>
<day>14</day>
<year>2006</year>
</date>
<body>Binawian ng buhay si dating AFP Chief of Staff ret. Gen. Joselin Nazareno bunga ng komplikasyon sa sakit nitong liver cancer kahapon ng madaling araw sa Makati Medical Center. Nabatid sa anak nitong si Joner, isat kalahating araw nang comatose ang heneral bago ito tuluyang bumigay. Naulila ni Nazareno, 63, ang kanyang tatlong anak. Una nang namatay ang asawa ni Nazareno na si Minerva sa sakit na breast cancer may 3 taon na ang nakakaraan. Na-diagnose si Nazareno na may sakit sa baga noong 2001 matapos itong sumailalim sa radiation therapy. Noong 2005 ay natuklasan na may liver cancer ito at sumailalim sa chemotherapy. Si Nazareno ay nagsilbing chief of staff kay dating Pangulong Estrada noong 1998-1999. Bago nagretiro ay natalaga ito bilang Ambassador sa Pakistan. (Joy Cantos)</body>
<link>http://www.philstar.com/Article.aspx?articleId=358078&amp;publicationSubCategoryId=92</link>
</article>
<article>
<title>Dengue tatagal pa hanggang Oktubre</title>
<author></author>
<date>
<month>September</month>
<day>14</day>
<year>2006</year>
</date>
<body>Pinayuhan kahapon ni Department of Health (DOH) epidemiologist chief Eric Tayag ang mga mamamayan na patuloy na mag-ingat mula sa kagat ng lamok dahil posibleng tumagal pa hanggang Oktubre ang kaso ng dengue. Sa panayam bago simulan ng House committee on appropriations ang budget hearing ng DOH, sinabi ni Tayag na ibinase niya ang kanyang pagtataya sa ulat ng PAGASA na magpapatuloy pa ang tag-ulan sa buwan ng Oktubre. Sinabi pa nito na upang maiwasan ang dengue, nagsimula na ang kampanya ng DOH na apat na &amp;quot;S&amp;quot; na kinabibilangan ng &amp;quot;search and destroy,&amp;quot; upang mahanap ang mga lugar na pinangigitlogan ng lamok na may dengue, self protection, seek consultation at say no to fogging. Hindi umano epektibo sa pagsugpo ng dengue ang fogging at posibleng makasama pa ito sa kalusugan ng mga makakalanghap ng usok. Kinumpirma ni Tayag na nasa 14,915 na ang naitalang kaso ng dengue sa buong bansa at 188 sa mga biktima ang namatay. (Malou Escudero)</body>
<link>http://www.philstar.com/Article.aspx?articleId=358085&amp;publicationSubCategoryId=92</link>
</article>
<article>
<title>42 abusadong Lebanese bawal pumasok sa Pinas</title>
<author></author>
<date>
<month>September</month>
<day>14</day>
<year>2006</year>
</date>
<body>Hindi na makakapasok pa ng Pilipinas ang may 42 Lebanese nationals dahil sa pang-aabuso sa mga Pinay domestic helpers. Ayon kay Immigration Commissioner Alipio Fernandez Jr., ang naturang order ay base na rin sa kahilingan ng Department of Foreign Affairs (DFA) matapos mapatunayang nang-abuso ang mga Lebanese sa OFWs na namasukan sa kanila. Kabilang sa mga reklamo ay sexual molestation, sexual harrassment, rape, pagmamalupit, pananakit, di pagbabayad ng suweldo, pagmamaltrato at pang-aabuso. Nabunyag ang mga pagmamaltrato, pagmamalupit at panghahalay sa mga Pinay matapos ang naganap na mass repatration sa may 7,000 OFWs habang kasagsagan ng giyera sa pagitan ng Hezbollah at Israeli Defense Forces. (Ellen Fernando/Grace dela Cruz)</body>
<link>http://www.philstar.com/Article.aspx?articleId=358090&amp;publicationSubCategoryId=92</link>
</article>
<article>
<title>P940M inilaan para hasain sa English, Science at Math ang mga guro</title>
<author></author>
<date>
<month>September</month>
<day>14</day>
<year>2006</year>
</date>
<body>Naglaan ang gobyerno ng P940 milyon para hasain ang mga pampublikong guro sa mga subject na English, Science at Math upang mapabuti ang kalidad ng edukasyon sa bansa. Inihayag ni House deputy majority leader Eduardo Gullas na base sa pag-aaral na isinagawa ng DepEd, 19 lamang sa 100 guro ang may kakayahan at kasanayan na magturo ng English. Marami sa mga guro na nagtuturo ng Math at Science ay wala ring kasanayan sa itinuturo nilang subject. Naniniwala si Gullas na kung huhusay ang English skills ng mga estudyante, huhusay din ang mga ito sa Math at Science. Ipinaliwanag pa ni Gullas na bago ma-solve ng isang estudyante ang isang Math problem, kailangan pa nitong pag-isipan ang problema na kalimitan ay ibinibigay sa wikang English. (Malou Escudero)</body>
<link>http://www.philstar.com/Article.aspx?articleId=358093&amp;publicationSubCategoryId=92</link>
</article>
<article>
<title>Pahirapang pagkubra ng insurance inireklamo</title>
<author></author>
<date>
<month>September</month>
<day>14</day>
<year>2006</year>
</date>
<body>Nanawagan kahapon sa Insurance Commission ang isang kompanya ng biskwit na mahigpit nilang ipatupad ang kanilang mga batas at protektahan ang mga insurance policy holders na nakakaranas ng &amp;quot;pahirap&amp;quot; sa pagkuha ng kanilang &amp;quot;insurance claims&amp;quot; mula sa kanilang mga insurers. Sa reklamo ng Deli Crunch Biscuit Corp., hindi umano ibinigay ang kanilang &amp;quot;insurance claims&amp;quot; ng Paramount Life and General Insurance Corp. na ayon kay Atty. Raymond Anthony Dilag, abogado ng Deli Crunch, ay isa umanong malinaw na paglabag sa &amp;quot;unfair claim settlement practices&amp;quot; na nasasaad sa Insurance Code. Ipinaliwanag naman ng Paramount na posibleng mayroon umanong &amp;quot;fraud&amp;quot; at &amp;quot;arson&amp;quot; sa panig ng Deli Crunch kaya hindi maaaring ipagkaloob sa kanila ang kanilang insurance claims. Noong Abril 2004, nasunog ang naka-insured na biscuit factory at naging dahilan upang mapinsala ang kanilang mga kagamitan, makina, stocks, raw materials at mga tapos na nilang produkto. (Mer Layson)</body>
<link>http://www.philstar.com/Article.aspx?articleId=358095&amp;publicationSubCategoryId=92</link>
</article>
<article>
<title>Trabaho alok ng Career Caravan</title>
<author></author>
<date>
<month>September</month>
<day>14</day>
<year>2006</year>
</date>
<body>Inilunsad kahapon ni Technical Education and Skills Development Authority (TESDA) Director General Secretary Augusto Boboy Syjuco ang &amp;quot;Career Caravan&amp;quot; na tinatayang magbibigay ng panibagong oportunidad sa mga kabataang nag-aaral at gustong makapag-aral. Ani Syjuco, ang &amp;quot;Career Caravan&amp;quot; ang magbibigay-diin sa magandang layunin ng &amp;quot;Ladderized Education Program&amp;quot; na isinusulong ng administrasyong Arroyo na inaasahang magiging tulay patungo sa mas magandang sistema na edukasyon at ekonomiya ng bansa. Unang destinasyon ng Career Caravan ay ginanap kahapon sa pinamumunuan ng Iglesia ni Cristo na New Era University sa Quezon City, kung saan ipinaliwanag ng mga eksperto mula sa TESDA ang kagandahan ng ladderized education system. Sinabi pa ng hepe ng TESDA na sa ilalim ng Caravan, ang trabaho na ang naghahanap ng tao, at hindi ang tao ang naghahanap ng trabaho.</body>
<link>http://www.philstar.com/Article.aspx?articleId=358097&amp;publicationSubCategoryId=92</link>
</article>
<article>
<title>Sabio buburuhin sa Senado</title>
<author>Ni Rudy Andal</author>
<date>
<month>September</month>
<day>15</day>
<year>2006</year>
</date>
<body>Posibleng magtagal pa sa &amp;quot;pagkakakulong&amp;quot; sa Senado si PCGG Chairman Camilo Sabio dahil sa pagtanggi nitong sumagot sa anumang tanong ng mga senador sa isinagawang pagdinig nito kahapon kaugnay sa isyu ng Philcomsat. Sinabi ni Sen. Richard Gordon, chairman ng committee on government corporations and public enterprise, malamang na palawigin ng komite ng 3 hanggang 5 araw pa ang pananatili ni Sabio sa detensyon. Nagkaroon ng mainitang pagtatalo sina Gordon at Sabio dahil sa paggiit ng PCGG chief na hindi siya dapat pilitin na magsalita dahil protektado sila ng Executive Order no. 1 na hanggang ngayon ay isang batas na umiiral kahit na ito ay ipinalabas ni dating Pangulong Cory Aquino noong 1986. Nairita si Gordon sa opening statement pa lamang ni Sabio ng humarap sa komite na hindi siya boluntaryong nagtungo dito kundi siya ay binitbit at inaresto sa bisa ng arrest warrant na ipinalabas ng Senado kasabay ang pagkuwestyon nito sa jurisdiction ng Senado. Unang nakipagtalo si Sabio kay Sen. Juan Ponce Enrile dahil sa paggiit sa section 4 ng EO no. 1 kung saan ay hindi sila (PCGG) puwedeng imbestigahan o ipatawag ng legislative, judiciary o administrative. Ayon kay Sabio, hindi siya mapipilit ng sinumang mambabatas na magsalita partikular sa isyu ng Philcomsat Holdings Corporation (PHC) dahil ang usaping ito ay nasa Sandiganbayan at Korte Suprema. Sinabi ni Sen. Enrile, na sa ilalim ng 1987 Constitution ay malinaw na sinasabi na walang sinumang opisyal ng pamahalaan ang mayroong absolute immunity maliban sa Pangulo at tungkulin ng Kongreso na magsagawa ng imbestigasyon at magpatawag ng mga opisyal ng gobyerno &amp;quot;in aid of legislation.&amp;quot; Nainis si Enrile sa mga binitawang argumento ni Sabio lalo na ng makipag-sigawan na ito kay Gordon kaya hiniling niyang &amp;quot;palayasin&amp;quot; ang PCGG chief mula sa public hearing. Iginiit ni Sen. Gordon na maraming opisyal ng PCGG ang nagpayaman lamang sa kanilang puwesto sa halip na maging guwardiya ito ng pamahalaan mula sa mga sinasabing ill-gotten wealth ni dating Pangulong Marcos kung saan ay ginawa pang &amp;quot;gatasan&amp;quot; ng PCGG officials ang mga sequestered companies. Wika pa ni Gordon, sa tagal ng pananatili ng PCGG ay walang sinuman na sangkot sa ill-gotten wealth ng Marcos ang kanilang naipakulong at sa halip ay &amp;quot;nagpapayaman&amp;quot; lamang ang mga PCGG officials sa inuupuan nilang mga sequestered companies. Sabio pinahaharap sa SC Samantala, pinayagan ng Korte Suprema ang kahilingan ni Sabio na maiharap ito sa korte upang matalakay ang legalidad ng kanyang patuloy na pagkakadetine sa Senado. Inutusan ng Korte ang Senado na iharap si Sabio sa Setyembre 21, 2006. Pinagbigyan ang petition for habeas corpus matapos ang isang en banc session kahapon. Minadali ng Korte ang resolusyon dahil importante ang isyu at mga apektadong tao. Sa resolusyon, mismong SC ang hahawak sa kaso. Inatasan din ang Senado na sagutin bago mag-Sept. 20 ang mga petisyong kumukuwestiyon sa pagdetine kay Sabio. (Grace dela Cruz)</body>
<link>http://www.philstar.com/Article.aspx?articleId=358258&amp;publicationSubCategoryId=92</link>
</article>
<article>
<title>Demokratikong grupo, suportado si Sabio</title>
<author></author>
<date>
<month>September</month>
<day>15</day>
<year>2006</year>
</date>
<body>Mariing kinondena kahapon ng isang demokratikong grupo ang umanoy iligal na pag-aresto ng Senado kay PCGG chairman Camilo Sabio. Sa pahayag ng Pambansang Koalisyon ng mga Samahan ng Magsasaka at Manggagawa sa Niyugan, na kabilang din sa grupong Partido Demokratiko Sosyalista ng Pilipinas (PDSP), kuwestiyunable umano ang pag-aresto kay Sabio dahil dapat lamang na sundin ng Senado na ang probisyon ng PCGG charter na hindi dumalo ng imbestigasyon. Sinabi naman ni Atty. Jose &amp;quot;Nonong&amp;quot; Ricafrente, spokesperson ng PDSP na Korte Suprema na ang magdedesisyon kung ang Executive Order No. 1 na inisyu ni dating Presidente Corazon Aquino na ang PCGG ay taliwas sa&amp;nbsp; isinasaad sa 1987 Constitution na nagbibigay sa Kongreso ng kapangyarihan na magsagawa ng imbestigasyon. Aniya, dapat sana ay nagpadala na ang komite ng set of rules na isinabay sa pagpapadala sa kanya ng imbitasyon upang magkaroon na siya ng ideya kung paano tatakbo ang imbestigasyon. (Rudy Andal)</body>
<link>http://www.philstar.com/Article.aspx?articleId=358266&amp;publicationSubCategoryId=92</link>
</article>
<article>
<title>LPG sa mga taxi suportado ng LTO</title>
<author></author>
<date>
<month>September</month>
<day>15</day>
<year>2006</year>
</date>
<body>Suportado ng Land Transportation Office (LTO) ang paggamit ng mga taxi unit ng liquified petroleum gas (LPG) sa operasyon ng sasakyan sa bansa. Ayon kay Engr. Joel Donato, hepe ng North Motor Vehicle Inspection Section ng LTO base sa kanilang pagsusuri sa mga sasakyang gamit ang LPG, higit pang bumilis ang takbo ng sasakyan. Bukod dito, ligtas anya sa kalusugan ng tao ang LPG tank na gamit ng mga taxi dahil selyado naman itong mabuti at talagang ginawa ito para lamang sa mga pampasaherong sasakyan. Sinabi rin ni Donato na hindi naman papasa sa pagkilatis ng DOTC, DTI, Energy department at Bureau of Product Standards kung may epektong dulot sa kapaligiran at kalusugan ang LPG. Taong 1995 pa anya ay gamit na ng ilang sasakyan ang LPG dahil sa mas malaking katipiran ito pag ginamit. Dumami na lamang anya ang gumagamit nito sa kasalukuyan dahilan na rin sa patuloy na pagtaas ng halaga ng produktong petrolyo. (Angie dela Cruz)</body>
<link>http://www.philstar.com/Article.aspx?articleId=358272&amp;publicationSubCategoryId=92</link>
</article>
<article>
<title>AFP walang ebidensiyang patay na si Janjalani at Patek</title>
<author></author>
<date>
<month>September</month>
<day>15</day>
<year>2006</year>
</date>
<body>Wala pang matibay na ebidensiyang mapanghahawakan ang Armed Forces of the Philippines (AFP) na magpapatunay na napatay nga sa opensiba ng militar sa lalawigan ng Sulu sina Abu Sayyaf chieftain Khadaffy Janjalani at ang Jemaah Isamiyah terrorist na si Umar Patek. Sinabi ni AFP Chief of Staff Gen. Hermogenes Esperon Jr. na hanggat hindi narerekober ng tropa ng militar ang bangkay nina Janjalani at Patek ay iisipin nilang buhay pa ang mga ito. Si Patek ay may patong sa ulong $1M at isa sa hinihinalang mastermind sa Bali bombing sa Indonesia noong Oktubre 2002 na pumatay ng mahigit 200 katao. Si Janjalani ay maraming beses ng napaulat na napatay sa crackdown operation ng militar kung saan ang panghuli ay noong 2004 sa Central Mindanao pero napatunayang nakatakas at nakalipat ng taguan sa bahagi ng Sulu. (Joy Cantos)</body>
<link>http://www.philstar.com/Article.aspx?articleId=358280&amp;publicationSubCategoryId=92</link>
</article>
<article>
<title>Sunud-sunod na rollback!</title>
<author></author>
<date>
<month>September</month>
<day>15</day>
<year>2006</year>
</date>
<body>Makakaasa ang publiko ng sunud-sunod na rollback sa presyo ng produktong petrolyo sa mga darating na araw dahil sa pagbaba ng presyo nito sa pandaigdigang pamilihan, ayon sa Department of Energy (DoE). Sinabi ni DOE Director Zenaida Monsada na ang pagbaba ng presyo ng langis sa world market nitong buwan ng Agosto at Setyembre ay magandang senyales na may sapat na supply ng langis at makaasang walang pagtataas na magaganap sa Disyembre kung saan malakas ang demand sa buong mundo. Una nang sinabi ni Consumer and Oil Price watch Chairman Raul Concepcion na magkakaroon ng serye ng rollback sa presyo ng langis bunga na rin ng naging desisyon ng Organization of Petroleum Exporting Countries (OPEC) sa Vienna na taasan ang pinoproduce na langis kahit pa man mababa pa sa kasalukuyan ang demand para dito. Sinabi ni Concepcion na kung mananatili ang quota ng OPEC sa 28 million per barrel/a day ay hindi malayong umabot at bumaba sa $50 hanggang $55 per barrel ang presyo ng langis sa world market. Sa ngayon ay nanatili pa ring mataas ang presyo ng LPG ngunit inaasahan din na bababa sa mga susunod na buwan bagamat wala pang aasahang rollback dito. (Edwin Balasa)</body>
<link>http://www.philstar.com/Article.aspx?articleId=358284&amp;publicationSubCategoryId=92</link>
</article>
<article>
<title>Leak sa Guimaras, makakaapekto sa official findings - solons</title>
<author></author>
<date>
<month>September</month>
<day>15</day>
<year>2006</year>
</date>
<body>Binatikos ng ilang kongresista ang biglang paglabas ng hindi opisyal at inisyal na findings ng Special Board of Marine Inquiry (SBMI) kaugnay sa Guimaras oil spill na sigurado umanong makakaapekto sa official findings ng board. Nangangamba sina Reps. Gilbert Remulla (Cavite) Rolex Suplico (Aurora) at Etta Rosales (Akbayan), pawang mga kasapi na minorya, na posibleng may &amp;quot;nakinabang&amp;quot; sa &amp;quot;personal findings&amp;quot; na ipinalabas nang hindi nagpakilalang miyembro ng SBMI kamakalawa. &amp;quot;Leakage and test ballons are often used as a tool for corruption, briber yard, unwarranted protection and any delay in the release of official findings would only increase the suspicion of a whitewash,&amp;quot; pahayag ni Remulla. Sinabi naman ni Suplico na dapat nang iwasan ang mga leak sa anumang imbestigasyon dahil posibleng ginagamit lamang ito upang i-test kung magiging katanggap-tanggap sa mga mamamayan ang inilabas kahapon na opisyal na resulta nang pagsisiyasat. Base sa lumabas na leakage sa imbestigasyon ng SBMI, masamang panahon at overloading ang itinuturong dahilan sa paglubog ng Solar 1. Sinabi naman ni Rosales na lumalabas na nilalaro ng SBMI ang isinagawang imbestigasyon dahil may lumabas na &amp;quot;leak&amp;quot; sa resulta ng imbestigasyon kamakalawa. (Malou Escudero)</body>
<link>http://www.philstar.com/Article.aspx?articleId=358285&amp;publicationSubCategoryId=92</link>
</article>
<article>
<title>Kasong kriminal vs Sunshine Maritime, Petron inirekomenda</title>
<author></author>
<date>
<month>September</month>
<day>15</day>
<year>2006</year>
</date>
<body>Inirekomenda kahapon ng Special Board of Marine Inquiry (SBMI) ang pagsasampa ng mga kasong kriminal at sibil laban sa Petron Corp. at Sunshine Maritime Development Corp. base sa resulta ng kanilang imbestigasyon sa naganap na oil spil sa karagatan ng Guimaras. Nahaharap din sa posibilidad na kaso ang kapitan ng Solar 1 na si Capt. Norberto Aguro, Maritime Industry Authority (Marina) at Philippine Coast Guard (PCG). Nakasaad na kulang sa pagsasanay si Aguro na maglayag ng oil tanker dahil iba ang kanyang lisensiya. Nagkaroon din umano ito ng &amp;quot;error of judgement&amp;quot; nang pilitin na ilayag pa rin ang barko sa kabila na may tagas na ito at masama ang panahon. May pagkakasala naman ang Sunshine dahil sa pagbalewala sa mga regulasyon at polisiya para matiyak na &amp;quot;sea worthy&amp;quot; ang Solar 1 bago ito ilayag, habang ang Petron ay dahil sa pag-ooverloading ng kargang langis na dahilan ng hindi maayos na paglalayag ng tanker. (Danilo Garcia)</body>
<link>http://www.philstar.com/Article.aspx?articleId=358286&amp;publicationSubCategoryId=92</link>
</article>
<article>
<title>Artista sa 2007 elections, ok lang daw</title>
<author></author>
<date>
<month>September</month>
<day>15</day>
<year>2006</year>
</date>
<body>Walang nakikitang masama si Ilocos Norte Rep. Imee Marcos kung tumakbo man ang mga artista sa eleksiyon lalo na kung sila ay kuwalipikado at kayang pagsilbihan ang kanilang constituents. Ayon kay Marcos, walang karapatan ang sinuman na kuwestiyunin ang kakayahan ng mga artista sa pagpasok sa pulitika sa darating na 2007 elections. &amp;quot;Anong masama kung tumakbo si Boy Abunda, Kris Aquino, Sharon Cuneta, Richard Gomez, Susan Roces at Paolo Bediones ay puwedeng tumakbo sa Senado as long as kaya nilang gampanan ang pagiging legislator,&amp;quot; ani Marcos. Inihalimbawa pa ni Marcos ang mga artistang nahalal at nagtagumpay katulad nina Rogelio dela Rosa, Vilma Santos, Chiquito, Cita Astals, Anjo Yllana, Isko Moreno at iba pa. Pero nilinaw ni Marcos na kung wala rin namang kakayahan ang isang artista na gampanan ang kanyang tungkulin bilang lingkod bayan, mas makabubuting hindi na ito tumakbo. (Malou Escudero)</body>
<link>http://www.philstar.com/Article.aspx?articleId=358287&amp;publicationSubCategoryId=92</link>
</article>
<article>
<title>Kampanya sa Iwas Dengue nag ikot na</title>
<author></author>
<date>
<month>September</month>
<day>15</day>
<year>2006</year>
</date>
<body>Sinimulan na ng lungsod ng Caloocan ang pag-iikot upang ikampanya ang programang Iwas Kiti-kiti, Iwas Dengue. Ayon kay Mayor Enrico &amp;quot;Recom&amp;quot; Echiverri, ang programa ay magsisimula ngayong araw na pasisimulan sa isang motorcade upang ipaalam sa mga residente na isa sa pag-iwas sa sakit na dengue ang paglilinis ng buong kapaligiran upang maalis ang pinaglulunggaan ng mga lamok na may dala ng mikrobyo ng nasabing sakit. Aniya, kabilang sa programa ay ang patuloy paglilinis sa lahat ng barangay sa lungsod, pag-trap sa mga lamok, pamimigay ng information and educational materials at paglalagay ng iba pang pangontrol sa pagdami ng lamok sa mga kanal at estero. Sinabi rin ng alkalde, ang fogging operation ay hindi solusyon sa pagpuksa sa dengue dahil itinataboy lamang nito ang mga lamok na may dalang dengue sa halip na patayin ang mga ito upang hindi na makapaminsala. Ang tagumpay ng programa ay nakasalalay sa mga makikipagtulungan na residente ng lungsod. Ang dengue ay isang sakit na nakukuha sa kagat ng lamok na gumagala sa umaga. Ilan din sa mga sintomas ng sakit na dengue ay ang pagsakit ng ulo, pananakit ng katawan at kasu-kasuan, pagkakaroon ng mapupulang butlig sa katawan at pagdurugo ng ilong at ngala-ngala.</body>
<link>http://www.philstar.com/Article.aspx?articleId=358288&amp;publicationSubCategoryId=92</link>
</article>
<article>
<title>Serye ng rolbak simula na!</title>
<author></author>
<date>
<month>September</month>
<day>16</day>
<year>2006</year>
</date>
<body>Nagsimula na kahapon ang inaasahang &amp;quot;Series of Rollback&amp;quot; ng mga kumpanya ng langis sa bansa matapos na ipatupad ang P0.50 sentimos kada litrong pagbaba sa presyo ng produktong petrolyo. Sinimulan dakong 12:01 ng madaling-araw ng mga small oil players na kinabibilangan ng UniOil, SeaOil at Flying V ang pagbabawas ng P.50 sentimos kada litro sa kanilang produktong gasolina, kerosene at diesel habang sinundan naman ito ng &amp;quot;Big 3&amp;quot; na kinabibilangan ng Shell, Petron Corp. at Chevron (dating Caltex) dakong alas-6 ng umaga sa kaparehas na halaga. Una nang inihayag ng Department of Energy (DoE) na makakaasa ang publiko ng sunud-sunod na rolbak sa presyo ng petrolyo sa mga darating na araw dahil sa pagbaba ng presyo nito sa pandaigdigang pamilihan, Sinabi ni DOE Director Zenaida Monsada na ang pagbaba ng presyo ng langis sa world market nitong buwan ng Agosto at Setyembre ay magandang senyales na may sapat na supply ng langis at makaasang walang pagtataas na magaganap sa Disyembre kung saan malakas ang demand sa buong mundo. Sa ngayon ay nanatili pa ring mataas ang presyo ng LPG ngunit inaasahan din na bababa sa mga susunod na buwan bagamat wala pang aasahang rolback dito. Bukod sa rolbak ay patuloy pa rin ang ibibigay na P1 diskuwento kada litro ng mga kompanya ng langis sa mga pampasaherong dyip at bus bilang tulong sa grupo ng transportasyon. (Edwin Balasa)</body>
<link>http://www.philstar.com/Article.aspx?articleId=358423&amp;publicationSubCategoryId=92</link>
</article>
<article>
<title>Tita Cory tinanggalan ng bodyguards</title>
<author></author>
<date>
<month>September</month>
<day>16</day>
<year>2006</year>
</date>
<body>Tinanggalan na umano ng bodyguards ng Armed Forces of the Philippines (AFP) si dating Pangulong Corazon Aquino. Ayon kay Taguig-Pateros Rep. Alan Peter Cayetano, nakakabahala ang ginawang ito sa dating pangulo dahil dapat aniyang protektahan ang isang dating presidente dahil hindi imposibleng may magtangka pa rin sa buhay nito upang ipahiya ang gobyerno. Sinabi pa ni Cayetano na ang pagbibigay ng seguridad ay makakapigil sa mga nais maghiganti sa isang dating pangulo mula sa kanyang mga naging kalaban noong nakaupo pa siyang presidente ng bansa. Ipinaliwanag pa ng solon na sa ibang bansa, sapilitan ang pagbibigay ng security sa isang dating pangulo kahit tumatanggi na ito. Aminado naman si Cayetano na walang batas na nagsasabing dapat bigyan ng security ang isang opisyal ng gobyerno pero nakakapagtaka lamang aniya na puro taga-oposisyon ang tinanggalan ng security. Noong isang taon pa inalisan ng security si Escudero. Binawi naman ng AFP ang dalawang security ni Cayetano, dalawang buwan na ang nakakaraan. Samantala, itinanggi ng AFP na inalisan nila ng security escort si Mrs. Aquino. Nilinaw ni AFP spokesman Major Gen. Jose Angel Honrado na nananatiling may security detail na dalawang pulis at isang sundalo kay Ginang Aquino, taliwas umano sa pahayag ng mga kongresista. Itinanggi rin ng Palasyo ang ulat at sakali mang totoo ay wala anya silang kinalaman dito. (Malou Escudero/Joy Cantos/Lilia Tolentino)</body>
<link>http://www.philstar.com/Article.aspx?articleId=358425&amp;publicationSubCategoryId=92</link>
</article>
<article>
<title>Senior citizens, ililibre sa EVAT</title>
<author></author>
<date>
<month>September</month>
<day>16</day>
<year>2006</year>
</date>
<body>Isinusulong sa Mababang Kapulungan ng Kongreso ang isang panukalang batas na naglalayong i-exempt ang mga senior citizens sa pagbabayad ng expanded value added tax (EVAT). Ipinaliwanag ni Rep. Fredenil Castro na sa ilalim ng Republic Act 9257 o &amp;quot;Expanded Senior Citizens Act of 2003&amp;quot; binigyan ng 20% discount ang mga senior citizens sa kanilang pamasahe sa lahat ng uri ng mga pampublikong sasakyan, pagbili ng gamot, recreation centers, hotels, restaurants at iba pa. Pero simula aniya nang ipatupad ang 12% EVAT ay nabawasan ang 20% discounts na tinatanggap ng mga senior citizens. Dahil sa EVAT, naging 8% na lamang umano ang discounts na nakukuha ng mga matatanda na may edad na 60 pataas. (Malou Escudero)</body>
<link>http://www.philstar.com/Article.aspx?articleId=358435&amp;publicationSubCategoryId=92</link>
</article>
<article>
<title>9 opisyal ng PCGG, Philcomsat pinapaaresto sa NBI, PNP</title>
<author></author>
<date>
<month>September</month>
<day>16</day>
<year>2006</year>
</date>
<body>Humingi na ng saklolo ang Office of the Senate Sergeant at Arms (OSSAA) sa NBI at PNP upang arestuhin ang siyam na opisyal ng PCGG at Philcomsat na may outstanding warrant of arrest dahil sa pag-isnab ng mga ito na dumalo sa pagdinig ng Senado. Pinapaaresto sina PCGG Commissioners Ricardo Abcede, Nicasio Conti, Narciso Nario at Tereso Javier gayundin ang mga opisyal ng PHC na sina Benito Araneta; Philip Brodet; Manuel Andal; Julio Jalandoni at Atty. Luis Lokin Jr. Kahapon ay isinalang muli sa imbestigasyon ng Senado si PCGG chairman Camilo Sabio pero nanatiling tahimik lamang ang opisyal kaya walang napigang mahahalagang impormasyon mula sa kanya. Sinabi naman ni Abcede na kung gusto siyang arestuhin ay hanapin siya dahil hindi siya susuko. (Rudy Andal/Edwin Balasa)</body>
<link>http://www.philstar.com/Article.aspx?articleId=358438&amp;publicationSubCategoryId=92</link>
</article>
<article>
<title>Grupo ng mga bakla, tomboy hihirit ng puwesto sa Kongreso</title>
<author></author>
<date>
<month>September</month>
<day>16</day>
<year>2006</year>
</date>
<body>Pormal na naghain kahapon sa Comelec ng petition for accreditation upang magkaroon ng puwesto sa Kongreso ang grupo ng mga lesbiyana at bakla upang makapasok sa halalan para sa partylist sa darating na 2007 elections. Ayon kay Danton Remoto, chairman ng grupong Ladlad at associate professor sa Ateneo de Manila University, pangunahing layunin ng kanilang pagpasok sa partylist race ay upang alisin ang diskriminasyon ng lipunan sa mga bakla at sa mga lesbian. Tiwala naman si Remoto na magtatagumpay sila dahil marami na umano ang lumagda bilang mga lehitimong miyembro ng Ladlad. Nakapagtayo na rin umano sila sa mga regional offices at chapters upang patuloy na makakalap ng mga miyembro. Inaasahan din ng grupo na igagalang ng Comelec ang kanilang paghahain ng kandidatura. (Gemma Amargo-Garcia)</body>
<link>http://www.philstar.com/Article.aspx?articleId=358446&amp;publicationSubCategoryId=92</link>
</article>
<article>
<title>Atong Ang pinapa-deport na ng US</title>
<author></author>
<date>
<month>September</month>
<day>16</day>
<year>2006</year>
</date>
<body>Inutos na ng US court ang pagpapauwi sa Pilipinas sa negosyanteng si Charlie &amp;quot;Atong&amp;quot; Ang kaugnay sa kasong plunder na kinakaharap nito sa bansa. Sa ruling ni Nevada District Court Judge Lawrence Lavitt nitong Lunes, kailangang ma-extradite sa Pilipinas si Ang dahil ang kasong plunder ay &amp;quot;extraditable offense&amp;quot; kaya may probable cause o matibay na dahilan upang malabag ni Ang ang isinasaad na batas sa Amerika. Binigyan ng US Court si Ang na sumuko nitong Setyembre 13. Gayunman, naghain ang abogado ni Ang na si Karen Winckler sa korte na bigyan pa sila ng 10 araw upang maisuko nito ang kanyang kliyente. Pinagbigyan naman ng korte ang mosyon ni Ang. Magugunita na hiniling ng DOJ sa US court na pabalikin sa bansa si Ang upang kaharapin ang kasong plunder bilang co-accused ni dating Pangulong Estrada. Inatasan na ng DOJ ang National Bureau of Investigation (NBI) na sunduin at arestuhin si Ang sa US. (Ellen Fernando/Grace dela Cruz)</body>
<link>http://www.philstar.com/Article.aspx?articleId=358447&amp;publicationSubCategoryId=92</link>
</article>
<article>
<title>Balasahan sa Marina, PCG hirit ng solon</title>
<author></author>
<date>
<month>September</month>
<day>16</day>
<year>2006</year>
</date>
<body>Matapos makumpirma na overloading ang dahilan sa paglubog ng Solar 1, inihirit kahapon ng ilang kongresista ang pagbalasa sa mga opisyal ng Maritime Industry Authority (Marina) at Philippine Coast Guard (PCG). Ayon kay Iloilo Rep. Rolex Suplico, maliwanag na nagkaroon nang kapabayaan sa mga nasabing ahensiya dahil nakapaglayag sa karagatan ang Solar 1 kahit na overloaded pa ito. Nakakadismaya aniya na nagkaroon na naman nang pagkukulang ang nabanggit na ahensiya ng pamahalaan na dapat ay nangangalaga sa interes at kapakanan ng karagatan at mga manlalakbay. Idinagdag ni Suplico na hindi dapat pinayagang makapaglayag ang mga barkong lagpas sa loading capacity nito upang hindi na maulit ang ganitong sitwasyon kung saan maging ang kanyang probinsiya ay inabot na ng oil spill. Iginiit pa ng kongresista ang kahalagahan na ipatupad ng mahigpit ng Marina at PCG ang kinauukulang batas at magkaroon ng mga bagong barko sa bansa sa pamamagitan ng pagpayag sa mga banyaga na mag may-ari ang mga ito ng sasakyang pang-dagat. (Malou Escudero)</body>
<link>http://www.philstar.com/Article.aspx?articleId=358452&amp;publicationSubCategoryId=92</link>
</article>
<article>
<title>Prosecutors kay Nicole di papalitan ng DOJ</title>
<author></author>
<date>
<month>September</month>
<day>16</day>
<year>2006</year>
</date>
<body>Hindi papalitan ng Department of Justice (DOJ) ang piskal na humahawak sa kaso ng Subic rape victim na si Nicole . Ayon kay Justice Sec, Raul Gonzalez, hindi umano dapat na diktahan ng sinuman ang panig ng prosecution sa gagawin nito sa kaso na kinakaharap ni Nicole sa Makati Regional Trial Court. Sa isang sulat ni Nicole sa DOJ, sinabi nito na hindi siya kuntento kina Prosecutors Emily Fe delos Santos, Lagrimas Agaran, Elizabeth Verdal at Nolibien Quimbao sa paghawak ng mga ito sa kanyang kaso kaya nais niyang papalitan ang mga ito. Nilinaw ni Gonzalez na bagamat hindi ito tutol na palitan ang nasabing mga prosecutors ay dapat umanong makapagbigay ng mabigat na dahilan ang panig ni Nicole. Hindi umano dapat na basta na lamang magpalit ng prosecutors dahil lamang sa pag-aakala na &amp;quot;incompetent&amp;quot; ang mga ito. (Grace dela Cruz)</body>
<link>http://www.philstar.com/Article.aspx?articleId=358453&amp;publicationSubCategoryId=92</link>
</article>
<article>
<title>Cory at Imee magkakampi na!</title>
<author></author>
<date>
<month>September</month>
<day>17</day>
<year>2006</year>
</date>
<body>Tila handa na talagang makipag-ayos si Ilocos Norte Rep. Imee Marcos kay dating Pangulong Corazon Aquino at kalimutan nang naging bahagi ang huli sa pagpapatalsik sa puwesto sa kanyang amang si dating Ferdinand Marcos. Itoy matapos kondenahin ni Rep. Marcos ang napabalitang pag-aalis ng seguridad sa dating presidente. Una rito ay ipinagtanggol naman ni Imee ang kakayahan ni Kris Aquino na tumakbong senador sa 2007 elections. Ayon kay Marcos, nakakaawa ang kalagayan ni Cory dahil nanganganib ngayon ang buhay nito. Maliwanag anya na tinatakot ng administrasyong Arroyo ang dating presidente sa kanyang mga pamamagitan nang pagbawi sa security escort nito. &amp;quot;The message is clear: This government wants to &amp;quot;silence&amp;quot; all the perceived enemies of Arroyo. I pity Mrs. Aquino because her life is at risk and the level of anxiety is magnified because she can no longer depend on her security to protect her,? ani Marcos. Posible aniyang ginagamit na rin ngayon ng gobyerno ang kanilang assets sa militar upang makakuha ng mahahalagang intelligence information sa dating Pangulo. &amp;quot;We cant really be too sure if the government might be using their assets in the military to gather intelligence information on Mrs. Aquino. Who knows,? dagdag ni Marcos. (Malou Escudero)</body>
<link>http://www.philstar.com/Article.aspx?articleId=358586&amp;publicationSubCategoryId=92</link>
</article>
<article>
<title>Walang isiningit sa 2007 national budget  DBM</title>
<author></author>
<date>
<month>September</month>
<day>17</day>
<year>2006</year>
</date>
<body>Walang katotohanan na may nakasingit sa P1.136 trillion national budget para sa susunod na taon na &amp;quot;regalo&amp;quot; ni Pangulong Arroyo sa kanyang mga kaalyadong mambabatas sa Senado at Kongreso. Pinabulaanan ni Budget Secretary Rolando Andaya Jr. ang ulat na nakapaloob din umano sa nasabing panukalang 2007 national budget na bigyan ng pork barrel na P200 milyon kada senador at P70 milyon naman kada kongresista. &amp;quot;What can be considered pork in the proposed budget, the allocation that is called Priority Development Assistance Fund (PDAF), has a funding of P6.240 billion, which is nowhere near the P21 billion that has been bruited about,&amp;quot; diing pahayag ni Andaya. Kung tutuusin anya ay mas mababa ang PDAF para sa susunod na taon kumpara sa PDAF noong 2005 dahil P7.1 bilyon ang inilaan para sa 2005. Para sa Pangulo, ang pork barrel ay patuloy na tinatapyasan at hindi nilalagyan ng padding. Kumbinsido ang kalihim na wala siyang natatandaang budget na isiningit para sa 2007 national budget na kanyang isinumite sa Kongreso na magpapatunay na P70 milyon para sa bawat senador at P200 milyon naman para sa bawat senador. Ang PDAF para sa susunod na taon ay kailangang ilaan ng mga mambabatas sa 11 kategorya gaya ng edukasyon, kalusugan, kuryente, water supply, livelihood, public works, irrigation, pabahay, reforestation, police equipment at tulong para sa mga indigents sa ilalim ng pro-poor program ng pamahalaan. Binigyang-diin ni Andaya na ang PDAF ay mananatili sa P6.2 billion level para sa susunod na taon. (Lilia Tolentino)</body>
<link>http://www.philstar.com/Article.aspx?articleId=358595&amp;publicationSubCategoryId=92</link>
</article>
<article>
<title>Desisyon ng Comelec sa peoples initiative pinababasura</title>
<author></author>
<date>
<month>September</month>
<day>17</day>
<year>2006</year>
</date>
<body>Nais ng abogado ng gobyerno na ibasura nito ang desisyon ng Comelec na nagbabasura sa kahilingan ng grupong Sigaw ng Bayan na maamyendahan ang Saligang Batas sa pamamagitan ng peoples initiative. Sa komento na inihain ng Office of the Solicitor General, sinabi nito sa Supreme Court na sapat nang batayan ang Republic Act 6735 upang siyang magpatupad sa peoples initiative. Sapat na rin umano ito upang hindi na magkaroon pa ng mas mahabang panahon para talakayin pa sa Kongreso ang pag-amyenda sa Constitution. Hindi rin umano dapat na pagbatayan ng SC ang nauna itong desisyon sa Santiago vs Comelec dahil ang petisyon ng Sigaw ng Bayan ay suportado ng mahigit sa anim na milyong pirma kaya malinaw umanong nagkamali ang Comelec na pagbatayan ang nasabing desisyon ng korte. Aniya, ang temporary restraining order (TRO) na ipinalabas ng SC noong 1997 ay ipinatutupad lamang laban sa petisyon ni Atty. Jesus Delfin kung saan hinihiling nito na malimitahan lamang ang termino ng mga elective officials sa pamamagitan ng peoples initiative. Aniya ang naturang petisyon ay hindi umano suportado ng mga pirma ng mga mamamayan kaya itoy ibinasura lamang ng korte. Iginiit ni Solgen Egardo Nachura na isang pagkitil sa karapatan ng mamamayan ang ginawang pagbasura sa peoples initiative. (Grace dela Cruz)</body>
<link>http://www.philstar.com/Article.aspx?articleId=358602&amp;publicationSubCategoryId=92</link>
</article>
<article>
<title>Lie test sa ina ni Nicole!</title>
<author></author>
<date>
<month>September</month>
<day>17</day>
<year>2006</year>
</date>
<body>Hinamon ng Department of Justice (DOJ) ang ina ng Subic rape victim na sumailalim ito sa lie detector test gayundin ang panel of prosecutors para mapatunayan ang sinasabi nitong inalok siya ng prosecutor na pumayag sa areglo sa kaso ni Nicole upang ipalit umano sa kaso sa Amerika ni dating Agriculture Undersec. Jocelyn &amp;quot;Joc-joc&amp;quot; Bolante. Ikinagalit ni Justice Sec. Raul Gonzalez ang bintang ng ina ni Nicole na si Susan na kinausap siya kamakailan ni prosecutor Emelie delos Santos upang pumayag na lamang sa areglo sa kaso. Ayon kay Gonzalez, hindi dapat inuugnay ang Subic rape sa pagkakapiit ni Bolante sa US dahil walang dahilan upang makisawsaw ang DOJ lalo na ang mga piskal sa isyu kay Bolante. Sa pahayag ni Susan, nagbabala pa umano sa kanya ang piskal na kapag hindi sila nakipag-areglo ay baka maging kapalit ito ng kasong kinasasangkutan ngayon ni Bolante sa US. Dahil sa hinala na ibinebenta ang kaso ni Nicole, nag-walk out ang mga ito sa hearing noong Huwebes kasabay ng kanilang panawagan kay Gonzalez na palitan ang kanilang mga abugado. Hindi naman naniniwala ang mga senador na ihuhulog ng government prosecutors ang kontrobersyal na Subic rape case. Ayon kina Senate Minority Leader Aquilino Pimentel Jr. at Sen. Richard Gordon, mahirap paniwalaan ang bintang ng ina ni Nicole na pinipilit silang ipa-areglo ang kaso kapalit ng kaso ni Bolante sa US. &amp;quot;I think hindi ganyan mag-operate ang Amerikano,&amp;quot; ani Gordon. Naniniwala naman si Gordon na hindi rin makakatulong sa pamilya ng biktima ang pagpapalit ng abugado dahil umupo na si Nicole sa witness stand at nakapagbigay na rin sila ng ebidensiya. (Grace dela Cruz/Rudy Andal)</body>
<link>http://www.philstar.com/Article.aspx?articleId=358607&amp;publicationSubCategoryId=92</link>
</article>
<article>
<title>TMG nagbabala vs tinted frame sa plaka ng sasakyan</title>
<author></author>
<date>
<month>September</month>
<day>17</day>
<year>2006</year>
</date>
<body>Binalaan ng pamunuan ng Philippine National Police-Traffic Management Group (PNP-TMG) ang lahat ng vehicle owners na huwag lagyan ng anumang stuffs, stickers o tinted plastic license plate ang plaka ng kanilang sasakyan. Ayon sa PNP-TMG, ang hakbang ay bilang tugon sa utos ni PNP Chief Director General Oscar Calderon na ang mga LTO license plate na nakalagay sa sasakyan ay dapat na malinis, clearly visible at madaling mare-recognize sakaling masangkot sa aksidente at iba pang illegal activities. &amp;quot;Lahat po, sibilyan, pulis, military, opisyal man o ordinaryong pulis, pinatatabi po namin sandali pagkatapos aalisin lang po namin yung kung anumang nakakasagabal sa LTO-license plate at isosoli sa car owners ang inalis na sagabal at papayuhan ang mga itong huwag ng lagyan ng mga sagabal na yan,&amp;quot; ayon sa TMG. Ayon sa pulisya, ito ang ginagawang dahilan ng mga carnappers, bank robbers at ibang lawless elements, tinatakpan ang mga plaka ng kanilang mga sasakyang ginagamit sa pagnanakaw. Napuna ng LTO na dumarami na ang mga sasakyan na gumagamit ng tinted frame sa plaka ang kanilang mga sasakyan. (Angie dela Cruz)</body>
<link>http://www.philstar.com/Article.aspx?articleId=358613&amp;publicationSubCategoryId=92</link>
</article>
<article>
<title>Thailand binomba, Pinas sunod na!</title>
<author></author>
<date>
<month>September</month>
<day>18</day>
<year>2006</year>
</date>
<body>Muling isinailalim kahapon ng Philippine National Police (PNP) at Armed Forces of the Philippines (AFP) sa heightened alert ang puwersa nito sa buong bansa bunsod ng anim na magkakasunod na insidente ng pambobomba sa Thailand na ikinasawi ng apat katao at 62 sugatan. Batay sa ulat, magkakasunod na pinasabog ang isang commercial district sa Hat-yai, Thailand kung saan maraming coffee shops, bars at department store nitong Sabado ng gabi. Kabilang sa mga namatay ay dalawang dayuhan at 11 dayuhan din ang kasama sa nasugatan. Sinabi ni Deputy Director General Avelino Razon Jr., PNP Directorate for Administratrion na bagamat walang direktang banta na isusunod bombahin ng mga terorista ang Pilipinas ay mas mabuti na anya ang nakaalerto. &amp;quot;We will continue to liason with our foreign counterparts to get information on threat assessment&amp;quot;, pahayag ni Razon. Ayon pa kay Razon, patuloy ang kanilang pinalakas na intelligence monitoring upang hindi makalusot sa mga awtoridad ang grupo ng mga terorista na posibleng magsagawa ng pambobomba. Kabilang sa mahigpit na tinutugaygayan ang Jemaah Islamiyah (JI), Rajah Solaiman Movement (RSM) at Abu Sayyaf Group (ASG). Samantalang doble naman ang seguridad na ipinatutupad sa mga lugar na itinuturing na &amp;quot;soft target&amp;quot; ng terrorist attack tulad ng mga paliparan, daungan, terminal, LRT, MRT, mga commericial districts na kinaroroonan ng mga malls, oil depot, at iba pang matataong lugar. (Joy Cantos)</body>
<link>http://www.philstar.com/Article.aspx?articleId=358760&amp;publicationSubCategoryId=92</link>
</article>
<article>
<title>Walang dengue outbreak sa bansa  DOH</title>
<author></author>
<date>
<month>September</month>
<day>18</day>
<year>2006</year>
</date>
<body>Iginiit ni Department of Health (DOH) Sec. Francisco Duque III na walang &amp;quot;outbreak&amp;quot; o epidemya ng dengue matapos ang sunud-sunod at magkakahiwalay na pagdapo nito sa mga lugar sa bansa. Sinabi ni Duque na kumpara sa rekord noong nakaraang taon, higit na mas mababa ngayon ang bilang ng tinamaan ng naturang sakit. Umaabot lamang umano sa 14,915 ang kaso ng dengue mula Enero 1-Setyembre 9 ngayong taon kumpara sa 25,680 kaso noong 2005. Mas kakaunti rin ang naitalang pagkamatay sa naturang sakit na 188 lamang kumpara sa 316 sa 2005 sa parehong period. Sinabi ni Duque na ang problema nila ay ang pagputok ng sakit sa magkakahiwalay na lugar. Pangunahing dahilan nito ang paiba-ibang klima o manaka-nakang pagbuhos ng ulan at biglang pag-init kaya dumarami ang &amp;quot;aedes aegypti&amp;quot; na lamok na nagdadala ng sakit na dengue. Positibo naman si Duque na bababa na ang kaso ng dengue pagdating ng buwan ng Oktubre dahil sa pagtatapos na panahon ng tag-ulan. Sa talaan ng National Epidemiology Center, nakapagposter ng pinakamataas na kaso ng dengue sa Metro Manila na may 4,953; Central Luzon at Central Visayas na may 1,956 kaso. Mas mahigpit na pagbabantay pa rin ang isinasagawa sa mga lungsod ng Maynila, Caloocan, Malabon, Valenzuela, Quezon City at Las Pi&amp;ntilde;as sa pagdami ng insidente ng dengue. Gayundin ang ilang mga bayan sa Rizal na kasalukuyang tumataas ang kaso ng nakamamatay na sakit. (Danilo Garcia)</body>
<link>http://www.philstar.com/Article.aspx?articleId=358766&amp;publicationSubCategoryId=92</link>
</article>
<article>
<title>Di ko papatulan si Gonzalez  Mrs. Nicolas</title>
<author></author>
<date>
<month>September</month>
<day>18</day>
<year>2006</year>
</date>
<body>&amp;quot;Ang konsensiya ko ang mas reliable kaysa lie detector test. Hindi ko papatulan si Gonzalez.&amp;quot; Ito ang naging kasagutan ni Gng. Susan Nicolas, ina ng Subic rape victim na si Nicole, kasunod ng tahasang paghahamon ni Justice Sec. Raul Gonzalez noong Sabado na sumailalim ito sa lie detector test upang patunayan kung totoo ang sinasabi nito na sinusulsulan siyang paareglo ang kaso ng anak. Napikon si Gonzalez sa binitiwang pahayag ni Gng. Nicolas na hinihimok umano ito na makipagkasundo sa mga akusadong sundalong Amerikano para ipamalit sa kaso ng nakakulong sa US na si dating Agricutlure Undersec. Jocelyn &amp;quot;Joc-joc&amp;quot; Bolante. Dahil dito, hinamon ni Gonzalez si Gng. Nicolas na sumalang ito at mga prosecutor sa lie detector test upang matapos na ang usapin. Ayon kay Gonzalez, hindi dapat inuugnay ang Subic rape sa pagkakapiit ni Bolante sa US dahil walang dahilan upang makisawsaw ang DOJ lalo na ang mga piskal sa isyu kay Bolante. Una nang hiningi ni Nicole na palitan ang mga prosecutor dahil hindi anya kuntento ang biktima sa paghawak nila sa kanyang kaso. Hindi naman kumbinsido ang DOJ sa dahilan ni Nicole kaya tinanggihan nito ang kahilingan ng dalaga. (Ludy Bermudo)</body>
<link>http://www.philstar.com/Article.aspx?articleId=358773&amp;publicationSubCategoryId=92</link>
</article>
<article>
<title>Sabio palayain na  Recto</title>
<author></author>
<date>
<month>September</month>
<day>18</day>
<year>2006</year>
</date>
<body>Umapela si Sen. Ralph Recto sa kanyang mga kapwa senador na palayain na si PCGG Chairman Camilo Sabio sa kundisyon na ibigay nito ang kooperasyon sa mga senador kaugnay pa rin sa imbestigasyon ng Philcomsat. &amp;quot;With due respect to my colleagues, I think he should be released immediately. It does not look good on us to be detaining a 70-year old man with heart ailment,&amp;quot; ani Recto. Iginiit din ni Recto na tama rin ang ginawa ng Senado ng arestuhin nito si Sabio dahil sa pang-iisnab sa mga patawag nito, pero ganoon pa man, tutal naaresto na at naipakita naman ang mensahe ay dapat na itong palayain. &amp;quot;The point has been made. Sabio has been sufficiently punished for ignoring the Senate. It is a costly snub. My point is that he should be released on humanitarian grounds. He has a medical condition and if that worsen while in detention, you could just imagine that backlash that will hit us,&amp;quot; wika pa ng senador. Aniya, maging si Ninoy Aquino ay pinakawalan ni dating Pangulong Marcos ng sumakit ang dibdib nito. Naniniwala si Recto na habang pinapatagal nila ang pagkakulong kay Sabio, mas malaki ang magiging galit ng taumbayan sa Senado. (Rudy Andal)</body>
<link>http://www.philstar.com/Article.aspx?articleId=358778&amp;publicationSubCategoryId=92</link>
</article>
<article>
<title>P100M pondo para pagandahin ang National Library</title>
<author></author>
<date>
<month>September</month>
<day>18</day>
<year>2006</year>
</date>
<body>Isinusulong ni Western Samar Rep. Catalino Figueroa ang paglalaan ng Kongreso ng P100 milyon pondo para gawing moderno ang National Library at makapantay ito sa &amp;quot;internationally accepted standards&amp;quot; ng isang library. Sa kanyang House Bill 5706, ipinaliwanag ni Figueroa na upang makasunod naman ang National Library sa minimum standard requirements ng UNESCO public library manifesto, dapat maging bahagi ng public library services ang pagbibigay ng mahusay na serbisyo at mayroon itong integridad bilang isang service agency ng gobyerno. Idinagdag nito na ang mga public libraries ay hindi lamang isang information tool at community activities centers kundi itinataas din nito ang social, cultural, educational at moral improvement ng mga Pinoy. Sa ngayon aniya ay hindi maipatupad ang rehabilitasyon sa National Library dahil sa kakulangan ng pondo. Nais din ni Figueroa na magkaroon ng pondo ang e-library project ng National Library. (Malou Escudero)</body>
<link>http://www.philstar.com/Article.aspx?articleId=358784&amp;publicationSubCategoryId=92</link>
</article>
<article>
<title>SEC binalaan sa pagbibigay ng bagong lisensiya sa CAP</title>
<author></author>
<date>
<month>September</month>
<day>18</day>
<year>2006</year>
</date>
<body>Binalaan ni Sen. Mar Roxas ang Securities and Exchange Commission (SEC) sa pagbibigay ng bagong lisensya sa College Assurance Plan (CAP) na muli itong makapagbenta ng mga pre-need plans. Ayon kay Sen. Roxas, ang pagbibigay ng bagong lisensya dito ay lalong magdudulot ng kaguluhan sa ating bansa at sa mga plan holders. Sinabi nito na hindi dapat payagan ng SEC na mangolekta ng bagong premium payments mula sa bagong plan holders para naman pambayad sa mga dating holders nito. Kung mangyayari, para na rin anyang pinatawad nito ang CAP sa kabila ng naging kinalabasan ng mga imbestigasyon na nagkaroon ng mismanagement at misappropriation ng mga ng trust fund, at kung papayagan ito maaring maulit na naman ang pagkakamali at makakakuha ng mga bagong biktima. Ang pahayag ay tugon sa ulat na hiniling ni Makati Judge Cesar Untalan sa SEC na ikonsidera na bigyan ng lisensya ang CAP na sinuspinde noong 2004. (Rudy Andal)</body>
<link>http://www.philstar.com/Article.aspx?articleId=358786&amp;publicationSubCategoryId=92</link>
</article>
<article>
<title>Trillanes para senador, propaganda lang  AFP</title>
<author></author>
<date>
<month>September</month>
<day>18</day>
<year>2006</year>
</date>
<body>Propaganda lamang umano ang planong pagtakbong senador ni Oakwood mutineer Navy Lt. Senior Grade Antonio Trillanes sa 2007 elections. Sinabi ni AFP-PIO Chief Lt. Col. Bartolome Bacarro na bagamat malaya ang sinuman na tumakbo sa anumang puwesto sa gobyerno ay hindi nito malulusutan ang mga kasong kriminal na kinakaharap ni Trillanes. Inihayag ni Atty. Reynaldo Robles ang planong pagtakbong senador ng kanyang kliyente. Nilinaw ni Bacarro na aktibo pang opisyal si Trillanes at kailangan muna itong magbitiw sa serbisyo bago tumakbo sa anumang posisyon. Sakaling mabigyan ng pagkakataong tumakbo, naniniwala ang AFP na malabo ang tsansa ni Trillanes na magwagi sa halalan. (Joy Cantos)</body>
<link>http://www.philstar.com/Article.aspx?articleId=358789&amp;publicationSubCategoryId=92</link>
</article>
<article>
<title>Sabio ayaw lumaya</title>
<author></author>
<date>
<month>September</month>
<day>19</day>
<year>2006</year>
</date>
<body>Ayaw pa rin umuwi ngayon ni PCGG Chairman Camilo Sabio sa kabila ng pagpapalaya sa kanya ng Senado para masuri ang kanyang kalusugan sa Makati Medical Center para sa kanyang executive check-up. Sinabi ni Sabio, na may petition pa na nakabinbin sa Korte Suprema at hihintayin niya ang desisyon nito bago siya gumawa ng kanyang hakbang. Pumayag ang Senado na pauwiin si Sabio sa kundisyon na guwardyado ito ng mga kagawad ng Office of the Senate Sergeant at Arms (OSSAA) 24-oras at kailangang dumalo siya sa isasagawang pagdinig ng Mataas na Kapulungan. Idinagdag ni Sabio na tutungo siya ngayon sa Makati Medical Center para sa kanyang executive check-up pero babalik siya sa Senado at hihintayin ang magiging desisyon ng Korte Suprema sa petisyon na inihain ng kanyang kampo. Ayon kay Sen. Richard Gordon, chairman ng senate committee on government corporations and public enterprises, pinayagan na ng Senado na makauwi si chairman Sabio o tumuloy sa Makati Medical Center para sa kanyang executive check-up sa kondisyon na babantayan ito ng senate security 24-oras. Aniya, mayroong liham sa komite si J. Ermin Ernest Louie Miguel, petitioner-relation para sa petisyong Habeas Corpus para kay Sabio, kung saan ay hinihiling na payagang makalabas ng Senado ang PCGG chief para sa executive medical check-up nito sa Sept 19-20. Walang pagtutol ang komite sa kahilingan ni Sabio lalo na kung may kinalaman ito sa kalusugan ng PCGG chief na hindi pa rin naging stable ang kanyang blood pressure matapos itong arestuhin ng Senado sa bisa ng warrant of arrest noong Sept 12 sa PCGG office. Aniya, dapat siguruhin lamang ng PCGG chief na dadalo ito sa susunod na mga pagdinig ng Senado kaugnay sa isyu ng Philcomsat at Philcomsat Holdings Corporation (PHC) kundi ay panibagong contempt ang kanyang kakaharapin. Sinabi ni Retired Col. Jaime Dimacali, chief ng security operations ng OSSAA, 4 na security personnel ang itatalaga ng kanilang opisina kay Sabio upang bantayan ito ng 24-oras. Pinaghahanap pa rin ng mga tauhan ni Maj. Gen. Jose Balajadia (Ret.), Senate sergeant at arms, ang iba pang PCGG Commissioners na sina Ricardo Abcede, Nicasio Conti , Narciso Nario at Tereso Javier gayundin ang mga opisyal ng PHC na sina PHC chairman Benito Araneta; vice-president at director Philip Brodet; treasurer at CFO Manuel Andal; director Julio Jalandoni at PHC director Atty. Luis Lokin Jr. na asawa ni dating CIBAC partylist Rep. Kim Bernardo-Lokin na mayroong warrant of arrest ng Senado. (Rudy Andal)</body>
<link>http://www.philstar.com/Article.aspx?articleId=358875&amp;publicationSubCategoryId=92</link>
</article>
<article>
<title>No deal kay Bolante  Magsaysay</title>
<author></author>
<date>
<month>September</month>
<day>19</day>
<year>2006</year>
</date>
<body>&amp;quot;No deal&amp;quot;. Ito ang binigyang-diin ni Sen. Ramon Magsaysay Jr. sa kondisyon ni dating Agriculture Undersecretary Jocelyn &amp;quot;Joc-joc&amp;quot; Bolante na tulungan muna ito ng Senado na maibalik ang kanyang US visa bago ito magsalita kaugnay sa kanyang nalalaman sa kinasasangkutang P728 milyong fertilizer fund scam. Ayon kay Sen. Magsaysay, chairman ng senate committee on agriculture and food, isang mapagkakatiwalaang source ang tumawag sa kanya upang ipaabot ang nais na kondisyon ni Usec. Bolante bago ito magsalita ukol sa fertilizer fund scam at ang nais din nitong alisin na ng Senado ang kanyang warrant of arrest. Sinabi ni Magsaysay, walang dapat na kondisyong ilatag si Bolante bago ito magsalita kaugnay sa pagkakasangkot nito sa fertilizer fund scam at wala sa hurisdiksyon ng Senado na ibalik ang US visa ng dating opisyal ng Department of Agriculture. Wika pa ng mambabatas, nasa kamay na nila ang lahat ng ebidensiyang nagtuturo kay Bolante bilang utak ng fertilizer fund scam at mula ito mismo sa Commission on Audit (COA) at ang nais lamang nila ay magpaliwanag ang dating opisyal kung paano niya ginastos ang nasabing fertilizer fund partikular ang ginawang pamamahagi nito bago ang May 2004 presidential elections. Magugunita na inihayag ni Atty. Harry Roque na nais na umanong magsalita ni Bolante kaugnay sa nalalaman nito ukol sa fertilizer fund scam subalit sa kondisyon na tulungan muna siyang maibalik ang kanyang US visa at alisin na ang warrant of arrest ng Senado. Kasalukuyang nakapiit pa rin si Bolante sa Chicago detention center dahil sa paglabag sa immigration laws matapos kanselahin ng US embassy sa Pilipinas ang kanyang US visa kaya inaresto ito ng mga tauhan ng Immigration and Naturalization Service (INS) paglapag niya sa Los Angeles Airport noong July 7. (Rudy Andal)</body>
<link>http://www.philstar.com/Article.aspx?articleId=358886&amp;publicationSubCategoryId=92</link>
</article>
<article>
<title>Atong Ang sa QC Jail ang bagsak</title>
<author></author>
<date>
<month>September</month>
<day>19</day>
<year>2006</year>
</date>
<body>Malaki ang posibilidad na sa Quezon City Jail bumagsak ang negosyanteng si Charlie Atong Ang sa sandaling ma-extraditre ito sa Pilipinas, ayon kay Special Prosecutor Dennis Villa-Ignacio. Sinabi ni Villa-Ignacio, bagamat co-accuse si Ang sa plunder trial ni dating Pangulong Erap Estrada ay hindi ito maaaring ikulong sa Tanay, Rizal kung saan ay nakapiit ang dating Pangulo. Sinabi ng special prosecutor na dapat makulong sa regular detention cell si Ang at ang pinaka-malapit umano sa Sandiganbayan ay ang QC Jail. &amp;quot;Hindi naman puwedeng sa resort din siya. QC Jail ang pinaka-malapit dito,&amp;quot; wika pa ni Villa-Ignacio. Walang piyansa ang kasong plunder pero pinagbigyan ng Sandiganbayan Special Division na makapaglagak ng piyansa si Sen. Jinggoy Estrada na akusado rin sa nasabing kaso gayundin si Atty. Edward Serapio. Wika pa ni Villa-Ignacio, sa sandaling bumalik ng bansa si Atong Ang ay babasahan agad ito ng sakdal sa Sandiganbayan. (Malou Escudero)</body>
<link>http://www.philstar.com/Article.aspx?articleId=358888&amp;publicationSubCategoryId=92</link>
</article>
<article>
<title>Beltran kinasuhan ang DOJ, PNP</title>
<author></author>
<date>
<month>September</month>
<day>19</day>
<year>2006</year>
</date>
<body>Kinasuhan ni Anakpawis Rep. Crispin Beltran ang 18 opisyal ng Department of Justice (DOJ), pulisya at Quezon City court sa tanggapan ng Ombudsman. Sa 22-pahinang reklamo ni Rep. Beltran, kasong arbitrary detention at paglabag sa parliamentary immunity ang isinampa nito laban kina dating PNP chief Arturo Lomibao at DOJ Chief State Prosecutor Jovencito Zunio. Kinasuhan din nito si QC Prosecutor Claro Arellano at iba pang opisyal ng QC Prosecutors Offfice at ilang kagawad pa ng PNP. Kinuwestyon ni Beltran na inabot ng 52 oras bago siya kinasuhan sa korte gayung alinsunod sa batas ay dapat makasuhan ang isang akusado sa loob ng 18 oras. Magsasampa din ng certiorari si Beltran sa Korte Suprema dahil sa paglabag sa kanyang parliamentary immunity at arbitrary detention ng mga PNP officials na umaresto sa kanya. (Angie dela Cruz)</body>
<link>http://www.philstar.com/Article.aspx?articleId=358895&amp;publicationSubCategoryId=92</link>
</article>
<article>
<title>HR violation case sa UN, kayang idepensa ng Palasyo</title>
<author></author>
<date>
<month>September</month>
<day>19</day>
<year>2006</year>
</date>
<body>Malaki ang paniniwala ng Malaca&amp;ntilde;ang na walang basehan at kayang-kayang idepensa ng Palasyo si Pangulong Arroyo sa sinasabing paglabag nito sa karapatang-pantao na iniakyat sa United National Human Rights Council. Sinabi ni Presidential Management Staff chief Arthur Yap, sa kasong isinampa laban sa Pangulong Arroyo, AFP chief of staff Hermogenes Esperon at Ret. Maj. Gen. Jovito Palparan ay puro walang basehan. Ang mga kasong isinampa ng Kilusang Magbubukid ng Pilipinas ay ang 12 kaso ng murder, attempted murder, illegal arrest, political persecution na ginawa umano sa mga militanteng magsasaka. Nanindigan naman si Gen. Esperon na walang ebidensiyang nag-uugnay kay Palparan sa serye ng mga pagdukot at pamamaslang sa hanay ng mga militanteng grupo sa bansa. Ito ang iginiit ni Esperon ng humarap ito sa isinagawang imbestigasyon ng Melo Commission kaugnay sa tumataas umanong extra judicial killings. (Lilia Tolentino/Joy Cantos)</body>
<link>http://www.philstar.com/Article.aspx?articleId=358900&amp;publicationSubCategoryId=92</link>
</article>
<article>
<title>Dahil sa P1,000: Bulacan mayor posibleng masibak!</title>
<author>Ni Angie Dela Cruz</author>
<date>
<month>September</month>
<day>20</day>
<year>2006</year>
</date>
<body>Nanganganib na masibak sa puwesto ang alkalde ng San Miguel, Bulacan dahil umano sa pangingikil ng P1,000 sa isang mining company. Batay sa dokumentong nakalap sa Sandiganbayan sa Quezon City, nabatid na naghain ng reklamo ang Rosemoor Mining and Development Corp. laban kay Mayor Edmundo Josie T. Buencamino bunsod ng paghingi ng &amp;quot;pass way fee&amp;quot; sa mga truck ng nasabing kompanya. &amp;quot;Ang hakbanging ito ni Mayor Buencamino ay hindi sinusuportahan ng anumang resolusyon o ordinansa mula sa Sangguniang Bayan ng San Miguel,&amp;quot; giit ni Constantino A. Pascual, may-ari ng Rosemoor sa kanyang sinumpaang salaysay. Ang pahayag ni Pascual ay sinegundahan pa ng pagdedeklara ng Sangguniang Panlalawigan ng Malolos na walang bisa at legal na basehan. Ayon pa sa ulat, hindi naman ang alkalde ang direktang nangongolekta ng &amp;quot;pass way fee&amp;quot; kundi isang umanoy Roberto Tabarnero. Nabatid na maliban sa kasong &amp;quot;katiwalian&amp;quot; na isinampa ng Rosemoor, patung-patong din umano ang reklamo laban kay Buencamino na karamihan ay may kinalaman sa korapsiyon. Napag-alaman na noon pang Agosto 14, 2006 pinatawan ng Department of the Interior and Local Government (DILG) ng anim na buwang suspension si Buencamino subalit naudlot ang pagpapatupad nito matapos ang tatlong araw nang maglabas naman ng temporary restraining order (TRO) ang Court of Appeals na may bisa ng 60 araw.</body>
<link>http://www.philstar.com/Article.aspx?articleId=359038&amp;publicationSubCategoryId=92</link>
</article>
<article>
<title>1997 ruling sa Peoples Initiative pinapa-review sa SC</title>
<author></author>
<date>
<month>September</month>
<day>20</day>
<year>2006</year>
</date>
<body>Pinaparebisa sa Korte Suprema ang 1997 ruling sa batas na patungkol sa karapatan ng mamamayan para sa sariling inisyatibo, itoy kasunod ng pahayag ng mga constitutional reform advocate na maaaring baguhin ang 1987 Charter sa pamamagitan ng Peoples Initiative. Kinuwestyon nina Raul Lambino ng Sigaw ng Bayan at Bohol Governor Erico Aumentado ng Union of Local Authorities of the Philippines (ULAP) ang ligalidad sa pagkatig ng Alternative Law Groups Inc. (ALG), One Voice at gayundin si Atty. Pete Quirino-Quadra sa pagsalungat sa kanilang kaso sa Mataas na Tribunal. Pinunto nina Lambino at Aumentado na ang ALG at One Voice ay hindi maaaring panghimasukan ang kaso dahil nabigo silang tupdin ang mga kinakailangan nilang gawin para sa ligal na katayuan. Inatasan ang mga sumasalungat sa pagbabago ng Saligang Batas na patunayan na silay nagsisipagbayad ng buwis at rehistradong botanteng kumakatawan sa ibat ibang interes ng mamamayan at nakaranas sila ng direct injury sa pagkaka-dismiss ng Comelec sa milyong verified signatories. &amp;quot;Kung mayroon mang nakaranas ng direct injury ay yaong mga petitioner dahil ang petisyon nila para sa inisyatibo ay ibinasura ng Comelec,&amp;quot; ani Lambino at Aumentado. Pinabulaanan din nina Lambino at Aumentado na ang constitutional amendments na iminumungkahi ng 6.3 million registered voters via Peoples Initiative ay magiging dahilan ng No-Election, pagpahaba sa termino ng incumbent officials at magpapahina sa Korte Suprema. Sa kabilang dako, nabigo naman si Quadra, kahit Filipino citizen pa ito, na patunayan ang iba pang mga requirement na kinakailangan para sa ligal na katayuan para makapanghimasok sa kaso. (Grace dela Cruz)</body>
<link>http://www.philstar.com/Article.aspx?articleId=359051&amp;publicationSubCategoryId=92</link>
</article>
<article>
<title>Palparan no show sa Melo probe</title>
<author></author>
<date>
<month>September</month>
<day>20</day>
<year>2006</year>
</date>
<body>Inisnab kahapon ng kontrobersyal na si ret. Major Gen. Jovito Palparan, ang tinaguriang Berdugo ng militanteng grupo, ang isinasagawang imbestigasyon ng Melo Commission hinggil sa serye ng extra judicial killing sa bansa . &amp;quot;He (Palparan) did not show up. He was not available,&amp;quot; pahayag ni Chief State Prosecutor Jovencito Zu&amp;ntilde;o, miyembro ng komisyon na pinamumunuan ni ret. Supreme Court Chief Justice Jose Melo. Sinabi ni Zu&amp;ntilde;o na naipadala na nila ang summon kay Palparan bago pa man ito magretiro sa serbisyo nitong nakalipas na Setyembre 11 bilang Army commander. Inihayag ni Zu&amp;ntilde;o na muling magpapatuloy ang pagdinig ng komisyon sa sandaling handa na si Palparan na ilahad ang kaniyang panig sa mga paratang na ito ang mastermind sa maraming insidente ng mga pagpatay laban sa hanay ng militanteng grupo. Base sa alegasyon ng human rights groups, noong aktibo pa sa serbisyo si Palparan kahit saan ito matalaga ay maraming pinapaslang sa kanilang mga opisyal at miyembro. Noong commander pa si Palparan ng Armys 204th Brigade na nakabase sa Naujan, Oriental Mindoro noong 2003 ay inakusahan ito ng pagpatay sa dalawang human rights activist na sina Eden Marcillana at Eddie Gumanoy. May 71 militante naman umano ang napatay nang matalaga si Palparan bilang commander ng Armys 7th ID sa Central Luzon simula Setyembre 2005 hanggang Agosto 11 ng taong ito. Mas naging kontrobersyal naman ang heneral sa pagpapatupad ng cedula campaign kaugnay na rin ng misyong wakasan na ng AFP at ng PNP ang communist insurgency sa loob ng dalawang taong palugit ng gobyerno. (Joy Cantos)</body>
<link>http://www.philstar.com/Article.aspx?articleId=359052&amp;publicationSubCategoryId=92</link>
</article>
<article>
<title>Pagbuwag sa PCGG binuhay</title>
<author></author>
<date>
<month>September</month>
<day>20</day>
<year>2006</year>
</date>
<body>Muling binuhay ni Senate Minority Leader Aquilino Pimentel Jr. ang kanyang anim na taon ng panukalang buwagin na ang Presidential Commission on Good Government (PCGG) at ilipat na lang ang tungkulin nito sa dalawang ahensya ng gobyerno. Naniniwala si Sen. Pimentel na dapat i-abolish na lang ang PCGG dahil hindi nito nagagampanan ang tungkulin at sa halip nagiging palagatasan pa ito ng mga nakaupo rito. Sa ilalim ng kanyang panukala, lahat ng prosekusyon ng mga kriminal at sibil na kaso na hinahawakan ng PCGG ay ilipat na sa Office of Special Prosecutor-Ombudsman habang ang pamamahala naman sa mga nabawing ari-arian ay ilipat sa Department of Finance sa pamamagitan ng DoF Privatization Office. Inihain ni Pimentel ang nabanggit na panukala noong 1998 sa 11th Congress, kung saan inendorso ito ng Senate committees on justice and human rights at civil service and reorganization. Binuhay ni Pimentel ang kanyang panukala sa gitna ng kontrobersyang bumabalot sa Philcomsat. Dismayado si Pimentel dahil bilyon-bilyong nabawing yaman mula sa pamilya Marcos ay hindi pa nabebenta at 20 taon na rin na natutulog ang kaso nito sa mga korte at ang ibang kaso ay hindi pa nadedesisyunan ng PCGG. &amp;quot;If after 20 years and you still dont know who are the owners of these assets, how can you justify the continued existence of that office? It does not seem to know where it is going,&amp;quot; ayon kay Pimentel. (Rudy Andal)</body>
<link>http://www.philstar.com/Article.aspx?articleId=359062&amp;publicationSubCategoryId=92</link>
</article>
<article>
<title>Sabio suportado ng PDSP</title>
<author></author>
<date>
<month>September</month>
<day>20</day>
<year>2006</year>
</date>
<body>Nagpahayag ng suporta ang Partido Demokratiko ng Pilipinas (PDSP) at Aksyon Sambayanan(AkSa) kay PCGG chairman Camilo Sabio kasabay ng kanilang kampanya upang panatilihin ang batas sa bansa. Ayon sa dalawang grupo, pabor sila sa transparency o anumang imbestigasyon subalit kailangan pa ring ipatupad at igalang ang Executive Order No. 1 kung saan pinagbabawalan ang sinumang officials ng PCGG na makibahagi sa anumang mga judicial, legislative at administrative proceedings maliban sa imbestigasyong isinasagawa ng Sandiganbayan at ng Supreme Court. Sinabi ng mga ito na ang EO No.1 at nananatiling valid at operative at hindi maituturing na inconsistent sa 1987 Constitution. &amp;quot;And no one is above the law even if they are Senators,&amp;quot; anang mga ito.&amp;nbsp; Binatikos din ng grupo ang pang-aabuso ng kapangyarihan ng ilang mga senador upang gipitin ang ilang govt officials para sa kanilang mga personal na interes. Anila dapat na ring tapusin ang pagiging hipokrita ng mga senador na umanoy nagpapanatili ng kalayaan ng bansa. Bagamat sariling laban ito nito Sabio, sinabi ng dalawang grupo na naniniwala silang kailangan pa ring pairalin ang batas. (Edwin Balasa)</body>
<link>http://www.philstar.com/Article.aspx?articleId=359064&amp;publicationSubCategoryId=92</link>
</article>
<article>
<title>Atong Ang bibigyan ng security ng Mca&amp;ntilde;ang</title>
<author>Ni Lilia Tolentino</author>
<date>
<month>September</month>
<day>21</day>
<year>2006</year>
</date>
<body>Handang bigyan ng seguridad ng Malaca&amp;ntilde;ang ang negosyanteng si Charlie &amp;quot;Atong&amp;quot; Ang sa sandaling i-deport ito ng US government pabalik ng bansa. Ang seguridad ay sa layuning hadlangan ang ano mang banta sa buhay ni Ang. Ayon kay Executive Secretary Eduardo Ermita, ito ay kung totoong may banta sa kanyang buhay sa sandaling bumalik na siya sa bansa at kung hihingi ng proteksiyon si Ang. Si Ang ang kapwa akusado ni dating Pangulong Estrada sa kasong plunder. Hindi naman matiyak ni Ermita kung tetestigo si Ang laban kay Estrada dahil base anya sa pag-uusap nila ni Justice Sec. Raul Gonzalez natapos na ang paghaharap ng mga testigo sa kasong plunder ng dating Presidente. Kung humarap man anya sa korte si Ang, itoy para magbigay ng pahayag sa kanyang sariling kaso. Nabatid kay Ermita na bibigyan ng escort si Ang ng mga tauhan ng NBI at maaaring ideretso ito sa kulungan. Malaki ang posibilidad na sa Quezon City Jail bumagsak si Ang. Una nang sinabi ni Special Prosecutor Dennis Villa-Ignacio na bagamat co-accuse si Ang sa plunder trial ni Estrada ay hindi ito maaaring ikulong sa Tanay, Rizal kung saan ay nakapiit ang dating Pangulo. Sinabi ng special prosecutor na dapat makulong sa regular detention cell si Ang at ang pinakamalapit umano sa Sandiganbayan ay ang QC Jail.</body>
<link>http://www.philstar.com/Article.aspx?articleId=359198&amp;publicationSubCategoryId=92</link>
</article>
<article>
<title>Army chief sa Thailand tumayong Prime Minister</title>
<author></author>
<date>
<month>September</month>
<day>21</day>
<year>2006</year>
</date>
<body>Tumayo nang Prime Minister sa Thailand ang Army chief na namuno sa kudeta na nagpatalsik kamakalawa ng gabi kay Thaksin Shinawatra habang dumadalo ang huli sa isang pagpupulong sa United Nations nitong Martes. Sa report na nakarating sa Department of Foreign Affairs (DFA), pagtitibayin ang isang temporary constitution sa Thailand at ang general election ay idaraos sa darating na Oktubre 2007. Sinabi ni Army chief Gen. Sondhi Booyarathin sa isang conference na aakto siyang Prime Minister sa loob ng 2-linggo hanggang ang bagong lider na umanoy neutral at magpapairal ng demokrasya sa Thailand ay mapili. Matapos ang pag-agaw sa puwesto, agad na ipinasailalim ang bansa sa martial law at inutos ang pagpapasara kahapon ng mga government offices, banks, schools at stock markets kabilang na ang pagsakop sa mga TV at radio stations. Samantala, malabo umanong mangyari sa Pilipinas ang nangyaring kudeta sa Thailand. &amp;quot;There is no cause for alarm whatsoever. Everything is normal here in the Philippines,&amp;quot; ani Executive Sec. Eduardo Ermita kasabay ng pahayag na ang sitwasyon sa Pilipinas ay iba sa sitwasyon sa Thailand. Ayon naman kay Sen. Ralph Recto, umabot na sa &amp;quot;boiling point&amp;quot; ang usapin sa pulitika sa bansa pagkatapos ng Hello Garci at pagbibitiw ng Hyatt 10 subalit nanatiling tapat sa Konstitusyon ang ating mga sundalo at hindi naman naisip samantalahin ang pagkakataon upang maglunsad ng kudeta. Sa mensahe naman ng AFP tiniyak ni spokesman Lt. Col. Bartolome Bacarro na nananatiling intact ang puwersa ng AFP at solidong sumusuporta sa lehitimong gobyerno. Inagaw sa pamamagitan ng &amp;quot;bloodless coup de etat&amp;quot; ang pamamalakad sa Thailand ng Thailand Armed Forces sa pamumuno ni Booyarathin. Nabatid na ang Thailand Armed Forces ay may limang senior officers na nagtapos sa Philippine Military Academy. (Ellen Fernando/Lilia Tolentino/Rudy Andal/Joy Cantos)</body>
<link>http://www.philstar.com/Article.aspx?articleId=359209&amp;publicationSubCategoryId=92</link>
</article>
<article>
<title>Wanted na PCGG officials di ikukulong, sumuko lang</title>
<author></author>
<date>
<month>September</month>
<day>21</day>
<year>2006</year>
</date>
<body>Siniguro kahapon ni Sen. Richard Gordon na hindi na niya ikukulong sa Senado ang natitirang mga opisyal ng Presidential Commission on Good Government (PCGG) at Philcomsat Holdings Corporations (PHC) na mayroong warrant of arrest kung lulutang lamang sila at magpapaliwanag hinggil sa pagkabigo nilang dumalo sa mga pagdinig ng Senado. &amp;quot;Magpaliwanag lamang sila ng konti kapag humarap sila at sabihin na hindi sila makaharap dahil yun ang sinabi sa kanila. Sasabihin ko lamang sa kanila na okay, next time dont do that at humarap kayong lahat. Puwede na sila makauwi pagkatapos nun,&amp;quot; wika ni Sen. Gordon, chairman ng senate committee on government corporations and public enterprises. Ang iba pang PCGG Commissioners na pinaghahanap ay sina Ricardo Abcede, Nicasio Conti, Narciso Nario at Tereso Javier gayundin ang mga opisyal ng PHC na sina PHC chairman Benito Araneta; vice-president at director Philip Brodet; treasurer at CFO Manuel Andal; director Julio Jalandoni at PHC director Atty. Luis Lokin Jr. na asawa ni dating CIBAC partylist Rep. Kim Bernardo-Lokin. Nairita naman si Gordon kay Abcede dahil sa patuloy na pagbatikos nito sa Senado sa pamamagitan ng mga TV interview kasabay ang pagyayabang sa nagawa nito sa PCGG. Wika pa ng mambabatas, kung talagang wala silang nagawang pagkakamali sa kanilang paniniwala ay dapat lumabas sila at humarap sa Senado dahil ang patuloy nilang pagtatago ay nangangahulugan lamang na mayroon silang &amp;quot;itinatago&amp;quot;? sa publiko. Kahapon ay bumalik na rin sa Senado si PCGG chairman Camilo Sabio matapos sumailalim sa medical check-up. (Rudy Andal)</body>
<link>http://www.philstar.com/Article.aspx?articleId=359216&amp;publicationSubCategoryId=92</link>
</article>
<article>
<title>Tigil-strike, apela ng DOLE</title>
<author></author>
<date>
<month>September</month>
<day>21</day>
<year>2006</year>
</date>
<body>Nanawagan kahapon ang pamunuan ng Department of Labor and Employment (DOLE) sa mga empleyado na iwasan ang anumang pag-aaklas laban sa kanilang mga employer upang hindi maapektuhan ang pamumuhunan ng mga dayuhan sa bansa. Ayon kay Acting Labor employment Secretary Danilo Cruz, isa sa naitalang malaking pag-aaklas ay noong Hunyo kung saan naging negatibo ito sa mga nais na mag-invest sa bansa at makadaragdag sana ng trabaho para sa nakararami. Sa unang walong buwan ng taong kasalukuyan ay naging sunud-sunod ang mga rally laban sa naturang kagawaran sa kabila ng puspusan nilang kampanya upang labanan ang paglobo ng unemployment. Idinepensa rin ng ahensiya na bumaba ng 57% ang kabuuang bilang ng mga nagdaraos ng rally ngayon kumpara noong isang taon. Kung magpapatuloy na magiging peaceful ang bawat pag-aaklas ng manggagawa hindi na magdadalawang-isip pa ang mga investors buhat sa ibang bansa na mamuhunan. (Gemma Garcia)</body>
<link>http://www.philstar.com/Article.aspx?articleId=359221&amp;publicationSubCategoryId=92</link>
</article>
<article>
<title>Pagkaubos ng pondo ng OWWA sisilipin</title>
<author></author>
<date>
<month>September</month>
<day>21</day>
<year>2006</year>
</date>
<body>Pinaiimbestigahan ng mga party list solons ang pagkaubos umano ng pondo ng Overseas Workers Welfare Administration (OWWA). Sinabi nina Bayan Muna Reps. Joel Virador at Satur Ocampo na batay sa report mula sa Migrante International at ibat ibang non-governmental groups ay nailipat o na-divert ang pondo na wala namang kinalaman sa OFWs. Inihalimbawa ni Virador ang illegal na paglilipat umano ng P350 milyong OFW health care funds sa Philhealth, unliquidated $293,500 fund release kay Ambassador Roy Cimatu para sa evacuation ng mga OFWs mula sa Iraq at P500M investment na ginawa ng OWWA sa Smokey Mountain Development and Reclamation Project noong 1995. Niliwanag ni Virador na ang imbestigasyon ay upang magkaroon ng transparency at accountability sa administrasyon ng OFW funds. Tungkulin anya ng gobyerno na protektahan ang naturang pondo laban sa walang habas na disbursement ng ehekutibo na nakakaapekto sa pangangailangan naman ng mga OFWs. (Malou Escudero)</body>
<link>http://www.philstar.com/Article.aspx?articleId=359223&amp;publicationSubCategoryId=92</link>
</article>
<article>
<title>Findings ng DOH sa Guimaras kinuwestiyon</title>
<author></author>
<date>
<month>September</month>
<day>21</day>
<year>2006</year>
</date>
<body>Kinuwestiyon kahapon ng ilang mambabatas ang ulat ng Department of Health (DOH) na mataas ang level ng nakalalasong Hydrogen sulfide sa hangin sa tatlong barangay sa Guimaras dahil sa posibilidad na hindi &amp;quot;accurate&amp;quot; ang ulat. Ayon kay Akbayan Rep. Loretta Ann Rosales, lumikha ng panic ang ipinalabas na &amp;quot;findings&amp;quot; ng DOH kaugnay sa pagkakaroon umano ng mataas na antas ng toxic fumes dala ng oil spill sa Guimaras na kung paniniwalaan ay dapat nauubos na ang mga tao sa apektadong barangay. Sa findings ng DoH at UP National Poison Management and Control Center, umaabot ang hydrogen sulfide ng hangin sa bayan ng Cabalagnan sa 537.9 hanggang 2,145 parts per million (ppm) samantalang 13.2 hanggang 165 ppm naman sa La Paz. Pinanindigan ni Rosales na dapat ay patay na ang mga nagsagawa nang pagsasaliksik at mga residente sa mga barangay Cabalagnan, La Paz, at Tando dahil hanggang 100 ppm level lamang ang pinapayagan sa ilalim ng Immediate Danger to Life and Health (IDHL). Sinabi ni Rosales na dapat na magsagawa nang pagrerebyu ang mga eksperto sa ginawang ebalwasyon. (Malou Escudero)</body>
<link>http://www.philstar.com/Article.aspx?articleId=359226&amp;publicationSubCategoryId=92</link>
</article>
<article>
<title>SC dapat patas kay Sabio</title>
<author></author>
<date>
<month>September</month>
<day>21</day>
<year>2006</year>
</date>
<body>Dapat na maging patas ang Korte Suprema kaugnay sa inihaing habeas corpus na ipinasa ni PCGG Chairman Camilo Sabio sa kabila ng pagpapauwi rito ni Sen. Richard Gordon matapos na madetine sa Senado. Ayon sa grupong Partido Demokratiko Sosyalista ng Pilipinas (PDSP), dapat na lamang magsagawa ang korte ng pormal na deklarasyon sa hangganan ng kapangyarihan ng Senado upang hingiin ang pag-aresto sa sinuman para sa &amp;quot;contempt&amp;quot; kaugnay sa legislative inquiries nito. Sinabi pa ng grupo na kung hindi ay magiging &amp;quot;open-ended&amp;quot; na isyu ito na hindi maayos ng mga awtoridad. Anila, kailangan na bumuo ang SC ng legal parameters kung hanggang saan maaaring utusan ng Kongreso ang sinumang hindi sumisipot sa mga pagdinig. (Doris Franche)</body>
<link>http://www.philstar.com/Article.aspx?articleId=359228&amp;publicationSubCategoryId=92</link>
</article>
<article>
<title>English, balik uli bilang medium of instruction</title>
<author></author>
<date>
<month>September</month>
<day>21</day>
<year>2006</year>
</date>
<body>Inaasahang mababago na ang sistema nang pagtuturo sa mga eskuwelahan dahil ibabalik na ang wikang English bilang medium of instruction matapos pumasa sa ikatlo at huling pagbasa sa Mababang Kapulungan ng Kongreso ang nasabing panukala. Aprub sa botong 132 kontra 7 at walang abstention ang panukalang batas na naglalayong gawing English ang medium of instruction na pinaniniwalaang magtataas sa kalidad ng edukasyon sa bansa. Ipinaliwanag ni Cebu Rep. Eduardo Gullas, awtor na panukala, nababawasan na ang bilang ng mga estudyanteng nakakaintindi ng salitang English dahil hindi ito ang wikang ginagamit ng mga guro sa kanilang pagtuturo. Malaki aniya ang maitutulong sa bansa kung nakakapagsalita ng English ang mga Pilipino. Pero hindi naman naniniwala si Bayan Muna Rep. Teddy Casi&amp;ntilde;o na bumababa ang kalidad nang edukasyon sa Pilipinas dahil lamang sa Wikang ginagamit sa pagtuturo. Mainam pa rin aniyang gamitin ang sariling wika dahil ito ang mas naiintindihan ng mga estudyante. &amp;quot;This is cultural suicide. All studies on language and education show that the native language is the best medium for learning and cultural identity. No country has ever developed on the basis of a foreign language,&amp;quot; ani Casi&amp;ntilde;o. Naniniwala rin si Casi&amp;ntilde;o na mas pinaghahandaan ng gobyerno ang pangingibang bansa ng mga Pinoy kaysa sa paglikha ng trabaho dito sa Pilipinas. (Malou Escudero)</body>
<link>http://www.philstar.com/Article.aspx?articleId=359229&amp;publicationSubCategoryId=92</link>
</article>
<article>
<title>Martial Law, no way!</title>
<author>Nina Lilia Tolentino, Rudy Andal, Malou Escudero At Joy Cantos</author>
<date>
<month>September</month>
<day>22</day>
<year>2006</year>
</date>
<body>Sa kabila ng banta ng mga militante na matutulad sa pinatalsik na Thai Prime Minister si Presidente Arroyo, naniniwala ang mga local executives na walang tsansa ang kudeta sa bansa sapagkat ayaw na ng mga Pinoy na muling maghari ang batas militar na ipinataw ng diktaduryang Marcos noong 1972. Ayon kay Eastern Samar Gov. Ben Evardone, kakaiba ang sitwasyon ng Pilipinas sa Thailand kung saan pinatalsik sa tungkulin si Prime Minister Thaksin Shinawatra habang ito ay nasa Estados Unidos. Ayon kay Evardone, hindi dapat sisihin ang isinusulong na unicameral parliamentary ng Sigaw at ng Union of Local Authorities of the Philippines (ULAP) sapagkat &amp;quot;kaibang-kaiba&amp;quot; ang &amp;quot;monarchial parliamentary government ng Thailand.&amp;quot; &amp;quot;Iginagalang at nirerespeto ng mga Thais ang anumang desisyon ng kanilang hari. Dahil dito, anuman ang kapasiyahan ng hari ay sinusunod ng mga mamamayan na walang pag-aatubili,&amp;quot; ani Evardone. Sinabi naman ni Raul Lambino, tagapagsalita ng Sigaw ng Bayan, na dala ng kanilang kultura, mas pinaniniwalaan at pinupugayan ng mga Thais ang desisyon ng hari maging ito ay sa pampulitika o anupaman. &amp;quot;Tulad noong 1992 nang publikong pagpayuhan sa telebisyon ng hari si Prime Minister Suchida Kraprayoon na nagdala ng pahiwatig upang ito ay magresign sa tungkulin,&amp;quot; esplika ni Lambino. Una nang tiniyak ng Malaca&amp;ntilde;ang na hindi mangyayari sa bansa ang pag-iral ng rehimeng diktadurya. Sinigurado rin nina Defense Sec. Avelino Cruz at AFP Chief Gen. Hermogenes Esperon na nasa likod pa rin ni Arroyo ang militar. Sinabi rin ni House Majority Leader Prospero Nograles na wala siyang nakikitang kudeta hanggang 2010. Maging ang oposisyon aniya ay ayaw rin sa kudeta. Ayon kay Para&amp;ntilde;aque Rep. Roilo Golez, dating National Security Adviser ng Pangulo na kasapi na ngayon ng oposisyon na walang mabuting idudulot sa bansa ang &amp;quot;military coup&amp;quot; dahil mas lilikha pa ito ng mas maraming problema kaysa sa solusyon. Ayon naman kay Nueva Ecija Gov. Tomas Joson, namamasdan ng balana na ang AFP ay patuloy na sumusunod sa tungkulin ayon sa Konstitusyon at ang mga mamamayan ay pagod na sa kudeta batay sa nangyari noong panahon ni dating pangulong Aquino kung saan siyam ang inilunsad.</body>
<link>http://www.philstar.com/Article.aspx?articleId=359393&amp;publicationSubCategoryId=92</link>
</article>
<article>
<title>Contingency plan sa OFWs sa Thailand nakakasa na</title>
<author></author>
<date>
<month>September</month>
<day>22</day>
<year>2006</year>
</date>
<body>Naghanda na ang Embahada ng Pilipinas sa Bangkok sakaling gumulo ang sitwasyon sa Thailand na makakaapekto sa seguridad ng may 7,200 overseas Filipino workers doon. Ayon sa Department of Foreign Affairs (DFA), round-the-clock ang pagmo-monitor ng embahada sa Bangkok dahil sa tension pa rin doon matapos ang pang-aagaw ng Thai Army chief sa puwesto kay Prime Minister Thaksin Shinawatra at magdeklara ng Martial Law. Sinabi ni Foreign Affairs spokesman Ed Malaya na bagaman ang sitwasyon doon ay nananatiling normal o walang anumang karahasan ay nakahanda na ang contigency plan ng gobyerno. Pinaalalahanan na rin ni Malaya ang mga Pinoy na nagnanais na magtravel o magtrabaho sa Thailand na umiwas munang tumungo doon habang ang mga OFWs sa nasabing bansa ay pinayuhang huwag munang maglalabas at tumungo sa mga matataong lugar para makaiwas sa disgrasya. Sa ngayon ani Malaya, base sa report ni Phil. Ambassador to Thailand Antonio Rodriguez ay wala pang Pinoy na tumutungo sa embahada upang humingi ng tulong mula nitong Martes matapos ang military takeover. (Ellen Fernando)</body>
<link>http://www.philstar.com/Article.aspx?articleId=359404&amp;publicationSubCategoryId=92</link>
</article>
<article>
<title>Libel sa ina ni Nicole</title>
<author></author>
<date>
<month>September</month>
<day>22</day>
<year>2006</year>
</date>
<body>Sasampahan ng kasong libelo ng Department of Justice (DOJ) ang ina ng Subic rape victim kung mapapatunayang nagsisinungaling ito sa mga ipinahayag na &amp;quot;pabaya&amp;quot; ang mga public prosecutors na humahawak ng kasong rape nito. Ayon kay Justice Sec. Raul Gonzalez, hindi mangingimi ang DOJ na sampahan ng kasong libelo ang nanay ni Nicole na si Susan Nicolas dahil isang malaking kasiraaan umano sa panig ng prosecution ang mga ipinahayag nito na pinapabayaan ng mga piskal ang kaso ng anak nito. Aniya, susuriing mabuti ng DOJ kung mayroong malisya o nais lamang sirain ni Susan ang kredibilidad ng mga public prosecutors na humahawak sa kasong rape ni Nicole. Sa liham na ipinadala ni Nicole kay Gonzalez na inihatid ng kanyang ina, sinabi nito na hindi umano siya nirerespeto ng mga prosecutors at hindi umano maganda ang pakikitungo ng mga ito sa kanya, Maging sa mga pagdinig ay late umanong dumarating ang mga ito kung saan ang iba ay talagang absent. Minsan pa aniya, sinasaway siya sa kanyang pag-iyak kung kaya nakakaramdam umano ito ng kawalan ng respeto sa sarili. (Grace dela Cruz)</body>
<link>http://www.philstar.com/Article.aspx?articleId=359407&amp;publicationSubCategoryId=92</link>
</article>
<article>
<title>Rollback ulit!</title>
<author></author>
<date>
<month>September</month>
<day>22</day>
<year>2006</year>
</date>
<body>Gaya ng ipinangako ng mga kompanya ng langis ay muli na naman silang nagbaba ng P.50 sentimong halaga sa presyo ng kanilang produktong diesel, gasoline at kerosene . Ayon sa Department of Energy (DOE), magkakaroon pa ng kasunod na rollback sa presyo ng langis hanggang Oktubre bagamat tumanggi ito na ihayag kung magkano ang kabuuang price cut na kanilang tinatarget. Tiwala si Zenaida Monsada, director&amp;nbsp;ng&amp;nbsp;DOE-Oil Industry Management Bureau na hanggang sa matapos ang taon ay may sapat na supply ng langis sa bansa at may sapat na produksyon din umano ang OPEC kung kayat inaasahang mananatiling stable ang presyo ng langis hanggang pagsapit ng Disyembre kung saan mataas ang demand dito sa buong mundo. (Edwin Balasa)</body>
<link>http://www.philstar.com/Article.aspx?articleId=359413&amp;publicationSubCategoryId=92</link>
</article>
<article>
<title>Bagong sasakyang bibilhin ng OPS, kinontra</title>
<author></author>
<date>
<month>September</month>
<day>22</day>
<year>2006</year>
</date>
<body>Kinontra ni Citizens Battle Against Corruption (CIBAC) party-list Rep. Joel Villanueva ang balak ng Office of the Press Secretary (OPS) na bumili ng mga mamahalin at modelong sasakyan. Ayon kay Villanueva, ang mga tanggapang nasa ilalim ng OPS ang dapat magpakita ng halimbawa sa pagtitipid dahil marami na ang naghihirap na Pinoy. Sa budget hearing ng House committee on appropriations, natuklasan na maglalaan ang ahensiya ng P15.1 milyon para sa pagbili ng apat na bagong sasakyan, engineering equipment at mga computer laptops. Kabilang sa mga sasakyang bibilhin ng OPS ay isang Coaster na nagkakahalaga ng P3.5 milyon, isang luxury Sports Utility Vehicle (SUV) na may presyong P1.7 milyon at isang Toyota Fortuner. Naniniwala si Villanueva na kung gugustuhin ng OPS, maaari itong bumili ng mas murang sasakyan dahil pera ng taumbayan ang gagastusin sa pagbili nito. (Malou Escudero)</body>
<link>http://www.philstar.com/Article.aspx?articleId=359419&amp;publicationSubCategoryId=92</link>
</article>
<article>
<title>Gag order sa pag-aresto kay Sabio</title>
<author></author>
<date>
<month>September</month>
<day>22</day>
<year>2006</year>
</date>
<body>Binusalan ng Korte Suprema ang mga mambabatas at iba pang opisyal na sangkot sa umanoy illegal na pag-aresto kay PCGG Chairman Camilo Sabio. Sa ginanap na oral argument,ipinalabas ni SC Chief Justice Artemio Panganiban ang gag order kasunod ng kahilingan ng panig ng Senado kapalit ang pagpapauwi kay Sabio. Ayon kay Panganiban, ang sinumang lalabag sa nasabing gag order ay papatawan ng SC ng parusang contempt. &amp;quot;PCGG, Senate, Congressmen, Philcomsat, Counsels.. even this court nobody will talk, we will hold in contempt all those who will violate this order this time it is the court and not the senate will cite them in contempt,&amp;quot; ani Panganiban. Si Sabio ay una ng iginisa sa nasabing oral argument kung saan inamin nito na wala itong absolute immunity sa anumang imbestigasyon. (Grace dela Cruz)</body>
<link>http://www.philstar.com/Article.aspx?articleId=359421&amp;publicationSubCategoryId=92</link>
</article>
<article>
<title>Pagbuwag sa Senado, giit ng Socdem</title>
<author></author>
<date>
<month>September</month>
<day>22</day>
<year>2006</year>
</date>
<body>Makalipas ang isang taon matapos na ikulong ng Senado si National Security Adviser Norberto Gonzales, muling nanawagan&amp;nbsp;ang mga social democrats upang tuluyan nang buwagin ang Mataas na Kapulungan. Kahapon ay hiniling ni Presidential Commission on Good Government (PCGG) chair Camilo Sabio ang abolisyon ng Senado matapos ang ipinakitang pagyayabang ng mga mambabatas. Si Sabio ay na-contempt ng Senado at ikinulong. Umaabot sa 200 miyembro ng Aksyon Sambayanan, ang nagsagawa ng rally sa&amp;nbsp;Senado dala ang mga placard na nagsasaad ng &amp;quot;Bastos na Senado, buwagin!&amp;quot; Ang nasabing demonstrasyon ay pagpapakita ng suporta sa PCGG chair at paggunita sa unang taong anibersaryo ng pagkakaditine ni Gonzales, ang founding chairman ng Partido Demokratiko Sosyalista ng Pilipinas. (Doris Franche)</body>
<link>http://www.philstar.com/Article.aspx?articleId=359423&amp;publicationSubCategoryId=92</link>
</article>
<article>
<title>Ni-raid sa Jolo: Bomb factory</title>
<author></author>
<date>
<month>September</month>
<day>23</day>
<year>2006</year>
</date>
<body>Napigilan ng militar ang plano ng Abu Sayyaf na makapagsagawa ng malawakang pambobomba matapos salakayin ang hideout nito sa Jolo, Sulu at makadiskubre ng isang bomb factory. Ang mga nasamsam na pampasabog ay katulad ng mga bombang ginamit ng Al-Qaeda sa Afghanistan at Middle East, pahayag ni Defense Sec. Avelino Cruz, Jr. Nakakuha ang tropa ng militar ng mga makabagong uri ng pampasabog at naharang din ang shipment ng 600 kilo ng ammonium nitrate, isang uri ng kemikal na gamit sa paggawa ng pampasabog. Nabatid na isa sa mga bombang narekober ng militar ay may timing device at anti-tamper sensors na kargado ng daang 8-millimeter ball bearing na sadyang idinesenyo para pumatay ng mas maraming tao hanggang sa layong 150 metro. Samantala ang isa pang eksplosibo ay nakalagay sa isang plastic na bote na patunay lamang na kayang gumawa ng mga teroristang Sayyaf ng liquid bomb kung saan naka-sketch sa botelya ang electronic diagram ng bomba. Bunga nito, sinabi ni Cruz na lubhang nakakabahala ang potensiyal na makapaglunsad ng terror attacks ang Sayyaf at ang mga kaalyado nitong Jemaah Islamiyah, dahilan upang igiit ng kalihim na dapat ipasa na ang Anti-Terror Bill upang magkaroon ng ngipin ang batas laban sa terorismo. (Joy Cantos)</body>
<link>http://www.philstar.com/Article.aspx?articleId=359553&amp;publicationSubCategoryId=92</link>
</article>
<article>
<title>Camp Aguinaldo ibebenta na!</title>
<author></author>
<date>
<month>September</month>
<day>23</day>
<year>2006</year>
</date>
<body>Planong ibenta ng mga opisyal ng Defense at military establishment ang mga kampo sa bansa kabilang ang AFP General Headquarters sa Camp Aguinaldo upang makalikom ng pondo para sa modernisasyon ng Hukbong Sandatahan. Ang pahayag ay kasunod ng pag-apela sa Kongreso ni Defense Secretary Avelino Cruz Jr. na mapagkalooban siya ng kapangyarihan upang maibenta o paupahan ang lupaing nasasakupan ng mga kampo militar sa ilalim ng National Defense Act. Nabatid kay AFP Chief of Staff Gen. Hermogenes Esperon Jr. na madali nang maibebenta sa halagang P50-M ang 178-ektaryang lupain na nasasakupan ng Camp Aguinaldo. Nilinaw ni Cruz, ang nasabing plano ay kasalukuyang nasa planning stage pa lamang at masusi pang pinag-aaralan. Ang AFP ay may 16 military camp sa buong Pilipinas at partikular din nilang tinututukan ang Fort Magsaysay sa Laur, Nueva Ecija na siyang hinihimpilan ng elite Army troops, upang i-convert at gawing agricultural fields. Tumanggi namang ihayag ng Defense Department at AFP kung magkano ang tinatayang malilikom na salapi sa pagbebenta o pagpapaupa sa mga pag-aaring kampo ng AFP. Nagkukumahog ngayon ang Defense Department sa pangangalap ng pondo upang maisakatuparan ang inilatag na Philippine Defense Reform (PDR) na pinasimulan noong kalagitnaan ng taong 2004. Ang gobyerno ay naglalaan ng P10 bilyon kada taon upang maisakatuparan ang umanoy kinakailangang modernisasyon sa AFP. &amp;quot;What we need now is not new camps. We need basic equipment for our squads,&amp;quot; ani Esperon . Napag-alaman na pinaplano ng DND at AFP na ilagay na lamang sa isang lugar ang General Headquarters kasama ang lahat ng kanilang major sevice command, Army, Navy, Air Force kahalintulad sa Pentagon Defense Department ng Estados Unidos. Ayon kay Esperon sakaling matuloy ang plano, prayoridad pa rin nila na ilipat ang kanilang mga kampo sa paligid ng Metro Manila o karatig lalawigan gaya sa Lipa, Batangas, sa Lucena sa Southern Luzon o kaya ay sa Clark Air Field sa Angeles City sa Central Luzon. (Joy Cantos )</body>
<link>http://www.philstar.com/Article.aspx?articleId=359555&amp;publicationSubCategoryId=92</link>
</article>
<article>
<title>Bills sa pag-amyenda sa Initiative Act nakalilito</title>
<author></author>
<date>
<month>September</month>
<day>23</day>
<year>2006</year>
</date>
<body>Tinawag na &amp;quot;superflous legislation&amp;quot; o labis-labis na pagbabatas ni University of Baguio Law Dean Daniel Fari&amp;ntilde;as ang lahat ng pending bills sa Kongreso na nagtatangkang amyendahan ang Republic Act 6735 o ang Peoples Initiative Act. Sinabi ni Fari&amp;ntilde;as, kaya hindi idineklara ng Supreme Court na &amp;quot;unconstitutional&amp;quot; o labag sa Konstitusyon ang RA 6735 sapagkat ito ay nakalimbag na sa 1987 Saligang Batas. Ang mga pending bills, aniya, kahit aprubahan ng Kongreso, ay hindi kayang palitan ang sustansiya ng Peoples Initiative. Hindi rin ito kaparis ng sapin-saping mga batas na kahalintulad sa penal legislation practices. Kinontra ng UB Law dean ang argumento ng oposisyon na ang Peoples Initiative ay nasa kamay na ng Kongreso at wala na sa hurisdiksiyon ng Korte Suprema, bunga umano ng pitong bills na inihain sa Senado at Mababang Kapulungan upang magkaroon ng enabling law ang Peoples Initiative. Hiningi nina Raul Lambino ng Sigaw ng Bayan at Bohol Gov. Erico Aumentado ng Union of Local Authorities of the Philippines (ULAP), kasama ang 6.3 million verified voters, sa Supreme Court na baligtarin ang pagbasura ng Comelec sa kanilang Peoples Initiative petition. Sabi ni Fari&amp;ntilde;as, kapag maraming batas ang sumususog sa pag-amyenda, sila ay pinagsasama at pinag-iisa. Kung ang pending bills ay maging batas, sila ang magpapatibay sa Peoples Initiative Law. (Malou Escudero)</body>
<link>http://www.philstar.com/Article.aspx?articleId=359564&amp;publicationSubCategoryId=92</link>
</article>
<article>
<title>Sulat ng congressman, binubuksan ng mga tauhan ng Batasan Post Office</title>
<author></author>
<date>
<month>September</month>
<day>23</day>
<year>2006</year>
</date>
<body>Dahil sa hinalang &amp;quot;nagkukuripot&amp;quot; lamang ang isang congressman at gustong makalibre sa pagbabayad ng sulat, binubuksan umano ng ilang personnel ng Batasan Post Office na nasa loob ng Mababang Kapulungan ng Kongreso ang ipinapadala nitong sulat sa kanyang mga constituents. Ayon kay Davao del Sur Rep. Douglas Cagas, hindi pa niya tukoy ang post office personnel na nagbubukas ng kanyang sulat. Sa ilalim nang tinatawag na &amp;quot;franking privileges&amp;quot; na ipinagkakaloob sa mga miyembro ng Kongreso, ang mga mambabatas ay hindi kailangang magbayad sa ipinapadalang sulat sa kanilang mga constituents kung ito ay official communications. Ayon kay Cagas, sa tuwing maghuhulog siya ng sulat ay palaging nagrereklamo ang mga taga-Batasan Post Office kung bakit libre ang mga kongresista gayong nalulugi na ang Post Office. Nais paimbestigahan ni Cagas kung mayroon pa rin silang &amp;quot;franking privileges&amp;quot; dahil kailangan umano niyang magpadala ng 10,000 sulat na naglalaman ng quarterly report sa kanyang mga constituents. &amp;quot;The others here do not mind this because they are from Metro Manila, they dont write their constituents. Pero kaming taga-Mindanao, kaming taga-Cebu, we use the mails to communicate regularly with our people,&amp;quot; ani Cagas. Nais ni Sorsogon Rep. Jose Solis na imbestigahan ang mga empleyado sa Post Office dahil lumalabag ang mga ito sa batas kaugnay sa &amp;quot;privacy.&amp;quot; (Malou Escudero)</body>
<link>http://www.philstar.com/Article.aspx?articleId=359568&amp;publicationSubCategoryId=92</link>
</article>
<article>
<title>DOJ mas gustong wag munang bumalik sa Pinas si Atong Ang</title>
<author></author>
<date>
<month>September</month>
<day>23</day>
<year>2006</year>
</date>
<body>Kung si Justice Sec. Raul Gonzalez ang masusunod, mas gugustuhin nitong manatili na lang muna sa Estados Unidos si Atong Ang hanggat hindi pa naibababa ang desisyon sa kasong plunder ni dating Pangulong Joseph Estrada. Ayon kay Gonzalez, anumang sasabihin ni Ang, pabor man o laban sa dating Pangulo ay makakaapekto sa kaso. Gayunman, ayaw ng kalihim na hilingin sa gobyerno ng US na panatilihin pa roon si Ang dahil posibleng mapahiya lamang siya kung hindi ito papaburan ng US. Kasabay nito ay lumiham si Gonzalez kay Special Prosecutor Dennis Villa Ignacio upang alamin ang magiging hakbang ng piskal sakaling matuloy na nga ang pagbalik sa bansa ni Ang. Sinabi ni Gonzalez na kabilang sa mga posibleng mangyari kung magsasalita si Ang kaugnay sa kasong punder ay muling mabubuksan ang kaso ng dating Pangulo, magkakaroon ng 2nd trial o di kaya ay maisailalim sa hiwalay na paglilitis matapos madesisyunan ang kaso ni Erap. (Grace Amargo-dela Cruz)</body>
<link>http://www.philstar.com/Article.aspx?articleId=359576&amp;publicationSubCategoryId=92</link>
</article>
<article>
<title>Toll fee sa NLEX bababa ng 10% sa 2007</title>
<author></author>
<date>
<month>September</month>
<day>23</day>
<year>2006</year>
</date>
<body>Simula Enero 2007 ay ibababa ng mahigit 10 porsiyento ang singil ng North Luzon Expressway (NLEX) sa toll fee. Inihayag ito ni Pangulong Arroyo matapos aprubahan ng Toll Regulatory Board na pinamumunuan ni Transportation Sec. Leandro Mendoza ang petisyon ng NLEX. Ayon kay Mendoza, ang Class 1 vehicles na dating nagbabayad ng P42 ay magbabayad na lang ng P37.50; Class 2 na dating P106 ay P93.80; Class 3, P127 ay P112.50 na lang. Ang pagbaba ng toll rate ay ipatutupad lang sa NLEX habang mananatili sa dating toll fee ang South Luzon Expressway (SELX) at Coastal Road. Samantala, inihayag ng Land Transportation Franchising Regulatory Board (LTFRB) na wala nang magaganap na pagtaas sa pasahe sa lahat ng mga pampasaherong sasakyan sa bansa partikular sa Metro Manila hanggang matapos ang taon dahil sa patuloy naman ang pagbaba ng halaga ng gasolina sa world market. (Lilia Tolentino/Angie dela Cruz)</body>
<link>http://www.philstar.com/Article.aspx?articleId=359582&amp;publicationSubCategoryId=92</link>
</article>
<article>
<title>PCSO umapela sa local execs na tulungan ang STL operators</title>
<author></author>
<date>
<month>September</month>
<day>23</day>
<year>2006</year>
</date>
<body>Nanawagan si Philippine Charity Sweepstakes Office (PCSO) director Strike Revilla sa mga local government executives na tulungan ang kanilang mga legitimate Small Town Lottery (STL) operators upang tuluyang masugpo ang jueteng. Itoy kasunod ng umanoy ginawang harassment ng mga tauhan ng Criminal Investigation and Detection Group (CIDG) sa lehitimong operasyon ng STL sa lalawigan ng Quezon. Sa pahayag ni Eddie Gonzales ng Pirouette Corporations, STL operator sa Quezon, sinalakay at inaresto ng mga tauhan ng CIDG ang kanilang 19 sales agents sa Pagbilao, Quezon dahil wala raw tiket ang kanilang mga bet collectors kundi papel lamang ang ginawang listahan na hindi naman labag sa batas. Wika pa ni Gonzales, nagkaroon ng shortage sa supply ng tiket ang PCSO kaya pinapayagan silang ilista na lamang sa papel ang kanilang mga taya subalit isinusumite naman nila ito sa PCSO kahit sa papel lamang nakalista. Sinabi ng STL operator, ang dapat nilang sugpuin at hulihin ay ang ilegal na operasyon ng jueteng, video karera at illegal bookies sa ibat ibang lalawigan dahil mayroong direktiba dito sina DILG Sec. Ronaldo Puno at PNP chief Oscar Calderon at huwag ang mga lehitimong operasyon ng STL ang kanilang pinag-iinitan. (Rudy Andal)</body>
<link>http://www.philstar.com/Article.aspx?articleId=359583&amp;publicationSubCategoryId=92</link>
</article>
<article>
<title>Pinoy tipid-gas pumatok sa 21 bansa!</title>
<author></author>
<date>
<month>September</month>
<day>25</day>
<year>2006</year>
</date>
<body>Umaani ngayon nang tagumpay ang Pinoy tipid-gas gadget sa may 21 bansa matapos itong magtala ng pinakamalakas na benta sa halos dalawang taon lamang na operasyon sa buong mundo. Sinabi ni Mr. Pablo Planas, isang dating jeepney operator at mekaniko, ang kanyang desisyon na hindi ipagbili ang Khaos Super Gas Saver sa dayuhan ay tama. &amp;quot;Kung tinanggap ko ang alok noon ay sana malalaking bansa lamang ang nakikinabang sa naging imbensiyon at hindi mga Filipino,&amp;quot; ani Planas. &amp;quot;Nais ko kasi ang ating bansa at kapwa ko Filipino ang unang makinabang sa aking imbensiyon,&amp;quot; dagdag pa niya. Unang inalok si Planas ng milyun-milyong dolyar kapalit ng pangalan ng kanyang imbensiyon ng isang multi-national company sa ibang bansa ngunit ito ay kanyang tinanggihan. Sa kasalukuyan, mayroong 54 dealers at distributors ang Inventionhaus International Corp. (IIC) na matatagpuan sa President Tower, #81 Timog Ave., QC, ang nag-iisang gumagawa at nagbebenta ng Khaos sa buong Pilipinas. Samantala, ang dealers at distributors ng IIC sa ibang bansa ay Australia, Bahrain, Indonesia, Korea, South Africa, Saudi Arabia, Marinas Islands, Kuwait, Qatar, Iran, Iraq, Pakistan, Djibouti, Ethiopia, Kenya, Oman, Sudan, United Arab Emirates (UAE), Yemen, China at USA. Ang Khaos ay nagbibigay ng 50 porsiyentong tipid sa konsumo ng gasoline at proteksiyon sa kapaligiran dahil sa pagsupil nito sa carbon monoxide mula sa makina ng sasakyan.</body>
<link>http://www.philstar.com/Article.aspx?articleId=359731&amp;publicationSubCategoryId=92</link>
</article>
<article>
<title>Local execs: Plebisito kailangan sa Chacha</title>
<author></author>
<date>
<month>September</month>
<day>25</day>
<year>2006</year>
</date>
<body>Magpupulong ngayon sa Manila Hotel ang mga lokal na opisyal sa buong bansa para isulong ang pagdaraos ng plebisito upang pulsuhan ang taumbayan sa isyu ng Charter change. Ayon sa Union of Local Authorities (ULAP), mahalagang malaman ang totoong damdamin ng taumbayan sa pagpapalit ng sistema ng pamahalaan sa unicameral parliamentary system. Kahapon ay inupakan ng constitutional warriors ang oposisyon dahil sa pagpupumilit ng mga maling argumento laban sa Chacha na siyang pinakamadali na pagbabago sa pamamagitan ng Peoples Initiative. Ayon kay Sigaw ng Bayan spokesman Raul Lambino, ilang elitistang puwersa at &amp;quot;protectors of the status quo&amp;quot; ang nasa likod ng tusong pamamaraan para maliitin ang Peoples Initiative sa pamamagitan ng gawa-gawang istorya at kasinungalingan pati na ang paggawa ng mga character assassination para lamang mapagtakpan ang kanilang mga maling argumento laban sa suportadong pagkilos para mabago ang Konstitusyon. Pamumunuan nina Manila Mayor Lito Atienza at Bohol Gov. at ULAP president Erico Aumentado ang special general assembly. (Rudy Andal)</body>
<link>http://www.philstar.com/Article.aspx?articleId=359734&amp;publicationSubCategoryId=92</link>
</article>
<article>
<title>Community service sa minor offense</title>
<author></author>
<date>
<month>September</month>
<day>25</day>
<year>2006</year>
</date>
<body>Upang mabawasan ang nakakulong sa ating mga piitan ay dapat umanong pag-aralan ng pamahalaan ang pagbibigay ng kaparusahang community service tulad sa ibang bansa sa mga nagkasala ng &amp;quot;minor offense&amp;quot; sa batas. Sinabi ni Sen. Ralph Recto, mas malaki ang ginagastos ng gobyerno sa pag-aalaga sa isang preso na umaabot sa P38,712 sa loob ng isang taon kaysa sa nagiging budget nito sa isang estudyante sa paaralan na binabadyetan lamang ng Department of Education ng P7,450. Inaasahan din ni Recto na tataas pa ang mga inmates sa susunod na taon at baka umabot na ito ng 111,076 o mas mataas na 15 percent sa kasalukuyang populasyon ng ating mga preso. &amp;quot;Solving jail and prison congestion does not necessarily require the building for more jails. It should be a confluence of several moves, we should slowly adopt, even on a pilot basis, community service as alternative to detention, or as a way of reducing jail time,&amp;quot; ani Recto. (RAndal)</body>
<link>http://www.philstar.com/Article.aspx?articleId=359744&amp;publicationSubCategoryId=92</link>
</article>
<article>
<title>UP students na nambato kay Esperon di kakasuhan</title>
<author></author>
<date>
<month>September</month>
<day>25</day>
<year>2006</year>
</date>
<body>Walang plano ang liderato ng Armed Forces of the Philippines na sampahan ng kaso ang mga nambastos na aktibistang estudyante ng University of the Philippines (UP) kay AFP Chief Gen. Hermogenes Esperon. Sa pahayag ni AFP spokesman Lt. Col. Bartolome Bacarro, pinatawad na ni Esperon ang mga mag-aaral na nambato sa kanya ng bulok na itlog, kamatis at putik at sa halip ay pinairal nito ang pasensiya. Ang UP ay tinitingala bilang tagahubog ng kagandahang asal ng mga pili at matatalinong estudyante pero sa ipinakitang kabastusan ng mga aktibistang mag-aaral nito ay sinisira nila ang imahe ng premyadong institusyon, sabi ni Bacarro. Maaari naman anyang bumatikos ang sinuman na hindi na kailangang dumating pa sa puntong manakit sila ng kanilang kapwa lalo na sa isang heneral tulad ni Esperon na nagpaunlak lamang sa kanilang imbitasyon. (Joy Cantos)</body>
<link>http://www.philstar.com/Article.aspx?articleId=359746&amp;publicationSubCategoryId=92</link>
</article>
<article>
<title>Pinas kapos sa magagaling na seaman</title>
<author></author>
<date>
<month>September</month>
<day>25</day>
<year>2006</year>
</date>
<body>Pinangangambahang tuluyang maubos na ang magagaling na mga &amp;quot;seafarer&amp;quot; dahil sa kakapusan ng mga &amp;quot;highly skilled&amp;quot; na mga opisyal. Sinabi ni Labor Undersec. Danilo Cruz na nakakaranas ngayon ang maritime industry ng kakapusan ng suplay ng maritime officers sa kabila ng napakarami ngayong maritime school. Itoy dahil umano sa pagtanggi ng mga estudyante na kumuha ng apat na taong kurso sa marine engineering at sa halip ay ang dalawang taon na &amp;quot;associate courses&amp;quot; na lamang ang inaaral upang mabilis na makapagtrabaho sa barko. Sa research ng National Maritime Polytechnic (NMP), pagkakakitaan lamang ang pakay ng mga Pinoy sa pagiging seaman at hindi ang pag-angat ng kanilang career. 30% ng suplay ng mga seaman ang nanggagaling sa Pilipinas ngunit 14% lamang ang &amp;quot;senior officers&amp;quot;. Ibig sabihin, mga ordinaryong empleyado sa mga dayuhang barko o mga utusan lamang ang mga Pinoy seaman. (Danilo Garcia)</body>
<link>http://www.philstar.com/Article.aspx?articleId=359753&amp;publicationSubCategoryId=92</link>
</article>
<article>
<title>Opinyon ng ex-SC justice hingi sa initiative</title>
<author></author>
<date>
<month>September</month>
<day>25</day>
<year>2006</year>
</date>
<body>Iginiit ng isang labor organization sa Korte Suprema na dapat umanong ang pagbasehan ng pagresolba sa petition ng Sigaw ng Bayan ay ang opinion ng isang dating Mahistrado nito na nagdedeklara na sapat ang Republic Act 6735 para maisulong ang peoples initiative. Sinabi ng grupong Philippine Transport and General Workers Organization (PTGWO) sa pamamagitan ng pangulo nito na si Victorino F. Balais, ang separate opinion na lamang ni dating SC Associate Justice Ricardo Francisco ang pagbatayan kung saan naniniwala itong sapat na ang nasabing batas upang maamyendahan ang Constitution at maipatupad ang Peoples Initiative. Una ng naghain ng petition for intervention ang PTGWO sa SC kung saan sinusuportahan ng mga ito ang pagsusulong ng peoples initiative. (Grace dela Cruz)</body>
<link>http://www.philstar.com/Article.aspx?articleId=359754&amp;publicationSubCategoryId=92</link>
</article>
<article>
<title>Masa lalarga!</title>
<author></author>
<date>
<month>September</month>
<day>26</day>
<year>2006</year>
</date>
<body>Magdaraos ngayon ng rally ang ibat ibang sektor ng mga maralita para ipaglaban ang pagdaraos ng Peoples Initiative sa pag-amyenda ng Konstitusyon kasabay ng idaraos na oral arguments sa usapin sa Korte Suprema na idaraos mamayang ala-una ng hapon. Ayon sa isang grupo ng mga mangingisda na kinapanayam sa ANC television, dapat palitan ang bulok na sistema na malaon nang sumasakal sa mga mahihirap. Ayon sa SC, masesentro ang debate sa isyu kung may legal na karapatan ang Sigaw ng Bayan sa pamamagitan ni Atty.Raul Lambino at Gov. Erico Aumentado na kumatawan sa anim na milyong botante na pumirma sa panukalang Peoples Initiative. Nagdaos kahapon ng 4th general assembly meeting ang Union of Local Authorities of the Philippines (ULAP) sa Manila Hotel at bumuo ng manipesto na nananawagan sa Korte Suprema na katigan ang pagdaraos ng plebisito sa pagrebisa sa Konstitusyon. Kasama sa pulong ang grupong Sigaw ng Bayan na proponent ng Charter Change. &amp;quot;Sa pamamagitan ng pagbuwag sa bulok na presidential bicameral system para maging unicameral-parliamentary, mawawala ang iilang grupong elitista na hangad lamang ay pansariling interes upang manatili sila sa kapangyarihan,&amp;quot; anang ULAP. Ayon sa ULAP, ang pagbabago ng sistema ng pamahalaan ay magpapasok ng foreign investments at lilikha ng maraming hanap-buhay, mawawala ang mga monopolyong siyang sanhi ng nagtataasang presyo, at magbibigay ng magandang tiwala sa kalusugan at katatagan ng Republika, &amp;quot;dagdag pa ng ULAP. Idineklara ng ULAP ang ganitong paninindigan sa isang &amp;quot;open letter to the Filipino people&amp;quot;. Umapela ang ULAP at Sigaw ng Bayan na baligtarin ng SC ang desisyon ng COMELEC na tumangging harapin ang nasabing petisyon base sa 1997 ruling ng Korte Suprema. Nasa likuran ng Sigaw ang mahigit na 6.3 milyong lagda ng mga Pilipinong botante sa buong kapuluan na sumusuporta sa Peoples Initiative na amyendahan ang Konstitusyon. Mismong ang mga field officers ng Comelec ang nagberipika ng mga lagda kung kaya naisampa ang petisyon na naaayon sa legal na pamamaraan. Sinabi ng ULAP, na kinabibilangan ng 1.7 milyong miyembro sa buong Pilipinas, na sa Peoples Initiative, kumilos na ang mamamayang Pilipino upang alisin ang bulok na patuloy na sumasakal at nagpapahirap sa mga mamamayan sa mahigit na anim napung taon. Nais naman ni dating Pangulong Erap Estrada na dumalo sa gaganaping oral argument sa SC dahil isa siya sa kumukuwestyon sa legalidad ng PI. Dadalo din sa oral argument ang mga miyembro ng oposisyon sa Senado na sina Senate Minority Leader Aquilino Pimentel Jr., Sen. Panfilo Lacson, Sen. Sergio Osmena III at Sen. Jamby Madrigal. Ang mga ito ay kumuwestyon din sa legalidad ng PI sa pamamagitan ng kanilang abugado na si Atty. Aquilino &amp;quot;Kokoy&amp;quot; Pimentel III. (Malou Escudero, Grace Dela Cruz at Rudy Andal)</body>
<link>http://www.philstar.com/Article.aspx?articleId=359905&amp;publicationSubCategoryId=92</link>
</article>
<article>
<title>Pagtugis sa Sayyaf tuloy kahit Ramadan</title>
<author></author>
<date>
<month>September</month>
<day>26</day>
<year>2006</year>
</date>
<body>Siniguro ni AFP chief of staff Hermogenes Esperon na tuloy pa rin ang pagtugis sa mga miyembro ng Abu Sayyaf Group (ASG) kahit buwan ito ng Ramadan. Sinabi ni Gen. Esperon, hindi hadlang ang Ramadan para tugisin ng pamahalaan ang mga miyembro ng ASG na posibleng magsamantala pa nga sa sitwasyon. Aniya, iginagalang ng AFP ang Ramadan ng mga kapatid nating Muslim subalit hindi ito hudyat para itigil ang pagtugis sa mga kalaban ng gobyerno partikular ang ASG. Nanumpa si Esperon sa Palasyo kasama ang ibang opisyal ng AFP kahit hindi pa ito nakakapasa sa nominasyon ng Commission on Appointments (CA). Nilinaw naman ni Executive Secretary Eduardo Ermita na hindi si Esperon ang unang chief of staff ng AFP na nanumpa sa tungkulin pero hindi pa nakukumpirma ng CA. Aniya, si dating AFP chief Lisandro Abadia ay nanumpa noon bilang AFP chief of staff sa ranggong 2 star kahit hindi pa pasado sa CA. (LTolentino)</body>
<link>http://www.philstar.com/Article.aspx?articleId=359906&amp;publicationSubCategoryId=92</link>
</article>
<article>
<title>Fraport, PIATCO kinasuhan sa DOJ</title>
<author></author>
<date>
<month>September</month>
<day>26</day>
<year>2006</year>
</date>
<body>Ipinagharap ng kasong kriminal sa Department of Justice ang mga opisyal ng Fraport AG of Germany, Philippine International Air Terminal Corporation (PIATCO) at 4 pang kumpanya na may kaugnayan sa pagbibigay serbisyo sa Ninoy Aquino International Airport (NAIA). Isinampa ng National Bureau of Investigation (NBI) sa DOJ ang kasong paglabag sa Anti-Dummy law laban sa mga opisyal ng Fraport AG, PIATCO, Philippine Airport and Ground Services, Philippine Airport and Ground Services Terminal Inc., Philippine Airport and Ground Services Terminal Holdings Inc. at Peoples Air Cargo and Warehouse Co. Inc. Inirekomenda ni Atty. Victor Bessat, NBI deputy director for special investigation services, ang paghahain ng kaso laban kina Cheng Yong ng PIATCO, Peter Henkel ng Fraport AG, Jason Cheng, Jefferson Cheng, Rita Bonifer, S. Samin Aydin, Lilia Cheng, Hachiman Yokoi, Gil Camacho, Katherine Agnes Arnaldo, Jong Seyffart, Marife Opulencia, Mary Antonette Manalo, Ricardo Castro Jr., Hans Arthur Vergel, Dietrich F.R. Stiller at Noemi Dacanay. Natuklasan ng NBI na mayroong pare-parehong opisyal at director ang nasabing mga kumpanya maliban sa Fraport at PIATCO. Ang nagreklamo ay si Melanio Elvis Balayan, convenor at executive director ng Concerned Lawyers for Moral and Effective Leadership (CLAMOR) dahil sa paglabag ng mga ito sa anti-dummy law at Foreign Investment Act of 1991. (Grace dela Cruz)</body>
<link>http://www.philstar.com/Article.aspx?articleId=359915&amp;publicationSubCategoryId=92</link>
</article>
<article>
<title>LTO hinamon ng motorista</title>
<author></author>
<date>
<month>September</month>
<day>26</day>
<year>2006</year>
</date>
<body>Hinamon ng mga motorista si Land Transportation Office (LTO) Chief Anneli Lontoc na ipakita sa publiko kung talagang matindi ang kampanya laban sa mga nagaganap na iregularidad sa ahensiya. Ang hakbang ay matapos madiskubre na isang van na malapit sa cashiers office sa LTO ay ginagamit na opisina para maglaan ng serbisyo para sa drug testing , insurance coverage at emission test. Kinuwestyon din ng naturang grupo kung bakit ang naturang modus-operandi ay hindi nalalaman ni Lontoc gayung ang naturang van ay malapit lamang sa mismong opisina ng LTO chief na nasa loob ng compound ng central Office ng ahensiya. Naghihinala ang ilan na may kakutsabang tiwaling tauhan ng LTO ang sindikato kaya walang habas na naisasagawa ang modus. Nauna nang nagbanta si Lontoc na kanyang sisipain sa puwesto at parurusahan ang sinumang tauhan na hindi gumagawa ng maganda sa ilalim ng kanyang administrasyon. (Angie dela Cruz)</body>
<link>http://www.philstar.com/Article.aspx?articleId=359920&amp;publicationSubCategoryId=92</link>
</article>
<article>
<title>Walang nawawalang pondo  Quiambao</title>
<author></author>
<date>
<month>September</month>
<day>26</day>
<year>2006</year>
</date>
<body>Siniguro ni CITRA chief executive officer Cesar Quiambao na walang nawawalang pondo at handa sila sa anumang imbestigasyon kaugnay sa naging alegasyon laban sa kanila. Sinabi ni Mr. Quiambao, misleading ang naging akusasyon nina Rep. Rolex Suplico at Rep. Miguel Zubiri laban sa CITRA. Aniya, mayroong utang ang CITRA na $1.8 milyon sa Stradec, kung saan siya ay konektado din, subalit aprubado ng inter-corporate shareholders ang nasabing transaksyon. Nilinaw ni Quiambao na ang inutang na pera ng CITRA ay para sa inter-corporate business deals at hindi napunta sa kanyang bulsa gaya ng akusasyon ng 2 mambabatas. Handa din si Quiambao na sumailalim sa anumang imbestigasyon kahit na ang CITRA ay isang privately-owned company.</body>
<link>http://www.philstar.com/Article.aspx?articleId=359927&amp;publicationSubCategoryId=92</link>
</article>
<article>
<title>Romulo inirekomenda sa UN post</title>
<author></author>
<date>
<month>September</month>
<day>26</day>
<year>2006</year>
</date>
<body>Irerekomenda ni Sen. Miriam Defensor-Santiago kay Pang. Gloria Macapagal-Arroyo si Foreign Affairs Secretary Alberto Romulo para sa nominasyon nito upang maging kapalit ni UN Secretary-General Kofi Annan. Ayon kay Sen. Santiago, mahina ang mga kandidatong Asiano para sa naturang pwesto at ang pinakamalakas na manok nito ay isang Thai, pero sa nangyaring kudeta sa nabanggit na bansa humina ang kandidatura nito. Naniniwala si Santiago na susuportahan ng Estados Unidos at China ang nominasyon ni Sec. Romulo bilang kapalit ni Annan sa UN. Suportado naman ni PGMA ang kanyang rekomendasyon kay Romulo upang maging nominado sa UN secretary-general post. Aniya, kung sakaling makuha ni Romulo ang suporta ng US at China ay baka puwedeng i-waive ng France ang French requirement na ang nominee sa UN post ay French speaking. &amp;quot;It would be a great honor and a source of prestige for our country if a Filipino is elected secretary-general. It is a position of global leadership. President Arroyo said that if the idea is attractive to Sec. Romulo, then the Philippines should start a serious campaign,&amp;quot; dagdag pa ni Santiago. (Rudy Andal)</body>
<link>http://www.philstar.com/Article.aspx?articleId=359929&amp;publicationSubCategoryId=92</link>
</article>
<article>
<title>Peoples Initiative kinuwestiyon ng SC</title>
<author></author>
<date>
<month>September</month>
<day>27</day>
<year>2006</year>
</date>
<body>Sinabon nang husto ng Supreme Court (SC) si Solicitor General Eduardo Nachura kaugnay sa umanoy &amp;quot;kaduda-dudang&amp;quot; proseso sa pagsusulong ng Peoples Initiative. Sa ginanap na oral argument sa SC, tahasang sinabi ni Associate Justice Angelina Sandoval-Gutierrez na mistulang maanomalya at kuwestiyunable ang ginawang proseso ng grupong Sigaw ng Bayan sa pag-uusad ng PI. Ayon sa mahistrado, hindi umano naging malinaw sa mga mamamayan, partikular na sa mga taga-lalawigan ang form na ipinakalat at pinapirmahan ng Sigaw ng Bayan dahil ang ginamit na salita rito ay English. Aniya, maging ang kanyang anim na kaanak mula sa Batangas ay nabiktima umano ng pagpapapirma na hindi umano malinaw ang nakasaad sa naturang form. Binigyang-diin pa rin ni Gutierrez na ang dapat baguhin ay ang mga mamamayan at hindi ang batas. Ipinaliwanag pa rin ng mahistrado na hindi umano magiging garantiya na lubusan nang mahihinto ang mga kudeta sa bansa kung magiging parliamentary ang uri ng gobyerno, gaya ng nangyari sa Thailand. Tahasang inamin din ni Gutierrez na hindi umano siya kumbinsido sa inihahaing argumento ni Nachura kahit pa ang nirerepresenta nito ay ang tinig ng mamamayan. Hindi rin naniniwala ang mahistrado na dapat ipagkatiwala ang kapalaran ng bansa sa mga mamamayan gayong hindi man lamang umano nasisiguro kung naiintindihan nila ito. Gayunman, iginiit pa rin ni Nachura na dapat muling pag-aralan ng SC ang nauna nitong desisyon sa Santiago vs Comelec dahil sa tablang boto na ipinalabas nito. Hindi anya dapat na sikilin ang karapatan ng mga mamamayan na makapili o magnais ng ibang uri ng gobyerno, gaya ng isinusulong ng mahigit na 6 milyong botante. Matapos magisa si Nachura ay naghain din ng kanilang argumento ang iba pang pro-chacha groups. Sasalang din sa oral argument ang mga anti-Chacha na kinabibilangan ng PMAP ni dating Pangulong Estrada, Alternative Law Groups (ALG), Akbayan, Integrated Bar of the Philippines (IBP), One Voice, Senado sa pangunguna ni Sen. Joker Arroyo, Counsel for Defense and Liberties (CODAL) kasama nito ang KMU, Bayan Muna at iba pang militanteng grupo. Inaasahan naman na aabutin ngayong umaga ang oral argument dahil na rin sa dami ng intervenor dito. (Grace Dela Cruz)</body>
<link>http://www.philstar.com/Article.aspx?articleId=360069&amp;publicationSubCategoryId=92</link>
</article>
<article>
<title>Babasbasan ni GMA sa 2007 elections mamalasin</title>
<author></author>
<date>
<month>September</month>
<day>27</day>
<year>2006</year>
</date>
<body>Nagmistulang manghuhula kahapon si Citizens Battle Against Corruption (CIBAC) party-list Rep. Joel Villanueva sa pagsasabing mamalasin ang mga kakandidato sa 2007 elections na babasbasan ni Pangulong Gloria Arroyo. Ayon kay Villanueva, kapahamakan lamang ang naghihintay sa mga magiging kandidato ng administrasyon lalo na sa pagka-senador. &amp;quot;Halik ni kamatayan ang basbas ni Pangulong Arroyo sa mga opisyal ng gobyerno na kakandidatong senador sa 2007 elections,&amp;quot; ani Villanueva. Kabilang aniya sa mga posibleng abutin ng malas ay sina Presidential Chief of Staff Mike Defensor, Executive Sec. Eduardo Ermita, Health Sec. Francisco Duque III at iba pa kapag kumandidato ang mga ito sa ilalim ng administrasyon. Magsisilbi umanong &amp;quot;kiss of death&amp;quot; ang pagpili at basbas mismo ng Pangulo sa mga tatakbong senador. Sa kabila nito, naniniwala naman ang kongresista na maaaring may mga umurong pang mga kandidato mula sa panig ng administrasyon dahil alam ng mga ito na galit na ang taumbayan kay Mrs. Arroyo. (Malou Escudero)</body>
<link>http://www.philstar.com/Article.aspx?articleId=360080&amp;publicationSubCategoryId=92</link>
</article>
<article>
<title>Comelec walang pondo sa plebesito</title>
<author></author>
<date>
<month>September</month>
<day>27</day>
<year>2006</year>
</date>
<body>Malabo umanong maisagawa sa Enero 2007 ang plebesito hinggil sa pagbabago ng Saligang Batas dahil walang pondo ang Comelec. Ito ang sinabi kahapon ni Comelec Chairman Benjamin Abalos Sr. bilang tugon sa pahayag ni House Speaker Jose de Venecia na maaari nang idaos ang plebesito kaugnay sa Charter change sa darating na Disyembre o Enero. Ayon kay Abalos, kahit maging pabor sa peoples initiative ang maging desisyon ng Korte Suprema ay malabong maisagawa sa Enero 2007 ang plebesito dahil ang tanging pera na lamang na hawak ng Comelec ngayon ay ang gagamitin nila para sa local at senatorial elections na gaganapin sa Mayo 2007 kaya sa kasalukuyan ay nagko-concentrate sila para sa paghahanda sa gaganaping halalan sa susunod na taon. Ayon naman kay Anakpawis Rep. Rafael Mariano, minamadali ng Malaca&amp;ntilde;ang at ni de Venecia ang pagsusulong ng Chacha dahil kapos na ang mga ito sa oras at ilang buwan na lamang ang nalalabi para sa 2007 elections. Maliwanag umano na nais ng Palasyo na makisayaw na rin ng Chacha ang Supreme Court na dumidinig sa petisyon ng mga nagsusulong ng peoples initiative. (Ludy Bermudo/Malou Escudero)</body>
<link>http://www.philstar.com/Article.aspx?articleId=360086&amp;publicationSubCategoryId=92</link>
</article>
<article>
<title>Andaya nainis kay Defensor</title>
<author></author>
<date>
<month>September</month>
<day>27</day>
<year>2006</year>
</date>
<body>Hindi nagustuhan ni Budget Secretary Rolando Andaya ang pag-iingay ni Presidential Chief of Staff Mike Defensor sa mga tatakbong Senador ng Administration ticket. Taliwas sa pahayag ni Defensor sa isang panayam, itinanggi ni Andaya na kasama siya sa mga naghahandang tumakbo bilang Senador sa halalan sa 2007. Sinabi ni Andaya na wala siyang planong kumandidatong Senador kahit pa isama siya sa administration ticket. Pinasinungalingan din ni Andaya ang sinasabi ni Defensor na line-up ng mga senatoriables ng administrasyon. Sa report, sinasabing kabilang si Andaya sa mga pambato ng administrasyon sa pagka-senador, kasama sina Defensor, Executive Sec. Eduardo Ermita, DENR Sec. Angelo Reyes, Health Sec. Francisco Duque III at Tourism Sec. Ace Durano. &amp;quot;Im not a privy to political matters. Ang team ko ay ang economic managers. It is incompatible for a budget secretary to even entertain the thought of running for a Senate seat,&amp;quot; ani Andaya. (Lilia Tolentino)</body>
<link>http://www.philstar.com/Article.aspx?articleId=360092&amp;publicationSubCategoryId=92</link>
</article>
<article>
<title>Pro-Chacha asang papaboran ng SC</title>
<author></author>
<date>
<month>September</month>
<day>27</day>
<year>2006</year>
</date>
<body>Nagpahayag ng pag-asa ang ilang kongresista na papabor sa Chacha ang mga mahistrado at pagbibigyan ang petisyong humihiling na isagawa sa pamamagitan ng peoples initiative ang pagbabago ng porma ng gobyerno. Tiwala si House Deputy Majority Leader Antonio Cerilles na bibigyang importansiya ng Supreme Court ang kapangyarihan ng taumbayan na magpanukala nang pagbabago sa sistema ng pamahalaan. Sinabi pa ni Cerilles na bagamat nasa kamay ng mga mahistrado ang huling pagpapasya hinggil sa legalidad ng peoples initiative, sigurado naman aniyang mahusay na maipagtatanggol ng mga nagsusulong sa pagbabago ang kanilang argumento. Dapat aniyang mahikayat ng mga nagsusulong sa peoples initiative ang mga mahistrado upang muling pag-aralan ang naunang desisyon na nagbabasura sa inisyatiba ng taumbayan. Tiwala naman ang militanteng grupong Gabriela na ibabasura ng Korte ang petisyon tulad ng mga nauna na nitong ginawang pagdeklara bilang unconstitutional sa ilang mapanupil na polisiya ng gobyernong Arroyo. Ayon kay Emmi de Jesus, pangkalahatang kalihim ng grupo, ang peoples initiative ay isang misnomer o isang paggamit ng maling pangalan na hindi tunay na kumakatawan sa tinig ng nakararaming mamamayang Pilipino. Naniniwala ang grupo na ang mga taong nasa likod ng mga grupong ULAP at Sigaw ng Bayan ay mga kasapakat lamang ni Pangulong Arroyo at katulad rin niya ang mga pag-iisip at kapareho umanong sinungaling. Sinabi pa ni de Jesus na hindi magbibigay ng ginhawa sa mamamayan mula sa kalunus-lunos na kalagayan ang Cha-cha at sa halip ay palalalain lamang umano nito ang kahirapang dinaranas ng nakararami. (Malou Escudero)</body>
<link>http://www.philstar.com/Article.aspx?articleId=360095&amp;publicationSubCategoryId=92</link>
</article>
<article>
<title>Tipid-gas dinagsa ng mga kompanya abroad</title>
<author></author>
<date>
<month>September</month>
<day>27</day>
<year>2006</year>
</date>
<body>Daan-daang aplikante ng dealership at distributorship ng Pinoy tipid-gas gadget mula sa ibat-ibang kompanya sa ibang bansa ang nagdadagsaan ngayon sa Inventionhaus International Corp. (IIC) sa Pilipinas. Ayon sa IIC, (President Tower, #81 Timog Avenue, Quezon City) ang nag-iisang tagagawa ng orihinal na Khaos Super Gas Saver na likha ni Mr. Pablo Planas, hindi rin sila basta-basta tumatanggap ng mga aplikante mula sa ibang bansa, ito ay dumadaan din sa masusing pagbabalangkas at beripikasyon ng bawat requirements at kakayanan ng aplikante. &amp;quot;Kailangan ay maipakita nila na sila ay may kakayanan na maging dealer o kaya distributor sa ibang bansa,&amp;quot; ayon kay Planas, dagdag pa niya na dapat ay may kinalaman sa makina, car parts at iba pang kaugnay na negosyo. Sa kasalukuyan, mayroon dealers at distributors sa 21 bansa ang Khaos at nagtala na ng halos 10,000 benta sa loob lamang ng halos dalawang taong operasyon. Ang IIC Khaos Super Gas Saver expert mechanics sa Pilipinas ay ang nagsasagawa rin ng kaukulang pagsasanay sa lahat ng mekaniko sa ibang bansa.</body>
<link>http://www.philstar.com/Article.aspx?articleId=360099&amp;publicationSubCategoryId=92</link>
</article>
<article>
<title>Scrabble sama sa English subject sa public schools</title>
<author></author>
<date>
<month>September</month>
<day>27</day>
<year>2006</year>
</date>
<body>Upang mas lumawak ang bokabularyo ng mga estudyante, isinulong kahapon ni House Deputy Majority Leader Eduardo Gullas ang pagsasama ng larong &amp;quot;Scrabble&amp;quot; bilang karagdagang learning tool sa mga public schools. Unang isinulong ng mga scrabble enthusiasts sa Baguio City ang pagsasama ng Scrabble bilang teaching aid sa English literacy classes sa lahat ng pampublikong eskuwelahan. Noon pang 2002 isinusulong ng Baguio-Benguet Club for Scrabble ang nasabing board game sa Department of Education sa paniwalang huhusay ang mga Pinoy sa English sa sandaling maging libangan ng mga ito ang paglalaro ng scrabble. Bilang insentibo sa mga nais mag-donate ng mga Scrabble sets bilang instructional materials sa ilalim ng Adopt-a-School Program, sinabi ni Gullas na ililibre sa tax ang pagbili nito. Ang Adopt-a-School Program ay itinatag sa ilalim ng Republic Act 8525 kung saan hinihikayat ang mga pribadong kompanya na tumulong sa mga pampublikong paaralan. (Malou Escudero)</body>
<link>http://www.philstar.com/Article.aspx?articleId=360101&amp;publicationSubCategoryId=92</link>
</article>
<article>
<title>Defense Assec sibak sa katiwalian</title>
<author></author>
<date>
<month>September</month>
<day>27</day>
<year>2006</year>
</date>
<body>Dahil sa katiwalian, inaprubahan ni Pangulong Arroyo ang rekomendasyon ng Presidential Anti-Graft Commission (PAGC) na sibakin sa tungkulin si Defense Assistant Secretary Ricardo San Andres. Sinabi ni PAGC Chairman Constancia de Guzman na kumita sa gobyerno si San Andres kahit nakabakasyon ito dahil kinontrata ito ng European Commission para sa isang proyekto. Lumagda ito ng kontrata na hindi siya tatanggap ng sahod sa DND bilang Assec habang nakakontrata siya sa EC, pero hindi nagbakasyon sa tungkulin si San Andres at sa halip, tumanggap pa rin siya ng suweldo sa DND habang nagtatrabaho siya sa EC. Si San Andres ang pangalawang ranking official ng Arroyo administration na nasibak sa puwesto sa ilalim ng pinalakas na kampanya laban sa katiwalian. Noong nakaraang buwan, si Undersecretary Salvador Pleyto ay nasipa rin sa tungkulin sa kasong paglabag sa batas laban sa korupsiyon. (Lilia Tolentino)</body>
<link>http://www.philstar.com/Article.aspx?articleId=360102&amp;publicationSubCategoryId=92</link>
</article>
<article>
<title>Binay ala-Peewee na!</title>
<author></author>
<date>
<month>September</month>
<day>28</day>
<year>2006</year>
</date>
<body>Mukhang nagkatotoo na ang inaasahan ni Makati Mayor Jejomar Binay na siya na ang susunod kay Pasay City Mayor Wenceslao &amp;quot;Peewee&amp;quot; Trinidad na masususpinde matapos ipahayag ng Ombudsman na may sapat na ebidensiya para sampahan ng kasong katiwalian o graft si Binay, asawa nitong si Elenita at siyam na iba pa. Ang kaso ay may kinalaman sa umanoy iregularidad na pagbili ng mga gamit sa opisina na nagkakahalaga ng P232 milyon mula 1999 hanggang 2001. Si dating Vice Mayor Roberto &amp;quot;Bobby&amp;quot; Brillante ang nagsampa ng reklamo. Ayon sa Commission on Audit (COA) team, nadiskubre nila na dahil sa naturang iregularidad, nag-overprice ng mahigit P53 milyon at may excessive purchases pa na kabuuang higit sa P50 milyon na nagresulta sa pagkawala ng halagang nasa P110 milyon ng pamahalaan. Bukod sa mag-asawang Binay, kasama rin sa kaso si dating Makati City Councilor Salvador Pangilinan, City Administrator Nicanor Santiago Jr., dating City Treasurer Luz Yamane, Gen. Service Dept. Chief Ernesto Aspillaga, Li Yee Shing, Jason Li at Vivian Edurise, pawang corporate officers ng Office Gallery International Inc.; Beda Aquino, Chief Executive Officer at Bernadeth Aquino, corporate officer ng Asia Concept International Inc. at iba pa na kinasuhan ng paglabag sa Sec. 3(e) ng R.A. 3019 o anti-graft at corrupt practices act. Tinawag namang harassment ni Binay ang naturang hakbang laban sa kanya. Matatandaan na matapos masuspinde si Trinidad ay inihayag ni Binay na siya na ang susunod dahil iniisa-isa na umano ng gobyerno ang mga taga-oposisyon na kumakalaban sa administrasyon. (Angie Dela Cruz at Lordeth Bonilla)</body>
<link>http://www.philstar.com/Article.aspx?articleId=360242&amp;publicationSubCategoryId=92</link>
</article>
<article>
<title>Congw. natalo ng mahigit P2M sa sabong</title>
<author></author>
<date>
<month>September</month>
<day>28</day>
<year>2006</year>
</date>
<body>Ibang klaseng libangan ang pinag-aaksayahan umano ng oras at salapi ng Congresswoman na ito dahil mahilig ito sa mga manok at kaya niyang magpatalo ng milyon-milyong pera sa pustahan. Ayon sa &amp;quot;A1&amp;quot; source ng PSN, mahigit sa P2 milyon ang natalo sa sabungerang Congresswoman noong huling linggo ng Agosto. Minalas umano ang mga manok na pinustahan ni Congresswoman sa pinuntahan nitong derby kaya mahigit sa P2 milyon ang natalo sa kanya. Sinabi pa ng source na sa halip na ang kanyang mga constituents ang pagka-abalahan at pasyalan ng Congresswoman, mas pinipili pa nito ang maglibot sa mga probinsiya na mayroong derby. Wala umanong makapigil sa pagkahilig ng Congresswoman sa mga manok at kalimitan rin nitong nakakabarkada ang iba pang kongresista na kilalang mahilig magsabong. Sabi pa ng source na hindi bumababa sa P30,000 ang pinakamaliit na taya ni Congresswoman kung ito ay nagsasabong. Loaded umano lagi ng cash si Congresswoman kapag dumadayo ito ng derby at hindi nagdadalawang isip pumusta kapag may nakursunadang manok. Si Congresswoman na natalo ng mahigit sa P2 milyon nitong huling linggo ng Agosto sa isang derby ay nagmula sa isang kilalang siyudad at hindi lamang ito mahilig sa manok na panabong kundi nahilig din itong mangolekta ng mga paborito niyang CDs as in compact discs. (Malou Escudero)</body>
<link>http://www.philstar.com/Article.aspx?articleId=360250&amp;publicationSubCategoryId=92</link>
</article>
<article>
<title>Defensor binusalan ng Palasyo</title>
<author></author>
<date>
<month>September</month>
<day>28</day>
<year>2006</year>
</date>
<body>Pinigilan ng Malaca&amp;ntilde;ang si Presidential Chief of Staff Michael Defensor na magsalita hinggil sa halalan habang pinag-uusapan pa sa Korte Suprema ang legalidad ng Peoples Initiative. Ayon kay Executive Secretary Eduardo Ermita, tinawagang pansin niya si Defensor matapos ihayag ng huli sa media ang listahan ng mga kandidato ng administrasyon para sa Senado. Kasama si Ermita sa mga binanggit ni Defensor na tatakbo bilang Senador gayong wala naman anya siyang nababanggit pang plano ukol dito. &amp;quot;Ang sabi ko, Secretary Defensor, masyado ka nang sikat kayat bawat sabihin mo, pini-pick-up ng media. Patawa-tawa lang siya,&amp;quot; ani Ermita. Maging si Budget Secretary Rolando Andaya ay nainis kay Defensor dahil din sa pagsasama sa kanyang pangalan sa mga sinasabing senatoriables ng administrasyon. (Lilia Tolentino)</body>
<link>http://www.philstar.com/Article.aspx?articleId=360253&amp;publicationSubCategoryId=92</link>
</article>
<article>
<title>Nursing board exams uulitin</title>
<author></author>
<date>
<month>September</month>
<day>28</day>
<year>2006</year>
</date>
<body>Binawi ng Palasyo ang nauna nitong desisyon na magkaroon ng selektibong pagpapakuha uli ng nursing licensure examination dahil sa natuklasang leakage sa ilang testing center sa bansa. Ayon kay Executive Secretary Eduardo Ermita, napagpasyahan sa idinaos na Cabinet meeting kamakalawa na ulitin ang nursing exams na ginawa noong Hunyo ng taong ito para mapanatili ang integridad ng nursing licensure test sa bansa at gayundin ang propesyong nursing. Sinabi ni Ermita na may pulong na ginagawa ang Department of Labor, Professional Regulation Commission, Department of Education at iba pang opisyal na may kinalaman sa isyu para balangkasin ang pagdaraos ng pagsusulit. Inihayag ni Ermita na malaki ang naging epekto ng natuklasang test leakage at maging ang asosasyon ng mga Pilipinong nurse sa Estados Unidos ay naghayag din ng pansin sa naganap na insidente. (Lilia Tolentino)</body>
<link>http://www.philstar.com/Article.aspx?articleId=360263&amp;publicationSubCategoryId=92</link>
</article>
<article>
<title>Hepa C, bagong epidemya</title>
<author></author>
<date>
<month>September</month>
<day>28</day>
<year>2006</year>
</date>
<body>Pinangangambahan ngayon ng Department of Health (DOH) na maaaring sumunod na epidemya sa bansa ay Hepatitis. Ayon kay Dr. Eric Tayag ng DOH National Epidemiology Center, isa ngayon ang Hepatitis sa kinatatakutan dahil 10 beses na mas nakakahawa ito kaysa sa human immunodeficiency virus (HIV) na sanhi ng nakamamatay na AIDS. Iginiit ni Dr. Tayag na importanteng malaman ng publiko ang ibat ibang uri ng Hepatitis tulad ng Hepa B at Hepa C na halos walang ipinapakitang sintomas subalit nakamamatay. Pero mas dapat umanong katakutan ng publiko ang Hepa C, ang silent killer virus na kadalasang hindi nagpapakita ng anumang sintomas dahil halos wala pang nalalaman tungkol dito at wala pa ring bakuna laban rito. Tulad ng AIDS, makukuha ang Hepatitis sa pamamagitan ng pagsalin ng dugo, paggamit ng mga karayom na infected na ng virus at pagtatalik. Pero nakakahawa din ito kahit sa paggamit ng sepilyo ng carrier ng virus. Ayon sa DOH na isa sa bawat 10 Filipino ang may sakit na Hepatitis habang sa datos ng WHO, halos 200 milyong katao sa buong mundo ang may Hepa C virus pero karamihan sa mga ito ay hindi alam na infected siya. (Gemma Garcia)</body>
<link>http://www.philstar.com/Article.aspx?articleId=360265&amp;publicationSubCategoryId=92</link>
</article>
<article>
<title>Plan B ilalatag ni JDV</title>
<author></author>
<date>
<month>September</month>
<day>28</day>
<year>2006</year>
</date>
<body>Ngayon pa lang ay may nakahanda nang plano ang mga pro-Charter change solons kung saan gagamitin nila ang &amp;quot;Plan B&amp;quot; sakaling ibasura ng Supreme Court ang peoples initiative petition na inihain ng mga Chacha advocates. Ayon kay Speaker Jose de Venecia, ang kanilang plan B ay kinabibilangan ng Constituent Assembly (Con-Ass) approach at joint session ng mga Senador at Congressmen. Sinabi ni Majority Leader Prospero Nograles na ang debate sa pag-convene ng Kongreso sa isang Con-Ass ay itinakda na matapos na aprubahan ang committee report ng resolusyon na inaasahang matatapos sa October 12. Niliwanag naman ni de Venecia na hindi na kailangan pang aprubahan ng Senado ang panukalang amendments hanggang may makakalap na three-fourths ang bilang ng mga kongresista o 196 mambabatas ang umapruba dito. Naniniwala naman sina Sens. Franklin Drilon at Joker Arroyo na kulang na sa panahon ang mga kongresista upang pagtibayin ang pagbuo ng Con-Ass. Malabo anilang umusad ang Con-Ass dahil hindi papayag ang Senado sa sistemang ito ng pagsusog ng Konstituyon. Kung ipipilit ng Kamara na itulak ang Con-Ass na hindi na kakailanganin ang boto ng Senado, tiyak na aakyat na naman sa SC ang usaping ito. Hanggang Disyembre ang sesyon ng Kongreso dahil sa susunod na taon ay mangangampanya na ang mga ito para sa kanilang reeleksiyon kaya wala na silang panahon para talakayin ang resolusyon sa Chacha. (Malou Escudero/Rudy Andal)</body>
<link>http://www.philstar.com/Article.aspx?articleId=360273&amp;publicationSubCategoryId=92</link>
</article>
<article>
<title>Sigaw bow sa SC ruling</title>
<author></author>
<date>
<month>September</month>
<day>28</day>
<year>2006</year>
</date>
<body>Nirerespeto ng Sigaw ng Bayan at Union of Local Authorities of the Philippines (ULAP) ang naging desisyon ng Korte Suprema sa Peoples Initiative bagamat iginigiit nila na ang kanilang ipinaglalaban sa mga mahistrado ay ang ligalidad at katotohanan ng petisyon ng 6.3 million verified voters nationwide na iniharap nila noong Agosto 25. Sinabi ni Atty. Raul Lambino, spokesman ng Sigaw ng Bayan at ULAP na pinamumunuan ni Bohol Gov. Eric Aumentado, handa silang magsumite ng kanilang memoranda bago ang 15-araw na palugit na ibinigay ng High Tribunal. &amp;quot;We already have in possession all pertinent documents proving that the current Peoples Initiative drive is both legal and authentic  and represents the genuine clamor of our people for a systemic change,&amp;quot; paliwanag niya. Minaliit din ng Sigaw ng Bayan ang iprinisintang argumento ni Sen. Joker Arroyo na hindi umano nakuha nito ang 3% lagda ng mga botante sa ilang distrito ng Davao at General Santos City. Iniharap nina Lambino at Aumentado ang petisyon sa Comelec noong Agosto 25 sa ngalan ng may 9 million signatories, kung saan 6.3 million dito ay pinatunayan ng city at municipal Comelec registrars bilang registered voters sa buong bansa. Sinabi ni Lambino na isusumite nila sa SC ang kopya ng mga certifications na ini-issue ng mga election officers sa naturang mga lalawigan kasama na ang kanilang memoranda. (Grace dela Cruz)</body>
<link>http://www.philstar.com/Article.aspx?articleId=360274&amp;publicationSubCategoryId=92</link>
</article>
<article>
<title>4-star ni Esperon lusot na sa CA</title>
<author></author>
<date>
<month>September</month>
<day>28</day>
<year>2006</year>
</date>
<body>Hindi naharang kahapon ng oposisyon ang kumpirmasyon ni Armed Forces Chief of Staff Hermogenes Esperon bilang 4-star general pati ang kumpirmasyon ng 65 opisyal ng militar makaraang pumasa ang mga ito sa Commission on Appointments (CA) matapos na hindi makadalo ang nag-iisang oppositor na si Sen, Jinggoy Estrada sa plenaryo. Umatras din si Sen. Sergio Osme&amp;ntilde;a III, sa kanyang oposisyon kay Gen. Esperon na kinumpirma ng CA bilang 4-star general bukod sa nakumpirma din sa kanyang posisyon bilang hepe ng AFP. Ayon kay Sen. Osme&amp;ntilde;a, hindi nakadalo si Estrada dahil sa karamdaman ng kanyang 13-taon gulang na anak na si Jolo na napabalitang nagkaroon ng dengue. Sinabi ni Sen. Juan Ponce Enrile, walang batas na nagbabawal na hindi maging AFP Chief ang isang hindi pa ganap na heneral dahil kahit daw koronel lang ay pwede rin na maging hepe. (Rudy Andal)</body>
<link>http://www.philstar.com/Article.aspx?articleId=360275&amp;publicationSubCategoryId=92</link>
</article>
<article>
<title>Yaman ni Erap iipitin</title>
<author></author>
<date>
<month>September</month>
<day>28</day>
<year>2006</year>
</date>
<body>Umangal kahapon ang kampo ni dating Pangulong Joseph Estrada sa planong i-freeze ang kaniyang kayamanan upang hindi na umano makapagbigay ng pondo sa mga destabilization attempts laban kay Pangulong Arroyo. Sinabi ni Estrada sa pamamagitan ng kanyang abogadong si Atty. Rufus Rodriguez na hindi makatarungan at isang uri nang panggigipit ang planong pag-freeze ang kanyang kayamanan. Idinagdag ni Rodriguez na walang sapat na batayan ang paratang ni Presidential Chief of Staff Michael Defensor na ginagamit ng kanyang kliyente ang pera nito para mapabagsak ang administrasyong Arroyo. Aniya, hindi kailanman ginamit ni Estrada ang kayamanan nito upang pondohan ang mga kudeta o destabilization attempts laban sa pangulo. Tumulong lamang daw si Estrada sa pamilya ng mga nagrebeldeng sundalo nang lumapit ang mga ito at humingi ng tulong para sa kanilang ikabubuhay. (Malou Escudero)</body>
<link>http://www.philstar.com/Article.aspx?articleId=360276&amp;publicationSubCategoryId=92</link>
</article>
<article>
<title>Rehab ng PGH sinagot ng SSFI</title>
<author></author>
<date>
<month>September</month>
<day>28</day>
<year>2006</year>
</date>
<body>Pormal na ibinigay kahapon ng Senate Spouses Foundation Inc. (SSFI) sa Philippine General Hospital (PGH) ang pamamahala sa walong bagong surgical at medical wards. Pinangunahan ni Las Pi&amp;ntilde;as Congw. Cynthia Villar ang turn-over ceremony sa 8 wards na mayroong 50 kama bawat kuwarto upang matugunan ang pangangailangan ng mga pasyente buhat sa ibat ibang lugar sa bansa. Ayon naman kay PGH spokesperson Dr. Michael Tee, umaabot sa P2 milyon ang ginastos sa naturang proyekto na inaasahang tuluyang matatapos bago sumapit ang Pasko. Ang mga pasyente sa ward ay free board and lodging at ang bibilhing gamot lamang ang kanilang babayaran. Sinabi naman ni Congw. Villar na tanging ang SSFI lamang ang nag-sponsor ng major renovation ng PGH simula ng maitatag ito 99 taon na ang nakakaraan. (Gemma Garcia)</body>
<link>http://www.philstar.com/Article.aspx?articleId=360277&amp;publicationSubCategoryId=92</link>
</article>
<article>
<title>Wala pa ring pasok sa eskuwela at govt offices: Pinas lumpo sa bagyo</title>
<author>Nina Lilia Tolentino, Joy Cantos At Butch Quejada</author>
<date>
<month>September</month>
<day>29</day>
<year>2006</year>
</date>
<body>Nagtumbahang punong-kahoy, nagliparang mga billboard, bubungan ng bahay at pagkamatay ng ilan nating kababayan ang idinulot ng pinakamalakas na bagyong Milenyo. Habang sinusulat ang balitang ito, inireport ng National Disaster Coordinating Center na aabot sa 12 katao ang nasawi sa pananalasa ng bagyo sa Northern at Central Philippines. Sa Antique, 3 katao ang namatay, kasama ang isang lasing na nahulog sa ilog, isang 9-anyos na lalaki at electrician ayon, kay Acting Gov. Eduardo Fortaleza. Habang lima naman sa lalawigan ng Quezon. Sa Metro Manila na isa sa hinagupit ng lupit ni Milenyo,naitala na lima ang napatay nito. Isa sa Estrella, Makati na nabagsakan ng malaking billboard, samantalang isang security guard naman sa Maynila na nakilalang si Rufino Caigingan ang nabagsakan naman ng puno sa may Ermita, habang sa Quezon City isang ginang naman ang nakuryente sa kasagsagan ng bagyo. Nabatid na tinangkang abutin ng ginang ang natuklap nilang bubong nang makahawak ito sa live wire. Habang dalawa pa ang iniulat na nasawi sa Muntinlupa makaraang mabagsakan ng pader. Ayon sa ulat ng NDCC, tinatayang aabot sa 60 milyon ang mga ari-ariang winasak ni Milenyo. Samantala, libong pasahero sa international at domestic airport ang na-stranded sa Ninoy Aquino International Airport matapos suspendihin ang flights operation sa nasabing lugar. Sinabi ni MIAA general manager Alfonso Cusi ang Manila Domestic Airport at ang Ninoy Aquino International Airport (NAIA) ay pansamantalang isinara dulot ng malakas na bagyong si Milenyo kaya lahat ng eroplano pa-take off at pa-landing ay itinigil ang operasyon dakong alas-10:30 ng umaga kahapon. Habang isinisulat ang balitang ito ay napakadaming pasahero sa Domestic flights. Idineklara rin ng Malaca&amp;ntilde;ang na wala pa ring pasok sa lahat ng level sa mga paaralan sa NCR at maging sa mga government offices dahil na rin sa isinasagawang clearing operation sa mga pangunahing lansangan. Hardly hit ang Sorsogon at Albay, maging ang Metro Manila na dito idineklara na ang state of calamity. Nagpalabas na rin ng P340 milyon ang pamahalaan bilang calamity fund sa mga naapektuhan ng bagyo.</body>
<link>http://www.philstar.com/Article.aspx?articleId=360414&amp;publicationSubCategoryId=92</link>
</article>
<article>
<title>GMA hinamon din ng retake</title>
<author></author>
<date>
<month>September</month>
<day>29</day>
<year>2006</year>
</date>
<body>Matapos ipakita ni Pangulong Gloria Arroyo na hindi dapat tino-tolerate ang pandaraya matapos ipag-utos ang retake sa nakaraang nursing board exam, hinamon ito kahapon ng ilang mambabatas mula sa oposisyon na sumailalim rin sa retake dahil sa akusasyong nandaya ito noong 2004 presidential elections. Ayon kay Cavite Rep. Gilbert Remulla, maipapakita ni Arroyo na nakahanda siyang sumailalim sa retake kung haharapin na niya ang mga akusasyon laban sa kanya. Sinabi naman ni Iloilo Rep. Rolex Suplico na hindi habang panahon ay maisasantabi ni Arroyo ang mga alegasyong ibinabato sa kanya kaya mas makabubuti kung ngayon pa lang ay sasagutin na niya ito. Wala aniyang ipinagkaiba sa mga estudyanteng sinasabing nandaya sa nursing board exam ang nangyaring dayaan noong 2004 presidential elections kung saan pinaniniwalaang ang namayapang actor na si Fernando Poe Jr. ang totoong nanalo bilang presidente. Pero naniniwala si House Majority Floor Leader Prospero Nograles na hindi dapat sumailalim sa retake ang lahat ng mga estudyante dahil hindi naman umano lahat ay nandaya sa exam. Samantala, iginiit ng Malacanang sa lahat ng mga nakapasa sa nursing exam na kailangan muling mag-retake. Ayon kay Pangulong Gloria Macapagal Arroyo na ang mga hindi nakapasa ay may option na muling kumuha o mag-retake na lamang ng exam sa susunod na taon na. Sagot ng gobyerno ang lahat ng gagastusin sa retake. (Malou Escudero)</body>
<link>http://www.philstar.com/Article.aspx?articleId=360420&amp;publicationSubCategoryId=92</link>
</article>
<article>
<title>40 taong pagkabilanggo sa opisyal ng Civil Service Commission</title>
<author></author>
<date>
<month>September</month>
<day>29</day>
<year>2006</year>
</date>
<body>Pinagtibay kahapon ng Sandiganbayan Second Division ang 40-taong jail term laban kay Remedios Fabros, ang na-dismiss na collecting officer ng Civil Service Commission-Region II Office, dahil sa dalawang counts ng malversation of public funds. Sa 10-pahinang Joint Decision na ipinalabas ni Associate Justice Edilberto Sandoval, division chairman, ibinasura ng korte ang apela ni Fabro matapos itong mabigo na magpakita ng mga bagong ebidensiya habang isinasagawa ang trial sa kanyang motion for reconsideration. Apat na beses na binigyan nang pagkakataon ng korte si Fabro at kanyang abogadong si Fautisno F. Tugade Sr. pero hindi nila ito sinamantala. Si Fabro ay kinasuhan matapos matuklasan ng mga government auditors na dalawang beses na nagkulang ang kanyang koleksiyon na nagkakahalaga ng P35,146.62 at P39,421.30. Inutusan rin ng korte si Fabro na magbayad ng multa na katumbas nang nawawalang halaga at bayaran rin ang gobyerno kasama na ang legal interest. Sa depensa ni Fabro, sinabi nito na nawala ang pondo matapos siyang mapilitang mag-leave of absence mula Setyembre 23, 1986 hanggang Abril 16, 1987 dahil sa isang seryosong vehicular accident. Nang bumalik umano siya mula sa mahabang bakasyon, natuklasan niya na ipinautang ng kanyang unofficial substitutes sa kanilang mga ka-opisina ang salapi bilang &amp;quot;emergency loans&amp;quot;. Ang dapat aniyang kasuhan ay ang kanyang mga substitutes, pero hindi naman siya nakapagpakita ng ebedensiya sa korte upang patunayan ang kanyang depensa. (Malou Escudero)</body>
<link>http://www.philstar.com/Article.aspx?articleId=360426&amp;publicationSubCategoryId=92</link>
</article>
<article>
<title>GMA atras uli sa retake</title>
<author></author>
<date>
<month>September</month>
<day>30</day>
<year>2006</year>
</date>
<body>Binawi ni Pangulong Arroyo ang pahayag nito na magkakaroon ng retake sa nursing board examination bago dumating ang Disyembre, sa halip ay ipinaubaya sa Supreme Court ang desisyon. Sinabi ni Executive Secretary Eduardo Ermita na hindi nabigyang pansin ng Palasyo na mayroon palang nakabinbing petisyon sa Court of Appeals (CA) ang mga pribadong grupo kung saan humihiling na huwag ipatupad ang retake at pigilin ang panunumpa ng mga nakapasang nurse noong June 2006 exam. Sa naunang pahayag ng Palasyo, sinabi ni Press Secretary at Presidential Spokesman Ignacio Bunye na nagdesisyon ang Pangulo na pakuhanin muli ng pagsusulit ang lahat na pumasang nurse upang maibangon ang integridad ng nursing profession. Unang inihayag ng Pangulo na pabor siyang ulitin ng mga examinees ang test 3 at 5 ng pagsusulit na sinasabing nagkaroon ng dayaan. Gayunman, nagbago ito at pinaboran na lahat ng nakinabang sa leakage ang dapat magretake. Ngunit dahil mahirap matukoy kung sino sa mga nakapasa ang nakinabang sa leak kaya inihayag kamakalawa ng Pangulo na lahat ng mga nakapasa ay dapat umulit ng board exam samantala may option naman ang mga hindi nakapasa kung saan puwede silang sumabay sa pagkuha ng exam o di kayay sa 2007 na. Sinabi ni Ermita na anuman ang maging desisyon ng Korte sa mga petisyong ito ay susundin ng Pangulo. Sasagutin ng gobyerno ang gagastusin sa isasagawang retake. (Lilia Tolentino)</body>
<link>http://www.philstar.com/Article.aspx?articleId=360563&amp;publicationSubCategoryId=92</link>
</article>
<article>
<title>Bagyong Neneng nagbabanta</title>
<author></author>
<date>
<month>September</month>
<day>30</day>
<year>2006</year>
</date>
<body>Hindi pa man nakakabangon ang malaking bahagi ng Luzon at Visayas sa naging epekto ng bagyong Milenyo, isa na namang low pressure area ang namataan ng PAGASA palapit sa area of responsibility ng Pilipinas. Sa forecast ng PAGASA, Luzon ang tinatahak na direksiyon ng namumuong sama ng panahon at kung tuluy-tuloy umano ang paglapit nito sa bansa ay maaaring makapasok ito sa araw ng Lunes at tuluyang maging isang bagyo na pinangalanang &amp;quot;Neneng.&amp;quot; Kahapon ay wala ng nakataas na storm signal dahil patuloy ang paglayo ni Milenyo patungong Vietnam. Si Milenyo ang pang-13 bagyo na dumating sa Pilipinas ngayong taon. Batay sa report ng Office of the Civil Defense at mga sangay ng Provincial Disaster Coordinating Council, karamihan sa mga nasawi ay mula sa pagkalunod, flashfloods, landslides at mga aksidente tulad ng pagkadagan sa mga biktima ng nabuwal na mga punongkahoy at billboard. Nagpalabas na ang Budget department ng P240 milyon mula sa calamity fund para ipantustos sa mga lugar na sinalanta ng bagyo. Kahapon ay unti-unting naibalik ang power supply sa ilang bahagi ng Metro Manila at Luzon matapos iutos ni Pangulong Arroyo na ibalik ang 80% serbisyo ng kuryente hanggang alas-6 ng hapon kahapon. Sa mga lansangan ay patuloy naman ang paglilinis ng nagkalat na mga nabuwal na puno, mga nalagas na dahon, nawasak na mga billboards at yero. Normal na rin ang operasyon sa international at domestic flights sa NAIA at Domestic airport bagamat dumaranas pa rin ng power tripping o brownout ang NAIA. (Lilia Tolentino/Angie dela Cruz/Joy Cantos/Butch Quejada)</body>
<link>http://www.philstar.com/Article.aspx?articleId=360571&amp;publicationSubCategoryId=92</link>
</article>
<article>
<title>Pumipigil sa Peoples Initiative binira</title>
<author></author>
<date>
<month>September</month>
<day>30</day>
<year>2006</year>
</date>
<body>Inupakan kahapon ng mga municipal mayors ang elistang grupo na pumipigil sa pagbabago ng Konstitusyon sa kanilang walang humpay na paghamak sa petisyon sa Peoples Initiative na sinuportahan ng 6.3 million verified voters sa buong bansa. Ayon sa League of Municipalities of the Philippines (LMP), ang mga kritikong ito ng Charter change, karamihan sa kanila ay kilala sa EDSA 1 at 2, ay guilty sa &amp;quot;double standard&amp;quot; sa paninira sa totoong Peoples Initiative dahil sa aktibong pagkakasangkot ng elective officials nationwide, habang pinuri ang dalawang tahimik na pag-aklas bilang People Power revolution sa kabila ng paglahok ng katulad ding local executives. Sinabi ni LMP spokesman at Naval, Biliran Mayor Gerry Espina Sr., na itong mga personalidad ng EDSA 1 at 2 na kumokontra sa Charter change ay patunay lamang na ang pagkakasangkot ng elected officials ay makokonsiderang bahagi ng People Power na gawain lamang ng mga gustong magpabagsak sa Pangulo. Sinabi pa ni Espina na kapag hindi pinalitan ang Konstitusyon ngayon ay maaaring hindi na magkakaroon pa ng pagbabago dahil ang maaaring kapalit ni Presidente Arroyo at mga susunod na senador ay hindi papayag na palitan ang Konstitusyon sa panahon ng kanilang termino. (Rudy Andal)</body>
<link>http://www.philstar.com/Article.aspx?articleId=360580&amp;publicationSubCategoryId=92</link>
</article>
<article>
<title>Pagpapasara ng mga nursing review centers hindi sagot sa leakage</title>
<author></author>
<date>
<month>September</month>
<day>30</day>
<year>2006</year>
</date>
<body>Naniniwala ang isang grupo na hindi makasisigurong mawawala ang &amp;quot;leakage&amp;quot; sa mga nursing licensure exams kahit na ipasara ang mga nursing review centers na walang sariling nursing schools. Ito ang iginiit ng Demokratiko Sosyalistang Kabataan ng Pilipinas (DSKP) kaugnay sa pagpapasara ng Commission on Higher Education (CHEd) sa mga nursing review centers bilang aksiyon sa naganap na leakage dito kamakailan. Ayon kay Michael Eric Castillo, DSKP spokesperson, hindi dapat na isisi ng CHED ang mga review centers sa nasabing leakage kundi ang mababang kalidad ng curriculum design at low competence na mga teachers ang nagtutulak sa mga eskuwelahan at estudyante na mandaya sa exams. &amp;quot;There are many types of licensure examinations - dentistry, accountancy, seamanship, engineering, and many others. What will CHED do when similar anomalies happened, close all the review centers?&amp;quot; pahayag ni Castillo. (Doris Franche)</body>
<link>http://www.philstar.com/Article.aspx?articleId=360586&amp;publicationSubCategoryId=92</link>
</article>
</data>