<?xml version="1.0" encoding="ISO-8859-1" ?>
<data>
<article>
<title>Ginigiba ako!  Gudani</title>
<author></author>
<date>
<month>October</month>
<day>01</day>
<year>2005</year>
</date>
<body>Dinudurog ang aking pagkatao! Ito ang inihayag ng sinibak na si Marine B/Gen. Francisco Gudani kaugnay ng diumanoy inilargang character assassination laban sa kanya matapos ang kanyang expose laban sa Arroyo administration kaugnay sa &amp;quot;Hello Garci&amp;quot; scandal. Sinabi ni Gudani na sa simulat simula pa lamang ay alam na niyang ganito na ang mangyayari dahil maruming magtrabaho ang mga taong takot na malantad ang katotohanan sa nangyaring iregularidad noong 2004 elections. Ayon dito, isang kaibigan niya ang nagparating sa kanya na isang taga-gobyerno ang umanoy naghahanap ng tao sa lalawigan ng Lanao na maaaring tumestigo laban sa kanya para palutanging mayroon itong ill-gotten wealth at iba pang katiwalian na ikukulapol sa kanyang pagkatao Ang testigo ay inaalok umano ng kampo ng administrasyon ng malaking halaga kapalit ng pagwasak sa kanyang kredibilidad. Kahapon ay ipinanukala naman ng ilang kongresista na isailalim sa lifestyle check si Gudani dahil sa sinasabing maluhong pamumuhay nito at tagong yaman. Ayon kay Leyte Rep. Eduardo Veloso, posible anyang totoo ang balita matapos mapaulat na kabilang sa negosyo ng pamilya nito ay pagbebenta ng mga spare parts ng aircraft na nangangailangan ng malaking kapital. (Joy Cantos At Malou Rongalerios)</body>
<link>http://www.philstar.com/Article.aspx?articleId=299493&amp;publicationSubCategoryId=92</link>
</article>
<article>
<title>Ombudsman Marcelo nag-resign!</title>
<author></author>
<date>
<month>October</month>
<day>01</day>
<year>2005</year>
</date>
<body>Nagbitiw na kahapon sa puwesto si Ombudsman Simeon Marcelo at lumalalang kundisyon sa kalusugan ang kanyang pangunahing dahilan. Bagaman hindi malinaw kung ano ang kalagayang pangkalusugan ni Marcelo, inamin nito sa isang mamamahayag na may ulcer ito, insomnia at hypertension. Nakasaad sa kanyang 1-pahinang resignation letter na isinumite sa tanggapan ni Pangulong Arroyo na hindi dapat bigyang kulay ang kanyang pagbibitiw dahil wala umanong ibang dahilan maliban sa kanyang health condition. Pinasalamatan din ni Marcelo ang Pangulo sa pagbibigay sa kanya ng pagkakataong makapaglingkod sa gobyerno. Magkakabisa ang resignation ni Marcelo sa Nob. 30, 2005. Pansamantalang hahalili sa kanya si Overall Deputy Ombudsman Atty. Margarito Gervacio samantalang babalikan naman ni Marcelo ang private practice sa pagtatapos ng kanyang panunungkulan sa gobyerno. Nauna nang kumalat ang balitang na-pressure lamang si Marcelo sa pamahalaan nang ipamadali sa kanya ang paglilitis sa kasong graft ni Makati Mayor Jejomar Binay na kritikal sa gobyerno bunsod na rin ng pangunguna nito sa mga kilos-protesta laban sa administrasyon. (Doris Franche)</body>
<link>http://www.philstar.com/Article.aspx?articleId=299496&amp;publicationSubCategoryId=92</link>
</article>
<article>
<title>LPG tumaas ng P50/tangke</title>
<author></author>
<date>
<month>October</month>
<day>01</day>
<year>2005</year>
</date>
<body>Walang katapusang pahirap ang mararanasan ng mga mamamayang Pilipino makaraang tumaas ng P50 kada tangke ang presyo ng liquefied petroleum gas (LPG). Ayon kay Arnel Ty, presidente ng Independent Marketing Association na pawang mga LPG dealers, simula kagabi ay itinaas na nila ang presyo ng kanilang LPG. Sinisi ni Ty ang nasabing pagtaas sa biglang pag-akyat ng presyo ng nasabing produkto sa world market na umaabot na sa $75 kada metric ton, pinakamataas na presyo sa kasaysayan ng nasabing produkto. Dagdag pa ni Ty, hindi puwedeng unti-unti ang gagawing pagtaas dahil hindi kayang pasanin ito ng mga LPG dealers. &amp;quot;Mahirap kung P5.50 kada linggo ang gagawin naming pagtaas dahil hindi ito kayang i-shoulder ng mga dealer dahil sa sobrang taas ng benta ng mga suppliers,&amp;quot; saad ni Ty. Dahil dito, naglalaro na ngayon ang presyo ng 11 kg. LPG mula P440 hanggang P480 depende sa lugar at posible pa umano itong umabot sa P500 bago mag-Disyembre dahil sa panahon ng tag-lamig. Sinabi rin ni Ty na dahil sa biglaang pagtaas ng presyo ng LPG sa pandaigdigang pamilihan ay siguradong malaki rin ang itataas ng presyo ng diesel dahil parehong sangkap ang ginagamit sa paggawa ng mga ito. (Edwin Balasa)</body>
<link>http://www.philstar.com/Article.aspx?articleId=299506&amp;publicationSubCategoryId=92</link>
</article>
<article>
<title>Gawad Kalinga, Ateneo Class 66 nagkasundo sa pabahay</title>
<author></author>
<date>
<month>October</month>
<day>01</day>
<year>2005</year>
</date>
<body>Nagkasundo ang Gawad Kalinga Foundation at Ateneo Class 66 na magtayo ng mahigit 3,000 low-cost housing bilang tugon sa karahasang naganap sa Pangarap Village, Brgy. Makatipo, Caloocan City kamakailan. Sa panig ng Ateneo class sa pangunguna ni Greggy Araneta III, nangako ito na magpapatayo ng mahigit 600 unit ng kabahayan na nagkakahalaga ng P50,000 bawat isa, samantalang ang Gawad Kalinga ay nakapagpatayo na ng mga low-cost housing unit hindi lamang sa Metro Manila kundi maging sa iba pang panig ng bansa. Sinabi ni Araneta na ang kompanyang Araneta Properties ang magiging daan pa sa iba pang Atenista na magbigay ng suporta sa proyektong maglalaan ng permanenteng tahanan sa mga residente ng Pangarap. Aniya, ang bawat Pilipino ay kailangan na magkaroon ng isang disente at maayos na tirahan na masasabi nilang pag-aari.</body>
<link>http://www.philstar.com/Article.aspx?articleId=299509&amp;publicationSubCategoryId=92</link>
</article>
<article>
<title>Status quo kina Barbers at Kho</title>
<author></author>
<date>
<month>October</month>
<day>01</day>
<year>2005</year>
</date>
<body>Pinaboran ni Tourism Secretary Joseph Ace Durano ang pananatili sa puwesto ni Duty-Free Philippines General Manager Michael Kho. Sa liham kina Kho at Philippine Tourism Authority (PTA) General Manager Robert Dean Barbers, sinabi ni Durano na dapat manatili sa puwesto si Kho bilang punong opisyal ng DFP sa kabila ng ipinalabas na suspension order ni Barbers. &amp;quot;Without deciding the merits of the issue presented, both parties are directed to maintain the status quo prior to the issuance of the order of preventive suspension of the GM, DFP issued by the GM, PTA last September 14, 2005,&amp;quot; ayon pa sa bahagi ng sulat ni Durano. Ikinasiya naman ng mga lehitimong empleyado ng tindahan ang ginawang desisyon ni Durano. Ayon sa mga empleyado, babalik na sa normal ang sitwasyon sa tindahan matapos ang ginawang panggugulo ng kampo ni Dennis Mallari, ang tumatayong presidente ng umanoy unyon ng mga kawani. Nag-ugat ang suspension order ni Barbers kay Kho matapos na maghain ng kasong administratibo si Mallari laban sa punong opisyal ng DFP. Matatandaan na hindi pinayagan ng DOT ang inilabas na suspension order ni Barbers laban kay Kho matapos na sulatan ni Tourism Undersecretary Oscar Palabyab si Kho kung saan pinaboran ng una ang huli sa inihaing motion for reconsideration. Sa kanyang liham, sinabi ni Palabyab na walang karapatan si Barbers na suspendihin si Kho batay sa Tourism Administrative Order 2004-001. Sa nasabing kautusan, tanging ang kalihim lamang ang may kapangyarihan na magtalaga, magdisiplina at magsibak sa pinuno ng DFP.</body>
<link>http://www.philstar.com/Article.aspx?articleId=299515&amp;publicationSubCategoryId=92</link>
</article>
<article>
<title>Kalesa palalakasin vs krisis sa gasolina</title>
<author></author>
<date>
<month>October</month>
<day>01</day>
<year>2005</year>
</date>
<body>Palalakasin ng pamahalaan ang paggamit ng mga Pilipino ng tradisyunal na kalesa bilang sagot din sa nararanasang krisis sa presyo ng langis sa bansa. Sinabi ni Philippine Tourism Authority (PTA) general manager Robert Dean Barbers na binubuhay nila ngayon ang paggamit ng kalesa upang lalong makapanghikayat ng mga turista. Nakapanghihinayang umano na napabayaan na ang dating pangunahing uri ng transportasyon natin dahil sa pagdagsa ng mga de-gasolinang sasakyan. Ngunit dahil sa napakataas na presyo na ng langis, inaasahan ng PTA na muling babalik ang mga Pilipino sa pag-aalaga ng mga kabayo at pagbiyahe ng mga kalesa. Ang naturang proyekto ay pagsusog ng PTA sa programa ng MMDA na paggamit naman ng bisikleta. Inaasahan ng DOT na muling kakalat sa bansa ang pagbuhay sa kalesa matapos na magpahayag ng pakikiisa ang mga lalawigan ng Ilocos Sur, Pangasinan, Pampanga, Laguna, Zamboanga, Davao, Bohol, Tagaytay City at Tacloban City. (Danilo Garcia)</body>
<link>http://www.philstar.com/Article.aspx?articleId=299517&amp;publicationSubCategoryId=92</link>
</article>
<article>
<title>Bunye hinamon si Drilon</title>
<author></author>
<date>
<month>October</month>
<day>01</day>
<year>2005</year>
</date>
<body>Hinamon ni Press Secretary at Presidential Spokesman Ignacio Bunye si Senate President Franklin Drilon na aminin kung totoong siya ang nagpahamak sa Pangulo para masampahan ito ng kasong impeachment sa pamamagitan ng paghingi ng sorry sa publiko sa kontrobersiyal na &amp;quot;Hello Garci&amp;quot; tapes. Inakusahan ni Bunye si Drilon na siyang nag-set up kay Arroyo na mag-sorry sa sambayanan tungkol sa kanyang &amp;quot;lapse of judgement&amp;quot;. &amp;quot;Siya (Drilon) ang nagkumbinsi sa lawyer ng Pangulo na papagsalitain, pagkatapos the following day, kasama siyang nag-draft ng mensahe ng ating Pangulo. Matapos lumabas ang Pangulo sa TV, a few days later, hiningi niya ang resignation ng ating Pangulo,&amp;quot; ani Bunye. (Lilia Tolentino)</body>
<link>http://www.philstar.com/Article.aspx?articleId=299520&amp;publicationSubCategoryId=92</link>
</article>
<article>
<title>Kill GMA niluluto!</title>
<author>Ni Rudy Andal</author>
<date>
<month>October</month>
<day>02</day>
<year>2005</year>
</date>
<body>Ipapa-assassinate na umano si Pangulong Arroyo kung hindi ito bababa sa puwesto hanggang Oktubre 15. Ito ang ibinunyag kahapon ni administration Sen. Miriam Defensor Santiago matapos makatanggap ng impormasyon na binigyan na umano ng taning ang Pangulo para bakantehin ang posisyon nito hanggang Oktubre 15 dahil mapipilitan ang mga military generals na maglunsad ng kudeta o di kayay ipapatay ito. Ayon sa source ng senadora, narinig umano niya ang pagbibida ng kamag-anak ni Senate President Franklin Drilon sa isang pagtitipon na hanggang Oktubre 15 na lang umano ang Pangulo sa Malaca&amp;ntilde;ang dahil mapipilitan itong paalisin &amp;quot;physically&amp;quot;. &amp;quot;Of course, physical removal refers to assassination. Hence, I told Pres. Arroyo that she should beef up her security measures,&amp;quot; wika ng senadora. Ayon pa kay Santiago, ang orihinal na plano ay uupong Vice President si Drilon at Pangulo naman si Noli de Castro kung mapapatalsik si Arroyo. Ngunit nabago umano ang &amp;quot;game plan&amp;quot; dahil si Drilon na ang magiging President samantala Vice President si Tarlac Rep. Noynoy Aquino. &amp;quot;My source is impeccable. The source was right there listening, while the Drilon relative was chattering away,&amp;quot; anang Ilongga solon na tulad ni Drilon ay taga-Iloilo rin. Sangkot din umano sa tangkang kudeta si dating Pangulong Cory Aquino dahil ayaw nilang mawala sa kanila ang 5,000 ektarya ng Hacienda Luisita bunga ng pagbasura ng Department of Agrarian Reform (DAR) sa stick option plan ng mga manggagawa sa plantasyon. &amp;quot;The Drilon relative even boasted that Pres. Aquino has strengthened her ties with military generals,&amp;quot; ani Santiago. Itinanggi naman ni Drilon ang &amp;quot;fantastic claim&amp;quot; ng senadora at sinabing sa mismong araw ng sinasabing kudeta ay nasa Geneva, Switzerland ito upang dumalo sa pagpupulong ng Inter-Parliamentary Union. Matatandaang ipinagyabang ni dating Constabulary chief Maj. Gen. Ramon Montano na watak na ang militar at 70 porsiyento ng AFP ay handa na umanong kumalas sa liderato ni Arroyo sa sandaling isalang sa court martial sina B/Gen. Francisco Gudani at Lt. Col. Alexander Balutan.</body>
<link>http://www.philstar.com/Article.aspx?articleId=299638&amp;publicationSubCategoryId=92</link>
</article>
<article>
<title>Kalendaryo ng solon palpak, nilagyan ng 31 ang Setyembre</title>
<author></author>
<date>
<month>October</month>
<day>02</day>
<year>2005</year>
</date>
<body>Hindi lamang sa librong ipinamamahagi sa mga pampublikong eskuwelahan nagkakamali o pumapalpak ang ilang educators kundi maging sa mga ipinamamahagi nilang kalendaryo. Ito ang nabisto kahapon ng ilang mamamahayag sa Mababang Kapulungan ng Kongreso matapos mapuna na sobra ang bilang ng araw ng kalendaryong ipinamamahagi ni Alliance of Volunteer Educators (AVE) party-list Rep. Eulogio &amp;quot;Amang&amp;quot; Magsaysay noong nakaraang Pasko. Sa halip na Oktubre 1 na ang petsa kahapon, (Sabado), sa kalendaryo ni Magsaysay ay Setyembre 31 gayong wala namang 31 sa kalendaryo dahil hanggang 30 lamang ang Setyembre. &amp;quot;Okey lang sana kung hindi AVE ang nagbigay ng palpak na kalendaryo, pero kumakatawan sa mga educators kaya hindi okey,&amp;quot; anang isang reporter na hindi nagpabanggit ng pangalan. Kahit na maituturing na maliit na bagay lamang ang nasabing pagkakamali, sumasalamin din dito ang kapalpakan at pabagsak na kalidad ng edukasyon sa bansa. Magugunitang umani ng matinding pagbatikos ang ilan sa mga ipinamamahaging libro sa mga pampublikong paaralan dahil sa napakaraming pagkakamali. (Malou Rongalerios)</body>
<link>http://www.philstar.com/Article.aspx?articleId=299646&amp;publicationSubCategoryId=92</link>
</article>
<article>
<title>25 natl at 260 local bills inaamag na sa Senado</title>
<author></author>
<date>
<month>October</month>
<day>02</day>
<year>2005</year>
</date>
<body>Nanawagan ngayon ang mga lider ng Kamara de Representantes sa Senado na muling balikan ang kanilang tunay na tungkulin para sa bayan sa pamamagitan ng pagpapatibay sa mga nakabinbin na panukalang batas. Ayon kina House Majority Leader Prospero Nograles at Davao del Sur Rep. Douglas Cagas, bagamat bahagi ng responsibilidad ng Kongreso ng Pilipinas ang magsagawa ng mga imbestigasyon hinggil sa ibat-ibang usapin, dapat naman tutukan ng mga senador ang pangunahin nilang tungkulin at ito ang gumawa ng mga kapaki-pakinabang na batas para sa ikauunlad ng sambayanan. Ipinagdiinan pa ng mga kongresista na inaalikabok na sa mesa ng mga senador ang 25 pambansang panukala at 260 local bills na matagal nang inaprubahan ng Mababang Kapulungan ng Kongreso. Ayon pa kay Nograles, ang mga national at local bills na nakasalang ngayon sa Senado ay naglalayong matulungan ang mamamayan na masolusyunan ang mga panlipunan at pang-ekonomiyang pangangailangan. Kabilang sa mga panukalang &amp;quot;inaamag&amp;quot; na sa Senado ay ang House Bill 3835 na naglalayong mailatag ang sistema kung papaano makakabayad sa pagkakautang ang mga nakakuha ng pabahay sa pamahalaan. Bukod sa HB 3835, nakasalang din sa Senado ang HB 4067 na nagtutukoy kung saan maaaring mangisda ang mga taong itinuturing libangan ang nasabing industriya, HB 4069 na mag-aamyenda sa tariff at customs code at ang House Joint Resolution 2 na magtatatag sa Congressional Commission upang pag-aralan ang pulisya ng pamahalaan hinggil sa pagkakautang. Samantalang trabaho, edukasyon at pagpapagawa ng mga imprastraktura naman ang layunin ng mga local na panukala na magbibigay ng mabilis na pagbabago sa ibat-ibang distrito sa buong bansa. Ayon pa kay Nograles, panahon na para baguhin ng Senado ang prayoridad nito sa pamamagitan ng pagpapatibay sa mga panukalang batas, sa halip na ituon ang panahon sa halos araw-araw na imbestigasyon. Sinabi naman ni Cagas na apat na panukala lamang ang pinagtibay ng Senado sa pagitan ng Hulyo 2004 hanggang Hulyo 2005 kung saan kabuuang P1.336 bilyon ang pondong inilaan dito ng pamahalaan. &amp;quot;This would mean the Senate spent 300 million pesos for each of these bills enacted into law,&amp;quot; sang-ayon pa sa pinuno ng House contingent sa electoral tribunal. (Malou Rongalerios)</body>
<link>http://www.philstar.com/Article.aspx?articleId=299649&amp;publicationSubCategoryId=92</link>
</article>
<article>
<title>Katotohanan ang hanap ng Senado  Lacson</title>
<author></author>
<date>
<month>October</month>
<day>02</day>
<year>2005</year>
</date>
<body>Kinontra kahapon ni Sen. Panfilo Lacson ang pahayag ni Pangulong Arroyo na nagiging &amp;quot;kangaroo court&amp;quot; na ang Senado dahil sa sunud-sunod na pag-iimbestiga ng kapulungan na ang layunin ay mapatalsik lamang siya sa puwesto. Ayon kay Lacson, ang paghahanap lamang ng katotohanan ang layunin ng isinasagawang imbestigasyon ng kapulungan at hindi para paalisin sa puwesto ang Pangulo. &amp;quot;The Senate does not engage in politics of insults. It is only after the truth. It becomes insulting to Mrs. Arroyo only because it is true that she cheated, stole, and lied. And the truth really hurts,&amp;quot; wika ni Lacson. Dahil nasasaktan na sila sa paglabas ng kanilang baho, nag-iimbento na umano ng banat ang Malaca&amp;ntilde;ang laban sa mga miyembro ng oposisyon pati na sa mga dati nilang kapanalig sa Senado. Binigyang diin pa ng senador na ang Senado na lamang ang huling tahanan ng demokrasya sa bansa kaya itutuloy pa rin nila ang kanilang gawain sa kabila ng pagharang ng Palasyo na lumantad ang katotohanan. Idinagdag pa ni Lacson na hindi dapat sinisira ni Mrs. Arroyo ang Senado dahil dito rin siya nanggaling at sumikat hanggang maluklok sa pinakamataas na puwesto sa bansa. (Rudy Andal)</body>
<link>http://www.philstar.com/Article.aspx?articleId=299659&amp;publicationSubCategoryId=92</link>
</article>
<article>
<title>10 fighter planes isosoli sa Kano</title>
<author></author>
<date>
<month>October</month>
<day>02</day>
<year>2005</year>
</date>
<body>Hindi na ipagagamit ng pamunun ng Armed Forces of the Philippines (AFP) ang 10 units ng F5 fighter plane matapos itong pakinabangan ng ahensiya ng may 40 taon. Ayon kay Capt. Ephraim Suyom, public information officer ng Phil. Air Force Defense Wing sa Basa Air Base, handa na nilang ibalik sa United States Military ang nabanggit na mga eroplano kasama na ang mga kaukulang dokumento nito. Ang nabanggit na mga fighter plane ay napasakamay ng Pilipinas sa ilalim ng RP-US Joint Defense Agreement. Gayunman, papalitan ang mga ito ng limang S2 11 na ayon kay Suyom ay may mababang speed na ginagamit sa kampanya laban sa mga rebeldeng MILF, MNLF, Abu Sayyaf at iba pang criminal elements sa mga remote areas sa Mindanao. Ang mga sasakyang ito ay gagamitin din sa pagbabantay sa Kalayaan Group of Islands at Economic Zones sa bansa. (Angie dela Cruz)</body>
<link>http://www.philstar.com/Article.aspx?articleId=299661&amp;publicationSubCategoryId=92</link>
</article>
<article>
<title>Coup alert itinaas</title>
<author>Ni Ellen Fernando</author>
<date>
<month>October</month>
<day>03</day>
<year>2005</year>
</date>
<body>Nagdeklara kahapon ng heightened alert ang Malaca&amp;ntilde;ang laban sa ano mang tangkang pabagsakin ang pamahalaan ni Pangulong Arroyo. Ang direktiba ay kasunod ng ibinulgar ni Sen. Miriam Defensor-Santiago na mapipilitan umano ang mga military generals na maglunsad ng kudeta o di kayay ipa-assassinate ang Pangulo kapag hindi ito bumaba sa puwesto hanggang Oktubre 15. Kasabay nito, nagkaisa ang mga gobernador, mayor at iba pang lokal na opisyal sa pagbaka sa mga marahas na hakbang laban sa pamahalaan. Sa kanilang sama-samang pahayag, kinondena ng League of Provinces ang naturang plano ng mga desperadong kalaban ng gobyerno. &amp;quot;Our peace-loving and freedom-loving people will reject and crush this desperate act by the opposition. We are also urging President Arroyo to remain firm and strong because the Filipino people are behind her every step of the way,&amp;quot; pahayag ni Eastern Samar Gov. Ben Evardone. Sinabi pa ng mga lokal na opisyal na tapos na ang eleksiyon kaya dapat na ring matapos ang pamumulitika. Iginiit din ng LGUs sa Kongreso na magtrabaho na para maipasa ang mga nakabinbing batas na matagal nang inaalikabok sa kanilang mga lamesa. &amp;quot;Our people are asking for peace and political stability. Let us help our country move forward, not create more divisiveness that will only hurt our people most,&amp;quot; ayon pa sa mga opisyal. Samantala, iginiit din ng Pangulo na manatili ang lahat na alerto at tumulong sa awtoridad sa pagbabantay sa mga pampublikong lugar matapos ang panibagong insidente ng pambobomba sa Bali, Indonesia. Nanawagan din ang Pangulo sa Kongreso na madaliin ang pagpasa ng Anti-Terror Law na magbibigay suporta sa gobyerno sa paglaban nito sa terorismo.</body>
<link>http://www.philstar.com/Article.aspx?articleId=299800&amp;publicationSubCategoryId=92</link>
</article>
<article>
<title>Baril muna bago dagdag na pulis  Sen. Villar</title>
<author></author>
<date>
<month>October</month>
<day>03</day>
<year>2005</year>
</date>
<body>Nais ni Sen. Manuel Villar, Jr. na sa halip kumuha ng 1,500 dagdag na pulis ay armasan na lamang ang 30% kabuuang 117,376 alagad ng batas na walang mga baril. Sinabi ni Villar na sa 2006 panukalang budget, naglaan ng P160 milyon para sa dagdag na 1,500 pulis sa buong bansa at P50 milyon karagdagang pondo para naman sa paggawa ng dagdag na 22 istasyon ng pulisya. Sa datos ng Philippine National Police (PNP) noong Disyembre 2003, 35,000 pulis ay walang mga baril kaya nagtataka ang senador kung bakit hindi isinama sa budget ng PNP ang kawalan ng mga baril at bala na siyang mahalagang kasangkapan para masugpo ang kriminalidad sa buong bansa. &amp;quot;Hindi natin kailangan ang dagdag na pulis, ang kailangan natin ay bigyan ng armas at iba pang supply ang mga kasalukuyang kagawad ng PNP para epektibo nilang magampanan ang kanilang tungkulin,&amp;quot; wika ni Villar. (Rudy Andal)</body>
<link>http://www.philstar.com/Article.aspx?articleId=299810&amp;publicationSubCategoryId=92</link>
</article>
<article>
<title>Bitay pinalulusaw</title>
<author></author>
<date>
<month>October</month>
<day>03</day>
<year>2005</year>
</date>
<body>Nagkaisang hiniling kahapon sa pamahalaang Arroyo ng grupong Philippine Alliance of Human Rights Advocate (PAHRA) at Mamamayang Tutol sa Bitay Movement (MTBM) na tuluyang ibasura ang Death Penalty Law o RA 7659. Layunin ng dalawang grupo na mapasama ang Pilipinas sa mga kalapit na bansa na nag-alis ng parusang kamatayan, kasabay na rin ng paggunita ng ikatlong araw na pandaigdigang pagdiriwang laban sa death penalty. Kabilang sa mga bansang inalis ang parusang bitay ay ang kanlurang Europa, Africa, Asia Pacific, Latin America at ang pinakahuli ay ang Mexico na pinawalang bisa ang parusang kamatayan nitong Abril 2005, ayon sa record na naitala ng grupong PAHRA. Sa ngayon ay may kabuuang 120 bansa sa mundo ang nag-alis na ng parusang bitay. Sa panig ng MTBM, Dios lamang ang may karapatang bumawi ng hiram nating buhay, kaya walang karapatan ang sinumang tao na pangunahan ang Maykapal. Naniniwala ang dalawang grupo na kakatigan sila ng gobyerno dahil simula ng manungkulan si Pangulong Arroyo ay hindi pa nito ipinatutupad ang Death Penalty Law at puro reprieve ang ginagawa nito na nagpapakita lamang umano na mahalaga sa kanya ang buhay ng bawat tao. (Mer Layson)</body>
<link>http://www.philstar.com/Article.aspx?articleId=299815&amp;publicationSubCategoryId=92</link>
</article>
<article>
<title>Drilon kinampihan ng admin solons</title>
<author></author>
<date>
<month>October</month>
<day>03</day>
<year>2005</year>
</date>
<body>Idinepensa ng mga maka-administrasyong senador si Senate President Franklin Drilon na inginuso ng Malaca&amp;ntilde;ang sa pamamagitan ni Sen. Miriam Defensor-Santiago na may kinalaman sa planong pagpapatalsik kay Pangulong Arroyo. Ayon kay Sen. Ramon Magsaysay Jr., walang katotohanan ang paratang ni Sen. Santiago at dapat na maging mapagmatyag ang taumbayan sa mga susunod na plano ng Palasyo para takpan ang pagbukas ng katotohanan. Naniniwala si Magsaysay na nabola si Santiago sa pagpapalabas nito ng kanyang pahayag. &amp;quot;I stand fully behind Senate Pres. Franklin Drilon and former Pres. Cory Aquino. Both personify integrity and love of country. Sen. Miriam must have been mislead and fed with canard information,&amp;quot; sabi ni Magsaysay. Ayon naman kay Senate Majority Leader Francis Pangilinan, kung totoo ang alegasyon na ang Senado ay kasama sa planong pagpapabagsak sa Pangulo, dapat isama na rin sina Sen. Joker Arroyo na nag-iimbestiga sa Venable contract at Sen. Juan Ponce Enrile na nagsisiyasat naman sa Northrail project. Huwag din daw kalimutan na isali sina Sens. Magsaysay, Pia Cayetano at Juan Flavier na pumirma naman sa imbestigasyon sa San Mateo raid. (Rudy Andal)</body>
<link>http://www.philstar.com/Article.aspx?articleId=299821&amp;publicationSubCategoryId=92</link>
</article>
<article>
<title>DH ipagtatanggol ng HK govt vs abusadong amo</title>
<author></author>
<date>
<month>October</month>
<day>03</day>
<year>2005</year>
</date>
<body>Pinapurihan ni Labor Secretary Patricia Sto. Tomas ang hakbang ng pamahalaan ng Hongkong na protektahan ang mga dayuhang domestic helper kabilang na ang mga Pilipina laban sa mga abusadong mga employer. Itoy matapos na susugan ng HK Labor Department ang isang employment ordinance upang maitaas ang maximum penalty sa mga employer na hindi nagbibigay ng nakatakdang suweldo sa mga DH. Base sa bagong policy, magbabayad ng HK$350,000 at maaaring makulong ng 1 taon-3 taon ang isang employer na mapapatunayang lumabag. Nakatakdang magpa-seminar ang HK govt para sa mga DH upang maintindihan ng mga ito ang tradisyon at kultura ng bansa upang maiwasan na maabuso ng kanilang mga amo. Sa opisyal na rekord ng DOLE, umaabot sa 180,000 Pinoy workers sa HK, 80% ay mga domestic helper. (Danilo Garcia)</body>
<link>http://www.philstar.com/Article.aspx?articleId=299824&amp;publicationSubCategoryId=92</link>
</article>
<article>
<title>Gudani, Balutan binabantaan</title>
<author></author>
<date>
<month>October</month>
<day>03</day>
<year>2005</year>
</date>
<body>Nakakatanggap na umano ng mga pagbabanta sa buhay sina Marine B/Gen. Francisco Gudani at Lt. Col. Alexander Balutan dahil sa pagtestigo laban sa administrasyon sa kontrobersiyal na &amp;quot;Hello Garci&amp;quot; scandal. Ayon sa isang general na mistah ni Gudani sa Phil. Military Academy, under threat ang dalawa kasama na rito ang kanilang pamilya. Binabalak umanong dukutin ng mga armadong pakawala ng kanilang mga kalaban ang pamilya ng dalawa upang mapilitan ang mga ito na umatras sa kanilang testimonya sa Senado. Ayon pa rito, walang mabuti kundi ingatan ng dalawa ang kanilang mga pamilya upang hindi madamay sa posibleng buwelta ng mga taong kanilang nasagasaan. &amp;quot;If they are under threat, I assure you not from the government but from the perceived enemies of the administration, its part of dirty politics,&amp;quot; ayon sa heneral. Magugunita na bumaligtad ang testigo ni Sen. Panfilo Lacson sa Jose Pidal na si Udong Mahusay. Matapos dukutin ng mga umanoy tauhan ng Presidential Security Group (PSG) si Mahusay ay bigla nitong binawi ng kanyang testimonya at itinuro si Lacson na siya umanong utak ng kanyang inihayag sa Senate hearing. (Joy Cantos)</body>
<link>http://www.philstar.com/Article.aspx?articleId=299829&amp;publicationSubCategoryId=92</link>
</article>
<article>
<title>Pamilya ng 131 biktima ng plane crash wagi sa US Court</title>
<author></author>
<date>
<month>October</month>
<day>03</day>
<year>2005</year>
</date>
<body>Nakapuntos ang pamilya ng 131 nasawing mga pasahero at tauhan ng Flight 541 ng Air Philippines matapos na katigan ng Illinois Supreme Court sa Estados Unidos na dapat sa Pilipinas isagawa ang pagdinig sa kaso laban sa international company na nag-supply ng bumagsak na eroplano. Sa desisyon ng Circuit Court County, ibinasura nito ang apela ng defendant na AAR and Fleet na litisin ang kasong isinampa ng mga pamilya ng mga biktima sa Chicago. Iginiit ng korte na nararapat na sa Pilipinas dinggin ang kaso ng kapabayaan ng AAR and Fleet dahil sa bansa naganap ang pagbagsak ng isinuplay nilang eroplano sa Air Philippines. Kinupirma naman ng Appeals Court ng US ang naturang desisyon. Nag-ugat ang kaso matapos na mag-crash ang Flight 541 Boeing 737-200 ng Air Philippines noong Abril 19, 2000 sa isang plantasyon ng niyog sa isla ng Samal kung saan nasawi ang lahat na 131 pasahero at crew. Dito nabatid na &amp;quot;sub-standard&amp;quot; umano ang naturang eroplano. Pinangunahan naman ni North Cotabato Gov. Emmanuel Pinol ang pagsasampa ng kaso laban sa AAR and Fleet. Kasamang nasawi sa trahedya ang dalawang pamangkin ni Pinol. Ang nasabing desisyon ay magiging daan para makakuha ng karapat-dapat na kompensasyon ang pamilya ng mga biktima. (Danilo Garcia)</body>
<link>http://www.philstar.com/Article.aspx?articleId=299833&amp;publicationSubCategoryId=92</link>
</article>
<article>
<title>DOF pinasasagot sa kotong ng tauhan</title>
<author></author>
<date>
<month>October</month>
<day>03</day>
<year>2005</year>
</date>
<body>Dahil sa umanoy pangongotong ng isa sa mga tauhan, pinagpapaliwanag ng Department of Justice (DoJ) ang tanggapan ng Department of Finance (DoF). Sinabi ni Justice Secretary Raul Gonzalez na pormal niyang ipapaalam kay Finance Sec. Margarito Teves ang insidente ng pagkakahuli kay Joselito Hernandez, matapos na magpakilala bilang operatiba ng Revenue Integrity Protection (RIPS) ng DoF na pinamumunuan naman ni Undersecretary Emmanuel Bonoan. Ipinaliwanag ni Gonzalez na nais niyang makumpirma mula mismo kay Teves kung lehitimong tauhan ng RIPS si Hernandez, kung saan ito ang binuong grupo upang magsagawa ng imbestigasyon sa lifestyle check na ginagawa ng DoF sa mga kawani ng Bureau of Customs (BoC) at Bureau of Internal Revenue (BIR). Si Hernandez ay nahuli sa akto ng mga tauhan ng PNP-Criminal Investigation and Detection Group (CIDG) na tumatanggap ng P50,000 mula kay Juan Leron, Revenue District Officer ng BIR-Lipa City. Nabatid mula sa reklamo ni Leron na tinawagan umano siya ni Hernandez at nagpakilalang operatiba ng RIPS, kung saan tinakot ng huli ang una na ibabagsak sa lifestyle check kundi ibibigay ang nasabing halaga. Nilinaw pa ng Kalihim na dapat na bigyan ng pansin ang nasabing issue dahil mawawalan ng saysay ang pagbabantay ng gobyerno sa mga tiwaling kawani nito kung ito mismo ang pinag-uugatan ng korapsiyon. (Grace dela Cruz)</body>
<link>http://www.philstar.com/Article.aspx?articleId=299835&amp;publicationSubCategoryId=92</link>
</article>
<article>
<title>Squatter scam sa Marikina lumalalim</title>
<author></author>
<date>
<month>October</month>
<day>03</day>
<year>2005</year>
</date>
<body>Bukod sa mga napaulat na dayaan sa bentahan sa lupain sa Marikina City para sana sa mga iskwater, isa pang anomalya na may kaugnayan sa mga ito ang pinasabog pa sa Ombudsman. Ayon sa report, may 8,439 square meters sa siyudad ang muli ay sinindikato, na matapos ipa-tax exempt ay pinabayaran pa umano sa Marikina City government at pagkatapos ay pinabayaran pang muli sa National Home Mortgage Finance Corporation. Nalugi rin umano ang pamahalaan ng milyun-milyong piso matapos bigyan ng realty tax exemption mula pa noong 1980 ang isang 68,570 square meter na lupain na pag-aari nina Benigno dela Vega at Antonio Perez na nagawang pabayaran ng mga ito ang mahigit sa 15,000 square meters ng dalawang beses  sa pamahalaang siyudad at sa National Home Mortgage Finance Corp. Naibenta rin umano ng dalawa ang 8,439 square meters na tax-exempted land sa Kapisanan Lakas Bisig, Inc. sa halaga namang P14.4 milyon na katulad ng 15,000 square meter land na nauna nang ibinenta ng dalawa sa TMB, Inc. ay pinondohan din ng pamahalaang lungsod upang mabayaran. Katulad din ng kaso sa TMB, matapos mabayaran sina dela Vega at Perez ng city government ay binayaran pa uli ang mga ito ng NHMFC ng halagang halos P14 milyon para sa nasabing lupa. &amp;quot;Tax exempted na, naibenta pa, at nabayaran pa uli,&amp;quot; pahayag ng source, &amp;quot;bale tatlong beses binili ang iisang lupain sa dalawang pagkakataon.&amp;quot;</body>
<link>http://www.philstar.com/Article.aspx?articleId=299836&amp;publicationSubCategoryId=92</link>
</article>
<article>
<title>Miriam magbabaril sa sarili</title>
<author></author>
<date>
<month>October</month>
<day>04</day>
<year>2005</year>
</date>
<body>Handang magpakamatay sa pamamagitan ng pagbaril sa sarili si Sen. Miriam Defensor-Santiago sa session hall ng Senado sakaling mapatunayan na walang malinaw na panganib sa buhay ni Pangulong Arroyo kaugnay ng isiniwalat nitong assassination plot laban sa Pangulo. Sa privilege speech ni Sen. Santiago, sinabi nito na hindi siya manghihinayang na tapusin ang sariling buhay kung hindi totoo ang kanyang mga isiniwalat nitong nakaraang Sabado kaugnay sa plano umano nina Senate President Franklin Drilon at dating Pangulong Cory Aquino. Nakatanggap ng impormasyon si Santiago na binigyan na umano ng taning ang Pangulo para bakantehin ang posisyon nito hanggang Oktubre 15 dahil mapipilitan ang mga military generals na maglunsad ng kudeta o di kayay ipapatay ito. Ayon sa source ng senadora, narinig umano niya ang pagbibida ng kamag-anak ni Drilon sa isang pagtitipon na hanggang Oktubre 15 na lang umano ang Pangulo sa Malaca&amp;ntilde;ang dahil mapipilitan itong paalisin &amp;quot;physically&amp;quot;. Ayon pa kay Santiago, ang orihinal na plano ay uupong Vice President si Drilon at Pangulo naman si Noli de Castro kung mapapatalsik si Arroyo. Ngunit nabago umano ang &amp;quot;game plan&amp;quot; dahil si Drilon na ang magiging President samantala Vice President si Tarlac Rep. Noynoy Aquino. Sangkot din umano sa tangkang kudeta si dating Pangulong Cory Aquino dahil ayaw nilang mawala sa kanila ang 6,000 ektarya ng Hacienda Luisita bunga ng pagbasura ng Department of Agrarian Reform (DAR) sa stick option plan ng mga manggagawa sa plantasyon. Tinawag pa ni Santiago na makakapal ang mukha ng mga may-ari ng Hacienda Luisita partikular si Noynoy. Aniya, kinumpiska ng pamahalaang Aquino ang mga maliliit na lupa ng mga land-owners pero ang lupang nasasakop ng Hacienda Luisita ay hindi ipinamigay sa mga sakada. (Rudy Andal)</body>
<link>http://www.philstar.com/Article.aspx?articleId=299980&amp;publicationSubCategoryId=92</link>
</article>
<article>
<title>Kill plot vs GMA pinaiimbestigahan</title>
<author></author>
<date>
<month>October</month>
<day>04</day>
<year>2005</year>
</date>
<body>Nanawagan ang mga kongresista sa administrasyon at oposisyon na simulan na ang imbestigasyon sa usapin hinggil sa ginawang pagbubulgar ni Sen. Miriam Defensor-Santiago na may kutsabahan umano sina dating Pangulong Corazon Aquino at Senate President Franklin Drilon upang patalsikin sa puwesto si Pangulong Arroyo, Sa pahayag nina House Deputy Leader Antonio Cerilles at Baguio City Rep. Mauricio Domogan, seryosong usapin ang binabalak umano nina Aquino at Drilon laban sa Pangulo kaya nararapat lamang alamin ang katotohanan sa ginawang paratang ni Santiago. Magugunitang naglabasan ang ulat kamakalawa na nagplano umano sina Aquino at Drilon na tapusin na ang termino ni Arroyo sa pamamagitan ng kudeta o di kayay asasinasyon bago mag-Oktubre 15. Ayon pa kay Cerilles, hindi sapat ang ginawang pagtanggi ni Drilon sa paratang para mamatay ang isyu dahil hindi naman magbibigay ng pahayag si Santiago ng walang basehan. Naniniwala rin si Rep. Domogan na hindi itataya ni Santiago ang pangalan at integridad nito kung gawa-gawa lamang ang planong kudeta nina Drilon at Aquino. Kaugnay nito, kinumpirma naman ni Justice Sec. Raul Gonzales ang planong pagpatay sa Pangulo at pinapa-imbestigahan na umano niya ito sa National Bureau of Investigation (NBI). Hindi naman kinumpirma ng militar at pulis ang nasabing kill plot laban kay Arroyo na nabasa lamang umano nila sa mga pahayagan at hindi nila maberipika sa kanilang mga intelligence sources. Kung may kill plot man laban kay Pangulong Arroyo ay mula anya ito sa panig ng mga rebeldeng New Peoples Army (NPA). Gayunman, tiniyak ng Malaca&amp;ntilde;ang na may kakayahan ang security group ni Pangulong Arroyo para pangalagaan ang kanyang seguridad. (Malou Rongalerios/Joy Cantos/Lilia Tolentino)</body>
<link>http://www.philstar.com/Article.aspx?articleId=299988&amp;publicationSubCategoryId=92</link>
</article>
<article>
<title>Bro. Eddie aarestuhin</title>
<author></author>
<date>
<month>October</month>
<day>04</day>
<year>2005</year>
</date>
<body>Nahaharap sa pag-aresto si Jesus Is Lord (JIL) leader Bro. Eddie Villanueva matapos na magpalabas ng &amp;quot;warrant of arrest&amp;quot; ang korte sa kasong estafa na isinampa ng isang negosyante hinggil sa joint television venture agreement. Ipinalabas ni Judge Rizalina Capco-Umali ng Mandaluyong Regional Trial Court- Branch 212 ang arrest warrant laban kay Villanueva at iniutos na maglagak ng P40,000 piyansa. Ang kasong estafa laban kay Villanueva ay nag-ugat sa pagsasampa ng kaso ng isang Benito Araneta dahil sa umanoy &amp;quot;pandaraya&amp;quot; sa kanya sa pamamagitan ng pagpasok sa isang kontrata sa Zoe Broadcasting Network Inc. na ino-operate ng Channel 11. &amp;quot;Villanueva, chairman and pres. of Zoe, &amp;quot;willfully, unlawfully and feloniously made it appear&amp;quot; that he could legally enter into contract with his company, Enterntainment Network Ltd. (Enternet) despite the fact that Zoe had a similar agreement with Vintage Television Corp.,&amp;quot; ani Araneta. Aniya, binayaran niya si Villanueva ng P15 milyon para sa joint venture agreement na nilagdaan noong Marso 2001 at Hunyo 15, 2001 para sa paglipat ng operasyon at pamamahala ng Channel 11 sa kanyang kumpanya. Ang Zoe at VTV Corps. agreement ay nilagdaan noong Feb. 28, 1999. (Ellen Fernando)</body>
<link>http://www.philstar.com/Article.aspx?articleId=299997&amp;publicationSubCategoryId=92</link>
</article>
<article>
<title>Drilon sisibakin!</title>
<author></author>
<date>
<month>October</month>
<day>04</day>
<year>2005</year>
</date>
<body>Plano ng maka-administrasyong miyembro ng Liberal Party na patalsikin si Senate President Franklin Drilon bilang presidente ng partido dahil sa patuloy nitong pagsusulong sa kilusang pagbibitiw sa tungkulin kay Pangulong Arroyo. Ayon kay Manila Mayor Lito Atienza, LP national chairman, dumidistansiya sila sa presidente ng kanilang partido dahil hindi sila kaisa sa ginagawa nito sa kasalukuyan. Sinabi ni Atienza na tiyak na pag-uusapan nila ito sa partido dahil sa patuloy na paglabag ni Drilon sa panuntunan ng lapian. Kinumpirma ni Atienza na hati ang LP sa isyu ng pagpapabitiw sa tungkulin sa Presidente. Si Drilon anya ay naniniwala na dapat nang magbitiw ang Pangulo pero sila naman daw na nakararami ay tumutulong sa Pangulo para magtagumpay at umunlad ang ekonomiya. Ayon pa kay Atienza, ang isyu ng pagdidisiplina kay Drilon ay ayaw sana niyang isabay sa problemang pambansa. &amp;quot;Pero sa takbo ng nangyayari malamang siguro kailangang asikasuhin na rin namin so that yong paninindigan ng LP sa mata ng ating mamamayan ay maging malinaw. We are not part of the Drilon plot of conspiracy,&amp;quot; ani Atienza. (Lilia Tolentino)</body>
<link>http://www.philstar.com/Article.aspx?articleId=299998&amp;publicationSubCategoryId=92</link>
</article>
<article>
<title>EO 464 kinontra sa Supreme Court</title>
<author></author>
<date>
<month>October</month>
<day>04</day>
<year>2005</year>
</date>
<body>Naghain ng petisyon sa Korte Suprema ang mga militanteng Kongresista at grupo ng mga abogado upang pigilan at kuwestiyunin ang implementasyon ng Executive Order 464 ni Pangulong Arroyo na nagbabawal sa mga opisyal at kawani ng gobyerno na dumalo sa mga Congressional inquiries ng hindi nagpapaalam sa Malaca&amp;ntilde;ang. Sa inihaing petition for certiorari with prohibition and Temporary Restraining Order (TRO) nina Reps. Satur Ocampo, Teddy Casino, Liza Maza, Crispin Beltran, Rafael Mariano at Joel Virador sinabi ng mga ito na labag sa saligang batas ang kautusan ng Pangulo at hiniling na pagpaliwanagin ng Korte Suprema si Executive Sec. Eduardo Ermita kasunod ng EO 464. Labag din umano sa Konstitusyon ang EO 464 dahil nakasaad na hindi kailangan ang permiso ng Pangulo ng bansa kapag ipinatawag ng Kongreso ang mga opisyal o kawani nito para dumalo sa hearing. Partikular na hiniling ng mga militanteng kongresista sa SC na ipawalang bisa ang nasabing kautusan, pagbawalan ang Pangulo na magpatupad ng kaparusahan sa mga opisyal na lalabag sa EO 464 at magpalabas ng TRO sa pagpapatupad nito. Sa petisyon naman ng Alternative Law Groups Inc. (ALG), inakusahan ng mga ito ang Pangulo na nagtatago sa isang executive privilege upang tapakan ang sagradong kalayaan ng pagbibigay impormasyon, kalayaan sa pagsasalita at pagpapahayag ng mga ito. Samantala hindi naman nababahala si Justice Sec. Raul Gonzales sa pag-akyat sa Korte Suprema ng naturang grupo, dahil inaasahan na umano ito ng administrasyon. Kung anuman umano ang maging hatol ng Kataas-taasang Hukuman ay handa itong respetuhin ng gobyerno subalit sa kasalukuyan ay buo ang kanilang paninindigan na legal ang EO 464 at tuloy ang implementasyon nito. (Gemma Amargo-Garcia)</body>
<link>http://www.philstar.com/Article.aspx?articleId=300008&amp;publicationSubCategoryId=92</link>
</article>
<article>
<title>Bro. Eddie: Foul yan!</title>
<author>Nina Ellen Fernando At Gemma Amargo-Garcia</author>
<date>
<month>October</month>
<day>05</day>
<year>2005</year>
</date>
<body>&amp;quot;Political harassment!&amp;quot; Ito ang sigaw kahapon ni dating presidential candidate Bro. Eddie Villanueva kaugnay ng warrant of arrest sa kanya dahil sa kasong estafa. Sa isang panayam, sinabi ni Villanueva na ang naghabla sa kanya ay ang negosyanteng si Benito Araneta na malapit na kaanak ni First Gentleman Mike Arroyo. Nilinaw ni Villanueva na ang kaso ay kaugnay ng pagkansela ng kanyang pinamumunuang ZOE Television sa multi-milyong kontratang pinasok kay Araneta. Ginamit umano ng grupo ni Araneta sa loob ng isang taon ang ZOE Television pero napilitan ang himpilan na kanselahin ang kontrata dahil sa milyun-milyong pisong di nababayaran ni Araneta. Dahil sa pangyayari, si Araneta pa ang nagdemanda kay Villanueva. Sa reklamo ni Araneta, binayaran nito si Villanueva ng halagang P15 milyon na nilagdaan noong Marso 2001 at Hunyo 15, 2001 para sa paglilipat ng operasyo at pamamahala ng Channel 11 sa kumpanya ng una. Si Villanueva ang tumatayong chairman at president ng ZOE Brodcasting Network Inc. na ino-operate ng Channel 11. Tumakbo ito sa ilalim ng Bangon Pilipinas Movement noong 2004 elections at siya ring founding member ng Jesus Is Lord (JIL). Itinuro ni Villanueva ang Malacanang na may &amp;quot;pakana&amp;quot; sa pagbuhay sa kanyang kaso matapos ang hayagang pagbatikos nito sa Arroyo administration at pagsuporta sa Hyatt 10 na dumalo sa anibersaryo ng JIL sa Quirino Grandstand nitong nakaraang Linggo. Samantala, nagpalabas na ng direktiba si Justice Secretary Raul Gonzales sa National Bureau of Investigation (NBI) na kaagad arestuhin si Villanueva. Inihain ang warrant of arrest sa tanggapan nito sa Pasig City.</body>
<link>http://www.philstar.com/Article.aspx?articleId=300140&amp;publicationSubCategoryId=92</link>
</article>
<article>
<title>Piyansa ni Erap binasura!</title>
<author></author>
<date>
<month>October</month>
<day>05</day>
<year>2005</year>
</date>
<body>Isa pang malungkot na Pasko ang naghihintay kay dating Pangulong Joseph Estrada matapos na ibasura kahapon ng Sandiganbayan Special Division ang kanyang petisyon na makapaglagak ng piyansa. Sinabi ng korte na malakas ang ebidensiya laban kay Estrada sa kasong plunder kaya hindi ito dapat makalaya pansamantala. &amp;quot;At this point, evidence that guilt is strong is already apparent from the denial in the plunder case of accused Estradas motion for leave to file demurrer to evidence,&amp;quot; anang korte. Ayon sa korte, hindi kinontra ng mga abogado ni Estrada ang mga ebidensiyang iprinisinta ng prosekusyon kundi nagbigay lamang ng bagong dahilan para sa petisyong makapagpiyansa. Magugunitang ikinatuwiran ng mga abogado ng dating pangulo na dapat itong payagang makalabas ng kulungan dahil hindi naman siya tatakas. Hindi rin pinagbigyan ng korte ang petisyon ni Estrada na makapagtayo ng bagong residential building sa loob ng kanyang lupain sa Tanay, Rizal dahil sa kakulangan ng merito. Pero pinagbigyan ng Special Division ang mosyon ni Estrada na makapagtayo ng isang library sa kondisyon na hindi ito bubuksan sa publiko at exclusive lamang na gagamitin ng dating pangulo. (Malou Rongalerios)</body>
<link>http://www.philstar.com/Article.aspx?articleId=300148&amp;publicationSubCategoryId=92</link>
</article>
<article>
<title>Gonzales tawag uli ng Senado</title>
<author></author>
<date>
<month>October</month>
<day>05</day>
<year>2005</year>
</date>
<body>Maaaring ipatawag ulit sa Senado si National Security Adviser Norberto Gonzales para magbigay ng briefing tungkol sa seguridad ng bansa kaugnay sa naganap na panibagong pambobomba sa Bali, Indonesia. Ayon kay Sen. Ralph Recto, habang abala ang lahat sa pulitika ay baka tayo naman ang atakihin dahil kasama ang Pilipinas sa mga bansang pinagkukutaan ng mga terorista kaya dapat anyang harapin naman ang terorismo. Puwede anyang isama ni Gonzales ang mga opisyal ng militar at pulisya sa kanyang pagdalo dahil nakasalalay dito ang ating national security. Ayon naman sa Malaca&amp;ntilde;ang, padadaluhin lamang nila si Gonzalez kung tatanggalin ang ipinataw na contempt order dito. Hindi anya tutol si Pangulong Arroyo na dumalo ang kanyang mga opisyal sa mga pagdinig sa Kongreso basta lehitimo ang mga isyu at hindi gagamitin sa pamumulitika. Ang Executive Order 464 ang nagbabawal sa mga miyembro ng Gabinete, mga opisyal ng militar at pulisya na humarap sa Congressional hearings ng walang pahintulot mula sa Palasyo. (Rudy Andal/Lilia Tolentino)</body>
<link>http://www.philstar.com/Article.aspx?articleId=300154&amp;publicationSubCategoryId=92</link>
</article>
<article>
<title>Anti-terror bill lusot na sa Kamara</title>
<author></author>
<date>
<month>October</month>
<day>05</day>
<year>2005</year>
</date>
<body>Sa kabila ng mahigpit na pagtutol ng ilang militanteng mambabatas, pumasa na kahapon sa House committee on justice at foreign affairs ang kontrobersiyal na Anti-terror bill na naglalayong pigilan ang terorismo sa bansa. Sa panukala, ituturing na isang terorista ang mga taong naghahasik ng takot, panic, chaos sa publiko o maging sa gobyerno. Maging ang panununog ng mga itinuturing na critical infrastructure or property ay pasok na rin sa nasabing batas. Sampung milyong piso ang pinakamataas na multa o habang buhay na pagkabilanggo sa lalabag. Inaasahang isusumite sa plenary debate sa susunod na linggo ang panukala at sesertipikahang urgent ng Malaca&amp;ntilde;ang upang mapabilis ang pagsasabatas. Pero naniniwala sina Akbayan Rep. Risa Hontiveros at Bayan Muna Rep. Crispin Beltran na gagamitin lamang ng Malaca&amp;ntilde;ang ang nasabing batas bilang bahagi nang pagpapatupad ng Martial Law sa bansa. &amp;quot;There was apparently pressure from Malaca&amp;ntilde;ang to rush the approval of the anti-terrorism bill. This draconian measure, coupled with the no permit, no rally policy, the rule of calibrated preemptive response and Executive Order 464 completes the legal infrastructure for the de facto martial rule,&amp;quot; pahayag naman ni Bayan Muna Rep. Teddy Casino. (Malou Rongalerios)</body>
<link>http://www.philstar.com/Article.aspx?articleId=300162&amp;publicationSubCategoryId=92</link>
</article>
<article>
<title>Bullet proof vests sa mga witness, giit</title>
<author></author>
<date>
<month>October</month>
<day>05</day>
<year>2005</year>
</date>
<body>Sa kabila nang kakulangan sa budget ng gobyerno, humiling kahapon ng pondo ang Department of Justice sa House committee on appropriations para ipambili ng body armor na ipasusuot sa mga itinuturing na &amp;quot;high risk&amp;quot; na testigo na nasa ilalim ng pangangalaga ng ahensiya. Nakapaloob sa P5.2 bilyong panukalang budget ng DOJ para sa 2006 ang P5 milyong ipambibili ng bullet proof vests para sa mga witness at high-powered firearms ng mga bodyguards. Sinabi ni Camarines Sur Rep. Rolando Andaya Jr., chairman ng komite na mahalaga ang nasabing kagamitan bilang proteksiyon ng mga saksi. Maglalaan din ang ahensiya ng P5 milyon para sa mga bagong sasakyan at communication equipments. (Malou Rongalerios)</body>
<link>http://www.philstar.com/Article.aspx?articleId=300163&amp;publicationSubCategoryId=92</link>
</article>
<article>
<title>Agua oxinada ginagamit na steroids ng mga atleta</title>
<author></author>
<date>
<month>October</month>
<day>05</day>
<year>2005</year>
</date>
<body>Ginagamit na ngayon ng mga atleta bilang pampalakas o performance-enhancing steroids ang agua oxinada na kilalang panlinis sa mga sugat. Ito ang ibinunyag kahapon ni Ilocos Norte Rep. Imee Marcos kasabay ang panawagan sa Philippine Olympics Committee (POC) na magpatupad ng mahigpit na standards sa pagpapatupad sa anti-doping measures sa nalalapit na SEA Games sa Nobyembre. Pinaiimbestigahan ni Marcos kung kabilang ang mga Pinoy sa mga Asian athletes na gumagamit ng agua oxinada bilang steroids. May mga kaso umano sa Amerika kung saan nakita sa ihi at blood samples ng mga atleta ang significant amount ng hydrogen peroxide. Posible aniyang malagay sa panganib ang mga atleta na iinom o magtuturok nito dahil isa itong chemical compound, bagaman at sinasabi ng mga oxymedicine promoters na ang hydrogen peroxide ay maituturing na miracle cure para tumors, cancers, AIDS at iba pang sakit. (Malou Rongalerios)</body>
<link>http://www.philstar.com/Article.aspx?articleId=300170&amp;publicationSubCategoryId=92</link>
</article>
<article>
<title>Media interview kay Miriam hinarang ni Drilon</title>
<author></author>
<date>
<month>October</month>
<day>05</day>
<year>2005</year>
</date>
<body>Hindi pinayagan ni Senate President Franklin Drilon na mainterbyu ng media si Sen. Miriam Defensor-Santiago at papasok pa lang ang huli sa session hall ng Senado ay agad pinukpok ng una ang gavel na hudyat na simula na ang quorum. Sinasabing sinadya umano ni Drilon na simulan agad ang sesyon upang hindi na makapanayam ng mga mamamahayag ang lady solon at maiwasang makapagbigay pa ng pahayag ukol sa ginawa nitong privilege speech kamakalawa na binabanatan sina dating Pangulong Cory Aquino, Reps. Noynoy Aquino, Roilo Golez, Etta Rosales at Rolex Suplico. Ang pagbatikos ay kaugnay sa ginawang pagbubunyag nito sa kill plot laban kay Pangulong Arroyo. Nilinaw naman ng kampo ni Drilon na hindi nito sinadya na simulan agad ang sesyon kundi mayroon ng quorum kaya pinukpok agad nito ang gavel. (Rudy Andal)</body>
<link>http://www.philstar.com/Article.aspx?articleId=300171&amp;publicationSubCategoryId=92</link>
</article>
<article>
<title>Reyes may ultimatum sa peace &amp;amp; order</title>
<author></author>
<date>
<month>October</month>
<day>05</day>
<year>2005</year>
</date>
<body>Binigyan ni Pangulong Arroyo ng ultimatum na hanggang Pasko ang bagong tatag na National Anti-Crime Task Force (NACTF) para resolbahin ang sitwasyon ng peace and order sa bansa. Sa press briefing sa Camp Crame, sinabi ni DILG Sec. Angelo Reyes, head ng nasabing task force na bagaman masyadong maikli ang ibinigay na deadline ay sisikapin nilang matugunan ito. Ang task force ay binubuo ng composite team gaya ng AFP, PNP at NBI. Magsasagawa ito ng Order of Battle laban sa mga notoryus na kidnap-for-ransom gang, bank robbers, highjackers, mamamatay-tao, kotong cops at iba pa. (Joy Cantos)</body>
<link>http://www.philstar.com/Article.aspx?articleId=300172&amp;publicationSubCategoryId=92</link>
</article>
<article>
<title>Itutumba ako  Bro. Eddie</title>
<author></author>
<date>
<month>October</month>
<day>06</day>
<year>2005</year>
</date>
<body>Balak umanong patayin si Jesus Is Lord (JIL) leader Bro. Eddie Villanueva dahil sa paulit-ulit na pagtanggi niya sa alok na suportahan ang gobyerno ni Pangulong Arroyo. Sa isinagawang press conference kahapon sa The Legend Villas sa Mandaluyong City, ibinulgar ni Villanueva na nakatanggap siya ng intelligence report buhat sa military na tatlong scenario ang maaaring mangyari sa kanya. Una, ang i-assassinate siya at ibintang ito sa komunista; pangalawa ay ang patayin siya sa pamamagitan ng &amp;quot;intentional accident&amp;quot; at pangatlo ay arestuhin siya sa kasong rebelyon kung saan tataniman ito ng mg subersibong dokumento na kumakalaban sa kasalukuyang administrasyon. Dagdag pa ni Villanueva na ang nasabing threat ay ipinaalam sa kanya ng dalawang source mula sa military habang patungo siya sa airport papuntang Los Angeles, USA para dumalo sa JIL Internationl Summit. Ayon pa sa JIL leader, matapos ang May 2004 presidential elections ay ilang beses na nagpadala ng mga emisaryo si Pangulong Arroyo at inaalok siya ng &amp;quot;eight points of consideration&amp;quot; para makipagbati sa Presidente, subalit ng tanungin ito tungkol dito ay hindi muna nito sinabi ang mga detalye ng nasabing offer. Muling inulit ni Villanueva na hindi siya magpipiyansa sa lumabas na warrant of arrest nito sa kasong estafa na isinampa sa kanya ni Benito Araneta subalit sinabi nitong hindi niya pipigilin ang balak ng mga supporters nito na magbigay ng P1 kada isa hanggang makalikom ng halagang P40,000. Hinamon din nito ang pulisya na handa siyang magpaaresto anumang oras. Kasabay nito, nilinaw naman ng Entertaiment Network Limited (Enter-Net) ni Araneta sa pamamagitan ng abogado nitong si Atty. Manolet Barcelona na walng halong pulitika ang demandang estafa at pagpapalabas ng warrant of arrest kay Vilanueva. &amp;quot;Hindi siya tumupad sa kontrata kaya namin siya idinemanda,&amp;quot; sabi ni Barcelona sa kanyang press statement. Sinabi pa ng abogado na ang dapat gawin ni Villanueva ay sagutin ang asunto sa korte. Ang arrest warrant ay ipinalabas ni Judge Rizalina Umali ng Mandaluyong RTC noon pang April 4 at inutos ni DOJ Sec. Raul Gonzales sa NBI na isilbi na kay Villanueva. Matatandaan na nahaharap sa P15 milyong kasong estafa ang JIL leader matapos na pumalpak ang pinasok na negosyo nito kay Araneta. Sa ngayon ay ang PNP-Criminal Investigation and Detection Group (CIDG) ang may hawak ng arrest warrant laban kay Villanueva. (Edwin Balasa)</body>
<link>http://www.philstar.com/Article.aspx?articleId=300296&amp;publicationSubCategoryId=92</link>
</article>
<article>
<title>3 DH sa Dubai nabaliw, 2 pa tumalon sa gusali</title>
<author></author>
<date>
<month>October</month>
<day>06</day>
<year>2005</year>
</date>
<body>Makaraang hindi makayanan ang pagmamaltrato at umanoy pagbubugaw ng kanilang amo, tatlong Pinay domestic helper ang nabaliw at dalawa ang malubhang nasugatan matapos tumakas sa pamamagitan ng pagtalon sa ikalawang palapag na gusali sa bansang Dubai. Sa ulat pambalitaan na ipinatawag kahapon nina Overseas Worker Welfare Administration (OWWA) Administrator Marianito Roque at Department of Labor and Employment (DOLE) Undersecretary Manuel Imson ay kanilang inihayag ang mapait na karanasan na sinapit ng siyam na Pinay DH sa kamay ng kanilang mga employer sa Dubai. Personal ding iniharap nina Roque at Imson sa mga mamamahayag ang napilayang si Emma Bangil, 21, dalaga ng Demazenud Avenue, Cotabato City. Si Bangil at dalawa pang Pinay DH na sina Baikong Rauf, 27, ng Blk. 46, Lot 25 Maharlika Village, Taguig at isang nakilala sa pangalang Radya ay napilitang tumakas makaraan umanong ikulong sa isang kuwarto ng kanilang malupit na amo sa pamamagitan ng pagdaan sa bintana gamit ang kumot saka tumalon. Sa pagtakas ng tatlo ay nabali ang buto sa paa ni Bangil habang nabagok naman ang ulo ni Radya na ngayon ay sinasabing nasa malubhang kalagayan sa isang pagamutan sa Deira, Dubai. Ayon kay Bangil, tatlo pa nilang kasamahan na nakilala lamang sa pangalang Liza, Analiza at Jenny ay nabaliw umano dahil hindi na makayanan ang labis na pagmamaltrato ng kanilang amo. Sinabi ni Bangil, itinuturing umano silang mga hayop, pinapakain ng panis na pagkain, sinasaktan at ibinubugaw sa mga lalaki tuwing araw ng Biyernes. Tiniyak ng DOLE at OWWA na tutulungan nila ang mga biktima at ililigtas sa kinasadlakang impiyerno ang iba pang Pinay DH sa Dubai. (Mer Layson)</body>
<link>http://www.philstar.com/Article.aspx?articleId=300300&amp;publicationSubCategoryId=92</link>
</article>
<article>
<title>Anti-Terror Bill sinimulan nang himayin sa Senado</title>
<author></author>
<date>
<month>October</month>
<day>06</day>
<year>2005</year>
</date>
<body>Inumpisahan na kahapon ng mga senador ang pagbusisi sa Anti-Terrorism Bill na isinusulong ng Malaca&amp;ntilde;ang kung saan nagpahayag agad ng pangamba kahapon ang oposisyon na posibleng abusuhin ng pamahalaan ang nilulutong anti-terror act upang tuluyang maikalaboso ang mga miyembro at lider ng oposisyon. Ayon kay Senate Minority Leader Aquilino Pimentel Jr., hindi umano malayong gamiting instrumento ng Malaca&amp;ntilde;ang ang pinaaapurang mapagtibay na panukalang batas upang gipitin ang hanay ng oposisyon. &amp;quot;Ngayon pa lang na walang anti-terror act, ginigipit na kami mas lalo na kung may anti-terror act,&amp;quot; sambit ni Sen. Pimentel. Nagbabala naman si Sen. Ralph Recto na kahit ipasa ng Senado at Kamara ang anti-terrorism bill, hindi pa rin nakakasiguro na ligtas na ang bansa laban sa terorismo kung makukupad at inutil naman ang ating enforcement agencies. Kinuwestiyon naman ni Sen. Rodolfo Biazon kung ano ang gagamiting depinisyon ng terrorism dahil kahit na ang United Nations (UN) ay wala pang nabubuong definition nito. Sa kabila ng mga agam-agam na ito, desidido naman si Sen. Manuel Villar, chairman ng public order and illegal drugs, na iakyat sa plenary debate ang nasabing panukala.Magdaraos pa umano ng isang technical working meeting ang komite upang pagsasamahin ang limang anti-terrorism bill sa Senado bago ilabas ang committee report at dalhin na ito sa plenary session upang pagdebatehan ng mga sanador. (Rudy Andal)</body>
<link>http://www.philstar.com/Article.aspx?articleId=300308&amp;publicationSubCategoryId=92</link>
</article>
<article>
<title>Davide matunog na Ombudsman</title>
<author></author>
<date>
<month>October</month>
<day>06</day>
<year>2005</year>
</date>
<body>Inirekomenda kahapon ni Senate Minority Leader Francis Pangilinan si Supreme Court (SC) Chief Justice Hilario Davide bilang susunod na Ombudsman kapalit ni Simeon Marcelo na nagbitiw sa puwesto kamakailan. Ang pangalan ni Justice Davide ay pormal na isusumite ni Sen. Pangilinan sa Judicial and Bar Council (JBC), ang constitutional body na naatasang kumilatis sa mga nominado sa posisyon ng Ombudsman. Tatlong pangalan lamang ang maaaring isumite ng JBC sa Pangulo para pagpilian kung sino ang papalit kay Marcelo. Nakatakdang magretiro si Davide ngayong Disyembre 20 samantalang ang effectivity naman ng resignation ni Marcelo ay ngayong Nobyembre 30. Nagpahayag pa ng paniniwala si Pangilinan na kung uupong Ombudsman si Davide ay posibleng bumalik ang tiwala ng taumbayan sa pamahalaan bunsod ng sunud-sunod na kontrobersiyang lumalabas laban kay Pangulong Arroyo. Bukod kay Davide, lumutang din ang pangalan ni pro-administration Rep. Douglas Cagas bilang kapalit ni Marcelo upang hindi umano umusad ang kaso laban sa mga kaalyado ng Pangulo. Matatandaan na nagbitiw sa puwesto si Marcelo sa sumasamang lagay umano ng kanyang kalusugan subalit base sa itinimbre ng source ng pahayagang ito, ang pakikialam umano ni First Gentleman Jose Miguel Arroyo sa mga nakabinbin na kaso ang siyang mitsa ng pagbaba sa puwesto ng Ombudsman. (RAndal)</body>
<link>http://www.philstar.com/Article.aspx?articleId=300317&amp;publicationSubCategoryId=92</link>
</article>
<article>
<title>Wag idamay ang gobyerno sa kapalpakan</title>
<author></author>
<date>
<month>October</month>
<day>06</day>
<year>2005</year>
</date>
<body>Pinayuhan ni Davao del Sur Rep. Douglas Cagas si JIL evangelist, Bro. Eddie Villanueva na huwag isali ang pamahalaan sa problemang kinakaharap nito para lamang makakuha ng simpatiya mula sa mamamayan. Sinabi ni Rep. Cagas na walang mapapala ang gobyerno sa kasong estafa ni Villanueva at hindi naman tao ng gobyerno ang nagsampa ng kaso laban sa natalong presidential candidate. Ayon pa kay Cagas, ang kawalan ng interest ni Villanueva na paghandaan ang kanyang depensa sa kaso ang dahilan kung bakit ipinag-utos ng korte ang pag-aresto dito. Kinastigo rin ni Cagas ang ginagawang pamumulitika ni Villanueva sa kanyang kaso matapos na tumanggi itong maghain ng piyansa para sa pansamantalang kalayaan. &amp;quot;His only basis for blaming the government is First Gentleman Mike Arroyos relationship with the complainant. This is totally flimsy and absurd,&amp;quot; dagdag ni Cagas. (Malou Rongalerios)</body>
<link>http://www.philstar.com/Article.aspx?articleId=300318&amp;publicationSubCategoryId=92</link>
</article>
<article>
<title>Aktibong opisyal ng AFP bawal makipag-usap sa retired generals</title>
<author></author>
<date>
<month>October</month>
<day>06</day>
<year>2005</year>
</date>
<body>Pinagbabawalan umano ng liderato ng Armed Forces of the Philippines (AFP) ang mga aktibo nitong opisyal na makipag-usap sa mga retiradong heneral na nasa likod ng destabilisasyon laban sa pamahalaan. Ayon sa ilang mga division, brigade at battalion commanders, ang direktiba ay ipinalabas ni AFP Chief of Staff Gen. Generoso Senga. Natatakot umano ang AFP ba mabuyo ang mga commanders na sumama sa pag-aaklas sa gitna na rin ng umiinit na namang isyu ng kudeta. Pinaalalahanan ni Senga ang mga aktibong opisyal na manatiling tapat sa Chain of Command at Konstitusyon ng bansa. Kabilang sa mga retired generals na kilalang kontra sa gobyerno sina ex-Defense Sec. Fortunato Abat, ex-Phil. Constabulary-Integrated National Police (PC-INP) Commander ret. Gen. Ramon Monta&amp;ntilde;o, ret. Navy Commodore Rex Robles at ex-AFP Chief of Staff ret. Gen. Joselin Nazareno. (Joy Cantos)</body>
<link>http://www.philstar.com/Article.aspx?articleId=300325&amp;publicationSubCategoryId=92</link>
</article>
<article>
<title>Erap people power!</title>
<author></author>
<date>
<month>October</month>
<day>07</day>
<year>2005</year>
</date>
<body>Hindi na umano kontrolado ni Pangulong Arroyo ang krisis pulitikal sa bansa kaya panahon na para ibalik sa Malaca&amp;ntilde;ang si dating Pangulong Joseph Estrada. Ito ang lumalakas na panawagan ng libu-libong supporters ni Estrada na nakatakdang magsagawa ng kanilang sariling people power ngayong hapon sa Plaza Miranda upang kondenahin ang anilay &amp;quot;undeclared martial law&amp;quot; na ipinatutupad ng gobyerno sa pamamagitan ng &amp;quot;calibrated preemptive response&amp;quot; (CPR). Kasama rin sa kanilang ipinaglalaban ang umanoy panggigipit kay Estrada kasunod naman ng ginawang pagbasura ng Sandiganbayan sa petisyon nito na makapagpiyansa. Pangungunahan ng Puwersa ng Masang Pilipino (PMP) at United Opposition (UNO) ang prayer rally at miting de avance. Ayon kay Pabling Casimina, political director ng partido, ang sunud-sunod na marahas na pagbuwag sa mga kilos protesta laban sa gobyerno ay isang paninikil ng kalayaang makapagpahayag ng kanilang damdamin. Sinabi rin ni Casimina na malaki umano ang takot ng Malaca&amp;ntilde;ang kay Estrada dahil sa patuloy nitong pagiging popular kumpara kay Arroyo sa lahat ng public survey sa kabila ng pangyayaring nakakulong ito sa walang katotohanang kasong plunder. Si Erap din at hindi si Vice Pres. Noli de Castro ang kinikilala ng US government na pinakakatanggap-tanggap na alternatibo kay Mrs. Arroyo, dugtong pa ni Casimina. Ipapaliwanag sa rally, sa pamamagitan nina Atty. Allan Paguia at dating Senador Ernesto Maceda na si Presidente Erap ang may legal na karapatan na mabalik sa Malaca&amp;ntilde;ang at mahina ang kasong plunder laban sa kanya, dagdag pa ni Casimina. Ang iba pang speakers sa rally ay pangungunahan ni PMP chairman Sen. Juan Ponce Enrile, Sen. Jinggoy Estrada, Makati Mayor at UNO chairman Jojo Binay, Navotas Mayor at PMP spokesman, San Juan Mayor JV Ejercito at iba pang mga kinatawan mula sa Kongreso, militar, rehiyon, business at socio-civic organizations. (Ellen Fernando)</body>
<link>http://www.philstar.com/Article.aspx?articleId=300476&amp;publicationSubCategoryId=92</link>
</article>
<article>
<title>Bunye nag-walkout, nabanas kay Golez</title>
<author></author>
<date>
<month>October</month>
<day>07</day>
<year>2005</year>
</date>
<body>Asar na nag-walkout si Press Secretary Ignacio Bunye sa pagdinig ng House committee on appropriations sa P802.13 million budget ng kanyang tanggapan dahil sa makulit na pagtatanong ni Para&amp;ntilde;aque Rep. Roilo Golez. Gayunman, bumalik din sa hearing si Bunye at humingi ng dispensa sa kanyang ginawa. Nainis si Bunye matapos ang halos sunud-sunod na pagtatanong ni Golez kaugnay sa &amp;quot;Hello Garci&amp;quot; tapes. Ayon naman kay Golez, si Bunye ang pinagmulan nang kalituhan sa &amp;quot;Hello Garci&amp;quot; dahil ito ang nagprisinta sa Malaca&amp;ntilde;ang ng dalawang bersiyon ng tapes. Pero sinabi ni Bunye bago mag-walkout na tapos na ang nasabing isyu at ayaw niyang maging bahagi ng grandstanding ni Golez. &amp;quot;The line of questioning of Cong. Golez was a continuation of the failed impeachment. I objected to that because it was a disguised impeachment,&amp;quot; sabi ni Bunye. Inamin nito na nag-overreact siya dahil sa linya nang pagtatanong ni Golez. Nang mag-resume ang budget hearing ay kinamayan ni Bunye si Golez. Bago ang walkout ni Bunye ay tinanong din ito ng ilang miyembro ng komite kung may basbas ni Pangulong Arroyo ang pagpunta sa budget hearing dahil sa Executive Order 464 na nagbabawal sa mga opisyal ng gobyerno na dumalo sa anumang Congressional inquiries ng hindi nagpapaalam sa Pangulo. Hindi na sinagot ni Bunye ng nasabing tanong dahil agad na iginiit ng ilang maka-administrasyong kongresista na hindi sakop ng EO 464 ang pagdalo sa budget hearing. (Malou Rongalerios)</body>
<link>http://www.philstar.com/Article.aspx?articleId=300481&amp;publicationSubCategoryId=92</link>
</article>
<article>
<title>Gonzalez pumalag kay Bro. Eddie</title>
<author></author>
<date>
<month>October</month>
<day>07</day>
<year>2005</year>
</date>
<body>Kinondena ni Justice Secretary Raul Gonzalez si dating presidential candidate at Jesus is Lord Spiritual leader Bro. Eddie Villanueva makaraang magbanta ito na magsisiwalat ng kabulukan ng administrasyong Arroyo. Sinabi ni Gonzalez na maituturing na political blackmail at hindi asal ng isang &amp;quot;Ebanghelista&amp;quot; o mangangaral ang pahayag na ito ng JIL leader. &amp;quot;What beans hes been talking?. He keeps talking and talking and until now he hasnt spill any beans. Baka monggo beans lang yan&amp;quot; ani pa ni Gonzalez. Binigyang-diin pa ni Gonzalez na lahat na ng bagay ay naibato at naibintang ng oposisyon sa administrasyon kasama na umano ang lababo sa banyo. &amp;quot;They have thrown everything to the President including the toilet sink,&amp;quot; anang kalihim. Ngunit, ipinaliwanag ni Gonzalez na walang bahid politika ang arrest warrant na ipinalabas ng Mandaluyong City Regional Trial Court laban kay Villanueva dahil mayroong matibay na ebidensiya ang kasong estafa na isinampa laban dito. (Grace dela Cruz)</body>
<link>http://www.philstar.com/Article.aspx?articleId=300489&amp;publicationSubCategoryId=92</link>
</article>
<article>
<title>Kahit aso, kapag sinipa nangangagat  Ermita</title>
<author></author>
<date>
<month>October</month>
<day>07</day>
<year>2005</year>
</date>
<body>Idinepensa kahapon ni Executive Secretary Eduardo Ermita ang mga pulis na nakatalaga sa mga militanteng ralista sa ginawa nilang pagbuwag sa kilos protesta kamakalawa sa Mendiola. Ayon kay Ermita, ginagawa lang ng mga pulis ang &amp;quot;calibrated preemptive response&amp;quot; o CPR dahil ang kapakanan ng nakararaming tao ang kanilang pinangangalagaan. Sinabi pa ni Ermita na tila sinusubukan ng mga ralista ang pasensiya ng mga awtoridad at ang CPR kaya kahit walang permiso ay sumisige sila sa kanilang rally. &amp;quot;Tulad ng aso, kapag sinipa mo ay nangangagat. Ang pulis naman, hindi magre-react ng walang dahilan,&amp;quot; ani Ermita. Dahil dito, inirekomenda ni National Security Adviser Norberto Gonzales kay Pangulong Arroyo ang regular na pakikipagpulong sa militanteng grupo para maiwasan ang marahas at magulong mga kilos protesta. Kaugnay nito, nanawagan naman si Sen. Manuel Villar sa pulisya na maging mahinahon sa harap ng mga ralista dahil wala naman itong mga armas. (Lilia Tolentino/Rudy Andal)</body>
<link>http://www.philstar.com/Article.aspx?articleId=300493&amp;publicationSubCategoryId=92</link>
</article>
<article>
<title>Sandiganbayan no jurisdiction sa away sa POTC, Philcomsat</title>
<author></author>
<date>
<month>October</month>
<day>07</day>
<year>2005</year>
</date>
<body>Walang hurisdiksiyon ang Sandiganbayan sa pag-aaway ng dalawang grupo na kinasasangkutan ng Philippine Overseas Telecommunications Corp. (POTC) at ng subsidiary nito, ang Philippine Communications Satellite Corp. (Philcomsat). Ito ang tinukoy nina Victoria de los Reyes at John Benedict Sioson, corporate secretaries ng POTC at Philcomsat, ayon sa pagkakasunod, sa kanilang mosyon na i-dismiss ang kasong isinampa ni Enrique Locsin bilang kinatawan diumano ng dalawang kumpanya. &amp;quot;Ang nasabing kaso ay isang simpleng alitan sa loob ng POTC at Philcomsat, na nagkataong may dalawang grupo ng board of directors at opisyales, at si Locsin ay nag-aakusa na ang mga defendants ay nagpapanggap lamang na mga director at opisyales ng dalawang kumpanya,&amp;quot; paliwanag nina de los Reyes at Sioson. Sina de los Reyes at Sioson ay kabilang sa grupo na pinangungunahan ni Victor Africa, presidente ng POTC at Philcomsat, na aktuwal na nagpapatakbo sa dalawang kumpanya. Si Locsin naman ay kabilang sa grupo na pinangungunahan ni Manuel Nieto Jr. Ayon sa reklamo ni Locsin, nilabag diumano ng grupo ni Africa ang anti-graft and corrupt practices law o batas laban sa katiwalian sa pamamagitan ng pagpapanggap na mga director at opisyales ng POTC at Philcomsat. Ayon naman kina de los Reyes at Sioson, ang kaso ay hindi ukol sa paglabag sa nasabing batas o ill-gotten wealth. Ayon sa dalawa, ang Sandiganbayan ay may eksklusibong hurisdiksyon sa mga kasong isinampa ng Presidential Commission on Good Government (PCGG) o ng sinuman na kumukuwestiyon o humahamon sa mga gawain o kautusan ng komisyon. Binanggit nina de los Reyes at Sioson na si Locsin mismo ang nagsabi na ang awtoridad na magsampa ng kaso laban sa grupo ni Africa ay &amp;quot;galing sa board of directors ng POTC at Philcomsat at hindi sa PCGG.</body>
<link>http://www.philstar.com/Article.aspx?articleId=300499&amp;publicationSubCategoryId=92</link>
</article>
<article>
<title>Head ng Insurance Commission sinibak</title>
<author></author>
<date>
<month>October</month>
<day>07</day>
<year>2005</year>
</date>
<body>Sinibak ng Malaca&amp;ntilde;ang si Benjamin Santos bilang chairman ng Insurance Commission at hinirang si Evangeline Escobello bilang kapalit nito. Walang sinabing dahilan si Executive Secretary Eduardo Ermita sa pag-alis kay Santos sa puwesto at ito raw ay mula sa rekomendasyon ni Finance Sec. Margarito Teves na inaprubahan naman ni Pangulong Arroyo. Pinabulaanan ni Ermita ang balitang mayroon umanong gustong ibulgar si Santos kaya ito sinibak. (Lilia Toletnino)</body>
<link>http://www.philstar.com/Article.aspx?articleId=300501&amp;publicationSubCategoryId=92</link>
</article>
<article>
<title>SMEs suportado ni Miriam</title>
<author></author>
<date>
<month>October</month>
<day>07</day>
<year>2005</year>
</date>
<body>Sinusuportahan ni Senador Miriam Defensor-Santiago ang maliliit at katamtamang laking industriya o small and medium enterprises (SMEs). Sinabi ni Santiago na ang SMEs sa Pilipinas ay sumasaklaw sa mahigit sa 60 porsiyento ng buong puwersa sa paggawa at siyang gumagatong sa gawaing pangkabuhayan. Hindi man kasing-taas ng mga higante sa ekonomiya, pero ito ang tumatayong galugod ng ating ekonomiya. Ayon kay Henry G. Bablera, isang kilalang art at antique dealer sa Southeast, ang 10 &amp;quot;pro-poor&amp;quot; program ni Presidente Arroyo ay makabubuti sa mga maliliit at katamtamang laking negosyante kaya naman inaanyayahan niya ang mga ito na lumahok sa &amp;quot;12th Philippine Gifts, Toyz, Housewares &amp;amp; Christmas Decors Fair&amp;quot; na idaraos hanggang Nob. 4 sa Greenhills Shopping Complex. Ang 29-araw na exhibit ay inorganisa ng Prime Asia Trade Planners &amp;amp; Convention Organizers (PATEPCO).</body>
<link>http://www.philstar.com/Article.aspx?articleId=300504&amp;publicationSubCategoryId=92</link>
</article>
<article>
<title>Pinay, 3 anak minasaker</title>
<author></author>
<date>
<month>October</month>
<day>08</day>
<year>2005</year>
</date>
<body>Tadtad ng saksak nang matagpuan ang isang Pinay at tatlo nitong anak sa isang masaker sa Japan kamakalawa. Sa ulat na nakarating sa Department of Foreign Affairs (DFA), kinilala ang mga bik-tima na sina Amalia Policarpio, 35 at mga anak na sina Phosique, 13; Kasuque, 8 at 9-buwang anak na babae na si Danica. Base sa report, nadatnan ni Danilo Policarpio ang kanyang misis at tatlong bata sa loob ng kuwarto pag-uwi niya mula sa kanyang trabaho nitong Huwebes. Nakatira ang mga biktima sa Saitama Prefecture. May tama ng malalalim na saksak sa leeg at dibdib ang tatlong bata na indikasyon umanong tulog ang mga ito ng patayin. Kaduda-duda naman at naging mala-king palaisipan sa Tok-yo Police ang natagpuang suicide note ni Amalia na nakasaad na hindi na umano nito makayanan ang pagpapalaki sa kanyang mga anak dahil sa hirap ng buhay at dami ng utang. &amp;quot;I will bring my children with me so that they wont have to cry,&amp;quot; nakasaad sa note na nasa tabi ng kanyang bangkay. Sa kasalukuyan, nagsasagawa ng masusing imbestigasyon ang Japanese police kung may &amp;quot;foul play&amp;quot; sa insidente dahil unang lumalabas na &amp;quot;murder-suicide&amp;quot; ang insidente. Sinasabi na posibleng unang pinatay ng ginang ang kanyang tatlong maliliit na anak saka naman siya nagsaksak sa sarili. Ang nasabing Pinay ay hiwalay sa kanyang asawang Hapon. Ang dalawang anak na lalaki ni Amalia ay mga Japanese nationals. Posibleng ipasailalim sa pagsisiyasat ang mister nitong si Danilo. (Ellen Fernando)</body>
<link>http://www.philstar.com/Article.aspx?articleId=300651&amp;publicationSubCategoryId=92</link>
</article>
<article>
<title>Aquino kinasuhan na ng conspiracy sa US</title>
<author></author>
<date>
<month>October</month>
<day>08</day>
<year>2005</year>
</date>
<body>Pormal nang kinasuhan sa Estados Unidos si dating PNP Sr. Supt. Michael Ray Aquio dahil sa paniniktik at pakikipagsabwatan kay dating Federal Bureau of Investigation (FBI) analyst Leandro Aragoncillo sa pagpupuslit ng mga klasipikadong dokumento sa ilang opisyal ng Pilipinas. Sinampahan ng kasong conspiracy at acting as unregistered foreign agent ng US Federal Prosecutor si Aquino, 39, na may parusang pagkakulong ng hanggang 10 taon. Una nang kinasuhan sa New Jersey si Aragoncillo ng pang-eespiya sa White House sa Washington D.C. Ang naturang dokumento ay ginamit umano ng mga kalaban sa pulitika ni Pangulong Arroyo upang patalsikin ito sa puwesto. Nabatid na nagtrabaho si Aragoncillo sa White House mula 1999-2001 at nakatalaga sa opisina ni Vice President Dick Cheney. Binigyan si Aragoncillo ng 60-araw para makipag-plea bargain. Nabatid na may kaugnayan si Aragoncillo sa isang Fil-American group sa US na sumusuporta sa pagpapatalsik kay Arroyo sa Pilipinas. Nag-umpisang magtrabaho sa FBI base sa Fort Monmouth, New Jersey si Aragoncillo noong Hulyo 2004 at nagsimula ring magpadala ng mga classified documents nitong Enero 2005. Mula Mayo hanggang Agosto 15, taong ito, umaabot sa 101 highly classified documents ang naimprenta ni Aragoncillo, 37 dito ay kinokonsiderang &amp;quot;sikreto&amp;quot;. Natuklasan na ipinadala ang naturang mga dokumento kay Aquino na nakatira naman sa New York. Kapwa naaresto sina Aquino at Aragoncillo nitong Setyemrbe 10 at hindi pinayagang makapagpiyansa. (Danilo Garcia)</body>
<link>http://www.philstar.com/Article.aspx?articleId=300654&amp;publicationSubCategoryId=92</link>
</article>
<article>
<title>Mendiola off-limits sa raliyista</title>
<author></author>
<date>
<month>October</month>
<day>08</day>
<year>2005</year>
</date>
<body>Bawal nang mag-rali sa Mendiola dahil itinuturing na itong isang &amp;quot;restricted area&amp;quot;. Ayon kay Press Secretary at Presidential Spokesman Ignacio Bunye, hindi na nila pinapayagan ang mga militante na magdaos ng mga kilos protesta sa Mendiola bilang pagbibigay galang sa lugar. Kung nais ng mga demonstrador na magsagawa ng kilos-protesta ay maluwang ang Rizal Park, Liwasang Bonifacio, Plaza Miranda at Plaza Moriones para pagdausan ng mga rali na hindi na kailangan pa ng permit. Maging sa Estados Unidos anya ay hindi pinapahintulutan ang mga rali malapit sa White House. Kaugnay nito, pansamantalang ipinatitigil ni Commission on Human Rights (CHR) Chairman Purificacion Quisumbing sa mga militanteng grupo ang pagsasagawa ng protest rally hanggat hindi pa nila nakakausap ang Metro Manila Mayors para talakayin ang mga paborableng lugar kung saan maaaring makapagsagawa ng protesta o demonstrasyon ang mga militante. Hinikayat din ni Quisumbing ang PNP na ibalik ang maximum tolerance upang hindi na maulit ang marahas na pagbuwag sa hanay ng ralista. Isang consultative meeting ang gagawin sa susunod na linggo ng PNP, NGOs at militant groups upang matalakay ang calibrated preemptive response at pagtukoy sa mga lugar na maaring pagdausan ng protesta. (Lilia Tolentino/Angie dela Cruz)</body>
<link>http://www.philstar.com/Article.aspx?articleId=300662&amp;publicationSubCategoryId=92</link>
</article>
<article>
<title>Senado kinalampag ng Kamara</title>
<author></author>
<date>
<month>October</month>
<day>08</day>
<year>2005</year>
</date>
<body>Sinuportahan kahapon ng mga mambabatas ang panawagan ni Pangulong Arroyo sa mga senador na magtrabaho na at itigil ang walang patutunguhang imbestigasyon sa mga isyu. Ayon kina House Deputy Speaker for Mindanao Gerry Salapuddin at Davao Oriental Rep. Joel Mayo Almario, nakakalimutan na ng mga senador ang kapakanan ng taumbayan hinggil sa mga ipinasang panukala ng Kamara dahil sa halos araw-araw na imbestigasyong ginagawa nito para lamang makuha ang pansin at atensiyons ng media. Naniniwala ang mga kongresista na ang pagkahilig ng Senado sa walang katapusang pagsisiyasat ang kumakain ng oras ng mga senador sa halip na atupagin ang paggawa at pagpasa ng mga batas. Ipinagdiinan pa ni Almario na libo-libong mamamayan sa kanyang distrito ang naghihintay na mapagtibay ang pagtatayo ng mga paaralan sa kanilang barangay at iba pang serbisyong pampubliko. Sa kasalukuyan, umaabot sa 260 local at 25 national bills ang inaamag na sa mga mesa ng mga senador. Mahigit isang taon na lamang ang nalalabing termino ng Kongreso pero mabibilang sa daliri ang napagtibay na panukalang batas. (Malou Rongalerios)</body>
<link>http://www.philstar.com/Article.aspx?articleId=300667&amp;publicationSubCategoryId=92</link>
</article>
<article>
<title>$11-M reward vs 2 JIs sa Mindanao alok ng US</title>
<author></author>
<date>
<month>October</month>
<day>08</day>
<year>2005</year>
</date>
<body>Nag-alok ang pamahalaang Amerika ng $11 milyon sa sinumang makapagtuturo o makapagbibigay ng impormasyon para sa ikadarakip ng dalawang miyembro ng Jemaah Islamiyah (JI) na pinaniniwalaang nagtatago nga- yon sa Central Mindanao. Sa pahayag ng US Embassy, ang $10 milyon reward ay para kay Dulmatin, isang Al-Qaeda trained electronics expert at itinuturong &amp;quot;utak&amp;quot; ng 2002 Bali bombing sa Indonesia, samantala $1 milyon naman kay Umar Patek na nagsilbing coordinator sa pagbomba sa Bali resort na ikinasawi ng 202 katao, karamihan ay Australian at Europeans tourists. Ang dalawa ay kinakanlong umano ng grupo ni Abu Sayyaf leader Khadaffi Janjalani. (Lilia Tolentino)</body>
<link>http://www.philstar.com/Article.aspx?articleId=300675&amp;publicationSubCategoryId=92</link>
</article>
<article>
<title>Pimentel tinawag na kunsintidor</title>
<author></author>
<date>
<month>October</month>
<day>08</day>
<year>2005</year>
</date>
<body>Inakusahan kahapon ng Campaign for Public Accountability (CPA) si Senate Minority Leader Aquilino Pimentel, Jr. ng pagiging &amp;quot;kunsintidor&amp;quot; dahil sa ginagawa nitong pagtatakip kay Makati Mayor Jejomar Binay, pangulo ng United Opposition (UNO) sa pagsasabing &amp;quot;old but discarded charges&amp;quot; ang binubuhay na kaso laban sa alkalde. Sinabi ni Roberto Brillante, pangulo ng Kalayaan Foundation at convenor ng CPA, sa kanyang liham kay Sen. Pimentel na hindi mga lumang kaso ang nakahaing plunder case laban kay Binay, sa asawa nitong si Elenita, kay city administrator Nicanor Santiago at 4 pang city officials ng Makati. Wika pa ni Brillante, mali ang naging pahayag ng senador na ginigipit lamang ng Arroyo government si Binay sa pamamagitn ng pagbuhay ng mga lumang kaso dahil sa pagiging oposisyon nito at pagkakaloob ng permit sa mga anti-GMA rallies. Nilinaw ni Brillante na nasa Ombudsman pa ang kasong plunder, estafa at misappropriations of public funds laban kay Binay, maybahay nito, Santiago at 4 pang opisyal batay sa audit report ng Commission on Audit noong Abril 19, 2002 dahil sa overpricing, ghost deliveries, rigged bidding at falsification of public documents sa maanomalyang pagbili ng hospital equipment sa Ospital ng Makati na nagkakahalaga ng P430.2 milyon. Bukod dito, kinasuhan din ng CPA ang naturang mga opisyal noong Oktubre 23, 2003 ng grave misconduct at conduct prejudicial to the best interest of the service batay din sa report ng mga furnitures at kagamitan para sa Makati City Hall. Natuklasan ng COA na overprice ito ng P110 milyon. Umaasa si Brillante na magiging kaisa ng CPA si Pimentel para labanan ang corruption sa buong bansa kahit na ang magiging sangkot dito ay kasamahan nila sa oposisyon. (Rudy Andal)</body>
<link>http://www.philstar.com/Article.aspx?articleId=300676&amp;publicationSubCategoryId=92</link>
</article>
<article>
<title>Legalidad ng CPR sa SC nyo tanungin  Solons</title>
<author></author>
<date>
<month>October</month>
<day>08</day>
<year>2005</year>
</date>
<body>Hinamon kahapon ng mga kasapi ng House committee on public order and security ang oposisyon at mga militanteng grupo na ku- westiyunin sa Korte Suprema ang ipinatutupad na &amp;quot;calibrated preemptive response&amp;quot; (CPR) upang malaman ang legalidad nito. Sa pahayag nina Malabon/Navotas Rep. Federico Sandoval at Lanao del Sur Rep. Benasing Macarambon ang mga ralista na tigilan na ang mga kilos protesta at hintayin na lamang ang magiging kapasyahan ng SC sa usapin dahil sa negatibong epekto nito sa ekonomiya ng bansa. Sinabi nina Sandoval at Macarambon na ang hukuman lamang ang tanging daan upang malaman kung paglabag nga sa karapatang pantao ang CPR. Ayon pa sa dalawa, mananatili ang komprontasyon sa pagitan ng pulisya at mga ralista hanggat hindi nagbibi- gay ng opinyon ang SC hinggil sa legalidad ng CPR kaya dapat kuwestiyunin ito ng mga nagsasagawa ng kilos-protesta upang tuluyan nang matuldukan ang kontrobersiyang dulot nito. Kung nagawa ng oposisyon na maghain ng apela sa SC hinggil sa E-VAT at Executive Order 464, walang dahilan para hindi rin nila kuwestiyunin ang ipinatutupad na CPR ng PNP, pahayag pa ng mga kongresista. (Malou Rongalerios)</body>
<link>http://www.philstar.com/Article.aspx?articleId=300681&amp;publicationSubCategoryId=92</link>
</article>
<article>
<title>Shoot-to-kill vs recruiters sa coup</title>
<author></author>
<date>
<month>October</month>
<day>08</day>
<year>2005</year>
</date>
<body>Ipinag-utos kahapon ni Army Chief Lt. Hermogenes Esperon sa lahat ng mga division commander at sa 77,000 malakas na puwersa ng Phil. Army sa buong bansa na arestuhin at kung manlaban ay ipatupad ang shoot-to-kill&amp;quot; order laban sa mga retirado, aktibong opisyal ng militar at maging ang mga sibilyan na nagre-recruit ng mga sundalo sa planong destabilisasyon upang ibagsak sa kapangyarihan si Pangulong Arroyo. Ginawa ni Esperon ang pahayag sa gitna ng maugong na balitang aktibo na muli ang mga destabilizers sa pagre-recruit ng mga sundalo na hinihikayat ng mga itong sumama sa pag-aklas laban sa gobyerno. &amp;quot;Regardless if they are retired, in the active service, or civilians. For as long as theyre recruiting, I will have them arrested because what theyre doing is illegal,&amp;quot; sabi naman ni Army 2nd Infantry Division Commander Maj. Gen. Efren Orbon. (Joy Cantos)</body>
<link>http://www.philstar.com/Article.aspx?articleId=300682&amp;publicationSubCategoryId=92</link>
</article>
<article>
<title>Ever Gotesco kinasuhan ng BIR</title>
<author></author>
<date>
<month>October</month>
<day>08</day>
<year>2005</year>
</date>
<body>Ipinagharap ng Bureau of Internal Revenue (BIR) sa Department of Justice (DoJ) ng kasong tax evasion ang may-ari at presidente ng Ever Gotesco Mall. Sa reklamong isinampa ng BIR, sinabi nito na isinampa nila ang nasabing kaso laban kay Jose Go, may-ari at pangulo ng nasabing shopping mall at ng United Development Corporation, kasama ang treasurer nito na si Xu Xian Chuan dahil sa patuloy na pagsasawalang-kibo sa buwis na hindi nabayaran ng naturang kompanya. Lumalabas sa imbestigasyon ng BIR na sa taong 1998-1999 ay hindi umano nagbayad ng buwis ang Ever Gotesco Mall kung saan ito ay lumobo ng P602,838,313.57. Bunga nitoy nagbigay ng abiso ang BIR sa nabanggit na kompanya noon pang 2003 upang ayusin ang nasabing buwis, ngunit dinedma lamang umano ito. (Grace dela Cruz)</body>
<link>http://www.philstar.com/Article.aspx?articleId=300683&amp;publicationSubCategoryId=92</link>
</article>
<article>
<title>P250-M/taon nawawala sa insurance anomaly</title>
<author></author>
<date>
<month>October</month>
<day>08</day>
<year>2005</year>
</date>
<body>Ibinunyag kahapon ng napatalsik na Insurance Commissioner Benjamin Santos na may kabuuang P250 milyon halaga ng salapi ang nawawala taun-taon sa mga katiwalian sa Compulsary Third Party (CTPL) o insurance ng mga sasakyan na nairerehistro sa Land Transportation Office (LTO) Ang naturang halaga ayon kay Santos ay kalahati lamang ng P500 milyon na dapat kikitain ng pamahalaan sa naturang industriya kada taon mula 4.4 milyong sasakyan nationwide. Binanggit ni Santos na ang katiwalian anya ay nag-uugat sa mga fly-by-night insurance company na kalimitan ay peke kaya nadadaya ang gobyerno. Sinabi pa ni Santos na ang kanyang pagbubunyag hinggil sa CTPL anomaly ay walang kinalaman sa pagkakatalsik niya sa komisyon at hindi ito isang pagsa-sour-graping. Gayunman, inamin niya na may kinalaman sa politika ang pagkakatanggal sa kanya. &amp;quot;Mayroon kasing mga pulitiko ang may interes sa insurance industry kaya totoo po yan may kinalaman sa politika ang lahat&amp;quot;, dagdag ni Santos. (Angie dela Cruz)</body>
<link>http://www.philstar.com/Article.aspx?articleId=300684&amp;publicationSubCategoryId=92</link>
</article>
<article>
<title>Pagkalkal sa baho ng gobyerno tuloy</title>
<author>Ni Rudy Andal</author>
<date>
<month>October</month>
<day>09</day>
<year>2005</year>
</date>
<body>Nanindigan kahapon ang Senado na itutuloy nila ang pagkalkal sa mga anomalya sa gobyerno kahit na manawagan si Pangulong Arroyo na itigil na ito at trabahuhin ang pagpapatibay ng mga panukalang-batas. Ayon kay Senate Minority Leader Aquilino Pimentel Jr., hindi sila titigil sa pag-iimbestiga sa mga katiwalian sa gobyerno hanggat may nangyayaring kababalaghan sa administrasyong Arroyo. &amp;quot;Unless they stop their wrong-doing, nothing can prevent us from what we are doing,&amp;quot; pagdidiin ni Pimentel. Nilinaw pa nito na hindi naman ang pagkalkal lamang sa baho ng administrasyon ang kanilang inaatupag dahil inaasikaso rin ng kapulungan ang mga resolusyon o panukalang-batas na nakabinbin sa Senado. Katunayan, nitong nagdaang linggo ay inatupag nila ang floor deliberation sa panukalang-batas na magbibigay ng proteksyon sa mga bata at menor-de-edad na nasa kulungan sa pamamagitan ng paghihiwalay sa kanila sa mga pusakal at matatandang kriminal. Naubos din umano ang kanilang oras sa pagtalakay sa panukala upang gamitin ang Ethanol bilang alternative fuel sa motor vehicles samantalang naaprubahan na nila ang extension ng Rent Control Law. &amp;quot;The truth is, while the Senate is undertaking a lot of investigations, which is part of its constitutional duties, there is no interruption in our legislative work,&amp;quot; wika pa ng senador.</body>
<link>http://www.philstar.com/Article.aspx?articleId=300802&amp;publicationSubCategoryId=92</link>
</article>
<article>
<title>GMA payag nang dumalo sa hearing ang Gabinete</title>
<author></author>
<date>
<month>October</month>
<day>09</day>
<year>2005</year>
</date>
<body>Pinayagan na ni Pangulong Arroyo ang mga pinuno ng ahensiya ng gobyerno na dumalo sa mga committee hearing ng Kongreso pero ito ay para lang sa pagdinig sa mga panukalang budget ng kanilang opisina. Ayon kay Press Secretary at Presidential Spokesman Ignacio Bunye, mayroon nang &amp;quot;verbal go-signal&amp;quot; ang Presidente sa mga miyembro ng Gabinete. &amp;quot;Itinanong ito ni Labor Secretary Pat Sto. Tomas dahil siya ang pinakaunang inanyayahan ng committee on appropriations ng Senado para dumalo. Sinabi ng Pangulo na kung ito ay regular na budget hearing, walang dahilan para tutulan ang kanilang pagdalo. Ang minamasdan lang po ay iyong mga imbestigasyon na sa paksa pa lang ay alam na nating mayroong agenda sa pananaw ng Malaca&amp;ntilde;ang,&amp;quot; ani Bunye. Sinabi rin ni Bunye na sa pagkaalam niya, tapos na ang pagbalangkas ng mga alituntunin na magsisilbing gabay para sa pagdalo ng mga miyembro ng Gabinete sa hearing ng Kongreso. Ayon kay Bunye, ang tinitingnan na lang ay ang pagpapakita ng Senado ng katapatan para maiwasan at hindi na maulit ang insidenteng naganap kay National Security Adviser Norberto Gonzales. &amp;quot;Hanggang ngayon, ang isyung ito ay hindi pa resolved. Nandiyan pa rin ang pending request ni Executive Secretary Eduardo Ermita na i-lift ang kasong contempt. But this has not been acted on,&amp;quot; wika ni Bunye. Hinggil sa isyu ng hirit ng Commission on Human Rights na hindi sila saklaw ng ipinalabas na EO 464 na hinihigpitan ang pagdalo sa imbestigasyon ng Kongreso, sinabi ni Bunye na ang makalulutas dito ay ang Korte Suprema. Kuwestiyon anya itong legal kayat kailangang isangguni sa Kataas-taasang Korte. (Lilia Tolentino)</body>
<link>http://www.philstar.com/Article.aspx?articleId=300809&amp;publicationSubCategoryId=92</link>
</article>
<article>
<title>Krudo hirit uli ng P.50; P1 sa LPG</title>
<author></author>
<date>
<month>October</month>
<day>09</day>
<year>2005</year>
</date>
<body>Muli na namang nagtaas ng halagang .50 sentimos ang dalawang malalaking kumpanya ng langis sa kanilang mga produktong petrolyo, habang dagdag na P1 ang ipinatong sa liquefied petroleum gas (LPG). Itinaas ng Pilipinas Shell at Caltex Philippines ang presyo ng kanilang mga produktong diesel, gasoline at kerosene sa halagang .50 sentimo at isinabay din ang P1 dagdag naman sa produktong LPG. Inaasahan naman ang agad na pagsunod ng iba pang oil players ngayong linggo. Ito ay kasunod lamang ng linggu-linggong pagtataas ng .50 sentimos sa produktong petrolyo at P1 kada kilo sa LPG. Umabot na sa $82 ang halaga ng krudo sa pandaigdigang merkado noong nakaraang Biyernes at posibleng sumampa sa P50 ang halaga ng mga produktong petrolyo sa Disyembre at P500 naman sa LPG. (Edwin Balasa)</body>
<link>http://www.philstar.com/Article.aspx?articleId=300811&amp;publicationSubCategoryId=92</link>
</article>
<article>
<title>$11-M reward para sa sibilyan lang</title>
<author></author>
<date>
<month>October</month>
<day>09</day>
<year>2005</year>
</date>
<body>Hindi saklaw ng $11 milyong reward system ng pamahalaang Amerika ang mga opisyal ng pamahalaan kabilang na ang mga pulis at militar para sa impormasyong magiging daan sa pag-aresto kina Dulmatin at Umar Patek, mga miyembro ng Jemaah Islamiyah. Inihayag ito nina Undersecretary Ricardo Blancaflor ng Anti-Terrorism Task Force at retired Gen. Benjamin Defensor, Ambassador-at-Large for Counter Terrorism sa ginanap na press briefing kahapon. Sinabi ng dalawang opisyal na tanging mga sibilyan lang ang mapagkakalooban ng gantimpalang salapi kung makapagbibigay sila ng impormasyong magiging daan sa pagkakaaresto ng dalawa. Ang alok na reward money ay ginawa ng US government para maganyak ang pakikipagtulungan ng publiko sa pagbibigay ng impormasyong tutukoy sa kinaroroonan ng JIs na pinaniniwalaang nagtatago sa Mindanao. Ang impormasyon ay puwedeng itawag sa US Embassy sa Pilipinas, US military commander at alinmang embahada ng US at US mission o Rewards for Justice staff via e-mail sa tel. blg. 1-800-877-3972. Sinabi ni Defensor na base sa intelligence report na kanilang natanggap kina Dulmatin at Umar Patek ay may 4 na buwan nang nakapasok ang mga ito sa Mindanao. Pero nilinaw naman ni Blancaflor na ang pagkakapasok sa Mindanao nina Dulmatin at Umar Patek ay hindi nangangahulugang madaling mapasok ng terorista ang bansa. (LATolentino)</body>
<link>http://www.philstar.com/Article.aspx?articleId=300819&amp;publicationSubCategoryId=92</link>
</article>
<article>
<title>Plastic bags, hirit ibawal</title>
<author></author>
<date>
<month>October</month>
<day>09</day>
<year>2005</year>
</date>
<body>Mahigit sa 5,000 tonelada ng basura ang itinatapon araw-araw ng mga taga-Metro Manila kung saan mahigit 50 porsiyento nito ay pawang mga plastic bags, plastic containers at plastic materials na pawang mga non-biodegradable. Ayon kay Western Samar Rep. Catalino Figueroa, nangangahulugan na ang bawat indibidwal na naninirahan sa Metro Manila ay nagtatapon ng kalahating kilong basura kada araw. Nangangahulugan din aniya na sa tinatayang populasyon na 10.5 milyon, ang total waste na itinatapon sa Metro Manila ay 5,250 metric tons per day; 162,750 metric tons per month o 1.95 million metric tons per year. Ang mga plastic bags at containers na ito ang isa sa pangunahing sanhi kung bakit nagbabara ang mga estero, kanal at ilog at kadalasan ay lumalabas maging sa karagatan dahil na rin sa walang habas at maling pagtatapon ng basura. At habang nalalapit ang panahon ng Kapaskuhan ay tiyak na lalo pang lalaki ang bilang o bigat ng itatapon na basura na lalong magpapadagdag sa nasabing problema. Dahil dito, umapela si Figueroa sa Kamara na isama sa mga priority bills ang kanyang panukalang-batas na nagbabawal sa paggawa ng plastic bags na ginagamit sa mga department stores, supermarkets, private at public markets, sari-sari stores at iba pang kahalintulad na establisimiyento. Noon pang nakalipas na taon naihain ng mambabatas ang naturang panukala subalit hanggang sa ngayon ay wala pang aksyon mula sa House Committee on Ecology na pinamumunuan ni Bukidnon Rep. Nereus Acosta. Sa ilalim ng kanyang House Bill 3086, sinabi ni Figueroa na gumamit na lamang ng paper bags na biodegradable o natutunaw at bayong na maaaring gamitin ng ilan daang ulit. Sandaling maging ganap na batas ay papatawan ng parusang prison correccional at pagmumultahin din ng hindi bababa sa P100,000 ang mga lalabag. (Malou Rongalerios)</body>
<link>http://www.philstar.com/Article.aspx?articleId=300826&amp;publicationSubCategoryId=92</link>
</article>
<article>
<title>$400M loan sa Northrail, friendship deal</title>
<author></author>
<date>
<month>October</month>
<day>09</day>
<year>2005</year>
</date>
<body>Siniguro kahapon ni Northrail president Jose Cortes Jr. na isang &amp;quot;friendship deal&amp;quot; at hindi isang overpriced agreement ang $400 milyong loan mula sa China para sa Northrail project gaya ng nais palitawin sa UP Law Center report. Sinabi ni Cortes, nakumbinsi niya ang Export Import Bank of China na gawing 3 percent na lamang ang interest ng ating loan sa halip na 7% na babayaran natin sa loob ng 20 taon at mayroong grace period na 5 taon. Ayon kay Cortes, pumayag ang Eximbank sa ganitong usapan dahil na rin sa ang nasabing loan na ito ay isang &amp;quot;friendship deal&amp;quot; lamang na naglalayong tulungan lamang ang kaibigang bansang Pilipinas na makapagtayo ng modernong train system. Iginiit pa ng Northrail president, hindi dumaan sa public bidding ang nasabing proyekto dahil isa itong executive agreement sa pagitan ng China at RP na sinusugan naman ng Office of the Government Corporate Counsel. &amp;quot;The Northrail project is a frienship deal and the agreement is above-board. Walang overpricing na naganap kagaya ng nais palitawin ng UP Law Center report,&amp;quot; paliwanag pa ni Cortes. Umaasa si Cortes na hindi na mahahaluan ng pulitika ang nasabing proyekto upang masimulan na ang konstruksyon ng nasabing proyekto na siyang mag-uugnay mula Caloocan City hanggang Malolos, Bulacan hanggang sa Clark, Pampanga. Sinusuportahan naman ng Pampanga Mayors League at Clark Investors and Locators Association ang Northrail project dahil malaking tulong ito sa pagkakaroon ng mabilis na transportasyon sa Central Luzon at makakatulong sa pag-unlad ng ekonomiya sa rehiyong ito. (Rudy Andal)</body>
<link>http://www.philstar.com/Article.aspx?articleId=300828&amp;publicationSubCategoryId=92</link>
</article>
<article>
<title>25,000 patay sa lindol!</title>
<author>Ni Ellen Fernando</author>
<date>
<month>October</month>
<day>10</day>
<year>2005</year>
</date>
<body>Umaabot na sa mahigit 25,000 katao ang iniulat na nasawi sa pinakamatinding lindol na tumama sa mga bansang Pakistan, India at Afghanistan na may lakas na 7.6 magnitude sa Richter Scale kamakalawa. Sa ulat ng Department of Foreign Affairs (DFA), wala pa namang Pinoy ang naireport na kabilang sa mga nasawi o nasugatan, subalit inatasan na ni DFA spokesman Gilbert Asuque ang ating mga embahada sa mga bansang apektado na magmonitor. Base sa report, naging grabe ang pinsala ng lindol ng magkaroon ng serye ng mga after shocks na rumehistro ng 6.3 magnitude at tumama sa Kashmir, Pakistan; Bangladesh at Kabul, Afghanistan at New Delhi sa India. Bunsod nito kaya umabot sa 2,700 gusali, commercial centers at mga kabahayan ang bumagsak. Sa Pakistan ay umaabot sa 50 porsiyento ng mga gusali sa bayan ng Kashmir ang napinsala. Habang isinusulat ang balitang ito ay nasa 41,000 na ang sugatan at posibleng madag-dagan pa dahil naman sa pagguho ng ilang matataas na gusali at tahanan sa Islamabad sa Pakistan. May 100 katao pa ang na-trap sa mga gumuhong building sa India Samantala, umapela na sa international community si Pakistan Pres. Pervez Musharraf na agad namang tinugon ng United Nations, Bri-tain, Germany, Turkey at Japan na nagpadala na ng relief assistance habang nagbigay ng $100,000 emergency fund ang UN. Pinplano na rin ng gobyerno ng Pilipinas na magpadala ng medical team sa Pakistan, ang pinakamatinding tinamaan at pinakamaraming bilang ng mga namatay na nasa 18,000.</body>
<link>http://www.philstar.com/Article.aspx?articleId=301114&amp;publicationSubCategoryId=92</link>
</article>
<article>
<title>Kotong sa lifestyle check pinatututukan ng DOJ</title>
<author></author>
<date>
<month>October</month>
<day>10</day>
<year>2005</year>
</date>
<body>Pursigido ang Department of Justice (DOJ) na matukoy ang iba pang sangkot o mastermind sa robbery extortion activities kasunod na napaulat na pagkaka-aresto sa isang tauhan ng Revenue Integrity Protection Service (RIPS) na nasa ilalim ng Department of Finance. Nakipag-ugnayan na si Justice Sec. Raul Gonzalez kay Finance Sec. Margarito Teves kaugnay sa isyu at inatasan na rin nito si NBI Director Gen. Reynaldo Wycoco na imbestigahan ang naarestong si Joselito Fernandez, nagpakilalang tauhan ng RIPS. Si Fernandez ay dinampot ng mga tauhan ng PNP-CIDG dahil sa umanoy panghihingi ng P50,000 mula sa isang Juan Leron ng Batangas Revenue District 59 matapos takutin ang huli na ibabagsak sa lifestyle check. Ang RIPS ng DOJ ang in-charge sa lifestyle check sa lahat ng mga kawani ng Bureu of Customs at BIR sa ilalim ng pamunuan ni Finance Undersec. Emmanuel Bonoan. Iginiit ni Gonzalez na mayroon nang binuong task force na hahawak sa lifestyle check ng lahat ng mga kawani at opisyal ng gobyerno na nagmula sa tauhan ni Gonzalez sa DOJ, DOJ, DOF at Commission on Audit. Si Fernandez ay sinampahan ng kasong robbery extortion sa Lipa City RTC Branch 13. (Grace dela Cruz)</body>
<link>http://www.philstar.com/Article.aspx?articleId=301118&amp;publicationSubCategoryId=92</link>
</article>
<article>
<title>JIs babanat tapos Ramadan</title>
<author></author>
<date>
<month>October</month>
<day>10</day>
<year>2005</year>
</date>
<body>Puspusan ang malawakang manhunt at intelligence monitoring ng Armed Forces of the Philippines (AFP) laban sa mga teroristang Jemaah Islamiyah (JI) na nagtatago sa rehiyon ng Mindanao, itoy kasunod ng ulat na posibleng umatake ang mga terorista matapos ang Ramadan. Kabilang sa mga lugar na target ng pambobomba ang mga lungsod ng Zamboanga, Davao, General Santos, Cotabato at Metro Manila. Sa isang phone interview sinabi ni Armys 6th Infantry Division (ID) Commander Major Gen. Agustin Dema-ala, nagpakalat na rin ng karagdagang 600 puwersa ng mga sundalo sa Mindanao kasunod ng direktiba ni Pangulong Arroyo kamakalawa na all out war laban sa dalawang JI terrorist na sangkot sa madugong pambobomba sa Bali , Indonesia. Nagpalabas din ng $11-M reward money ang pamahalaan ng Estados Unidos, buhay man o patay laban sa dalawang Bali bombers. Ayon naman sa isang intelligence officer ng AFP na tumangging magpabanggit ng pangalan, tinatayang aabot sa 30 hanggang 60 JI terrorist ang nagtatago sa Mindanao. &amp;quot;Their number ranges from 30 to 60, all trained in Mindanao, their names maybe were all aliases to divert military operations&amp;quot;, anang source. Hindi umano imposible na sa bansa nagtatago ang mga JI terrorist dahil kabilang ang Pilipinas sa target. (Joy Cantos)</body>
<link>http://www.philstar.com/Article.aspx?articleId=301123&amp;publicationSubCategoryId=92</link>
</article>
<article>
<title>Pagtatalaga ng mga opisyal ng Bgy. at SK idaan na lang sa appointment  Comelec</title>
<author></author>
<date>
<month>October</month>
<day>10</day>
<year>2005</year>
</date>
<body>Sa halip na gumastos ng milyun-milyong pondo sa eleksiyon, ipinanukala ng Comelec na idaan na lamang sa &amp;quot;appointment&amp;quot; ang pagtatalaga sa mga opisyales ng mga barangay at Sangguniang Kabataan (SK). Ito ang inihayag ni Comelec Chairman Benjamin Abalos matapos na suspindihin ang barangay at SK elections ngayon taon at idaos na lamang sa taong 2007. Sinabi ni Abalos, dating alkalde ng Mandaluyong City, na dapat i-appoint na lamang ng mga mayor upang makatipid sa pondo at maiwasan pa ang mga sigalot sa mga magkakaribal na kandidato partikular na sa mga probinsiya na nagreresulta pa sa mga madudugong insidente. &amp;quot;I think barangay officials should no loger be elective because, to be realistic and based on my own experience as a local executive, they just act as executive arms of the mayors,&amp;quot; sabi ni Abalos. Sinabi nito na anumang mangyari sa mga matatalagang mga opisyal ay ang mga alkalde rin ang mananagot. Manunungkulan pa ng karagdagang dalawang taon ang mga nahalal na opisyales ng barangay at SK bunga ng pagkasuspinde sa naturang eleksiyon. Pangunahing dahilan ng naturang pagsususpinde sa eleksiyon ay ang kakapusan ng pondo matapos mabigo ang Comelec na maaprubahan ng Kongreso ang hinihinging P2.8 bilyong pondo. (Danilo Garcia)</body>
<link>http://www.philstar.com/Article.aspx?articleId=301130&amp;publicationSubCategoryId=92</link>
</article>
<article>
<title>GMA sa oposisyon: Mag-sorry kayo!</title>
<author></author>
<date>
<month>October</month>
<day>11</day>
<year>2005</year>
</date>
<body>Hiniling kahapon ni Pangulong Arroyo sa mga lider ng oposisyon na nakinabang sa ginawang pag-eespiya ng FBI intelligence analyst na si Leandro Aragoncillo na humingi ito ng paumanhin sa sambayanan dahil sa kahihiyang sinapit ng bansa. &amp;quot;This is an embarrassment for our people who deserve an apology from those who messed up the good name of our country,&amp;quot; wika pa ni Press Secretary at Presidential Spokesman Ignacio Bunye. Naunang nagpahayag naman si US Ambassador to the Philippines Darryl Johnson na ang kasong kinakaharap na espionage nina Aragoncillo at dating Col. Michael Ray Aquino ay hindi makakaapekto sa relasyon ng US-RP. &amp;quot;I think that this sort of thing is very unfortunate but it is a matter for the US legal system. It is an internal issue in the US and it is not something that will affect our foreign relations,&amp;quot; wika pa ni Johnson. Sinabi naman ni Sec. Bunye, ang inaalala ng pamahalaan ay ang magiging negatibong implikasyon nito sa mga Filipino na nagtatrabaho sa Estados Unidos at iba pang bansa sa mundo. Aniya, ipinauubaya na ng pamahalaan sa US government ang pagsisiyasat sa kasong kinakaharap nina Aragoncillo at Aquino. &amp;quot;Self-serving politicians can ruin our diplomatic integrity by spying on our allies, but this only shows how far some of the Presidents political detractors will go just to satisfy their raw ambition for power,&amp;quot; dagdag pa ni Bunye. Nilinaw naman ng Palasyo na hindi ang gobyerno ang nag-uugnay sa tatlong opposition leaders sa ginawang pag-eespiya ni Aragoncillo kundi ang ulat na ito ay nagmula sa US authorities. Pinipilit lamang ng oposisyon na haluan ng pulitika ang kaso nina Aragoncillo at Aquino upang guluhin ang isipan ng mamamayan. Samantala, iginiit ni Sen. Miriam Defensor-Santiago na dapat imbestigahan ang sinasabing mga pulitiko na nakinabang sa mga dokumentong nakuha ni Aragoncillo mula sa ginawa nitong pag-eespiya sa US na ipinasa ng dating FBI analyst kay Aquino. (Lilia Tolentino at Rudy Andal)</body>
<link>http://www.philstar.com/Article.aspx?articleId=301266&amp;publicationSubCategoryId=92</link>
</article>
<article>
<title>JI terrorist nasa MM -- AFP</title>
<author></author>
<date>
<month>October</month>
<day>11</day>
<year>2005</year>
</date>
<body>Kinumpirma kahapon ng Armed Forces of the Philippines (AFP) na nasa Metro Manila ang ilang miyembro ng Jemaah Islamiyah (JI) na may planong maglunsad ng Bali type bombing attacks. Ayon kay AFP-PIO chief Lt. Col. Buenaventura Pascual, ang mga JI terrorist ay may kasamang mga miyembro ng Abu Sayyaf Group na nagmamantine ng dalawang terrorist cells sa Metro Manila. &amp;quot;I dont want to sound alarmist, but the ASG and JI cells here in Metro Manila are capable of conducting bombings as we have experience before. This is a real threat, they were able to carry out bombings in the past,&amp;quot; wika pa ni Lt. Col. Pascual. Minamatyagang mabuti naman ng ISAFP ang dalawang terror cell ng JI upang maaresto at mapigilan ang ilulunsad nitong pambobomba sa Metro Manila. Pinabulaanan naman ng AFP ang ulat na tinutulungan umano ng elite Australian troops ang ating mga sundalo sa pagtugis sa mga JI na nagtatago sa bansa.</body>
<link>http://www.philstar.com/Article.aspx?articleId=301276&amp;publicationSubCategoryId=92</link>
</article>
<article>
<title>RP magpapadala ng humanitarian team sa Pakistan</title>
<author></author>
<date>
<month>October</month>
<day>11</day>
<year>2005</year>
</date>
<body>Magpapadala ang pamahalaang Arroyo ng humanitarian team sa Pakistan upang tumulong sa rehabilitasyon at pagbangon ng mga lugar na malubhang nasalanta ng lindol. Ayon kay Press Secretary at Presidential Spokesman Ignacio Bunye, nagpalabas ng direktiba si Pangulong Arroyo kay Foreign Affairs Sec. Alberto Romulo para pangasiwaan ang pabuo ng humanitarian team. Ipinaabot naman ni Pangulong Arroyo ang pakikiramay at pakikidalamhati sa mga nasawi sa trahedya na naganap sa Pakistan at kalapit na bansa. Sinabi naman ni Sen. Richard Gordon, chairman at executive officer ng Philippine National Red Cross, mayroong mga search and rescue experts ang PNRC para tumulong sa mga sinalanta ng lindol sa Pakistan. Ayon kay Sen. Gordon, may 3 emergency team ang PNRC na well-trained sa pagsagip sa mga biktima na nadaganan ng gumuhong gusali sanhi ng lindol. &amp;quot;The said teams will be bringing with them the newly acquired rescue equipment of the PNRC which include heavy steel cutters, jaws of life, audio search, spreader and search cam,&amp;quot; dagdag pa ni Gordon. Samantala, dalawang Pinay ang masuwerteng nakaligtas sa malakas na paglindol noong Sabado sa Pakistan, India at Afghanistan. Sa ulat ng Department of Foreign Affairs, ang mga nakaligtas na Pinay sa lindol sa Islamabad, Pakistan ay sina Gina Oclarit at Jane Lapus. (Lilia Tolentino/Rudy Andal/Ellen Fernando)</body>
<link>http://www.philstar.com/Article.aspx?articleId=301280&amp;publicationSubCategoryId=92</link>
</article>
<article>
<title>Depenisyon ng terorismo isasalang sa plenaryo</title>
<author></author>
<date>
<month>October</month>
<day>11</day>
<year>2005</year>
</date>
<body>Minabuti ni Sen. Manuel Villar Jr. na huwag na lamang ilagay ang depenisyon ng terorismo sa Anti-Terrorism bill sa Senado bagkus ay ipaubaya na lamang ito sa plenaryo. Sinabi ni Sen. Villar, chairman ng senate committee on public order and illegal drugs, maging ang United Nations (UN) ay walang depenisyon ukol sa terorismo. Hindi tulad ng ibang panukalang batas na kailangang ilagay ang definition ng terminong ginagamit sa kopya ng bill, minabuti ni Villar na gawing blangko ito at pagtuunan ng pansin ang mga krimeng ipapasok sa panukalang ito. Kasabay nito, magpapatawag ng caucus ang mambabatas upang malaman ang pulso ng mga senador sa naturang kontrobersyal na panukala. Aniya, ipapasok na lamang niya sa plenary deliberation ang naturang panukala at bahala na si Senate President Franklin Drilon na magpatawag ng caucus para makuha ang pulso dito ng Senado. Kabilang sa pagdedebatihan dito ay ang pagpapahintulot ng warrantless arrest at wiretapping sa mga pinaghihinalaang terorista. May pangamba naman ang oposisyon na baka gamitin ito ng administrasyon upang gipitin ang mga personalidad na kumokontra sa Arroyo government. (Rudy Andal)</body>
<link>http://www.philstar.com/Article.aspx?articleId=301288&amp;publicationSubCategoryId=92</link>
</article>
<article>
<title>Draft ng state of emergency inamin ng DOJ</title>
<author></author>
<date>
<month>October</month>
<day>11</day>
<year>2005</year>
</date>
<body>Inamin kahapon ni Justice Secretary Raul Gonzales na gumawa ito ng draft ng deklarasyon ng state of national emergency pero hindi ito napasakamay ni Pangulong Arroyo. Ayon kay Sec. Gonzales, 5 pahina ang draft kung saan ay nakasaad ang pagtake-over ng gobyerno sa mga negosyong may kinalaman sa public interest tulad ng kumpanya ng kuryente, tubig at langis. Nilinaw ni Gonzales na wala pa sa kamay ni Pangulong Arroyo ang nasabing draft na ibinatay nila sa Article 12 section 17 ng ating Saligang Batas dahil kinakailangan pa itong pag-aralan at rebisahing mabuti. Samantala, nilinaw naman ni Budget Sec. Romulo Neri na wala pang nakikitang indikasyon ang Palasyo na magsisilbing basehan para magdeklara si Pangulong Arroyo ng state of emergency. Ayon kay Sec. Neri, kung pagbabasehan ay ang isyu ng ekonomiya, nananatiling 5.2 percent ang inaasintang target na pagsulong ng bansa sa kabila ng kasalukuyang pagbagsak ng kabuhayan ng bansa. &amp;quot;Were hoping that agriculture will cover the second half to make us achieve our target, inflation seems to be doing okay now&amp;quot;, sabi pa ni Neri. (Grace dela Cruz/Lilia Tolentino)</body>
<link>http://www.philstar.com/Article.aspx?articleId=301291&amp;publicationSubCategoryId=92</link>
</article>
<article>
<title>All-lady cops vs ralista</title>
<author></author>
<date>
<month>October</month>
<day>12</day>
<year>2005</year>
</date>
<body>Upang makaiwas sa bintang ng mga militanteng grupo na &amp;quot;sexual harassment&amp;quot; sa kanilang mga babaeng demonstrador, nagdesisyon ang Manila Police District (MPD) na puro mga babaeng pulis na lamang ang kanilang isasabak sa mga kilos-protesta upang sumalubong sa mga ralista sa lungsod ng Maynila. Ito ang inihayag ni Supt. Ted Perez, hepe ng MPD-Police Community Relations matapos na birahin sa mga pahayag ang pambabastos umano ng mga miyembro ng Civil Disturbance Management Unit sa naganap na rali sa Recto, Sta. Cruz kamakailan. Inirereklamo ng mga lider ng militanteng grupo na sinasadya umanong hipuan sa mga maseselang bahagi ang mga babaeng militante ng mga lalaking pulis kapag inaaresto ang mga ito. Isang pulis pa umano ang nagpasok ng kanyang kamay sa pantalon ng isang babae at hinatak ito habang hawak ang &amp;quot;underwear&amp;quot;. Sinabi naman ni Perez na sa pagtatalaga sa mga babaeng pulis sa mga rally ay posibleng ang mga ito naman ngayon ang maabuso ng mga lalaking militante. Pinayuhan naman ni Commission on Human Rights Commissioner Dominador Calamba sa mga militanteng grupo na magsampa ng kaso sa Korte Suprema o maging sa mga Regional Trial Court laban sa mga alkalde na patuloy na hindi magbibigay ng &amp;quot;permit to rally&amp;quot; sa kanila na walang katanggap-tanggap na dahilan. Inihalimbawa nito ang pagsasampa ng kaso ng mga militante noon kay dating Manila Mayor Amado Bagatsing noong panahon ng batas militar dahil sa walang malinaw na rason kung bakit tinatanggihan ang kanilang hiling para sa permit. Kinatigan naman umano ng Mataas na Korte ang mga militante at inatasan si Bagatsing na bigyan ng &amp;quot;permit to rally&amp;quot; ang mga ito. Sinabi ni Calamba na karapatan ng taumbayan ang magpahayag ng kanilang damdamin na ginagarantiyahan ng &amp;quot;bill of rights&amp;quot; ngunit balido pa rin naman ang Batas Pambansa 880 na nagsasaad na kailangang kumuha muna ng permit ang mga ito sa lokal na pamahalaan upang mapangalagaan ang seguridad. (Danilo Garcia)</body>
<link>http://www.philstar.com/Article.aspx?articleId=301428&amp;publicationSubCategoryId=92</link>
</article>
<article>
<title>Mosyon ni Kabayan walang merito</title>
<author></author>
<date>
<month>October</month>
<day>12</day>
<year>2005</year>
</date>
<body>Ibinasura ng Supreme Court (SC) ang mosyon na isinumite ni Bise-Presidente Noli De Castro kaugnay sa election protest na inihain ni dating Senadora Loren Legarda sa Presidential Electoral Tribunal (PET) dahil sa kawalan ng merito. Sa apat na pahinang resolution ng SC, sinabi nito na walang basehan upang katigan nito ang inihaing &amp;quot;motion to dismiss the protest&amp;quot; ni de Castro para hindi na muling bilangin ang mga boto mula sa mga probinsiya ng Lanao del Norte, Lanao del Sur at Surigao del Sur. Ipinaliwanag ng SC na hindi sapat na basehan ang pagkakaiba ng idineklarang bilang sa supplemental manifestation at sa manifestation sa inihain ni Legarda. Hindi rin kinatigan ng SC ang argumento ni de Castro na dapat itulad ng PET ang inihaing protesta ni Legarda sa kaso ng Pe&amp;ntilde;a vs House of Representatives, kung saan ibinasura ang inihaing petition ni Pe&amp;ntilde;a dahil hindi nito inisa-isa ang mga kwestyonableng presinto. Binigyang-diin ng SC na sa inihaing protesta ni Legarda ay naisa-isa nito ang mga presintong kinukuwestiyon kung kayat hindi maaaring basta na lamang maibasura. Magugunita na naghain ng protesta si Legarda sa PET dahil sa talamak na dayaan umano sa mga lalawigan ng Lanao del Norte, Lanao del Sur at Surigao del Sur kung saan nadaya umano siya sa 474 presinto dito. Kung saan naglagak din si Legarda ng deposito sa SC na nagkakahalaga ng P4,084,500 para sa isasagawang panibagong pagbibilang ng mga balota sa mga nasabing probinsiya. (Grace Amargo-dela Cruz)</body>
<link>http://www.philstar.com/Article.aspx?articleId=301434&amp;publicationSubCategoryId=92</link>
</article>
<article>
<title>TRO hirit vs Northrail</title>
<author></author>
<date>
<month>October</month>
<day>12</day>
<year>2005</year>
</date>
<body>Nagsanib puwersa ang mga abogado ng University of the Philippines (UP) at ang mga pinuno ng League of Urban Poor for Action (LUPA) upang maghain ng kanilang petition upang ibasura ang North Rail contract. Sa 28-pahinang petition ng mga abogado ng UP Law Center sa pamumuno ni Atty. Harry Roque, hiniling nito na magpalabas ang Supreme Court (SC) ng Temporary Restraining Order (TRO) at ipawalangsaysay ang naturang kontrata. Bitbit ng mga nasabing abogado at ng mga miyembro ng LUPA ang P4,000 halaga ng mga barya na simbolo umano ng kanilang sama-samang pagpoprotesta. &amp;quot;The contract between the Philippine Government and the China National Machinery and Equipment Corp. (CNMEG) to modernize the 32-kilometer double-track railway system from Caloocan to Bulacan was without public bidding as required by Republic Act No. 9184-The Government Procurement Reform Act&amp;quot; ani pa ni Atty. Roque. Ipinaliwanag pa rin sa petition na ang nabanggit na kontrata umano ay kulang sa engineering design at hindi umano malinaw kung ang halaga nito ay nararapat at hindi malulugi ang gobyerno. Binanggit pa na hindi eksperto ang mga Chinese sa paggawa ng anumang railway projects kung kayat hindi dapat magtiwala sa naturang kompanya. Sinabi naman ng mga miyembro ng LUPA na 40,000 mahihirap na pamilya ang tatamaan ng naturang proyekto dahil tiyak na paaalisin ang mga barong-barong ng mga ito. Anila, hindi rin umano kumikilos ang gobyerno para mailipat sila ng lugar kung tatamaan ng northrail project, kaya tiniyak ng mga ito na patuloy nilang kokontrahin ang nasabing proyekto kung hindi sila mabibigyan ng maayos na relokasyon. (Grace Amargo-dela Cruz)</body>
<link>http://www.philstar.com/Article.aspx?articleId=301442&amp;publicationSubCategoryId=92</link>
</article>
<article>
<title>Gonzales nagpaliwanag sa Venable</title>
<author></author>
<date>
<month>October</month>
<day>12</day>
<year>2005</year>
</date>
<body>Makaraan ang 20-araw ay nakalabas na rin mula sa kanyang &amp;quot;kulungan&amp;quot; sa Philippine Heart Center si National Security Adviser Norberto Gonzales para dumalo sa pagdinig ng Korte Suprema at sagutin ang mga katanungan tungkol sa kontrobersiyal na Venable contract. Sa ginanap na oral argument kahapon, pinagtalunan din kung tama ba o hindi ang ginawang pagdetine ng Senado kay Gonzales. Iginiit ng kalihim sa pamamagitan ng kanyang abogadong si dating UP Dean Antonio Bautista na dapat na siyang palayain o di kayay payagan siyang makapagpiyansa dahil wala anyang naganap na contempt. Pero inamin ni Bautista na hindi nagsalita sa Senado si Gonzales dahil pinagbawalan siya ni Pangulong Arroyo. May kinalaman anya ang Pangulo at seguridad ng bansa sa pananahimik ni Gonzales. Bagaman hindi alam ni Gonzales kung sinu-sino ang mga taong nagpondo sa Venable contract ay alam naman niya kung sino ang nakakakilala sa mga ito at handa niyang sabihin sa isang executive session. Ayon naman kay Sen. Joker Arroyo, tamang imbestigahan ng SC ang Venable at hindi dapat gamitin ang national security para pagtakpan ang mali ng gobyerno. Hiniritan pa nito na mag-leave of absence muna si Gonzales subalit binigyang-diin ni Bautista na magagampanan pa rin ng kalihim ang kanyang tungkulin kahit pa naka-confine ito sa ospital. (Grace dela Cruz/Rudy Andal)</body>
<link>http://www.philstar.com/Article.aspx?articleId=301448&amp;publicationSubCategoryId=92</link>
</article>
<article>
<title>4 kaso vs GMA isinampa ni Pamatong</title>
<author></author>
<date>
<month>October</month>
<day>12</day>
<year>2005</year>
</date>
<body>Kinasuhan sa Office of the Ombudsman ni &amp;quot;nuisance candidate&amp;quot; Elly Pamatong ng kasong treason, plunder, usurpation of authority at violation of human rights si Pangulong Arroyo. Pinangunahan ng grupong Discovery Crusade of the Philippines na pinamumunuan ni Pamatong ang 13-pahinang reklamo bunsod na rin sa &amp;quot;Im Sorry&amp;quot; ni GMA kaugnay pa rin sa &amp;quot;Hello Garci&amp;quot; tape na itinuturing na admission o confession kaugnay sa 15-minute taped recorded conversation kay dating Comelec Commissioner Virgilio Garcillano. Iginiit ng grupo na ang paghingi ng dispensa ni Arroyo ay hindi nagbibigay sa kanya ng karapatan upang maging lehitimo ang kanyang pagiging pangulo na nararapat sana kay yumaong action king Fernando Poe, Jr. Lumalabas anya na illegal assumption o usurpation of authority ng sapilitang kunin ni GMA ang pagiging pangulo kay dating Pangulong Joseph Estrada. Sapilitan din umanong pinalulusot ng administrasyon ang martial law sa pamamagitan ng EO 464, calibrated pre-emptive response at &amp;quot;no permit, no rally&amp;quot; policy. (Doris Franche)</body>
<link>http://www.philstar.com/Article.aspx?articleId=301453&amp;publicationSubCategoryId=92</link>
</article>
<article>
<title>Bio-diesel ng Flying V ilulunsad sa Davao</title>
<author></author>
<date>
<month>October</month>
<day>12</day>
<year>2005</year>
</date>
<body>Matapos na ilunsad sa Metro Manila at Central Luzon, target namang ipakilala sa Oktubre 27 ng Flying V ang kanilang Envirotek Bio-diesel Premium (pre-blended bio-diesel) sa walong gasoline stations sa Davao City na naglalayong makatulong upang makatipid sa patuloy na pagtaas sa presyo ng petrolyo. Ayon kay Flying V chief operating officer Paul Tanjutco, ang paglulunsad sa Davo City ay senyales ng &amp;quot;accelerated roll-out&amp;quot; ng brand ng Flying V na &amp;quot;coco-methyl ester&amp;quot; (CME) pre-blended diesel sa katimugang bahagi ng bansa. Ang pagpapakilala sa Davao ay magtatala sa Flying V stations ng kanilang Envirotek Premium Diesel na iaalok sa 48 gasoline stations. Ang Flying V ang pioneer oil company na nagpakilala ng CME pre-blended diesel sa merkado. Sa Metro Manila launching nito kamakailan ay personal na nag-preside si Pangulong Arroyo at pinapurihan nito ang kumpanya sa pagsuporta sa programa ng pamahalaan na isulong ang paggamit ng alternatibo at indigenous na mapagkukunan ng langis sa gitna na rin ng krisis sa petrolyo. (Ellen Fernando)</body>
<link>http://www.philstar.com/Article.aspx?articleId=301455&amp;publicationSubCategoryId=92</link>
</article>
<article>
<title>Caregivers sadya ng Japanese mission team</title>
<author></author>
<date>
<month>October</month>
<day>12</day>
<year>2005</year>
</date>
<body>Dumating kahapon sa bansa ang Japanese mission team na tutulong sa mga Pinoy para sa posibleng trabaho bilang nursing care specialists o caregivers. Ayon kay Philslife board trustee Henry Halasan, oobserbahan ng grupo ang sistema ng nursing care sa Pilipinas at titingnan kung mayroong dapat baguhin o idagdag sa training ng Filipino caregivers at nurses para magamit sa pangangailangan ng mga elderly sa Japan. Sinabi pa ni Halasan na malaki ang posibilidad na kumuha ng Filipino care givers at nurses ang Japan. (Butch Quejada)</body>
<link>http://www.philstar.com/Article.aspx?articleId=301458&amp;publicationSubCategoryId=92</link>
</article>
<article>
<title>Senior citizens sa Caloocan may mini-park/garden na</title>
<author></author>
<date>
<month>October</month>
<day>12</day>
<year>2005</year>
</date>
<body>Pinangunahan ni Caloocan City Mayor Enrico &amp;quot;Recom&amp;quot; Echiverri ang pagpapasinaya sa mini-park/garden sa harap ng city hall na nakalaan para sa mga senior citizen ng lungsod kaugnay sa pagdiriwang ng &amp;quot;Elderly Filipino Week.&amp;quot; Nauna nang inisyu ni Echiverri ang Executive Order No. 029-05 na nagdedeklara sa bagong gawang hardin bilang Caloocan Ciy Senior Citizens Park. Sinabi niya na ito ay bilang pagkilala sa mahalagang kontribusyon ng mga nakatatandang Filipino sa pagpapaunlad ng bayan lalo na sa pagkakaloob ng mahalagang kultura at tradisyon sa mga susunod na henerasyon. Idinagdag pa ni Echiverri na maaaring gamitin ng mga nakatatandang residente sa lungsod ang nasabing parke para sa kanilang mga programa at aktibidad. Kinakailangan lang umanong makipag-ugnayan ang sinumang nagnanais gumamit ng parke sa Office of the Senior Citizens Affairs. (OSCA). Samantalang maaari rin namang umupo at magpahinga ang sinuman dahil ang parke ay bukas sa lahat at libre. Inatasan naman ni Echiverri ang Parks Administration Office na panatilihiin ang kalinisan sa hardin sa lahat ng oras. Nauna nang hiniling ng mga grupo ng nakatatanda sa alkalde na bigyan sila ng isang lugar na maaari nilang pasyalan at pagpahingahan.</body>
<link>http://www.philstar.com/Article.aspx?articleId=301459&amp;publicationSubCategoryId=92</link>
</article>
<article>
<title>P10M sungay ng elepante nasabat</title>
<author></author>
<date>
<month>October</month>
<day>12</day>
<year>2005</year>
</date>
<body>May P10 milyong halaga ng mga tone-toneladang sungay ng elepante ang kinumpiska ng mga tauhan ng Bureau of Customs matapos itong dumating sa isang bodega sa Ninoy Aquino International Airport (NAIA), kahapon. Sinabi ni NAIA Customs Collector Ricardo &amp;quot;Boysie&amp;quot; Belmonte, ang mga sungay ng elepante ay galing Kenya at inilagay sa malalaking kahon ng metal para itago sa kanila ang nasabing epektos. &amp;quot;Ivory ang sungay ng elepante kaya hindi biro ang halaga nito sa atin,&amp;quot; ani Belmonte. Napag-alamang idinedeklara ang mga sungay ng elepante bilang magaspang na bato. Ginagawa itong pitsa ng mahjong, bola ng bilyar, dekorasyon at muebles. (Butch Quejada)</body>
<link>http://www.philstar.com/Article.aspx?articleId=301460&amp;publicationSubCategoryId=92</link>
</article>
<article>
<title>Terminal 3 pabor sa turismo</title>
<author></author>
<date>
<month>October</month>
<day>12</day>
<year>2005</year>
</date>
<body>Ang pagbubukas ng NAIA Terminal 3 ay makapagpapasigla sa tourism industry sa Pilipinas, ayon kay Henry Babiera, kilalang antique dealer sa Southeast Asia. Sa tala ng Department of Tourism (DOT), may 1.52 milyong turista ang dumating sa bansa hanggang Hulyo at posibleng aabot hanggang 2.65 milyon hanggang sa katapusan ng taong ito. Sinabi ni Babiera na kung marami ang turista, sisigla rin ang ibang sektor tulad ng retailing industry. Darayo ang mga ito sa mga shopping mall at tiyak na mamimili ng mga produktong gawa sa Pilipinas. Dahil dito ay inirekomenda ni Babiera ang Greenhills Shopping Complex, ang tahanan ng pinakamahusay na tiyangge sa Pilipinas. Kasalukuyang idinaraos dito ang 12th Philippine Toys, Gifts, Housewares &amp;amp; Christmas Decors Fair na tatagal hanggang Nobyembre 4, 2005. Sa Greenhills, tiyak anyang madarama ng mga dayuhang bisita kung paano ipinagdiriwang ng mga Pinoy ang Pasko.</body>
<link>http://www.philstar.com/Article.aspx?articleId=301461&amp;publicationSubCategoryId=92</link>
</article>
<article>
<title>P250-M nawawala sa gobyerno dahil sa fake insurance firms</title>
<author></author>
<date>
<month>October</month>
<day>12</day>
<year>2005</year>
</date>
<body>Nagbabala kahapon ang Philippine Accident Managers Inc. (PAMI) sa mga motorista sa operasyon ng may 40% mga accident insurance company sa ilegal na operasyon ng mga ito sa pamamahagi ng mga pekeng insurance na walang pondo sa kanilang mga kliyente sa oras ng mga aksidente. Ito ang inihayag ni PAMI General Manager Allan Taglucop sa ginanap na Balitaan @ Kape forum sa Club Intramuros na inorganisa ni Pang-Masa (PM) columnist Arnold Garcia. Sinabi ni Taglucop na umaabot sa P250 milyon kada taon ang nawawala sa kaban ng gobyerno dahil sa pananatili ng mga ilegal na mga insurance company na naniningil sa kanilang mga kliyente ngunit hindi naman nagre-remit sa National Insurance Commission. Pinaalalahanan naman nito ang mga motorista sa bagong ipinapatupad na CTPL ng Land Transportation Franchising and Regulatory Board (LTFRB) kung saan sakop na ng insurance maging mga pasahero ng mga pampublikong jeep at bus. Sa ilalim ng bagong accident insurance, nabatid na makatatanggap ang pamilya ng driver at pasahero na namatay sa aksidente habang sakay ng jeep ng P60,000 hanggang P900,000 kung aabot sa 12 ang biktima. Makakatanggap naman ang pamilya ng mga biktima ng bus accident ng P60,000 hanggang P3.36 milyon kung may 30 katao ang masasawi. May nakalaan namang P50,000 insurance sa pamilya ng mga biktima ng aksidente na nakasakay sa mga taxi, FX van at mga truck. Sinabi ni PAMI Information Officer Joey Reyes na ipinakakalat na nila sa mga pampasaherong jeep at bus sa tulong ng mga transport group ang naturang impormasyon upang mabatid ng publiko lalo na ang masa na hindi nakakaalam na may matatanggap silang insurance sa oras ng aksidente. Sa oras naman na magkaroon ng aksidente, pinayuhan ni Reyes ang pamilya ng mga biktima na kontakin ang kanilang hotline na 09189032166 o kaya naman ay i-text ang Beep_Pami, plaka ng sasakyan, lugar at petsa ng aksidente at ipadala sa 2353 at 353. Agad umanong magtutungo ang kinatawan ng PAMI sa mismong lugar ng aksidente at agad na magpapalabas ng inisyal na halaga sa mga biktimang isusugod sa pagamutan. (Danilo Garcia)</body>
<link>http://www.philstar.com/Article.aspx?articleId=301462&amp;publicationSubCategoryId=92</link>
</article>
<article>
<title>Reward money vs terorista</title>
<author>Ni Malou Rongalerios</author>
<date>
<month>October</month>
<day>13</day>
<year>2005</year>
</date>
<body>Bilang dagdag na ngipin sa pakikidigma ng pamahalaan sa terorismo, maglalaan ng halaga ang Kongreso sa panukalang 2006 budget bilang pabuya sa mga taong makapagtuturo (tipsters) ng mga terorista. Sa presentasyon na isinagawa ng Department of National Defense sa ginawang pagdinig ng House committee on appropriations para sa 2006 budget ng ahensiya, mayroong 33 miyembro ang Jemaah Islamiyah (JI) na nag-o-operate sa Pilipinas simula pa noong 2004. Ang 33 JI members ay kabilang sa grupong &amp;quot;Wakaiah Hedeibiah&amp;quot; at pawang mga Indonesians na pinamumunuan ng isang &amp;quot;Mantiqui 3&amp;quot;. Ayon pa sa DND report, mayroong 27 ibat ibang klaseng armas ang 33 JI members. Bagaman hindi isiniwalat kung magkano ang ibibigay na reward sa makapagtuturo sa kinaroroonan ng mga terorista, sinabi ni Camarines Sur Rep. Rolando Andaya, chairman ng komite, na malaki ang magagawa ng mga mamamayan para mapigilan ang paghahasik ng karahasan ng nasabing grupo. Makakatulong din ang reward para mahikayat ang mga sibilyan na makipagtulungan sa militar sa paghuli sa JI members. Namonitor ng AFP ang entry routes ng mga JI at naaresto na rin ang ilan sa mga ito kabilang sina Sammy Abdulgani alias &amp;quot;Harrison&amp;quot; at isang Abdulla Jordan. Matatandaan na nagpalabas ang US ng $11 milyong reward laban kina Dulmatin at Umar Patek upang mapadali ang pagdakip sa dalawang naturang Bali bombers.</body>
<link>http://www.philstar.com/Article.aspx?articleId=301594&amp;publicationSubCategoryId=92</link>
</article>
<article>
<title>GMA sinisira ni Gonzales  Joker</title>
<author></author>
<date>
<month>October</month>
<day>13</day>
<year>2005</year>
</date>
<body>Pinayuhan ni Sen. Joker Arroyo si Pangulong Arroyo na dumistansiya muna kay National Security Adviser Norberto Gonzales dahil hindi ito nakakatulong sa kanya sa halip ay pilit na kinakaladkad ang kanyang pangalan sa kontrobersyal na pinasok nitong Venable contract. Sinabi ni Sen. Arroyo na hindi dapat pang humantong sa Korte Suprema ang kaso ni Sec. Gonzales na ipinakulong ng Senate Blue Ribbon committee dahil sa pagtangging ibulgar ang kanyang partisipasyon sa kontrata. Sinabi ni Arroyo na siyam na oras ang kanilang sinayang sa Korte Suprema para sa oral argument sa petition for habeas corpus na isinampa ni Gonzales laban sa Senado pero lumabas na idinawit pa nito ang pangalan ni Pangulong Arroyo sa kontrobersyal. Tinukoy din ni Gonzales na may isang &amp;quot;unnamed cabinet official&amp;quot; ang nagsabi sa kanya na may alam sa mga private donors na magbabayad sa Venable Ltd. Aniya, lalong nabalot ng misteryo ang kontrata dahil sa tinuran ni Gonzales na hihingi muna siya ng abiso kay Pangulong Arroyo para pangalanan ang nabanggit na Cabinet official. Nilinaw pa ng mambabatas na natuwa na nga sila sa Senado nang hindi madawit ang pangalan ng Pangulo pero sa pahayag ni Gonzales sa Korte Suprema ay naikabit ang pangalan nito. &amp;quot;Instead of protecting the President, he is involving her into the messy Venable affair, to go with him down the drain. The President would do well to distance herself from Gonzales. He is a liability. He causes problem, not solve problems. That is the Presidents call,&amp;quot; dagdag pa ni Arroyo. Samantala, nagsagawa naman ng kilos-protesta sa Senado ang kasamahan ni Gonzales sa Partido Demokratiko Sosyalista ng Pilipinas (PDSP) upang igiit ang pagpapalaya sa kalihim at pagbuwag sa Senado dahil sa ginawang &amp;quot;pambabastos&amp;quot; sa kanilang lider. (Rudy Andal)</body>
<link>http://www.philstar.com/Article.aspx?articleId=301608&amp;publicationSubCategoryId=92</link>
</article>
<article>
<title>Tax evasion vs ex-DA sec. ibinasura ng DOJ</title>
<author></author>
<date>
<month>October</month>
<day>13</day>
<year>2005</year>
</date>
<body>Ibinasura ng Department of Justice (DOJ) ang tax evasion case na inihain ng Bureau of Internal Revenue (BIR) laban sa nagbitiw na kalihim ng Department of Agriculture (DA) na si Arthur Yap. Sinabi ng DOJ na walang matibay na batayan para maisulong ang kasong paglabag sa National Internal Revenue Code laban kay Yap at sa ama nito na si Domingo, kapwa nagmamay-ari ng DHY Realty. Itoy dahil sa premature pa umano ang pagsasampa ng kaso ng BIR laban sa mag-ama dahil hindi pa natutuos kung magkano ang dapat singiling buwis ng gobyerno sa kumpanya ng mga Yap. Gayunman, hindi pa rin tuluyang mababalewala ang paghahabol ng gobyerno kung may maihaharap na panibago at karagdagang ebidensiya ang BIR sakaling iapela nila ang kaso. Nauna nang sinampahan ng kaso ng BIR ang mag-ama bunsod ng hindi pagbabayad ng buwis sa mga naibentang property sa bahagi ng Pasig City. (Grace dela Cruz)</body>
<link>http://www.philstar.com/Article.aspx?articleId=301609&amp;publicationSubCategoryId=92</link>
</article>
<article>
<title>AFMA tutukoy ng regl mining projects</title>
<author></author>
<date>
<month>October</month>
<day>13</day>
<year>2005</year>
</date>
<body>Kailangang magtayo ng sariling mga mineral refining at processing facility ang mga bansa sa Southeast Asia upang mapaabot sa hanggang US$15-bilyon ang taunang kinikita ng kani-kanilang mining industries sa loob ng limang taon. Isa ito sa mga nabuong unawaan sa naganap na planning workshop na dinaluhan ng mga matataas na opisyal ng ibat ibang mining groups sa mga bansang kasapi sa Association of Southeast Asian Nations (ASEAN). Sang-ayon kay ASEAN Federation of Mining Associations (AFMA) president Benjamin Philip Romualdez, kailangang pasukin nila ang &amp;quot;downstream segment&amp;quot; ng mining industry upang mapataas ang halaga ng nakukuha nilang mga mina. &amp;quot;Ang napagkasunduan ay tungo sa pagdagdag sa halaga ng aming mga produkto sa pamamagitan ng vertical integration sa downstream na bahagi ng industriya,&amp;quot; ani Romualdez. Alinsunod dito, kailangang magtayo ng sariling mga mineral refinery at processing facility para sa mga mineral na nanggagaling sa buong rehiyon upang mapataas ang kanilang halaga sa pamilihan,&amp;quot; dagdag pa ni Romualdez. Sa panig ng Pilipinas, nangangahulugan ito ng paglaki ng annual output ng mining industry mula sa US$764 ng nakalipas na taon hanggang sa US$3 billion sa loob ng tatlo hanggang limang taon at pagdagdag sa may 200,000 bagong mga trabaho. Tinatayang aabot sa US$480 bilyon ang kabuuang halaga ng mga mineral reserve ng bansa.</body>
<link>http://www.philstar.com/Article.aspx?articleId=301617&amp;publicationSubCategoryId=92</link>
</article>
<article>
<title>House bill sa kalamidad pinamamadali ni Pichay</title>
<author></author>
<date>
<month>October</month>
<day>13</day>
<year>2005</year>
</date>
<body>Nanawagan si Surigao del Sur Rep. Prospero Pichay sa liderato ng Kamara na madaliin ang pagpapatibay sa kanyang panukalang pagtatayo ng isang ahensiya ng pamahalaan na siyang maghahanda sa anumang kalamidad na maaaring tumama sa Pilipinas. Sinabi ni Pichay na nararapat lamang maging handa ang bansa sa anumang sakuna sa harap ng naganap na trahedya sa mga bansa sa South Asia dulot ng malakas na lindol, kung saan umaabot na sa 30,000 katao ang nasawi sa bansang Pakistan. Naniniwala si Pichay na kailangan ng Pilipinas ang isang ahensiya ng pamahalaan na siyang gagawa ng mga hakbangin at resolusyon kung papaano maiiwasan ang anumang trahedyang dulot ng kalamidad, tulad ng bagyo at lindol. Sa kanyang panukala, itatayo ang Philippine Emergency and Disaster Management. Matatandaan na inihain ni Pichay ang House bill 3472 matapos ang trahedyang naganap sa lalawigan ng Quezon at Aurora dulot ng nakalipas na bagyo. (Malou Rongalerios)</body>
<link>http://www.philstar.com/Article.aspx?articleId=301621&amp;publicationSubCategoryId=92</link>
</article>
<article>
<title>Mababang building mas delikado sa lindol</title>
<author></author>
<date>
<month>October</month>
<day>13</day>
<year>2005</year>
</date>
<body>Mas delikado umano sa lindol ang mabababang building kumpara sa matataas, ito ang babala ng Philippine Institute of Volcanologists and Seismologists (Phivolcs). Ayon sa Phivolcs, 13 sa 100 mga gusali sa Quezon City, Pasig, Marikina, Makati at Manila ang posibleng gumuho sa malakas na lindol kaya nanawagan ito sa mga lokal na pamahalaan para sa mahigpit na implementasyon ng building code. Nakakadagdag din anya sa peligro ang mga nakapatong na billboard sa mga gusali. Hindi pa anya lumilindol ay bumabagsak na ang mga ito. Dapat anyang tiyaking matibay ang pundasyon ng mga billboard. (Angie dela Cruz)</body>
<link>http://www.philstar.com/Article.aspx?articleId=301629&amp;publicationSubCategoryId=92</link>
</article>
<article>
<title>Bishops aklas vs GMA</title>
<author>Nina Doris Franche At Angie Dela Cruz</author>
<date>
<month>October</month>
<day>14</day>
<year>2005</year>
</date>
<body>May permit o wala ay lulusob ngayong hapon ang mga obispo sa Mendiola bridge upang samahan ang oposisyon at militanteng grupo para muling igiit ang pagbibitiw sa puwesto ni Pangulong Arroyo. Ngayon masusubok kung uubra sa mga pari ang calibrated pre-emptive response (CPR) na ipinatutupad ng Philippine National Police (PNP) matapos magbanta ang Kilusang Makabansang Ekonomiya na hindi sila yuyukod sa &amp;quot;authoritarian rule&amp;quot; ni Arroyo. Kailangan anyang magsama-sama ang mga Filipino upang kondenahin ang napipintong pagdedeklara ng martial law, pagpapatupad ng CPR sa mga rali at Executive Order 464. Ang protesta ay pangungunahan nina Bishops Julio Xavier Labayen, ng Infanta; Antonio Tobias, ng Novaliches at Deogracias Iniquez ng Caloocan. Kasama ng 3 obispo sina dating Pangulong Cory Aquino, Susan Roces, dating VP Teofisto Guingona, Sen. Jamby Madrigal, mga madre, mga militanteng estudyate at ibat ibang organisasyon. Magtitipon ang grupo sa Plaza Miranda Freedom Park at susundan ng rosary procession hanggang San Beda Church at dadaan sa Mendiola. Binigyang-diin ni Labayen na ang isang mapayapang prusisyon ng simbahan ay hindi na ngangailangan ng permit mula sa pamahalaan. Hanggang kahapon ng tanghali ay hindi pa rin nakakakuha ng permit ang mga madre kay Manila Mayor Lito Atienza. Ayon sa mga obispo, hindi na nila papayagan pang madagdagan ang mga nagugutom, naghihirap at nasasaktan dulot ng mga karahasan para lamang mapagbigyan ang mga interes ng iilang opisyal ng pamahalaan. Umaasa sila na ang rally ay magbubuklod sa bawat mamamayang Filipino at sa mga opisyal ng pamahalaan upang mas pagbutihin pa ng mga ito ang kanilang mga tungkulin para sa ikauunlad ng bansa.</body>
<link>http://www.philstar.com/Article.aspx?articleId=301769&amp;publicationSubCategoryId=92</link>
</article>
<article>
<title>Anti-terrorism bill inilatag na ni Villar</title>
<author></author>
<date>
<month>October</month>
<day>14</day>
<year>2005</year>
</date>
<body>Inihain na ni Sen. Manuel Villar Jr. ang committee report ukol sa &amp;quot;anti-terrorism bill&amp;quot; para sa deliberasyon ng Senado at magsisimula ang mainitang debate sa susunod na linggo. Ayon kay Sen. Villar, chairman ng Senate committee on public order and illegal drugs, limang anti-terrorism bill ang tinalakay ng kanyang komite kasama ang pinagsanib na Senate bills nina Sens. Juan Ponce Enrile, Jinggoy Estrada, Ramon Magsaysay Jr. at Panfilo Lacson. Inamin din ni Villar, maraming mga probisyon sa panukalang kontra-terorismo na inaasahang magiging kontrobersiyal ang inalis nila tulad ng warrantless arrest at ang pagtatakda na lamang ng 3 araw na detensiyon sa maaarestong hinihinalang terorista. Bukod kay Villar, 18 senador ang lumagda sa committee report no. 34 ukol sa Senate Bill 2137 o anti-terrorism bill habang nagbabanta naman ang ilang opposition senators na babawiin ang kanilang pirma dahil sa pangamba na gamiting armas ito ng Arroyo government laban sa tutuligsa sa administrasyon. (Rudy Andal)</body>
<link>http://www.philstar.com/Article.aspx?articleId=301774&amp;publicationSubCategoryId=92</link>
</article>
<article>
<title>Media takeover nakaamba</title>
<author></author>
<date>
<month>October</month>
<day>14</day>
<year>2005</year>
</date>
<body>Kasama umano sa planong emergency powers ng Malaca&amp;ntilde;ang ang pag-takeover sa ibat ibang media entities. Sa isang press conference sa Quezon City, sinabi ni dating Executive Secretary Oscar &amp;quot;Oca&amp;quot; Orbos na sakaling matuloy ang binabalangkas na Martial Law, plano ng Palasyo ang pagkuha ng sapilitan sa lahat ng opisina ng media kahit itoy radyo, diyaryo o TV. Kung matuloy ang batas militar, kailangan anya ang higit na pagmamatyag ng mga mamamahayag dahil uni-unti nang sinisikil ng pamahalaan ang kalayaan ng sinuman sa pagpapahayag. Sinabi ni Orbos na sa kasalukuyan ay ang media na lamang ang ginagamit na sandalan ng mamamayan upang malaman ang lahat ng uri ng pangyayari sa loob at labas ng Malaca&amp;ntilde;ang. (Angie dela Cruz)</body>
<link>http://www.philstar.com/Article.aspx?articleId=301784&amp;publicationSubCategoryId=92</link>
</article>
<article>
<title>Michael Ray dawit na rin sa Dacer-Corbito</title>
<author></author>
<date>
<month>October</month>
<day>14</day>
<year>2005</year>
</date>
<body>Kinatigan ng Korte Suprema ang kahilingan ng prosecution na mapasama si dating P/Supt. Michael Ray Aquino sa mga akusado sa Dacer-Corbito double murder case. Inatasan ng SC si Manila RTC branch 18 Judge Perfecto Laguio na tanggapin na ang amended information na isinampa ng prosekusyon kung saan bukod kay Aquino, isinasama na rin bilang mga akusado sina P/Supt. Cesar Mancao at yumaong si P/Sr. Supt. Teofilo Vi&amp;ntilde;a. Habang ibinasura naman ng SC ang kagustuhang maging state witness ng akusadong si P/Supt. Glen Dumlao na naunang nagdawit kina Aquino at Mancao sa nabanggit na kaso. Ipinaliwanag ng SC na tanging ang mga akusadong sibilyan lamang na sina Jimmy Lopez, William Lopez at Alex Diloy ang maaaring gamiting state witness sa kaso. Pinagtibay rin ng SC na maabswelto sa kaso si P/Insp. Danilo Villanueva bunga ng mistaken identity at sa halip ay si SPO3 Allan Villanueva ang pinakakasuhan. Nag-ugat ang kaso sa pagdukot at pagpatay sa public relations practitioner na si Salvador &amp;quot;Bubby&amp;quot; Dacer at sa kanyang driver na si Emmanuel Corbito na kapwa binigti at sinunog bago itapon sa isang liblib na lugar sa Indang, Cavite may 5 taon na ang nakakaraan. (Grace dela Cruz)</body>
<link>http://www.philstar.com/Article.aspx?articleId=301787&amp;publicationSubCategoryId=92</link>
</article>
<article>
<title>Bro. Eddie may ultimatum sa DOJ</title>
<author></author>
<date>
<month>October</month>
<day>14</day>
<year>2005</year>
</date>
<body>Hanggang ngayong araw na lamang ang taning na ibinigay ni Justice Secretary Raul Gonzalez para makapagsumite si dating presidential candidate Bro. Eddie Villanueva ng kanyang petisyon hinggil sa kinakaharap na kasong estafa. Kung mabibigo si Villanueva na maisumite ang kanyang petition for review sa DoJ ay hihilingin na nito sa Mandaluyong-PNP na ipatupad ang arrest warrant laban dito. Sinabi ni Gonzalez na wala ng dahilan pa upang mabinbin ang pag-aresto kay Villanueva gayong tila walang balak ang huli na magsumite ng kanyang petisyon. (Grace dela Cruz)</body>
<link>http://www.philstar.com/Article.aspx?articleId=301794&amp;publicationSubCategoryId=92</link>
</article>
<article>
<title>Retirement benefits ni Gudani wag ipitin  Biazon</title>
<author></author>
<date>
<month>October</month>
<day>14</day>
<year>2005</year>
</date>
<body>Hiniling kahapon ni Sen. Rodolfo Biazon sa Armed Forces of the Philippines (AFP) na ipagkaloob kay ret. B/Gen. Francisco Gudani ang kanyang retirement benefits dahil walang basehan upang ipitin ito habang nagsasagawa pa lamang ng imbestigasyon dito ang Provost Marshall. Sinabi ni Sen. Biazon, chairman ng Senate committee on national defense and security, walang basehan ang ginawang pag-ipit ni Maj. Gen. Horacio Tolentino, AFP Deputy Chief of Staff for personnel, sa retirement benefits ni Gudani at sa sweldo at allowances ni Lt. Col. Alexander Balutan.&amp;quot;Gen. Gudani had earned his retirement benefits serving the AFP in defense of the country for more than 30 years and was even wounded in combat three times,&amp;quot; paliwanag ni Biazon. Aniya, ang tanging naging kasalanan nina Gudani at Balutan ay ang umanoy paglabag sa Executive Order 464 makaraang dumalo sa Senate inquiry gayung huli na ng matanggap ang nasabing kautusan. (Rudy Andal)</body>
<link>http://www.philstar.com/Article.aspx?articleId=301797&amp;publicationSubCategoryId=92</link>
</article>
<article>
<title>GMA binanatan ang mga kritiko</title>
<author></author>
<date>
<month>October</month>
<day>14</day>
<year>2005</year>
</date>
<body>Binanatan kahapon ni Pangulong Arroyo ang kanyang mga kritiko dahil ginagawa raw ng mga ito ang lahat para masira ang gobyerno kahit pa ang katumbas nito ay ang pagwasak sa imahe ng bansa. Sa kanyang pagdalo sa 21st Philippine Business Conference &amp;amp; Exposition sa Manila Hotel, pinatamaan niya ang kanyang &amp;quot;destabilizers&amp;quot; na pati pang-eespiya ay pinasok na rin at tinatawid kahit anumang delikadong mga boundaries para lang sa ambisyong agawin ang poder ng kapangyarihan. Pati ang Senado ay binira rin ni Arroyo na sa halip atupagin ang pagpapatibay sa mga nakabinbing panukalang batas ay ikinulong pa si National Security Adviser Norberto Gonzales. Bagaman karapatan ng oposisyon na tutulan ang ilang hakbangin ng gobyerno ay hindi dapat pigilan ang mga programang nauukol sa pag-unlad ng bansa. (Lilia Tolentino)</body>
<link>http://www.philstar.com/Article.aspx?articleId=301798&amp;publicationSubCategoryId=92</link>
</article>
<article>
<title>EO 453 hinarang sa SC</title>
<author></author>
<date>
<month>October</month>
<day>14</day>
<year>2005</year>
</date>
<body>Hiniling ng tatlong abogado sa Korte Suprema na pigilan nito ang Malaca&amp;ntilde;ang sa pagpapatupad ng Executive Order 453 na nagtatag ng Consultative Commission na nagsasagawa ng pag-aaral para amyendahan ang Constitution. Sa petition nina Attys. Samson Alcantara, Ed Vincent Abao at Rene Gorospe, nais nitong magpalabas ang SC ng temporary restraining order (TRO) laban sa naturang EO na ipinalabas ni Pangulong Arroyo. Ipinaliwanag pa rin ng 3 abogado na walang kapangyarihan si Arroyo na lumikha ng Consultative Commission at wala rin anyang partisipasyon ang Presidente sa pagsasagawa ng pag-amyenda. (Grace dela Cruz)</body>
<link>http://www.philstar.com/Article.aspx?articleId=301799&amp;publicationSubCategoryId=92</link>
</article>
<article>
<title>Mga pari di sinanto</title>
<author></author>
<date>
<month>October</month>
<day>15</day>
<year>2005</year>
</date>
<body>Pinalasap ng Manila Police District (MPD) ang pinakamabangis na CPR (calibrated pre-emptive response) nito sa mga kaparian nang bombahin ng tubig ang hanay ng mga ito dahil sa pagpupumilit na makapasok sa Mendiola kagabi. Hindi rin sinanto ng water cannon sina dating Vice Pres. Teofisto Guingona, Sen. Jamby Madrigal at dating Executive Sec. Oscar Orbos at pati ang mga ito ay tinira ng mga pulis dahilan para bumagsak sa semento ang ilang matatandang madre at mga militante. Sumiklab ang kaguluhan dakong 6:45 kagabi nang isang grupo ng mga militante ang kumalas sa kanilang hanay at nagtangkang pumuslit patungo sa Mendiola. Una rito, nagtipon ang Kilusang Makabansang Ekonomiya (KME) sa Plaza Miranda at nagdasal. Alas-2 ng hapon ng mag-rosary march ang grupo at makarating sa San Sebastian College. Dala ang imahe ni Birheng Maria at mga sulo ay umusad ang prusisyon patungong San Beda College. Kapansin-pansin na walang dalang placards at streamers ang mga demonstrador. Pagsapit sa San Beda ay nagulat na lamang umano ang mga ralista ng bigla silang tirahin ng water cannon. Hindi rin nakaligtas sa bagsik ng tubig sina running priest Fr. Robert Reyes at jueteng witness Sandra Cam. Sinabi ni Guingona na isang malinaw na paglabag sa human rights ang ginawa ng MPD dahil sa walang negosasyon o pag-uusap bago sila binomba ng tubig. &amp;quot;Cleared&amp;quot; na anya ang pagpunta nila sa San Beda at nagtataka siya kung bakit ipinatupad sa kanila ang CPR. Subalit nagmatigas si NCRPO Director Vidal Querol na hindi patuluyin ang grupo sa Mendiola dahil &amp;quot;no rally zone ito at nagbanta na mas matindi pang pagbomba ng water cannon kung igigiit nina Guingona ang kanilang nais. Patuloy na nakipag-negosasyon sina Orbos at dating Sen. Rene Saguisag kay MPD Director Pedro Bulaong hanggang sa pumayag na lamang sina Orbos na ang mga estudyante sa loob ng San Beda ang lumabas at magtungo sa lamang sa Recto Ave. sa tapat ng San Sebastian upang doon ipagpatuloy ang prayer rally. Ayon kay Querol, nagkabiglaan lamang nang agad bombahin ng tubig sina Guingona dahil kumalas ang isang grupo ng mga militante. Ayon naman kay Orbos, dapat magtatagpo sila ng isa pang grupo ng mga estudyante na miyembro ng KME na nagsasagawa ng prayer vigil sa loob ng San Beda. (Danilo Garcia)</body>
<link>http://www.philstar.com/Article.aspx?articleId=301940&amp;publicationSubCategoryId=92</link>
</article>
<article>
<title>Binay kinasuhan sa Ombudsman</title>
<author></author>
<date>
<month>October</month>
<day>15</day>
<year>2005</year>
</date>
<body>Hindi pa man nalulusutan ang plunder case ay nahaharap na naman sa panibagong kaso si United Opposition leader at Makati Mayor Jejomar Binay. Itoy matapos siyang sampahan ng kasong administratibo sa Office of the Ombudsman kasama ang kanyang Vice Mayor na si Ernesto Mercado at 18 konsehal ng lungsod dahil sa pagpapagamit umano nito sa Makati Coliseum bilang sabungan. Batay sa 8-pahinang reklamo na inihain nina dating mayoralty candidate Roberto Brillante at mga miyembro ng Metro Manila Cockpit Owners and Operators, lumabag umano ang mga ito sa Presidential Decree (PD) 449 o pagbabawal sa paggamit ng mga public building o mga gusaling pag-aari ng pamahalaan para gawing cockpit arena na ang layunin ay para sa sugal. Ang reklamo ay bunsod sa ipinasa ng mga itong isang resolusyon na nagbibigay ng karapatan sa WJT Sports and Amusements na pag-aari ni William Go na mag-operate ng sabong o cockfighting sa naturang coliseum sa loob ng 25 taon. Anila, dapat masuspinde sina Binay, Mercado at 18 konsehal dahil imoral ang ginawa ng konseho ng Makati nang payagan ng mga ito na gamiting gambling den ang coliseum sa halip na sa sports at cultural activites. Nabatid na ipinasa ng konseho ang naturang resolusyon noong Mayo 26, 2005. Humihingi anya sila ng kopya ng resolusyon subalit hindi sila pinagbigyan. (Doris Franche / Lordeth Bonilla)</body>
<link>http://www.philstar.com/Article.aspx?articleId=301948&amp;publicationSubCategoryId=92</link>
</article>
<article>
<title>Pichay at Barbers nagkakainitan</title>
<author></author>
<date>
<month>October</month>
<day>15</day>
<year>2005</year>
</date>
<body>Binuweltahan kahapon ni Surigao del Norte Rep. Robert &amp;quot;Ace&amp;quot; Barbers si Surigao del Sur Rep. Prospero Pichay dahil sa pagnanais umano ng huli na ipasibak ang una sa kanilang partidong Lakas-Christian Muslim Democrats (CMD). Ang pagpapasipa kay Barbers sa Lakas-CMD ay may kinalaman pa rin sa naunsiyaming impeachment complaint laban kay Pangulong Arroyo. Ayon kay Barbers, walang karapatan si Pichay na ipasibak siya sa Lakas-CMD kabilang na ang ilang kongresistang sumuporta sa impeachment complaint laban sa Pangulo. Mistula aniyang binabalewala ni Pichay ang terminong &amp;quot;democratic&amp;quot; sa partido na kumakatawan sa letrang D ng CMD dahil para na rin nitong ipinagbabawal ang pagkakaroon ng paninindigan ng mga miyembro. Sinabi ni Barbers na si Pichay ang unang nag-endorso sa nabasura ring impeachment complaint ni Atty. Oliver Lozano noong 11th Congress laban sa noon ay Vice President Arroyo. &amp;quot;Siya ang dapat na sibakin sa kanyang ginawa noon, wala akong atraso sa kanya. Pero hindi dapat gawing isyu ang pagsuporta ko sa impeachment,&amp;quot; pahayag ni Barbers. Maliban pa kay Barbers, nais din umanong ipasibak ni Pichay sa Lakas-CMD ang pro-impeachment solons na sina Cebu Rep. Clavel Martinez, Marinduque Rep. Edmund Reyes at Pasig City Rep. Robert &amp;quot;Dudut&amp;quot; Jaworski Jr. (Malou Rongalerios)</body>
<link>http://www.philstar.com/Article.aspx?articleId=301955&amp;publicationSubCategoryId=92</link>
</article>
<article>
<title>Suporta ng ret. generals kay GMA peke</title>
<author></author>
<date>
<month>October</month>
<day>15</day>
<year>2005</year>
</date>
<body>Peke umano ang lumabas na manifesto ng katapatan at suporta ng mga retiradong heneral ng Armed Forces of the Philippines para kay Pangulong Arroyo. Kahapon ay galit na pinabulaanan ng mayorya ng mga retiradong heneral ang isang pahinang newspaper advertisement na nagsasaad na kanilang diumanoy deklarasyoon ng suporta at katapatan para sa liderato ng Pangulo. &amp;quot;Im denying that. I am after the truth I did not say anything like that,&amp;quot; pahayag ni ret. Lt. Gen. Salvador Mison, isa sa 152 officers na itinalang kabilang sa &amp;quot;stockholders&amp;quot; ng full page ad. Nabatid na ang magkapatid na sina ret. Lt. Gen. Romeo Padiernos at ret. Col. Justino Padiernos ang nagbayad ng nasabing ad para sa kanilang grupong Agricultural Productivity Development Corp. Sinabi ni Mison na nakipagpulong na sila sa iba pang opisyal ng organisasyon sa pagkakalathala ng kanilang mga pangalan na walang pirma sa nasabing kontrobersyal na manifesto ng suporta. Kabilang sa mga heneral na pinabulaanan na kinonsulta sa nasabing manifesto sina dating AFP Chief of Staff ret. Gen. Joselin Nazareno, ret. Major Gen. Jose Solquillo, Rear Admiral Guerrero Guzman at ret. Major Gen. Ramon Monta&amp;ntilde;o, dating Philippine Constabulary chief, ret. Brigadier General Ernesto Gidaya, Brig. Gen. Rodrigo Gutang at Maj. Gen. Pionono Aparri Si Padiernos ay dating hepe ng AFP-Southcom na pinaratangang nagbebenta ng mga bala sa mga rebeldeng Muslim sa Sulu. Ang nasabing ad na lumabas kahapon ay ginamit ang pangalan ng mga retiradong heneral na lantarang bumabatikos sa gobyernong Arroyo na pinalitaw na sumusuporta pero nabatid na wala palang katotohanan at isang panlilinlang lamang sa publiko. (Joy Cantos)</body>
<link>http://www.philstar.com/Article.aspx?articleId=301959&amp;publicationSubCategoryId=92</link>
</article>
<article>
<title>No permit, no rally umakyat na sa SC</title>
<author></author>
<date>
<month>October</month>
<day>15</day>
<year>2005</year>
</date>
<body>Kinuwestiyon ng anim na militanteng grupo sa Korte Suprema ang legalidad ng Batas Pambansa 880 o mas kilala bilang &amp;quot;No Permit No Rally Policy&amp;quot;. Sa petition na inihain ng Bagong Alyansang Makabayan (Bayan), Karapatan, Gabriela, Kilusang Mayo Uno, Kilusang Magbubukid ng Pilipinas at COURAGE, hiniling ng mga ito na ipawalang-saysay ang BP 880 at magpalabas din ito ng temporary restraining order (TRO) para pigilin ang implementasyon nito. Binigyang-diin pa ng mga petitioners na kinakailangan na repasuhin ng Korte ang BP 880 dahil maituturing itong ilegal at sumisikil sa karapatan sa pamamahayag ng damdamin ng mga mamamayan. Anila, ginagawang pananggalang ng Arroyo administration ang BP 880 sa mga ginagawang mararahas na dispersal ng mga raliyista. &amp;quot;We will fight Mrs. Arroyos repressive measures in the streets and in the courts. For too long, the no permit, no rally policy has been abused and used as an instrument to stifle legitimate dissent,&amp;quot; ani pa ng mga petitioners. (Grace dela Cruz)</body>
<link>http://www.philstar.com/Article.aspx?articleId=301967&amp;publicationSubCategoryId=92</link>
</article>
<article>
<title>Tsismis sa martial law itigil na</title>
<author></author>
<date>
<month>October</month>
<day>15</day>
<year>2005</year>
</date>
<body>Panahon na umano para ilibing sa limot ang anumang usap-usapan at pinalulutang na isyu sa posibleng pagdedeklara ng state of emergency o martial law. Ayon kay Press Secretary at Presidential Spokesman Ignacio Bunye, unti-unti nang nawawala ag destabilisasyon at nanunumbalik na sa normal ang kalagayang pangkaayusan at pangkatahimikan sa bansa kaya dapat nang ituon ang pansin sa pagpapaunlad ng ekonomiya. Pinawi rin ng Malaca&amp;ntilde;ang ang inihayag ng International Monetary Fund na ang political crisis sa bansa ang pangunahing dahilan kung bakit nananatiling mabuway ang ating ekonomiya. Base sa pag-aanalisa ng IMF, isa ring dahilan ang patuloy na pagtaas ng presyo ng langis. (Lilia Tolentino)</body>
<link>http://www.philstar.com/Article.aspx?articleId=301968&amp;publicationSubCategoryId=92</link>
</article>
<article>
<title>Mister ni Assunta nag-alok ng lupa sa CARP</title>
<author></author>
<date>
<month>October</month>
<day>15</day>
<year>2005</year>
</date>
<body>Boluntaryong nag-alok kamakailan ang pamilya ni dating Rep. Jules Ledesma na mapasama sa ilalim ng Comprehensive Agrarian Reform Program (CARP) ng Department of Agrarian Reform (DAR) ang kanilang 450-ektaryang taniman sa San Carlos City, Negros Occidental. Sinamahan ni DAR Sec. Nasser Pangandaman si Ledesma at asawang aktres na si Assunta de Rossi kay Pangulong Arroyo sa Malaca&amp;ntilde;ang kung saan ipinahayag ng dating kongresista ang intensiyon ng kanyang pamilya na ilagay sa ilalim ng CARP ang kanilang ari-arian na nasa pangalan ng Gamboa Hermanos, Inc. na pag-aari ng pamilya. Pinapurihan naman ng Pangulo ang hakbangin ni Ledesma at sinabi niyang makatutulong ito upang mahikayat ang iba pang may-ari ng mga lupain na kumokontra sa gobyerno sa paghahangad nito na mapanatili ang programa sa pagpapaunlad sa kanayunan na nakaatang sa CARP. Umaasa si Pangandaman na maraming may-ari ng mga lupain ang gagaya sa halimbawang ipinamalas ni Ledesma laluna sa Negros Occidental na siyang ipinapalagay na huling balwarte ng mga may-ari ng lupain na kontra sa repormang pansakahan. (Lilia Tolentino)</body>
<link>http://www.philstar.com/Article.aspx?articleId=301970&amp;publicationSubCategoryId=92</link>
</article>
<article>
<title>Nag-utos ng water cannon sibak!</title>
<author></author>
<date>
<month>October</month>
<day>16</day>
<year>2005</year>
</date>
<body>Inalis bilang deputy ground commander ng anti-riot activities ng Manila Police District (MPD) si Superintedent Florencio Ortilla, ang opisyal na umanoy nag-utos sa mga bumbero na bombahin ng tubig ang mga obispo, oposisyon at militante sa isang prayer rally malapit sa Malaca&amp;ntilde;ang kamakalawa ng gabi. Ayon kay MPD Director C/Supt. Pedro Bulaong, &amp;quot;judgement call&amp;quot; ni Ortilla ang pagtira ng tubig makaraang mangulit ang mga ralista at maghamon na tumawid sa Mendiola sa kabila na itoy &amp;quot;no rally zone&amp;quot;. Gayunman, inihayag ni Bulaong na inalis na niya si Ortilla sa puwesto nito at hindi na pinapayagang makilahok sa anumang mga anti-riot activities ng MPD. Hihingan din ng paliwanag si Ortilla sa kanyang ginawang marahas na hakbang sa isasagawang imbestigasyon. Sinabi naman ni MPD-General Assignment Section chief Supt. Arturo Paglinawan na ang paggamit ng water cannon ay labag sa batas. Maaari lamang gamitan ng water cannon ang isang public assembly kapag ito ay nauwi na sa karahasan, may serious threat o actual violence, o nakakasira na sa ari-arian. Ayon kay Bulaong, ang prayer rally noong Biyernes ay naging bayolente ng makalusot ang break-away group at nagtangkang pumasok sa Mendiola. Magugunitang pinatikim ng calibrated preemptive response (CPR) ng pulisya ang nagmartsang mga obispo at madre pagsapit sa San Sebastian College sa CM Recto Ave. Nagpumilit umanong lumusot sa Mendiola ang grupo kaya napilitan silang gamitan ng water cannon at nadamay pati sina dating Vice Pres. Teofisto Guingona, Sen. Jamby Madrigal, dating Executive Sec. Oscar Orbos, Rep. Satur Ocampo at Fr. Robert Reyes. Batay sa napagkasunduan ng pulisya at ng mga organisador ng pagkilos, maaari lamang mag-martsa hanggang sa simbahan ng San Sebastian sa C.M. Recto ang mga kasama sa prusisyon. (Gemma Amargo-Garcia )</body>
<link>http://www.philstar.com/Article.aspx?articleId=302110&amp;publicationSubCategoryId=92</link>
</article>
<article>
<title>Mga lugar kung saan puwedeng magkilos-protesta dapat tukuyin</title>
<author></author>
<date>
<month>October</month>
<day>16</day>
<year>2005</year>
</date>
<body>Nanawagan ngayon ang mga kongresistang kabalikat ni Pangulong Arroyo sa Philippine National Police (PNP) na ihayag sa publiko ang mga lugar kung saan maaaring magpahayag ng karaingan upang maiwasan na ang pagbuwag sa mga kilos-protesta ng mga militanteng grupo. Kinastigo rin nina House committees on Constitutional Amendments vice chairman, Mauricio Domogan at transportation chairman Monico Puentevella ang mga militante at taong simbahan sa paggamit sa isinagawang prusisyon para makapagmartsa sa Mendiola para batikusin ang pamahalaan. Ayon sa mga kongresista, nagtalaga na ang bawat lungsod at bayan ng tinatawag na freedom park kung saan maaaring magpahayag ng kanilang saloobin ang taumbayan nang hindi na kailangan pang humingi ng permiso sa pamahalaan. Itoy upang hindi naman magambala ang trabaho ng mas nakakaraming mamamayan sa perwisyong idudulot ng mga kilos-protesta. Ani Domogan, ang paglalantad kung saan maaaring magsagawa ng pagkilos ang taumbayan ang solusyon sa bangayan at sagupaan ng mga militante at ng pulisya. Sinabi pa ni Domogan na lantarang panloloko sa taumbayan ang isinagawang prayer rally ng ilang taong simbahan, kasabwat ang mga militanteng grupo dahil hindi panalangin ang layunin nito, kundi ang batikusin si Pangulong Arroyo. Inihayag naman ni Puentevella na tumanggap siya ng impormasyon na may balak ang mga raliyista na mamalagi sa Mendiola sakaling magtagumpay ang mga ito na makapasok sa makasaysayang lansangan. (Malou Rongalerios)</body>
<link>http://www.philstar.com/Article.aspx?articleId=302116&amp;publicationSubCategoryId=92</link>
</article>
<article>
<title>LPG tumaas ng P11/tangke</title>
<author></author>
<date>
<month>October</month>
<day>16</day>
<year>2005</year>
</date>
<body>Muli na namang tumaas ng P1 kada kilo o P11 kada tangke ang presyo ng Liquified Petroleum Gas (LPG) kahapon dahil sa patuloy na pagtaas ng presyo nito sa pandaigdigang pamilihan. Kahapon ng umaga ay inumpisahan ng Pilipinas Shell ang pagpapalit sa presyo nito at sinundan ng Caltex Philippines. Nag-abiso naman ang iba pang kompanya ng LPG na magtataas din sila ng kahalintulad na presyo. Ito na ang ikalawang sunod na linggo na nagtaas ng P1 kada kilo ang presyo ng LPG matapos na lumobo ang presyo nito sa world market ng pumasok ang Oktubre. Inaasahang masusundan pa ang naturang paggalaw sa presyo nito sa mga darating na linggo hanggat hindi nababawi ng mga kompanya ang umanoy lugi nila na P4.72 matapos lumobo ang presyo nito sa world market mula sa $440.2 metriko tonelada nitong Setyembre at umakyat sa $519 pagpasok ng buwan ng Oktubre. Hindi naman gumalaw ang presyo ng krudo sa lokal na pamilihan at nanatili sa $80 kada bariles ang presyo nito sa world market. Magandang balita naman ang ipinahayag ng Pilipinas Shell sa mga residente ng Mandaluyong matapos na ibaba nila ng .30 sentimos ang presyo ng kanilang produktong diesel sa lahat ng kanilang istasyon sa nasabing lungsod. Sa ngayon ay P32.16 kada litro na lang ang presyo ng kanilang diesel sa nasabing lungsod kumpara sa P32.46 sa ibang kompanya habang nananatili pa rin ang P1 diskwento kada litro sa mga pampasaherong dyip at bus. (Edwin Balasa)</body>
<link>http://www.philstar.com/Article.aspx?articleId=302122&amp;publicationSubCategoryId=92</link>
</article>
<article>
<title>PNP pagod na sa rali</title>
<author></author>
<date>
<month>October</month>
<day>16</day>
<year>2005</year>
</date>
<body>Matapos ang mala-martial law na sistema ng pagbuwag sa &amp;quot;prayer rally&amp;quot; kamakalawa ng gabi ng mga obispo, oposisyon at militante ay tila nagpapakita na ng kahinaan ang Philippine National Police (PNP) at nagpaplano nang gamitan ng panalangin bilang pananggalang sa mga demonstrador na walang pagod sa pagsasagawa ng rali. Inamin ni PNP-NCRPO Director Vidal Querol na pagod na sila sa mga demonstrasyon kaya binabalak nilang i-aplay ang spiritual approach laban sa mga ralista. &amp;quot;We are all Filipinos, and most importantly we are all Christians and I presumed prayers could help us,&amp;quot; sabi ni Querol. Bagamat hindi naging malinaw kung paano nilang i-aaplay ang spiritual approach, posible umanong sa halip na truncheon ang dala ng mga anti-riot policemen ay rosaryo ang hawak ng mga ito. Sa ganitong paraan umano, higit na magiging tahimik at kalmado ang bawat panig habang nagaganap ang mga kilos-protesta. Wala na anyang maisip na paraan ang PNP kung paano pakakalmahin ang magkabilang panig sa tuwing nagkikita. (Angie dela Cruz)</body>
<link>http://www.philstar.com/Article.aspx?articleId=302129&amp;publicationSubCategoryId=92</link>
</article>
<article>
<title>Tricycle, pedicab drivers binalaan ni Recom sa pasahe</title>
<author></author>
<date>
<month>October</month>
<day>16</day>
<year>2005</year>
</date>
<body>Binalaan kahapon ni Caloocan City Mayor Enrico &amp;quot;Recom&amp;quot; Echiverri ang mga tricycle at pedicab drivers at operators na magtataas ng kanilang pasahe dahil wala itong awtorisasyon ng pamahalaang-lungsod. Sinabi ni Echiverri na hindi tamang samantalahin ng ilang mga driver ang kaguluhang nagaganap at ang patuloy na pagtaas ng presyo ng gasolina. Ito ay makaraang makatanggap ng reklamo ang alkalde hinggil sa ilang tricycle driver na nagtaas na ng kanilang pasahe. Ipinaliwanag nito na ang mga magtataas ng kanilang pasahe ay lalabag sa batas at ordinansang ipinaiiral sa lungsod. Kung nais anya ng mga drivers at operators na magtaas ng pasahe ay nararapat na makipag-ugnayan sila sa Tricycle and Pedicab Regulatory Services sa city hall. Dapat anyang isaalang-alang ang kapakanan ng mga sumasakay dahil hindi naman tumataas ang suweldo ng mga ito.</body>
<link>http://www.philstar.com/Article.aspx?articleId=302134&amp;publicationSubCategoryId=92</link>
</article>
<article>
<title>Solon inireklamo sa artesan wells</title>
<author></author>
<date>
<month>October</month>
<day>16</day>
<year>2005</year>
</date>
<body>Montalban, Rizal  Sa halip na matuwa sa pagdami ng artesan wells na galing sa kanilang congressman, pagkadismaya ang nararamdaman ng mga residente ngayon sa bayang ito base na rin sa sangkatutak na reklamo mula sa kanila sa opisina ng alkalde ng bayang ito. Ayon sa kanilang hinaing, ang mga artesan wells sa kani-kanilang barangay, na gawa ng mga kontratistang makapit kay Congressman Jun Rodriguez, ay sa mababang kwalidad diumano o substandard dahil hindi ito makapagbigay ng sapat na daloy ng tubig sa kanilang pang-araw-araw na pangangailangan. Una na rito ay hindi maaaring inumin ang tubig na galing sa artesan. Kung may tubig man silang nakukuha ay pang-hugas lamang o pagdilig ng halaman bunsod na rin sa hindi pagsunod sa orihinal na desenyo ng mga kontratista sa paggawa nito ayon pa sa kanila. At kapag tag-init o summer, walang sapat na tubig na makuha sa mga ito. Tumanggi naman si Mayor Ping Cuerpo na magbigay ng komento dahil aniya, &amp;quot;this a concern of the national government&amp;quot; idinagdag nito na may karapatan ang kanyang mga kinasasakupan na magreklamo.</body>
<link>http://www.philstar.com/Article.aspx?articleId=302138&amp;publicationSubCategoryId=92</link>
</article>
<article>
<title>CBCP pumalag na vs GMA</title>
<author>Nina Danilo Garcia at Ellen Fernando</author>
<date>
<month>October</month>
<day>17</day>
<year>2005</year>
</date>
<body>Pumalag na rin kay Pangulong Arroyo ang pamunuan ng Catholic Bishops Conference of the Philippines (CBCP) matapos na bombahin ng tubig ang isinagawang protest march ng tatlong obispo ng Simbahan at ni dating Bise Presidente Teofisto Guingona nitong nakaraang Biyernes sa Recto Ave. Sa isang pahayag ni Archbishop Angel Lagdameo, incoming president ng CBCP, sinabi nito na hindi dapat ginamitan ng tubig ang mga sumama sa prusisyon dahil isa itong krusada para sa &amp;quot;good governance&amp;quot;. &amp;quot;It was a patriotic manifestation of concern for our country because it was a prayer assembly and peaceful procession (and) violent dispersal of the participants was uncalled for and objectionable,&amp;quot; ani Lagdameo. Magugunitang pinatikim ng calibrated preemptive response (CPR) ng pulisya ang nagmartsang mga obispo at madre pagsapit sa San Sebastian College sa CM Recto Ave. Nagpumilit umanong lumusot sa Mendiola ang grupo kaya napilitan silang gamitan ng water cannon at nadamay pati sina Guingona, Sen. Jamby Madrigal, dating Executive Sec. Oscar Orbos, Rep. Satur Ocampo at Fr. Robert Reyes. Batay sa napagkasunduan ng pulisya at ng mga organisador ng pagkilos, maaari lamang mag-martsa hanggang sa simbahan ng San Sebastian sa C.M. Recto ang mga kasama sa prusisyon. Inalis naman bilang deputy ground commander ng anti-riot activities si Supt. Florencio Ortilla na siya umanong nag-utos ng pagbomba ng tubig. Samantala, iniutos na ni Pangulong Arroyo ang masusing imbestigasyon kung may paglabag ang PNP sa isinagawang dispersal at pagtira ng water cannon sa mga ralista.</body>
<link>http://www.philstar.com/Article.aspx?articleId=302296&amp;publicationSubCategoryId=92</link>
</article>
<article>
<title>GMA hinamon ni Nene ng debate sa CPR</title>
<author></author>
<date>
<month>October</month>
<day>17</day>
<year>2005</year>
</date>
<body>Hinamon kahapon ni Senate Minority Leader Aquilino Pimentel Jr. si Pangulong Arroyo sa isang pampublikong debate at ang kanilang pag-uusapan ay ang calibrated preemptive response (CPR). &amp;quot;Mrs. President, lets debate your policy of violent dispersals of peoples demonstrations vs corruption and your defense of the governments blunders with mass media coverage in a neutral venue so the people will know the truth. Other details are negotiable&amp;quot; paghahamon ni Sen. Pimentel. Ayon pa kay Pimentel, sagad na umano ang pasensiya ng taumbayan sa mga polisiyang ipinatutupad ng Pangulo na pumapatay sa karapatan ng bawat mamamayan na magpahayag ng kanilang saloobin. Iginiit naman ni Senate President Franklin Drilon sa Malaca&amp;ntilde;ang na ibasura nito ang pagpapatupad ng CPR dahil nagdudulot ito ng karahasan sa isang mapayapang kilos-protesta partikular na ang ginawang prusisyon noong nakaraang Biyernes ng mga obispo sa Mendiola, Manila. Sa kanyang press statement mula Geneva, Switzerland, kung saan dumalo si Sen. Drilon sa Inter-Parliamentary Union (IPU), sinabi na ang patuloy na implementasyon ng CPR ay mag-iimbita lang ng mas malaking kilos-protesta at magbibigay-daan para lalong maniwala ang taumbayan na nababalot ng katiwalian ang pamahalaan ni Pangulong Arroyo. Ayon naman kay Sen. Mar Roxas, gamitin na lamang sa mga terorista, smuggler at ahensya ng pamahalaan ang CPR dahil tiyak na makakatulong pa ito sa bayan at hindi makikitang hindi nasasayang ang ibinabayad sa kanila. Nanawagan din si Roxas na magkaroon na lang ng dayalogo sa pagitan ng oposisyon at Malaca&amp;ntilde;ang para malinawan kung ano ang kanilang mga pakay. (Rudy Andal)</body>
<link>http://www.philstar.com/Article.aspx?articleId=302305&amp;publicationSubCategoryId=92</link>
</article>
<article>
<title>Gas taas ulit</title>
<author></author>
<date>
<month>October</month>
<day>17</day>
<year>2005</year>
</date>
<body>Dagdag na 50 sentimos kada litro sa presyo ng gasolina ang ipinatupad kahapon ng mga dambuhalang kumpanya ng langis sa bansa, ang ika-21 pagtaas sa taong ito. Naunang nagtaas ng presyo ang Pilipinas Shell, Caltex at Petron Philippines kamakalawa ng gabi at sinundan ito ng iba pang small players kahapon ng umaga. Dahil sa nasabing pagtaas ay naglalaro na sa P35.50 kada litro ang presyo ng gasolina sa lokal na pamilihan habang ang diesel ay hindi nagbago sa presyong P32.50 kada litro. Dahil sa muling pagtaas ay umaabot na sa P10.50 ang itinaas ng presyo ng gasolina ngayong taong ito at inaasahan na aabot ito sa P40 kada litro hanggang sa Disyembre. Kamakalawa ay nagtaas ng P1 kada kilo sa presyo ng Liquified Petroleum Gas (LPG) ang Shell na sinundan ng Caltex. (Edwin Balasa)</body>
<link>http://www.philstar.com/Article.aspx?articleId=302309&amp;publicationSubCategoryId=92</link>
</article>
<article>
<title>13 tourist property ng Pinas, for sale</title>
<author></author>
<date>
<month>October</month>
<day>17</day>
<year>2005</year>
</date>
<body>Ibinebenta ng Philippine Tourism Authority (PTA) ang 13 tourist property nito sa ibat ibang bahagi ng bansa upang lalong mapaganda ang mga ito at makaakit ng dagdag na mga turista sa mga susunod na taon. Sinabi ni PTA general manager Robert Dean Barbers na kabilang dito ang mga hotel at beach resort sa Pangasinan, La Union, Cebu, Leyte at Mindanao. Kabilang rin ang mga hotel sa Banaue kung saan matatagpuan ang sikat na rice terraces at Mt. Province na matatagpuan naman ang mga tagong yungib ng Sagada. Nangako ang Chamber of Real Estate and Builders Associations, Inc. at Housing Urban and Development Coordinating Council na tutulong sa pag-develop sa naturang mga property upang lalong makahikayat sa mga mamumuhunan na bibili sa mga ito. (Danilo Garcia)</body>
<link>http://www.philstar.com/Article.aspx?articleId=302317&amp;publicationSubCategoryId=92</link>
</article>
<article>
<title>Simbahan hinamong pumagitna sa pampulitikang pakikibaka</title>
<author></author>
<date>
<month>October</month>
<day>17</day>
<year>2005</year>
</date>
<body>Umapela kahapon ang mga kongresista mula sa koalisyon ng administrasyon sa mga taong simbahan na maging patas at walang kinikilingan sa nagaganap na pampulitikang pakikibaka ng oposisyon at ng administrasyon at huwag gamitin ang relihiyon para sa mga ginagawang kilos-protesta. Sa kanilang pinagsamang pahayag, sinabi ni House Majority Leader Prospero Nograles at Eastern Samar Rep. Marcelino Libanan na tila nakakalimutan na ng kaparian ang pangunahing tungkulin nito sa sambayanan at ito ay ang pangalagaan ang spiritual na pangangailangan ng mamamayan, tumulong sa mga mahihirap at dukha at maging kabahagi sa paghilom ng sugat ng bayan dulot ng hidwaan sa pulitika. Sinabi pa ng mga kongresista na isang pagtalikod sa panata ng mga taong simbahan ang paglabag sa batas, ang manghikayat ng kaguluhan at ang makilahok sa isang pampulitikang pakikibaka. Ikinalungkot din nina Nograles at Libanan na nauwi sa basaan ang isinagawang prusisyon ng taong simbahan noong Biyernes ng gabi, kung saan tatlong Obispo ang hindi nakaligtas sa bagsik ng water cannon ng mga bombero. Ayon pa kay Nograles, hindi sana uuwing basa ang mga lumahok sa umanoy prusisyon subalit malinaw na isang pampulitikang pagkilos, kung hindi nagpilit ang mga raliyista na magtungo sa Malaca&amp;ntilde;ang sa kabila ng katotohanan na tanging sa Plaza Miranda lamang sila binigyan ng permiso. Ayon pa kay Nograles, ang mga nagsidalo sa naganap na pagkilos ay pawang mga kilalang makapanig sa oposisyon, kasama na ang mga Obispo at mga pulitikong desperadong makatapak sa Malaca&amp;ntilde;ang. &amp;quot;The police used water cannon to disperse the rallyists, because the cops were provoked in a no rally zone. As Sen. Fred Lim aptly said, the law must apply to all or none at all. The water cannon will wet all irrespective of who disobeyed the law,&amp;quot; ayon pa kay Nograles. Aniya, hindi dapat magambala ang mga nasa sektor ng relihiyon sa mga ingay ng oposisyon dahil nais lamang ng mga ito na makitang bigo si Pangulong Arroyo sa kanyang pamamahala. Sinabi naman ni Labanan na ginagamit na ng oposisyon ang ilang taong simbahan para maitaguyod ang kanilang pampulitikang ambisyon. Hinimok din ng mga kongresista ang mga taong simbahan na maging mapanuri at mapagmatyag sa mga hakbangin ng oposisyon upang hindi sila magamit sa pansariling interest. (Malou Rongalerios)</body>
<link>http://www.philstar.com/Article.aspx?articleId=302326&amp;publicationSubCategoryId=92</link>
</article>
<article>
<title>Petisyong itigil ang Hello Garci probe, ibinasura ng SC</title>
<author></author>
<date>
<month>October</month>
<day>17</day>
<year>2005</year>
</date>
<body>Ibinasura ng Korte Suprema ang petisyon na humihiling na patigilin ang imbestigasyon na isinasagawa ng Kongreso sa &amp;quot;Hello Garci&amp;quot; scandal at ang pagpapawalang-bisa sa arrest warrant na inisyu ng House of Representatives laban kay dating Comelec Commissioner Virgilio Garcillano. Sa resolusyon ng Korte, sinopla nito ang petisyuner na si Jonathan Tiongco, ang nagpakilalang digital audio engineer, sa pagsasabing premature ang reklamo at hindi rin pinapayagan ng batas ang kahilingan na mapawalang-saysay ang warrant of arrest kay Garcillano. Nilinaw pa ng high tribunal na hindi sila maaaring makialam sa Kongreso sa prinsipyo ng pantay na kapangyarihan ng hudikatura sa lehislatura lalot wala namang nakitang pag-abuso ang Kongreso. Ibinasura din ang apela ni Tiongco na humihiling na patigilin ang Philippine Center for Investigative Journalism (PCIJ) sa pamumudmod ng &amp;quot;Hello Garci&amp;quot; tapes at pag-aalis sa website ng nasabing recordings. (Ludy Bermudo)</body>
<link>http://www.philstar.com/Article.aspx?articleId=302327&amp;publicationSubCategoryId=92</link>
</article>
<article>
<title>Presyo ng gamot ibaba  Roxas</title>
<author></author>
<date>
<month>October</month>
<day>17</day>
<year>2005</year>
</date>
<body>Isinulong kahapon ni Sen. Mar Roxas ang panukala na naglalayong ibaba ang presyo ng mga gamot sa bansa sa gitna na rin ng nagbabadyang ilang mga sakit na sobrang mahal ang mga antibiotics at mga dati ng mahal na presyo ng mga gamot. Tinukoy ni Roxas ang nakaambang SARS, HIV/AIDS sa mga bagong sakit na sobrang mahal ang gamot at ang mga dati ng karamdaman tulad ng tuberculosis, respiratory diseases, diabetes at cancer. Sa kanyang Senate Bill 2139, sinabi ni Roxas na dapat pangasiwaan ng gobyerno ang importasyon, paggawa at pagbenta ng mga gamot sa ilalim ng DOH at DTI. (Rudy Andal)</body>
<link>http://www.philstar.com/Article.aspx?articleId=302331&amp;publicationSubCategoryId=92</link>
</article>
<article>
<title>GMA: 'Wag sumali sa rali!</title>
<author></author>
<date>
<month>October</month>
<day>18</day>
<year>2005</year>
</date>
<body>Nagbabala kahapon si Pangulong Arroyo sa mamamayan na huwag sumali sa religious procession at rally na may kulay pulitika at naglalayong bulabugin ang pamahalaan. Kasabay nito, kinuwestiyon ng Malaca&amp;ntilde;ang ang ilang alagad ng simbahan sa pagiging ipokrito sa tunay na layunin ng kanilang prayer rallies. Gayunman, pinabulaanan ng Malaca&amp;ntilde;ang na mayroong namumuong banggaan sa pagitan ng simbahan at ni Pangulong Arroyo dahilan sa pambobomba ng tubig sa mga ralista noong nakaraang Biyernes. Sinabi ni Press Secretary at Presidential Spokesman Ignacio Bunye, walang namumuong sigalot sa pagitan ng Palasyo at ng simbahan dahil naniniwala pa rin ang Pangulo sa ipinalabas na pastoral letter ng Catholic Bishops Conference of the Philippines (CBCP) na dapat irespeto ang umiiral na batas. Ginawa ni Sec. Bunye ang pahayag kaugnay ng ulat na pumapalag na umano ang mga obispo sa ipinapatupad na Calibrated Preemptive Response (CPR) lalo ng buwagin ang rali noong Biyernes ng mga pari, obispo at ilang pulitiko patungong Mendiola. Sinabi ni Archbishop Angel Lagdameo, bagong halal na pangulo ng CBCP, hindi dapat ginamitan ng water cannon ang nasabing prusisyon na nilahukan ng ilang kritiko ni Mrs. Arroyo. Kumpiyansa naman si Pangulong Arroyo na hindi maeenganyo ang nakakaraming mamamayan na lumahok sa bantang malawakang kilos-protesta. Sinabi ng Pangulo, pagod na at sawa na ang taumbayan sa ingay at pagpapasikat ng mga militanteng grupo at ilang pulitiko na ang tanging hangarin ay masira ang imahe ng bansa. Wala ring balak ang Palasyo na repasuhin at baguhin ang ipinapatupad na CPR laban sa mga rali na walang permiso, ayon kay Executive Sec. Eduardo Ermita. Nagbabala naman si Sen. Miriam Defensor-Santiago na umiral ang creeping theocracy dahil sa patuloy na pakikialam ng simbahan at pangunguna sa mga kilos-protesta na hindi naman nakakatulong sa pag-usad ng ating ekonomiya. Sinabi ni Sen. Santiago, hindi naman nararapat bigyan ng special treatment ang mga taga-simbahan na sumasama sa rali dahil dapat patas lamang ang karapatan nila sa ordinaryong ralista. Aniya, hindi rin puwede na gamitin nito ang relihiyon upang labagin ang umiiral na batas para igiit lamang ang kanilang kalayaan sa relihiyon dahil ito ay matatawag nang creeping theocracy. Wika pa ni Santiago, maghahain siya ng panukala sa Senado upang tukuyin ang mga lugar lamang na puwedeng pagdausan ng mga rali. (Lilia Tolentino at Rudy Andal)</body>
<link>http://www.philstar.com/Article.aspx?articleId=302479&amp;publicationSubCategoryId=92</link>
</article>
<article>
<title>Trabaho sa taga-riles siniguro</title>
<author></author>
<date>
<month>October</month>
<day>18</day>
<year>2005</year>
</date>
<body>Siniguro kahapon ni Northrail president Jose Cortes Jr. na magiging prayoridad ng North Luzon Railways Corporation (Northrail) at China National Machinery and Equipment Group (CNMEG) ang mga residente na apektado ng proyekto upang pagkalooban ng trabaho. Sinabi ni Mr. Cortes, undersecretary din ng Department of Transportation and Communications (DOTC), mahigit 2,000 personnel ang kakailanganin ng Northrail sa sandaling simulan ang konstruksyon ng 65-kilometrong riles mula Caloocan City hanggang Malolos, Bulacan. Ayon kay Cortes, kasama sa kasunduan nila sa CNMEG ang pagbibigay ng prayoridad na bigyan ng trabaho ang mga naapektuhan ng Northrail project kaya sila ang pangunahing kukunin bilang mga trabahador sa konstruksyon nito na inaasahang tatagal ng 3 taon. Bukod dito, wika pa ng Northrail president, mangangailangan din ang Northrail ng may 500 personnel para sa 6 stations nito at ang mga residenteng naapektuhan ng proyekto ang prayoridad dito. Ipinaliwanag pa ni Mr. Cortes, mayroong livelihood program din ang pamahalaan para sa mga naapektuhang pamilya ng Northrail project na pangangasiwaan naman ng mga local government units at TESDA. Aniya, pinatutunayan lamang ng Arroyo government na prayoridad pa rin nito ang magiging kabuhayan at kinabukasan ng mga residenteng naapektuhan ng Northrail project bukod sa pagbibigay ng relocation sites sa mga ito na pinangangasiwaan naman ni Vice President Noli de Castro at Housing and Urban Development Coordinating Council (HUDCC). (Rudy Andal)</body>
<link>http://www.philstar.com/Article.aspx?articleId=302486&amp;publicationSubCategoryId=92</link>
</article>
<article>
<title>Pagdakip kay Bro. Eddie may go-signal ng DOJ</title>
<author></author>
<date>
<month>October</month>
<day>18</day>
<year>2005</year>
</date>
<body>Binigyan na ng go-signal ni Justice Secretary Raul Gonzalez ang National Bureau of Investigation (NBI) upang dakpin si dating presidential candidate Bro. Eddie Villanueva matapos na mabigo ang huli na maghain ng kanyang motion. Ayon kay Gonzalez, nagpalabas na siya ng memorandum sa NBI upang ipaalala dito na tapos na ang itinakdang panahon upang ihain ni Villanueva ang kanyang motion for review sa Department of Justice (DoJ), kung kayat maaari na itong arestuhin. Kasabay nito, sinabon ni Gonzalez si NBI Deputy Director Nestor Mantarin matapos na ituro ng huli sa Mandaluyong Police ang responsibilidad sa paghuli kay Villanueva. Una ng tinaningan ni Gonzalez si Villanueva na maaari itong maghain ng kanyang motion to review hanggang October 12, subalit hindi naman ito tinugon ng huli. Matatandaan na sinampahan si Villanueva ng kasong estafa ng negosyanteng si Benito Araneta, kaanak umano ni First Gentleman Mike Arroyo. (Grace Amargo dela Cruz)</body>
<link>http://www.philstar.com/Article.aspx?articleId=302493&amp;publicationSubCategoryId=92</link>
</article>
<article>
<title>US may alok kina Aquino at Aragoncillo</title>
<author></author>
<date>
<month>October</month>
<day>18</day>
<year>2005</year>
</date>
<body>Plano ng gobyerno ng Estados Unidos ang plea bargaining agreement kina dating Sr. Supt. Michael Ray Aquino at FBI analyst Leandro Aragoncillo kapalit ang pagbubunyag ng mga taong nasa likod ng kanilang kasong espionage. Ayon sa isang opisyal ng US embassy na tumangging banggitin ang pangalan, handang pababain ng US government ang parusa laban kina Aquino at Aragoncillo sa kondisyong ibunyag nila ang financier at ang mga pulitiko na nakinabang sa mga umanoy ninakaw na classified information. Gayunman, sinabi pa ng source na hindi nagbibigay ang US ng absolute immunity sa anumang kasong kriminal kapalit ng mahahalagang impormasyon dahil masyadong mahigpit ang batas nito hinggil sa kasong espionage dahil nadadawit sa naturang kaso pati ang taong nakinabang sa ninakaw na classified information. Magugunita na sinampahan ng kasong espionage sina Aragoncillo at Aquino matapos mahuli ito na illegal na nag-download ng mga classified information mula sa FBI files. Iniutos naman ni Justice Secretary Raul Gonzales ang pagsasagawa din ng imbestigasyon upang malaman kung sino ang nasa likod ng espionage case nina Aquino at Aragoncillo. Samantala, itinanggi naman ni Surigao del Norte Rep. Ace Barbers na may kaugnayan siya kay Aragoncillo tulad ng napaulat. (Grace dela Cruz/ Malou Rongalerios)</body>
<link>http://www.philstar.com/Article.aspx?articleId=302498&amp;publicationSubCategoryId=92</link>
</article>
<article>
<title>Refresher course sa teacher suportado ni Sen. Bong Revilla</title>
<author></author>
<date>
<month>October</month>
<day>18</day>
<year>2005</year>
</date>
<body>Sinuportahan ni Sen. Ramon Revilla Jr. ang plano ng Department of Education (DepEd) na pag-aralin at isailalim sa masusing pagsasanay ang may 25,000 guro at bigyan din ito ng kaukulang alokasyon pinansiyal para masawata ang problema ng kalidad ng edukasyon sa bansa. Ayon kay Sen. Revilla, hindi lang dapat nakatuon sa pagtaas ng kalidad ng edukasyon sa mga guro bagkus dapat din na pagtuunan ng pansin ang pagtukoy sa mga mag-aaral kung saan talagang aspeto sila puwedeng magbigay konsentrasyon at ng sa ganoon ay matutukan ang kanilang pag-aaral. Dismayado din si Sen. Revilla sa naging resulta ng pagsusulit sa mga estudyante kung saan nangulelat ang bansa nitong nakaraang dalawang taon. Tinukoy pa nito ang pagiging mababa ng mga mag-aaral sa larangan ng matematika at English. Sa ulat ng DepEd, 14 lang sa bawat 100 estudyante sa elementarya ang nakapagtapos ng Kolehiyo kung saan 43% lamang ang nakapasa sa sekondarya habang 66% lang ang nakapasa sa elementarya. Noong Oktubre 1, 2004, 44% lang sa may 10,000 guro na dumalo sa National Convention of Teachers sa Iloilo City ang pumasa sa pagsusulit sa Matematika, English at Science na pinangasiwaan ng DepEd.</body>
<link>http://www.philstar.com/Article.aspx?articleId=302504&amp;publicationSubCategoryId=92</link>
</article>
<article>
<title>NAIA nabalot ng tensyon dahil sa bomb threat</title>
<author></author>
<date>
<month>October</month>
<day>18</day>
<year>2005</year>
</date>
<body>Binalot ng tensyon ang Ninoy Aquino International Airport (NAIA) kahapon makaraang makatanggap ng bomb threat ang Singapore Airlines mula sa lalaking caller na hindi nagpakilala. Sa ulat ni MIAA assistant general manager for security and emergency services (ret.) Gen. Angel Atutubo kay MIAA general manager Alfonso Cusi, natanggap ni Frances Reyes, ground crew ng Singapore Airlines ang tawag bago mag-ala-1 kahapon ng hapon. Nakatakda namang dumating sa NAIA ang Singapore Airlines flight SQ 072 buhat Singapore dakong ala-1:30 ng hapon, at aalis naman dakong alas-2:15. Lulan ng eroplanong pabalik ng Singapre ang 157 pasahero sa economy station, 11 passengers sa 1st Class at 30 pasahero sa business class, tatlong piloto at 15 cabin crew. Ayon kay Reyes, sinabi ng caller na siya ay taga-Maharlika Village sa Taguig at ipinarating niya ang impormasyong merong sasabog na bomba sa loob ng eroplano. Idinagdag pa ng caller na kaya niya ipinagbigay-alam ang impormasyon ay dahil nakokonsiyensiya siya at naaawa sa mga inosenteng pasahero. Ganito rin ang sinabi ng caller nang tumawag ito sa Airport Security Command (ASC) ilang minuto makaraang tumawag sa Singapore Airlines. Agad namang dinispatsa ng PNP-Aviation Security Group (ASG) at ng Airport Police Department ang kani-kanilang tauhan buhat sa Special Operations Unit (SOU) at K9 Team para sa kaukulang bomb inspection. Ayon kay Gen. Atutubo, hindi pa naikakarga ang bagahe ng mga paalis na pasahero ng Singapore Airlines nang tumawag ang caller kayat hindi naging sagabal ito sa isinagawang bomb panelling sa loob ng eroplano. Dakong alas-2:45 nang ideklarang ligtas ang eroplano sa anumang uri ng pampasabog samantalang kasalukuyang ginagawaran ng bomb panelling ang mga bagahe sa isang remote parking area. Tiniyak naman ng Singapore Airlines na makakaalis ang eroplano kapag natapos na ang panelling sa mga bagahe. (Butch Quejada)</body>
<link>http://www.philstar.com/Article.aspx?articleId=302509&amp;publicationSubCategoryId=92</link>
</article>
<article>
<title>EVAT gigibain sa Kongreso</title>
<author></author>
<date>
<month>October</month>
<day>20</day>
<year>2005</year>
</date>
<body>Matapos ideklara ng Korte Suprema ang legalidad ng expanded value added tax (EVAT), kumilos ang ilang mambabatas sa House of Representatives upang isalang sa pagdinig ang panukalang batas na naglalayong ibasura na ang EVAT. Ayon kay Bayan Muna Rep. Joel Virador, isusulong nila ang pagbuwag sa nasabing batas dahil hindi ito napapanahon at hindi rin sagot sa fiscal crisis na nararanasan ng bansa. &amp;quot;Ang implementasyon ng EVAT sa ngayon ay lalo lamang magpapangitngit sa galit ng mga tao. Lalo lamang itong magbubunsod ng mga kabi-kabilang protesta at magpapagulo sa magulo ng political at economic situation ng bansa,&amp;quot; sabi ni Virador. Dagdag pahirap lamang anya ang EVAT at wala itong patutunguhan kundi pagkagutom lamang ng maraming mamamayan. Magbubunsod din anya ito ng pagtaas sa presyo ng langis dahil papalo sa P40 kada litro ang presyo ng gasolina at P39 naman sa diesel sa unang bugso pa lamang ng pagpapatupad nito. Apektado din ang halaga ng mga pangunahing bilihin, mga bayarin sa serbisyo tulad ng tubig, kuryente at telepono, gayundin ang doctors at lawyers fees ay inaasahang tataas din at pasahe sa eroplano at barko. Dahil dito, malamang umanong magdildil na lamang ng asin at mag-Paskong gutom ang mga mahihirap dahil hindi naman anya nadadagdagan ang sahod ng mga manggagawa. Naniniwala pa si Virador na mauuwi lamang sa tax leakage ang karagdagang makokolektang buwis dahil hindi pa rin naaayos ang koleksiyon ng Bureau of Internal Revenue (BIR). Base sa ulat ng National Tax Research Center, ang average na tax leakage mula sa VAT ay umaabot sa 29.8 percent taun-taon mula 1998 hanggang 2002 o P41.6 bilyon pagkalugi ng gobyerno. Sinabi naman ni Press Secretary at Presidential Spokesman Ignacio Bunye na sisiguruhin ng pamahalaan na kontrolado at hindi masyadong tataas ang presyo ng mga pangunahing bilihin. (Malou Rongalerios)</body>
<link>http://www.philstar.com/Article.aspx?articleId=302773&amp;publicationSubCategoryId=92</link>
</article>
<article>
<title>Report ng kudeta wag ismolin  Biazon</title>
<author></author>
<date>
<month>October</month>
<day>20</day>
<year>2005</year>
</date>
<body>Hindi dapat balewalain ng Armed Forces of the Philippines (AFP) ang report na lumabas sa Los Angeles Times sa Estados Unidos tungkol sa umanoy limang opisyal ng Phil. Air Force (PAF) na nagbabalak maglunsad ng kudeta laban sa gobyerno. Ayon kay Sen. Rodolfo Biazon, ang report ni Richard Paddock ng LA Times ay nagpapatunay lamang na may unrest sa loob ng Sandatahang Lakas ng bansa. Nakasaad pa sa artikulo na nakahandang gumamit ng puwersa ang nasabing mga opisyal para patalsikin sa puwesto si Pangulong Arroyo bilang pakikisimpatiya sa sinibak na si ret. Marine Brig. Gen. Francisco Gudani. Matapos ito ay magtatalaga sila ng komite na binubuo ng mga respetadong opisyal na pansamantalang mamumuno sa gobyerno hanggat hindi pa tapos ang bagong Konstitusyon at napapanumbalik ang demokrasyang umanoy sinisira ng gobyerno. Sinabi ni Sen. Biazon, chairman ng Senate committee on national defense and security, maaaring minamaliit lamang ng AFP ang ulat na ito dahil sa wala namang kapabilidad at kagamitan ang mga ito upang pabagsakin ang gobyerno. Kung magkakaroon anya ng kudeta, manggagaling ito sa ground forces at hindi sa air force officers. Wala na umanong F-5 at iba pang aircraft na magagamit ang Air Force officials para maglunsad ng kudeta kaya pilay na ang mobility ng mga ito sakaling maglunsad ng kudeta sa bansa. Sa tindi umano ng kanilang pagkadismaya sa kanilang trabaho, posibleng magbitiw na lamang ng ilan sa kanila upang maghanap ng &amp;quot;greener pastures&amp;quot; tulad ng pagtatrabaho sa Phil. Airlines at iba pang airline companies. Subalit malaki rin ang paniniwala ni Biazon na ang mga dismayadong sundalo at opisyal ng AFP ay nagmamatyag lamang sa mga kaganapan sa bansa at malamang na naghihintay lamang ng pagkakataon kung kailan gagawa ng aksiyon. (Rudy Andal/Joy Cantos)</body>
<link>http://www.philstar.com/Article.aspx?articleId=302781&amp;publicationSubCategoryId=92</link>
</article>
<article>
<title>Bodyguard ni Jamby kakasuhan</title>
<author></author>
<date>
<month>October</month>
<day>20</day>
<year>2005</year>
</date>
<body>Sinisilip na ngayon ng Philippine National Police (PNP) ang posibleng pagsasampa ng kasong kriminal laban sa bodyguard ni Sen. Jamby Madrigal matapos itong makunan ng video footage sa telebisyon na nagdala ng baril sa rally na binuwag ng water cannon noong Biyernes sa lungsod ng Maynila. Ayon kay PNP Chief Director General Arturo Lomibao, si PO3 Napoleon Semundo na nasa ilalim ng hurisdiksyon ng Police Security and Protection Office (PSPO) ay lumabag sa probisyon ng Seksyon 13 ng Batas Pambansa 880 na nagbabawal sa pagdadala ng nakamamatay na mga armas sa mga demonstrasyon at maging ang mga law enforcement units ay mahigpit itong ipinatutupad. Ang security aide ni Madrigal ay nakunan ng video habang kinukuha ang armas nito na aksidenteng nalaglag matapos ang tensiyon nang tirahin ng tubig ng mga pulis ang raliyista. Sinabi ni Lomibao na si Semundo ay isasailalim nila sa masusing imbestigasyon upang hingin ang panig nito sa nasabing insidente. &amp;quot;There is no exemption to the rule. We will equally apply the law&amp;quot;, ani Lomibao na nagpahiwatig pang posibleng naaresto si Semundo kung nahuli ito sa akto. Ikinatwiran naman ni Madrigal na ginagawa lamang ni Semundo ang kaniyang tungkulin bilang kanyang security guard. Tumanggi namang magbigay ng pahayag sa media si Semundo matapos na ikorner ng mga reporter. (JCantos)</body>
<link>http://www.philstar.com/Article.aspx?articleId=302788&amp;publicationSubCategoryId=92</link>
</article>
<article>
<title>Nobyembre 4 holiday</title>
<author></author>
<date>
<month>October</month>
<day>20</day>
<year>2005</year>
</date>
<body>Idineklara ng Malaca&amp;ntilde;ang ang Nobyembre 4, araw ng Biyernes bilang isang regular na pista opisyal sa buong bansa kaugnay sa pagdiriwang ng Eidl Fitr o Pista ng Ramadan. Sinabi ni Executive Secretary Eduardo Ermita na ang proklamasyon ay naglalayong itaguyod ang pagkakaunawaang pangkultura at pagkakapatiran ng mga Muslim sa bansa. (Lilia Tolentino)</body>
<link>http://www.philstar.com/Article.aspx?articleId=302792&amp;publicationSubCategoryId=92</link>
</article>
<article>
<title>Karapatan ni Bro. Eli nilabag ng MTRCB</title>
<author></author>
<date>
<month>October</month>
<day>20</day>
<year>2005</year>
</date>
<body>Nilabag umano ni Movie Television Review and Classification Regulatory Board (MTRCB) Chairperson Consoliza Laguardia ang karapatang pantao ni Bro. Eli Soriano nang patawan nito ng indefinite suspension ang huli na nagbabawal dito na lumabas sa apat na programang Church of God Internationall (CGI) at sa iba pang palabas sa telebisyon. Ito ang naging resolusyon ng Commission on Human Rights-NCR kaugnay sa apela ni Soriano, kilalang lider ng Ang Dating Daan. Nag-ugat ang nasabing suspension makaraang ireklamo ng Iglesia ni Cristo ang ADD dahil sa pagtawag nito ng &amp;quot;Iglesia ni Manalo&amp;quot;. Sa ginawang pag-aaral ng CHR-NCR sa mga isinumiteng counter affidavit ng dalawang kampo, binigyang bigat ng CHR-NCR ang apela ni Soriano dahil sa umanoy naging inconsistent ang pasya ng MTRCB.</body>
<link>http://www.philstar.com/Article.aspx?articleId=302797&amp;publicationSubCategoryId=92</link>
</article>
<article>
<title>3rd force, leftist nag-alyansa vs GMA</title>
<author></author>
<date>
<month>October</month>
<day>21</day>
<year>2005</year>
</date>
<body>May namumuo umanong alyansa ang mga matatanda at talunang pulitiko at mga komunista para ibagsak ang administrasyong Arroyo. Ayon sa intelligence report, ginagamit ng mga komunista ang mga kilos-protesta na pinangungunahan ng grupong kilala bilang Third Force na siya namang nag-aambisyong mapabagsak ang gobyerno ni Pangulong Arroyo. Sinasabi sa report na aktibong nag-oorganisa sa mga rally at martsa ang mga miyembro ng rebeldeng grupong Communist Party of the Philippines-New Peoples Army (CPP-NPA) at mga personalidad na kilalang makakaliwa. Ang nasabing grupo, ayon pa sa report, ang nag-uudyok din sa Third Force na kinabibilangan nina dating VP Teofisto Guingona at natalong vice presidential bet Oscar Orbos at ex-Sen. Rene Saguisag na mag-alsa. Tinukoy sa report ang maliliit na mga rally na inoorganisa ng Kaliwa sa mga kanayunan kasabay ang ilang planong malawakang pagkilos sa kamaynilaan kung saan naman ang Third Force ang magsisilbing cover para sa makakaliwa. &amp;quot;They are using outdated politicians to hide the real force behind the plot to destabilize the country and advance an obsolete ideology,&amp;quot; pahayag ng report. Sinasamantala rin anya ng mga komunista ang sitwasyong pulitikal sa bansa at ngayon ay malayang nakapagsisindi ng apoy ng rebelyon sa mga inosenteng pagpupulong sa mga kolehiyo at unibersidad at maging sa simbahan. Sinasabi pa na maaaring walang kamalay-malay ang Third Force na ginagamit lamang sila ng CPP-NPA bilang Trojan Horse upang makapag-agaw lamang ng kapangyarihan ang nasabing terrorist group. (Ellen Fernando)</body>
<link>http://www.philstar.com/Article.aspx?articleId=302945&amp;publicationSubCategoryId=92</link>
</article>
<article>
<title>Kaso vs Perez pinalaglag daw kay Ombudsman Marcelo</title>
<author></author>
<date>
<month>October</month>
<day>21</day>
<year>2005</year>
</date>
<body>Kinumpirma kahapon ni Sen. Sergio Osme&amp;ntilde;a ang mga kumakalat na balitang kaya nagbitiw si Ombudsman Simeon Marcelo ay dahil ipinapa-dismis ng Malaca&amp;ntilde;ang ang kaso ni dating Justice Sec. Hernando Perez. Ayon kay Sen. Osme&amp;ntilde;a, nahiya na umano si Marcelo sa kaibigan nitong si Tony Kwok dahil ito pa mandin ang nagdala ng mga ebidensiya hinggil sa $2 milyong idineposito sa account ni Perez sa Deustche Bank sa Hong Kong subalit hindi makausad ang pagsasampa ng kaso sa Sandiganbayan dahil sa pag-aarbor umano ng Palasyo. Naniniwala rin si Osme&amp;ntilde;a na tinulugan din ni DOJ Sec. Raul Gonzales ang kaso ni Perez sa kabila ng pagpupunyagi ng Swiss government na maibigay ang kinakailangang dokumento para patunayan na inilipat sa kanilang bangko ang account ni Perez sa HK Bank matapos na mabisto ito. Ayon kay Osme&amp;ntilde;a posibleng kinakabahan na ngayon ang Malaca&amp;ntilde;ang dahil sa napipintong pagbabalik sa bansa ni dating Manila Rep. Mark Jimenez dahil maaaring kumanta na ang dating kongresista kung sino ang nakinabang sa apat na milyong dolyar na kanyang ibinigay bilang bahagi ng suhol sa isang power plant rehabilitation contract. &amp;quot;He has some stories to tell about Jose Pidal because two million dollars went to Nani (Perez) and four million dollars went to somebody else,&amp;quot; ayon pa kay Osme&amp;ntilde;a. Aniya, matagal na nanahimik si Jimenez kung sino ang taong nabigyan ng nasabing kalaking halaga at maaaring ito ang hinihintay niyang pagkakataon upang isiwalat sa publiko ang kanyang nalalaman. &amp;quot;Im sure some people are very nervous like the person who got $4 million&amp;quot;, sambit ni Osme&amp;ntilde;a tungkol sa pagbabalik ni Jimenez sa darating na November 22. Tumanggi namang magkomento ang senador kung ang pagbabalik ni First Gentleman sa Pilipinas ay konektado sa pagbabalik sa bansa ni Jimenez. (Rudy Andal)</body>
<link>http://www.philstar.com/Article.aspx?articleId=302954&amp;publicationSubCategoryId=92</link>
</article>
<article>
<title>First Gentleman dumating</title>
<author></author>
<date>
<month>October</month>
<day>21</day>
<year>2005</year>
</date>
<body>Dumating kahapon sa bansa si First Gentleman Atty. Jose Miguel Arroyo makaraan ang mahigit dalawang buwang pananatili sa Estados Unidos. Si Arroyo, kasama ang anak na si Datu, manugang na si Cacai at apong si Ma. Victoria ay dumating sa NAIA Centennial Terminal dakong alas-5:25 ng umaga lulan ng PAL flight PR-105 mula sa San Francisco. Sa kanyang arrival statement, nagpahayag ng kagalakan si Arroyo sa muling pagtapak sa Pilipinas na kanyang kinasabikan. Sa maikling pahayag, sinabi ni Arroyo, na &amp;quot;I miss her&amp;quot;, ang mensahe patungkol sa maybahay nitong si Pangulong Gloria Macapagal-Arroyo habang nakangiti. Magugunita na unang umalis ng bansa si First Gentleman noong Hulyo 6 bilang &amp;quot;self-impose exile&amp;quot; habang nasa kasagsagan ng kontrobersiyal na &amp;quot;Hello Garci&amp;quot; scandal. Bumalik siya sa bansa noong Hulyo 31 nang mamatay ang kanyang kapatid na si Llora. Muling bumalik sa US noong Agosto 10, bago simulan ang impeachment laban kay Pangulong Arroyo. Samantalang hindi naman sinabi ni FG kung hanggang kailan siya mananatili sa bansa. (Butch Quejada)</body>
<link>http://www.philstar.com/Article.aspx?articleId=302961&amp;publicationSubCategoryId=92</link>
</article>
<article>
<title>PNP full alert vs rally</title>
<author></author>
<date>
<month>October</month>
<day>21</day>
<year>2005</year>
</date>
<body>Isinailalim ng Philippine National Police (PNP) sa full alert ang buong puwersa nito sa Luzon partikular na ang 17,000 pulis sa Metro Manila kaugnay ng ilulunsad na mga demonstrasyon ngayong araw. Ayon kay PNP Spokesman Chief Supt. Leopoldo Bataoil, epektibo kagabi ng alas-6 ay itinaas sa red alert ang kanilang puwersa sa buong Luzon habang &amp;quot;heightened alert&amp;quot; naman sa Visayas at Mindanao. Libu-libong anti-government marchers na kinabibilangan ng mga magsasaka at mangingisda ang nagsagawa ng 5-day caravan mula sa Southern Tagalog Region at nagmartsa patungo sa Metro Manila para isigaw ang pagbaba sa puwesto ni Pangulong Arroyo. Maayos na naglakad ang grupo patungo ng Muntinlupa, Las Pi&amp;ntilde;as at Para&amp;ntilde;aque bago dumiretso sa Ayala, Makati City kung saan sila nagpalipas ng tanghali kahapon. Habang patungo sa Edsa Shrine ay hinarang ang mga ito ng mga pulis kaya hindi na sila nangahas dumaan dito. Dumaan rin ang caravan sa Camp Crame bago pumunta ng Department of Agrarian Reform (DAR) sa Quezon City. Dito nila hihintayin ang mga kasamahan nila mula sa Central Luzon para sabay-sabay magpupunta sa Mendiola, ang pinal na destinasyon ng mga ralista. Nagbanta naman si PNP Chief Director General Arturo Lomibao na mahaharap sa anim na taong pagkakabilanggo ang sinumang raliyista na mahuhulihan ng baril. Itoy matapos mahulihan ng baril ang bodyguard ni Sen. Jamby Madrigal habang binobomba ng tubig ang mga demonstrador. Sa tala, may limang malalaking rally na ang binuwag ng pulisya sa lungsod ng Maynila ang pinakahuli ay nitong nakalipas na Biyernes na nilahukan ng mga taong simbahan. Tiniyak naman ni National Capital Region Police Office (NCRPO) Chief Director Supt. Vidal Querol na minamanmanan na rin nila ang posibleng paghalo ng mga armadong rebelde ng CPP-NPA. (Joy Cantos/Doris Franche)</body>
<link>http://www.philstar.com/Article.aspx?articleId=302966&amp;publicationSubCategoryId=92</link>
</article>
<article>
<title>Speakership ginagapang ni Pichay</title>
<author></author>
<date>
<month>October</month>
<day>21</day>
<year>2005</year>
</date>
<body>Nagsisimula na umanong gapangin ni Surigao del Norte Rep. Prospero Pichay ang mga mambabatas sa Mababang Kapulungan ng Kongreso upang iindorso siya sa Speakership at maagaw ang puwesto ni Speaker Jose de Venecia, Jr. Sinabi ni Negros Oriental Rep. Jacinto Paras na nag-umpisa nang kumilos si Pichay para palitan si de Venecia kung saan 65 kongresista na ang pumapanig sa kanya. &amp;quot;Ive heard he has been approached to lead the challenges for the Speakership. Marami ang lumalapit sa kanya, magkaiba kasi sila ng pananaw ni Speaker de Venecia,&amp;quot; ani Paras. Isa anya sa isyung nakakabit sa pag-aagaw ng puwesto ni JDV ang Charter Change na magpapaikli sa termino ni Pangulong Arroyo. Ayon kay Paras, tinawagan siya ni Pichay at maging ni Iloilo Rep. Rolex Suplico upang humingi ng suporta para sa pagpapalit ng Speaker. Sinabi ni Suplico na siguradong pag-uusapan sa pagbabalik ng sesyon sa Nobyembre 7 ang hindi naaaksiyunang mosyon ni Zamboanga del Sur Rep. Antonio Cerilles noong Oktubre 12 na nagdedeklarang bakante ang lahat ng posisyon sa House of Representatives. (Malou Rongalerios)</body>
<link>http://www.philstar.com/Article.aspx?articleId=302973&amp;publicationSubCategoryId=92</link>
</article>
<article>
<title>4,775 Pinoy nakakulong sa abroad</title>
<author></author>
<date>
<month>October</month>
<day>21</day>
<year>2005</year>
</date>
<body>Ibinunyag kahapon ni Sen. Ralph Recto na umabot sa 4,775 Filipino ang nakakulong sa foreign jails kabilang na ang 1,103 na Pinay. Ayon kay Sen. Recto, batay sa 430-pages na DFA global situationer ay pinakamaraming Pinoy ang nakakulong sa Malaysia partikular sa Sabah dahil sa crackdown nito sa mga undocumented workers. Ang pangalawang pinakamaraming Pinoy na nakakulong ay sa Israel (1,028). Bukod dito, may mga Pinoy din na nakakulong sa Saudi Arabia (213), Kuwait (47), Singapore (92), Hong Kong (77) at Japan (314) habang mayroon ding mga Pinoy na nakapiit sa US, Denmark, Ireland, Brazil, Argentina, Peru, Ecuador, Chile, Colombia, Vietnam, Nigeria, Sweden, Libya, Africa at iba pang bansa. Aniya, ang ulat na ito ay batay sa report ng Department of Foreign Affairs (DFA) hanggang taong 2004. Mula sa 82 na Philippine diplomatic posts sa abroad ay 12 lamang dito ang nag-ulat na walang nakakulong na Pinoy o nakasuhang Pinoy. Dahil dito, nanawagan si Recto na dagdagan ang pondo ng DFA para sa susunod na taon upang matulungan ang ating mga kababayang ito na nakakulong sa abroad. (Rudy Andal)</body>
<link>http://www.philstar.com/Article.aspx?articleId=302977&amp;publicationSubCategoryId=92</link>
</article>
<article>
<title>Taxi drivers hihingi ng P20 dagdag sa pasahero</title>
<author></author>
<date>
<month>October</month>
<day>21</day>
<year>2005</year>
</date>
<body>Nakatakdang magpasa ng petisyon sa Land Transportation and Regulatory Board (LTFRB) ang isang grupo ng taxi operators para hilingin na dagdagan na lang ng mga pasahero ng P20 kung ano ang ipapatak ng metro sa kanilang pagbaba para naman pandagdag sa kita ng mga taxi drayber na kakarampot na lang umano ang kinikita dahil sa patuloy na pagtaas ng presyo ng gasolina. Ang karagdagang P20 sa taxi rate ay inihayag ni Philippine National Taxi Operator Association president Bong Suntay bunsod ng inaasahang pag-akyat sa halagang P40 sa presyo ng gasolina sa sandaling ipatupad ang Expanded Value Added Tax (E-VAT) sa darating na Nobyembre. Ayon kay Suntay, hindi na sa flagdown rate ang kanilang hihilinging P20 dagdag sa pasahe at hindi rin sila hihingi ng karagdagang piso kada metrong takbo nito dahil masyado umanong mabigat ito sa pasahero. Mas mabuti umanong dagdagan na lang ng mga pasahero ng P20 ang rate ng kanilang taxi. Mainam na rin umano ang kanilang gagawing petisyon dahil makakatipid pa rin ito sa mga taxi operators at hindi na nila kailangang gumastos pa sa calibration sa LTFRB. (Edwin Balasa)</body>
<link>http://www.philstar.com/Article.aspx?articleId=302980&amp;publicationSubCategoryId=92</link>
</article>
<article>
<title>P1.50 hirit sa pasahe sa dyip</title>
<author></author>
<date>
<month>October</month>
<day>21</day>
<year>2005</year>
</date>
<body>Wala nang atrasan ang plano ng grupo ng mga pampasaherong dyip na humingi ng P1.50 dagdag sa singil sa pasahe sa minimum fare. Sa isang panayam, sinabi ni Efren de Luna, pangulo ng Philippine Confederation of Drivers and Operators-Allianced of Concerned Transport Organization (PCDO-ACTO) na wala nang dahilan upang hindi nila ituloy ang planong humingi ulit ng dagdag na pasahe sa dyip dahil sa matinding epekto ng EVAT. Sa kasalukuyan, P7.50 ang minimum fare na pasahe sa mga pampasahero at P6.00 sa mga estudyante at senior citizens. (Angie dela Cruz)</body>
<link>http://www.philstar.com/Article.aspx?articleId=302982&amp;publicationSubCategoryId=92</link>
</article>
<article>
<title>GMA puntang Malaysia</title>
<author></author>
<date>
<month>October</month>
<day>21</day>
<year>2005</year>
</date>
<body>Umalis kahapon si Pangulong Arroyo para dumalo sa libing ng yumaong maybahay ni Malaysian Prime Minister Abdullah Ahmad Badawi. Kinansela ng Pangulo ang kanyang pagtungo sa Ormoc City para pangunahan ang bansa sa pakikiramay kay Endon Mahmood. Si Endon ay namatay sa sakit na breast cancer. Ang Malaysia ay malapit na nakikipagtulungan sa pamahalaang Arroyo para sa ikatatagumpay ng peace negotiation ng gobyerno at MILF. (Lilia Tolentino)</body>
<link>http://www.philstar.com/Article.aspx?articleId=302983&amp;publicationSubCategoryId=92</link>
</article>
<article>
<title>US suportado pa rin si GMA</title>
<author></author>
<date>
<month>October</month>
<day>22</day>
<year>2005</year>
</date>
<body>Muling binigyang-diin ng pamahalaang Amerika ang patuloy nitong suporta sa liderato at panunungkulan ni Pangulong Arroyo. Inihayag ito ni US Charge d Affaires Paul Jones nang magbigay galang siya sa Pangulo sa Malaca&amp;ntilde;ang sa una nilang pagkikita mula nang dumating siya sa bansa para gampanan ang kanyang puwesto. Kasama ni Jones sa pagbisita sa Palasyo sina Henry Crumpton, ambassador at coordinator for counter terrorism, Paul O Firel, hepe ng political section ng US Embassy at Bruce Stewart, councelor for regional affairs. Sa kanyang panig, pinuri ni Crumpton si Pangulong Arroyo sa aktibo nitong pagsusulong sa kampanya laban sa terorismo hindi lang sa bansa kundi sa buong rehiyon ng Southeast Asia. Pinasalamatan naman ng Pangulo ang patuloy na suporta na ibinibigay ng US sa kanyang administrasyon at sa kanyang hakbanging ginagawa para malabanan ang terorismo. Sinabi ng Presidente na isinusulong ng kanyang gobyerno ang pagpapatibay ng isang batas kontra sa terorismo at isa ito sa mga prayoridad na panukalang batas na sinertipikahan niya para mapagtibay ng Kongreso bukod sa mga repormang pangkabuhayan. (Lilia Tolentino)</body>
<link>http://www.philstar.com/Article.aspx?articleId=303086&amp;publicationSubCategoryId=92</link>
</article>
<article>
<title>Speakership di kayang agawin ni Pichay  JDV</title>
<author></author>
<date>
<month>October</month>
<day>22</day>
<year>2005</year>
</date>
<body>Dahil sa solidong suporta ng Sunshine Coalition, naniniwala si Speaker Jose de Venecia Jr. na hindi siya matatalo ni Surigao del Sur Rep. Prospero Pichay sakaling matuloy ang labanan nila sa speakership. Sa isang panayam, sinabi ni de Venecia na solid pa rin sa kanya ang Sunshine Coalition na kinabibilangan ng Lakas-CMD, Kabalikat ng Malayang Pilipino (Kampi), Nationalist Peoples Coalition (NPC), Nacionalista Party (NP), Liberal Party (LP) at party-list representatives. Napaulat na balak ni Pichay na sungkitin ang puwesto ni de Venecia dahil sa isyu ng Charter Change na magpapaikli ng termino ni Pangulong Arroyo. Kilala si Pichay na malapit kay First Gentleman Mike Arroyo. Si Negros Oriental Rep. Jacinto Paras ang nagbunyag na ginagapang na ni Pichay ang puwesto ni de Venecia. Ayon kay Paras, 65 kongresista na ang nahihimok ni Pichay na sumuporta sa kanya kapag kumandidatong Speaker. Idinagdag naman ni de Venecia na sanay na siya sa isyu kung saan palaging may nagtatangkang umagaw ng kanyang posisyon bilang Speaker. Bago mag-recess ang Kongreso, nagmosyon si Zamboanga del Sur Rep. Antonio Cerilles, kasapi ng NPC, na ideklarang bakante ang lahat ng posisyon sa Kamara de Representantes. (Malou Rongalerios)</body>
<link>http://www.philstar.com/Article.aspx?articleId=303088&amp;publicationSubCategoryId=92</link>
</article>
<article>
<title>Daboy, Alma dineport sa Japan</title>
<author></author>
<date>
<month>October</month>
<day>22</day>
<year>2005</year>
</date>
<body>Idineport kagabi ng Japan Immigration pabalik sa bansa ang dating mag-asawang Rudy Fernandez at Alma Moreno, kasama ang napapabalitang boyfriend ng aktres na si Gerald Madrid at pito pang kasama matapos mabuking na blacklisted pala sa Japan ang boyfriend ni Alma. Ayon sa source sa Ninoy Aquino International Airport (NAIA), hindi umano kapani-paniwala ang rason na ibinigay nila sa Japan Immigration matapos nilang palabasin na tourist sila. Subalit nang i-check sa computer ay dito nasilip na blacklisted si Madrid. Napag-alaman na nagtrabaho doon si Madrid bilang umanoy hosto, pero nag-overstay. Dahil dito, naapektuhan na pati sina Alma at Rudy kaya hindi na rin sila pinapasok. Nabatid na umalis nitong Huwebes ng hapon ang grupo sakay ng PAL flight 432 para sa mga serye ng shows sa Japan. Ibinalik din sila kagabi sakay ng PAL flight 431. Isang gabing natulog sa Japan immigration ang mga ito. (Butch Quejada)</body>
<link>http://www.philstar.com/Article.aspx?articleId=303099&amp;publicationSubCategoryId=92</link>
</article>
<article>
<title>Michael Ray binasahan ng sakdal sa US</title>
<author></author>
<date>
<month>October</month>
<day>22</day>
<year>2005</year>
</date>
<body>Taliwas sa inaasahan na magkakaroon ng plea bargaining, not guilty ang inihain ni dating PNP Supt. Michael Ray Aquino sa kasong espionage sa isinagawang arraignment nitong nakaraang Huwebes sa New Jersey, USA. Sa ulat na nakarating kay NBI-Interpol chief, Atty. Ric Diaz, ang abogado ni Aquino na si Mark Berman ang nagpahayag ng not guilty plea habang nanonood lamang ito kasama ang asawang si Fatima habang dumalo rin si Consul Lourdes Legaspi ng Philippine Consulate General sa New York. Dahil sa naturang not guilty plea, humiling si Federal Prosecutor Asst. US Attorney Karl Busch na isagawa ang trial ng kaso matapos ang siyam na buwan dahil sa kailangan nila ng sapat na panahon para maghanda dahil sa pagiging sensitibo ng kaso. Sa naturang hearing, sinabi ni Busch kay US District Judge William Walls na maaaring makapagsampa pa ng iba pang kaso laban kay Aquino. Sinabi nito na umaabot na sa 2,000 electronic mails ang narekober nila rito. Tumanggi naman si Walls sa naturang kahilingan ngunit itinakda niya na magkita muli ang magkabilang partido sa Enero 17, 2006 upang itakda ang trial calendar. Dahil sa not guilty plea, sinabi ni Diaz na hindi na magkakaroon ng plea bargaining agreement ang US government at si Aquino kung saan inaasahan ang kooperasyon nito upang matukoy ang mga Pilipinong pulitiko na kasabwat nito sa umanoy pagnanakaw ng mga impormasyon kapalit ng mas mababang sentensya. Sa kabila nang pagre-reset ng pagdinig, magiging mabilis naman umano ang takbo ng kaso ni Aquino sa oras na maumpisahan na ito sa Enero dahil iba ang judicial system ng US kumpara sa Pilipinas. Hindi rin umano alam ng pamahalaan ng Pilipinas ang magiging tsansa ni Aquino sa kaso dahil ang US government ang may buong hurisdiksyon dito. Kapag napatunayang nagkasala, makukulong si Aquino ng hanggang 10 taon at multang $250,000. Hindi naman isinailalim sa pagdinig ang umanoy kasabwat ni Aquino na si FBI analyst Leandro Aragoncillo. Una nang naiulat na sasailalim sa plea negotiation si Aragoncillo. (Danilo Garcia)</body>
<link>http://www.philstar.com/Article.aspx?articleId=303100&amp;publicationSubCategoryId=92</link>
</article>
<article>
<title>Ex-DA sec. sinubpoena</title>
<author></author>
<date>
<month>October</month>
<day>22</day>
<year>2005</year>
</date>
<body>Itutuloy ng Senado ang pagdinig sa maanomalyang P723 milyong fertilizer fund matapos na tanggapin ng abogado ni dating Department of Agriculture (DA) Sec. Jocelyn Bolante ang subpoena na ipinalabas ng Senado. Ayon kay Sen. Ramon Magsaysay, Jr., chairman ng Senate committee on agriculture and food, tinanggap ni Atty. Antonio Zulueta ang subpoena para kay Bolante kahapon ng hapon sa Westin Philippine Plaza kung saan dumadalo ito sa pulong ng Rotary Club International. Gayunman, nagkaroon pa ng kaunting komprontasyon ng harangin ng mga staff ng hotel at Rotary Club ang mga tauhan ng Office of the Senate Sergeant at Arms (OSAA) na maiabot ang subpoena kay Bolante kaya habang nagkokomprontahan ay sinamantala naman umano ni Bolante ang pangyayari at umalis ito sa hotel. Dahil dito, nagbanta si Magsaysay na magsasampa ng kasong obstruction of justice sa naturang hotel at Rotary Club matapos na pagbawalan ang OSAA na maisilbi ang subpoena kay Bolante dahilan para makatakas ito. (Rudy Andal)</body>
<link>http://www.philstar.com/Article.aspx?articleId=303111&amp;publicationSubCategoryId=92</link>
</article>
<article>
<title>Pagsibak kay Bunye malabo raw</title>
<author></author>
<date>
<month>October</month>
<day>22</day>
<year>2005</year>
</date>
<body>Hindi umano kayang sipain ng Malaca&amp;ntilde;ang si Presidential Spokesman Ignacio Bunye dahil marami na itong alam na &amp;quot;sikreto&amp;quot;. Ito ang reaksiyon ni Bukidnon Rep. Teofisto Guingona III sa pahayag ni El Shaddai leader Bro. Mike Velarde na dapat nang kumuha ng bagong press secretary at presidential spokesman si Pangulong Arroyo dahil pabigat na umano si Bunye sa Gabinete at siyang pinagmulan ng &amp;quot;Hello Garci&amp;quot; scandal na siyang ugat ng kaliwat kanang kilos protesta ngayon. Ayon kay Rep. Guingona, isa anyang political suicide sa panig ni Arroyo kung papakinggan nito ang payo ni Velarde na ilaglag na si Bunye. Depende na lamang aniya kay Bunye kung hihintayin pa nitong makasama sa pagbagsak ng Arroyo government bago siya kusang magbitiw sa puwesto. (Malou Rongalerios)</body>
<link>http://www.philstar.com/Article.aspx?articleId=303112&amp;publicationSubCategoryId=92</link>
</article>
<article>
<title>DAR umaasang marami ang gagaya kay Ledesma</title>
<author></author>
<date>
<month>October</month>
<day>22</day>
<year>2005</year>
</date>
<body>Umaasa si Department of Agrarian Reform (DAR) Secretary Nasser Pangandaman na marami pang mga may-ari ng lupain sa Negros Occidental ang gagaya kay dating Congressman Jules Ledesma na boluntaryong ipinalagay ang 450 ektaryang lupain ng kanyang pamilya sa San Carlos City sa ilalim ng Comprehensive Agrarian Reform Program (CARP). Sinabi ni Pangandaman na ang hakbang ay nagbukas sa mga mata sa ibang may-ari ng lupain na nararapat na ibenta rin nila ang kanilang mga lupain para sa kapakanan ng repormang pansakahan, ang panulukan ng programa sa pagpapaunlad ng kanayunan ng gobyerno. Dapat anyang tularan ang pamilya ni Ledesma dahil ipinakita nilang kahit ang kanilang lupain ay dalawang beses ng na-exempt sa programa ay boluntaryo nilang inialok ito sa CARP. Dapat ginamit ito sa pagtatayo ng isang ethanol plant. (Angie dela Cruz)</body>
<link>http://www.philstar.com/Article.aspx?articleId=303115&amp;publicationSubCategoryId=92</link>
</article>
<article>
<title>Domestic Workers Summit sinuportahan ng TM</title>
<author></author>
<date>
<month>October</month>
<day>22</day>
<year>2005</year>
</date>
<body>Mahigit sa 200 local domestic workers ang nagtipun-tipon kamakailan para sa kauna-unahang Domestic Workers Summit na ginanap sa Skyline Riverbend Hotel sa Marikina City. Kabilang sa mga sumuporta sa tatlong-araw na pagtitipon ang International Labor Organization (ILO), Anti-Slavery International, Plan Philippines at TM, ang prepaid cellphone service para sa manggagawang Pinoy. Maliban sa paghahatid ng mga abot-kayang cellphone services, aktibo rin ang TM (ang pinalakas na Touch Mobile) sa pagpapaangat ng antas ng pamumuhay ng mga ordinaryong Pilipino sa pamamagitan ng mga makabuluhang programa at inisyatibo nito. Kabilang sa mga ito ay ang mga employment assistance project gayundin ang mga recreational activity at sports programs tulad ng billiards, boxing at basketball. &amp;quot;Naniniwala ang TM sa kakayahan ng mga manggagawang Pilipino at sa kanilang sipag at tiyaga para mapabuti ang kanilang pamumuhay. Bilang bahagi ng mahalagang pagtitipon tulad nito, nais naming ipaabot ang aming lubos na pagsuporta sa mga kasambahay natin,&amp;quot; sabi ni Nonie Busuego, Head ng TM. May temang &amp;quot;Domestic Work is Decent Work,&amp;quot; ang Domestic Workers Summit ay nagsilbing panimula sa kampanya para mapalakas ang domestic work sector sa bansa. Layon ng mga organizer na maiangat sa national policy-making level ang mga pinag-usapang isyu sa tatlong araw na pagtitipon. Kasalukuyang nakabimbin sa Kamara ang &amp;quot;Kasambahay Bill&amp;quot; na naglalayong i-regulate ang domestic work bilang isang uri ng trabaho o employment. Ilan sa mga mahahalagang feature ng panukalang-batas ay ang pagtatakda ng minimum age requirement na 15-taong gulang para sa mga namamasukan at ang pagtataas ng kanilang minimum wage. Nilalayon din ng &amp;quot;Kasambahay Bill&amp;quot; na mabigyan ng 13th month pay ang mga kasambahay. Dagdag pa nito, nais din ng naturang panukalang-batas na maging miyembro ng PhilHealth at Social Security System ang lahat ng mga namamasukan, mabigyan ng tiyak na araw ng pagpapahinga o day off, at higit sa lahat, gawing mandatory para sa mga employer na magbigay ng pormal na employment contract sa mga kasambahay. Ang pagsuporta ng TM sa Domestic Workers Summit ay patunay lamang na maliban sa paghahatid ng abot-kayang cellphone services, pursigido rin ang TM na makakapaghatid ng pagbabago sa buhay ng mga ordinaryong Piliipino.</body>
<link>http://www.philstar.com/Article.aspx?articleId=303116&amp;publicationSubCategoryId=92</link>
</article>
<article>
<title>P1 tax sa text</title>
<author></author>
<date>
<month>October</month>
<day>23</day>
<year>2005</year>
</date>
<body>Binara ng Malaca&amp;ntilde;ang ang panukala ni Sen. Richard Gordon na patawan ng P1 ang bawat text message sa cellphone para mas maitaas ang koleksiyong buwis na pambayad sa dayuhang pagkakautang ng bansa. Ayon kay Press Secretary Ignacio Bunye, hindi pa napapanahon ang suhestiyon ni Sen. Gordon at kung ito ay ipagpipilitan ng senador tiyak na papalag dito ang milyong cellphone subscribers at mga kumpanya. Sinabi ni Bunye na ayaw na ni Pangulong Arroyo na magalit pa lalo ang publiko sa panibagong buwis na kanilang babalikatin lalo pa ngat sisimulan pa lang ang pagpapatupad ng EVAT sa Nobyembre. &amp;quot;Ang importanteng ipatupad ay ang existing law. Hindi pa nga tayo nakapagsisimulang makakolekta sa EVAT. Puwedeng ipagpaliban muna ang panukalang ito,&amp;quot; pahayag ni Bunye. Tumanggi naman si Bunye na magkomento sa panukalang ipagpaliban ang EVAT. (Lilia Tolentino)</body>
<link>http://www.philstar.com/Article.aspx?articleId=303258&amp;publicationSubCategoryId=92</link>
</article>
<article>
<title>Maritime Police na kumasa sa MPD kakasuhan</title>
<author></author>
<date>
<month>October</month>
<day>23</day>
<year>2005</year>
</date>
<body>Nakatakdang sampahan ng kasong kriminal ng isang exporter ang mga miyembro ng Maritime Police na muntik nang makabarilan ng mga operatiba ng Manila Police District sa North Harbor noong Huwebes dahil sa naka-stockpile na iron ore doon. Ayon kay JC Frial, abogado ng exporter na si Willy Keng, ilegal umano ang ginawang pagbibigay-proteksiyon ng Maritime Police sa tangka ng Matatag Mining Corp. na isakay sa isang shipping vessel ang nasabing iron ore kahit na si Keng ang tunay na nagmamay-ari nito. Ipinaliwanag ni Frial na si Keng ang pumalit na interes kay Chen Keyong, na siya namang nakakuha ng eksklusibong karapatan na bilhin ang iron ore na minina ng MMC mula sa Camachin iron mine. Ang karapatan ni Chen sa iron ore, na nasalin kay Keng, ay sa bisa ng investment na US$600,000 na nagrerepresenta ng 40% equity sa MMC. Bukod dito, nakapag-advance na rin si Chen ng $2.3 milyon sa MMC para sa mining operations nito na dapat bayaran ng MMC ng cash o ng katumbas na halaga ng iron ore. Si Chen ay nag-isyu umano ng deed na nag-assign kay Keng ng lahat ng kanyang karapatan, shares at interes sa MMC. Gayundin naman ay ini-assign ni Elson Ogario kay Keng ang kanyang 130,000 shares sa MMC. Gayunman, isang grupo sa MMC, sa pangunguna ni Dick Yau, ang nagsampa ng injunction sa Manila Regional Trial Court na pansamantalang pumigil sa exportation ng iron ore sa China.</body>
<link>http://www.philstar.com/Article.aspx?articleId=303273&amp;publicationSubCategoryId=92</link>
</article>
<article>
<title>Walang rekonsilasyon sa militante  Bunye</title>
<author></author>
<date>
<month>October</month>
<day>23</day>
<year>2005</year>
</date>
<body>Wala na umanong balak pa ang Malaca&amp;ntilde;ang na makipagkasundo sa militanteng grupo dahil sa ipinakita nilang marahas na pagkilos nitong Biyernes na nagresulta sa pagkasugat ng 11 pulis. Ayon kay Press Secretary Ignacio Bunye, may ipinatutupad na principled reconciliation si Pangulong Arroyo, subalit lumabo na ito dahil ang pinakahuling rally ay nagpakita na iisa lang ang layunin ng militante, ang maibagsak ang gobyerno ni Arroyo. Sinabi ni Bunye na ang grupo ng ralista sa unang hanay ay nagpakita ng determinasyon na makapasok sa Mendiola kaya sumiklab ang gulo. Nakita rin sa footage ng video ang pambabato at pananadyak ng ralista sa mga pulis at paghatak sa isang babaeng pulis kaya maraming nasaktan. Idinepensa rin ni Bunye ang pagbibigay ng Pangulo ng medalya sa mga nasugatang pulis dahil ginampanan lamang ng mga ito ang kanilang tungkulin sa kabila ng pang-aabuso at pang-iinsulto sa kanila ng mga demonstrador. (Lilia Tolentino)</body>
<link>http://www.philstar.com/Article.aspx?articleId=303274&amp;publicationSubCategoryId=92</link>
</article>
<article>
<title>Petrolyo, LPG nagdagdag uli ng 50 sentimos</title>
<author></author>
<date>
<month>October</month>
<day>23</day>
<year>2005</year>
</date>
<body>Muli na namang nagdagdag ng 50 sentimos ang Pilipinas Shell sa presyo ng kanilang mga produktong petrolyo at liquified petroleum gas (LPG) kahapon. Nagtaas ang Shell ng 50 sentimos kada litro sa kanilang diesel, gasoline at kerosene at 50 sentimos din kada kilo ang dinagdag nila sa LPG. Ayon kay Bobby Kanapi, tagapagsalita ng Shell, ang pagtaas ay dahil na rin sa muling paggalaw ng presyo nito sa pandaigdigang pamilihan habang ang increase sa LPG ay inaasahan na umano dahil P1.50 pa ang dapat nilang idagdag. Sa kasalukuyan ay umaabot na sa P32 kada litro ang presyo ng kanilang diesel, P36 sa unleaded at P37 sa Velocity na gasoline. Sa pagsapit ng Nobyembre 1 ay inaasahang aabot na sa P40 kada litro ang gasolina matapos na ipasa ng gobyerno sa mga kompanya ng langis ang 10% EVAT. Inaasahan na ang pagsunod ng iba pang mga kumpanya ng langis sa kaparehong halaga. (Edwin Balasa)</body>
<link>http://www.philstar.com/Article.aspx?articleId=303281&amp;publicationSubCategoryId=92</link>
</article>
<article>
<title>Dagdag allowance sa preso; umento sa sahod ng bumbero, jailguards isinulong ni Villar</title>
<author></author>
<date>
<month>October</month>
<day>23</day>
<year>2005</year>
</date>
<body>Upang maiwasan ang pagka-aburido ng mga preso, dagdag na allowance ang naging sagot ng Senado sa kanilang problema matapos na aprubahan ng committee on finance ang 1.45 bilyong substinence allowance ng mga bilanggo sa susunod na taon. Sinabi ni committee chairman Sen. Manuel Villar, aabot sa P40 bawat araw ang magiging allowance ng 99,630 preso sa buong kapuluan. Inaprubahan din ng komite ang panukalang P579.5 milyong dagdag suweldo ng mga kagawad ng Bureau of Fire Protection (BFP) at Bureau of Jail Management and Penology (BJMP) sa ilalim ng proposed 2006 General Appropriations Act. Matagal nang isinusulong ni Sen. Villar ang dagdag benepisyo sa mga bumbero at jailguards dahil napag-iiwanan na ang sahod ng mga ito. Naglaan din ng P250 milyon sa 2006 budget para sa pagkuha ng 500 bagong jailguards, 200 bumbero at 1,500 pulis. Samantala, nagsagawa ng imbestigasyon ang komite sa umanoy katiwalian sa Manila City Jail noong 2004 at ang tangkang jailbreak sa Camp Bagong Diwa sa Taguig at New Bilibid Prison sa Muntinlupa kamakailan. Lumabas sa imbestigasyon na ang mga riot at jailbreak ay bunsod ng reklamong pang-aabuso at katiwalian ng ilang jail officers. (Rudy Andal)</body>
<link>http://www.philstar.com/Article.aspx?articleId=303288&amp;publicationSubCategoryId=92</link>
</article>
<article>
<title>Paghahatid sa mga anak laging dahilan ng late</title>
<author></author>
<date>
<month>October</month>
<day>23</day>
<year>2005</year>
</date>
<body>Pinagalitan ng Korte Suprema ang isang empleyado ng mababang hukuman dahil palagiang isinasangkalan sa pagiging late ang paghahatid niya ng mga anak sa eskuwela. Lumalabas na may 26 late sa loob lamang ng 2 buwan si Gng. Natividad Calingao, clerk III ng Las Pi&amp;ntilde;as Regional Trial Court (RTC). Hindi kumbinsido ang SC na ang personal na obligasyon ang gawing rason para patawarin sa habitual tardiness dahil naapektuhan dito ang serbisyo sa publiko. Wala ring naitulong ang depensa niya na pinupunuan niya naman ng palagiang overtime ang mga late nito sa trabaho. (Grace dela Cruz)</body>
<link>http://www.philstar.com/Article.aspx?articleId=303295&amp;publicationSubCategoryId=92</link>
</article>
<article>
<title>Misis pinayagang tumestigo sa kasong kriminal ni mister</title>
<author></author>
<date>
<month>October</month>
<day>23</day>
<year>2005</year>
</date>
<body>Pumayag ang Korte Suprema na tumestigo ang isang babae sa sariling asawa nito para madiin sa kasong kriminal. Sinabi ng SC na kahit hindi pinapayagan ng Rules of Court ang pagtayong testigo ng asawa, lalot kasong krimial, ipinaliwanag ng SC na maaari ring gamiting testigo ang misis ng akusado kung wala na ang tiwala, respeto at pagmamahl nito na siyang pinangangalagaaan at pinoprotektahan ng batas. Batay sa desisyong iniakda ni Justice Angelita Sandoval-Gutierrez, iniutos nito sa Malabon Regional Trial Court Branch 72 na payagan ang pagtestigo ni Esperanza Alvarez sa kanyang asawang si Maximo dahil 6 buwan nang hiwalay ang dalawa bago naganap ang panununog ng lalaki sa bahay ng kapatid ni Esperanza noong 1998, kaya posibleng wala nang dapat pangalagaang relasyon. Alinsunod sa batas, isinasaalang-alang sa pagbabawal na tumestigo ang sinuman sa babae o lalaki sa mag-asawa laban sa isat isa upang mapangalagaan ang relasyon, pagsasama at mga anak na maaapektuhan. (Grace dela Cruz)</body>
<link>http://www.philstar.com/Article.aspx?articleId=303297&amp;publicationSubCategoryId=92</link>
</article>
<article>
<title>Alak, sugal bawal sa Caloocan sa Todos</title>
<author></author>
<date>
<month>October</month>
<day>23</day>
<year>2005</year>
</date>
<body>Ipinagbawal ni Caloocan City Mayor Enrico &amp;quot;Recom&amp;quot; Echiverri ang pag-inom ng alak, pagsusugal at hindi kinakailangang pag-iingay sa loob ng mga sementeryo sa paggunita sa Araw ng mga Patay sa Nobyembre 1. Sa Executive Order 031-05, hiniling ni Echiverri sa mga pupunta sa sementeryo na sundin ang ipatutupad na liquor at gambiling ban. Sinabi ng alkalde na muli na namang darayuhin ng mga tao ang sementeryo bilang pag-alala sa kanilang mga sumakabilang-buhay na kamag-anak at karaniwang kasama sa nasabing paggunita ang mga hindi kailangang gawain at pag-iingay tulad ng sugal, inuman at pagpapatugtog ng malakas. Inaasahan na rin ang masikip na trapiko sa loob at paligid ng sementeryo kaya inatasan ng alkalde ang Caloocan City police at Reformed Department of Public Safety and Traffic Management (RDPSTM) na magpakalat ng karagdagang law at traffic enforcers sa mga sementeryo, gayundin ang paggawa ng traffic plan para sa mga major at alternate routes. Mayroong pitong sementeryo sa Caloocan-Tala Public Cemetery, Sangandaan Public Cemetery, Bagbaguin Public Cemetery, La Loma Serenity Cemetery, Eternal Cemetery at Forest Park Cemetery.</body>
<link>http://www.philstar.com/Article.aspx?articleId=303299&amp;publicationSubCategoryId=92</link>
</article>
<article>
<title>Cory, Bro. Eddie nagsisi sa suporta kay Gloria</title>
<author>Nina Lilia Tolentino At Ellen Fernando</author>
<date>
<month>October</month>
<day>24</day>
<year>2005</year>
</date>
<body>Nagkamali umano sina dating Pangulong Corazon Aquino at Jesus Is Lord (JIL) leader Bro. Eddie Villanueva sa pagbibigay ng suporta kay Pangulong Arroyo bilang kapalit ni dating Pangulong Joseph Estrada. Inamin ni dating Pangulong Aquino sa kanyang mensahe kamakalawa na dismayado na siya sa kasalukuyang administrasyon at patuloy pa rin ang kanyang panawagan na bumaba na sa puwesto si Pangulong Arroyo dahil ito lamang aniya ang magpapahupa sa kasalukuyang krisis pulitikal sa bansa. Tahasan ding sinabi ni Villanueva na pinagsisisihan niya kung bakit niya sinuportahan si Arroyo nang lumapit ito sa kanya at hilinging tumulong upang tuluyang mapatalsik si Estrada sa Malaca&amp;ntilde;ang. Naasar naman ang Malaca&amp;ntilde;ang sa mga patutsada nina Cory at Villanueva. Sinabi ni Press Secretary Ignacio Bunye na hindi na dapat nagsasalita pa ang dalawa ng mga ganoong pahayag dahil lilikha lamang ito ng panibagong pagpapalitan ng maaanghang na salita. &amp;quot;It is regrettable that critics of President Arroyo have failed to heed the call of religious leaders and the people for an end to political bickerings&amp;quot;, ani Bunye. Iginiit ng Palasyo na imbes na makipag-patutsadahan, itutuon na lamang ng Pangulo ang kanyang sarili para sa kinabukasan at pag-unlad ng bansa.</body>
<link>http://www.philstar.com/Article.aspx?articleId=303440&amp;publicationSubCategoryId=92</link>
</article>
<article>
<title>Ralista sa Mendiola tuluyan  Mca&amp;ntilde;ang</title>
<author></author>
<date>
<month>October</month>
<day>24</day>
<year>2005</year>
</date>
<body>Suportado ng Malaca&amp;ntilde;ang ang pagsasampa ng kaso ng Philippine National Police (PNP) laban sa mga kongresista, artista at 14 lider ng militanteng grupo na nagtangkang pumasok sa Mendiola sa isinagawang kilos protesta noong Biyernes na ikinasugat ng 11 pulis. Nakatakdang sampahan ng PNP ngayong araw sa Manila Regional Trial Court ang mga lider ng militante kabilang sina Party-list Reps. Satur Ocampo, Teddy Casino at Liza Maza at isasabit din ang mga artistang sina Rez Cortez at Pen Medina. Ayon kay Executive Sec. Eduardo Ermita, alam ng mga ito ang kanilang nilikhang gulo sa Mendiola kaya dapat silang managot. Kitang-kita naman anya sa video footage ang panggigigil ng mga ralista na mapasok ang Mendiola at nang hindi makalusot ay pinagbabato at tinadyakan ang mga pulis. Iginiit ng pulisya na lumabag sa BP 880 ang mga demonstrador ng magpumilit tumawid sa Mendiola area sa kabila na walang permit. &amp;quot;The PNP shall take action and they are duty bound to enforce the law,&amp;quot; ani Bunye. (Lilia Tolentino)</body>
<link>http://www.philstar.com/Article.aspx?articleId=303453&amp;publicationSubCategoryId=92</link>
</article>
<article>
<title>Terminal ng mga barko todo bantay sa Todos</title>
<author></author>
<date>
<month>October</month>
<day>24</day>
<year>2005</year>
</date>
<body>Ngayon pa lang ay todo-higpit na ang pinagsanib na puwersa ng Philippine National Police (PNP), Philippine Army (PA) at Philippine Coast Guard (PCG) sa pagbabantay sa ibat ibang terminal ng barko sa bansa bilang bahagi ng pagpapatupad ng &amp;quot;stringent security measure&amp;quot; ngayong nalalapit na paggunita sa Araw ng mga Patay sa Nobyembre 1. Ayon kay PCG Commandant Rear Admiral Arthur Gosingan, pitong layer ng security ang dadaanan ng isang pasahero bago makaakyat at makasakay ng barko upang matiyak ang kaligtasan ng mga ito patungo sa kanilang probinsiya. Bukod pa ang sariling implementasyon ng paghihigpit ng seguridad ng mga may-ari ng barko. Sinabi ni Gosingan, nagdagdag na rin sila ng K-9 dogs sa ibat ibang pantalan sa Maynila na siyang aamoy sa dalang bagahe ng mga pasahero upang matiyak na walang makapagsasakay sa barko ng mga ipinagbabawal na &amp;quot;deadly weapons&amp;quot; tulad ng patalim, baril, bala, fire crackers at iba pang uri ng pampasabog. Mahigpit ding babantayan ng mga &amp;quot;sea marshal&amp;quot; ang mga over-loaded na barko. Bunsod nito ay pinagpayuhan ni Gosingan ang lahat ng pasahero na maglaan ng dalawa hanggang tatlong oras sa pagtungo nila sa mga terminal upang bigyan daan ang ipinapatupad na mahigit na seguridad. &amp;quot;Para rin naman sa kanila (pasahero) ang paghihigpit naming ito kaya hinihiling namin ang kanilang kooperasyon,&amp;quot; sabi ni Gosingan. (Mer Layson)</body>
<link>http://www.philstar.com/Article.aspx?articleId=303455&amp;publicationSubCategoryId=92</link>
</article>
<article>
<title>Gawing mabunga ang pagbatikos</title>
<author></author>
<date>
<month>October</month>
<day>24</day>
<year>2005</year>
</date>
<body>Nanawagan ang mga kongresistang kaalyado ni Pangulong Arroyo kay dating Pangulong Corazon Aquino na kabutihan ng taumbayan at hindi personal na pagdaramdam ang dapat ginagawang pagbatikos sa pamahalaan. Ayon kay Davao del Sur Rep. Douglas Cagas, dapat maging patas si Ginang Aquino sa paghuhusga kay Pangulong Arroyo dahil nakaranas din naman ang biyuda ni Sen. Ninoy Aquino ng kabiguan sa anim na taong panunungkulan nito. Ginawa ni Rep. Cagas ang pahayag makaraang aminin nina Aquino at JIL leader Bro. Eddie Villanueva na nagkamali umano sila ng pagbibigay ng suporta kay Arroyo noong EDSA Dos. Ani Cagas, nalasap din ni Aquino ang pagkawala ng mga matatalik na tagasuporta at kaalyado matapos na hayagang magpagamit ang dating pangulo sa mga taong nais maghasik ng kaguluhan para lamang makamit ang pampulitikang layunin. Naniniwala rin ang mambabatas na naka-ugat sa naging desisyon ng Department of Agrarian Reform hinggil sa Hacienda Luisita ang pagkadismaya ni Aquino kay Arroyo. (Malou Rongalerios)</body>
<link>http://www.philstar.com/Article.aspx?articleId=303465&amp;publicationSubCategoryId=92</link>
</article>
<article>
<title>Coco-diesel inirekomenda ng DOH na pamalit sa gasolina</title>
<author></author>
<date>
<month>October</month>
<day>24</day>
<year>2005</year>
</date>
<body>Inirekomenda ng Department of Health (DOH) sa pamahalaan ang madaliang pagpapaunlad at paggamit ng coco-biodiesel bilang alternatibo sa gasolina dahil sa maaari itong makapagpabawas ng mga kaso ng pagkakasakit sa baga. Sinabi ni Rex Labadia ng DOH na kabaligtaran sa tradisyunal na gasolina at diesel na isa sa pangunahing sanhi ng polusyon, ang paggamit ng coco-biodiesel ay maaaring makapaglinis pa ng maruming hangin. Magiging pangunahing resulta nito ang pagbaba ng bilang ng mga nagkakasakit sa baga dahil sa maruming hanging nalalanghap sa Metro Manila. Base sa pag-aaral ng DOH, karamihan sa mga sanggol na ipinapanganak ngayon sa Metro Manila ay may mga diperensiya o impeksiyon sa baga dahil sa maruming hanging nalalanghap ng mga ina nito habang nagdadalang-tao. Sinabi naman ni Samuel Abrenilla, ng Recycled Corporation, sa emission test sa limang sasakyan, hinaluan nila ng coco-biodiesel ang tradisyunal na diesel na nagresulta sa &amp;quot;zero emission&amp;quot; ng carbon monoxide. Noong 2004 ay inirekomenda ni Pangulong Arroyo ang paggamit ng coco-biodiesel dahil sa kawalan ng kakayahan na pigilan ang pagtaas ng presyo ng petrolyong inaangkat ng bansa sa Gitnang Silangan. (Danilo Garcia)</body>
<link>http://www.philstar.com/Article.aspx?articleId=303466&amp;publicationSubCategoryId=92</link>
</article>
<article>
<title>Snap election!</title>
<author></author>
<date>
<month>October</month>
<day>25</day>
<year>2005</year>
</date>
<body>Posibleng maglabu-labo sa snap elections sina Pangulong Arroyo at mga dating presidente na sina Fidel Ramos at Corazon Aquino sakaling matuloy ang isinusulong na ito ni El Shaddai leader Bro. Mike Velarde. Ito ang nakikitang senaryo ni Iloilo Rep. Rolex Suplico sa isinusulong na snap elections bilang solusyon sa kasalukuyang gulo sa pulitika ng bansa. Aniya, puwede namang kumandidato si PGMA pati ang dating mga pangulo kung matuloy ang snap elections. Isinusulong naman ng oposisyon sa kamara ang pag-amyenda sa konstitusyon upang bigyang-daan ang pagkakaroon ng snap elections. Ayon kay House Minority Leader Francis Escudero, ikinukunsidera nila ang panukalang snap polls ni Bro. Mike at iba pang grupo. Nais ng oposisyon na amyendahan lamang ang Article 7 section 4 ng konstitusyon sa pamamagitan ng Constituent Assembly upang bigyang-daan ang snap elections. Sinabi naman ni Sen. Miriam Defensor-Santiago, mahihirapang makalusot ang panukalang single amendment na ito dahil kinakailangan ang 3/4 votes ng Kamara at Senado dito. Bukod dito, wika pa ni Sen. Santiago, mangangailangan ng P5 bilyon ang gobyerno para tustusan ang nasabing snap elections na hindi na kakayanin ng bumabagsak nating ekonomiya. Tinutulan naman ng Palasyo ang mungkahing snap elections ni Bro. Mike at Hyatt 10. Ayon kay Press Secretary at Presidential Spokesman Ignacio Bunye, walang dahilan para putulin ng Pangulo ang kanyang termino dahil inihalal siya hanggang 2010. Wika pa ni Sec. Bunye, hindi lamang labag sa konstitusyon ang pagpapatawag ng snap elections kundi mababalewala lamang ang natamo nang katatagang pampulitika at pangkabuhayan ng bansa. Umapela si Bunye sa oposisyon na itigil na nito ang destabilisasyon sa gobyerno bagkus ay tumulong na lamang upang maiangat ang antas ng kabuhayan ng bansa. Ilang miyembro naman ng oposisyon sa kamara ang tutol na magdaos ng snap elections dahil wala daw makukuhang pakinabang dito ang mga mamamayan. Ayon kay Partylist Rep. Renato Magtubo, mas mabuting magtayo na lamang ng Transitional Revolutionary Government kung saan ay magkakaroon ng kinatawan ang ibat ibang sektor kabilang ang manggagawa. Samantala, pinayuhan naman ni Sen. Joker Arroyo si Vice-President Noli de Castro na huwag pansinin ang mga pasaring ng Hyatt 10 at Black and White Group kung saan ay binibigyan siya ng ultimatum para magdesisyong kumalas kay PGMA. Sa kabilang dako, naghain naman ng petisyon si Eli Pamatong sa Korte Suprema kung saan ay pinapaaresto at pinapatalsik sa puwesto sina Pangulong Arroyo at VP de Castro dahil sa kasong treason, usurpation of authority, plunder at iba pang kaso. (Malou Rongalerios, Lilia Tolentino, Rudy Andal, Gemma Amargo-Garcia)</body>
<link>http://www.philstar.com/Article.aspx?articleId=303610&amp;publicationSubCategoryId=92</link>
</article>
<article>
<title>Black army ibinuking</title>
<author></author>
<date>
<month>October</month>
<day>25</day>
<year>2005</year>
</date>
<body>Ibinunyag kahapon ni Ilocos Norte Rep. Imee Marcos ang black army na sinasanay at inihahanda upang ipagtanggol si Pangulong Arroyo sakaling may maglunsad ng kudeta. Ayon kay Rep. Marcos, nagsasanay sa isang tagong training camp sa Central Luzon ang tinaguriang black army ni PGMA. Naniniwala si Marcos na ang sinasabing shipment ng mga armas na namataan sa ilang lugar sa Ilocos region ay para sa black army ni Mrs. Arroyo. Wika pa ng lady solon, dating mga pulis at militar ang nagsasanay sa mga miyembro ng black army kung saan ay nagre-recruit din ng mga foreign mercenaries makaraang aminin ni Cambodian Prime Minister Sen na nagsusuplay sila ng armas sa Pilipinas. Magugunita na sinabi ni dating US charge daffaires Joseph Mussomeli na isang civilian group ang binubuo para protektahan si Mrs. Arroyo sakaling magkaroon ng kudeta. (MRongalerios)</body>
<link>http://www.philstar.com/Article.aspx?articleId=303623&amp;publicationSubCategoryId=92</link>
</article>
<article>
<title>Palasyo walang-kaba sa pagbabalik ni Jimenez</title>
<author></author>
<date>
<month>October</month>
<day>25</day>
<year>2005</year>
</date>
<body>Walang kaba si Pangulong Arroyo sa napipintong pagbabalik sa bansa ni dating Manila Rep. Mark Jimenez. Sinabi ni Press Secretary at Presidential Spokesman Ignacio Bunye, walang dinaranas na bangungot ang Palasyo dahil sa nakatakdang pagbabalik sa bansa ni Jimenez sa darating na Nobyembre 22. &amp;quot;Ang agenda ng ating Pangulo ay isulong lamang kung ano ang nararapat para sa kaunlaran ng ating ekonomiya at iba pang pangunahing pangangailangan ng ating mamamayan,&amp;quot; wika pa ni Bunye. Samantala, ipinagmalaki naman ng Palasyo na makakapagbigay ng 2,000 trabaho ang pinasinayaan ni Pangulong Arroyo na Winsource Solutions Ltd. call center sa Mandaluyong City. Ang pagtatayo ng call center ng Winsource Solutions ay upang makatulong na maabot ang adhikain ng Pangulo na makalikha ng 6 milyon hanggang 10 milyong trabaho bago matapos ang kanyang termino sa 2010. Inilunsad din ni PGMA ang pagtatayo ng 1,000 modular libraries sa ibat ibang panig ng bansa sa tulong ng Bevil Mabey Study Foundation katuwang ang Department of Public Works and Highways (DPWH). (Lilia Tolentino)</body>
<link>http://www.philstar.com/Article.aspx?articleId=303626&amp;publicationSubCategoryId=92</link>
</article>
<article>
<title>NPC kinondena si Sec. Gonzales</title>
<author></author>
<date>
<month>October</month>
<day>25</day>
<year>2005</year>
</date>
<body>Kinondena ng National Press Club (NPC) si Justice Secretary Raul Gonzales dahil sa pagbabawal sa isang mamamahayag na mag-cover sa kanyang tanggapan. Sa resolution no. 18 ng NPC, kinondena nito ang ginawa ni Gonzales laban kay Manila Times reporter Jomar Canlas na dating pangulo ng Justice Reporter Organization (Juror). Iginiit ng NPC, ang kagawaran ng katarungan ang kinakatawan ni Sec. Gonzales kaya dapat una siyang nagsusulong ng karapatan ng indibidwal. Nagalit si Gonzales dahil hindi sinasadyang mai-record ng mga reporters ang pag-uusap nina Gonzales at State Prosecutor Dennis Villa-Ignacio tungkol kay Atong Ang. Nailathala ni Canlas ang nasabing pag-uusap na ikinagalit ng DOJ chief kaya iniutos ang pagbabawal dito na makapasok sa kanyang tanggapan. (Gemma Amargo-Garcia)</body>
<link>http://www.philstar.com/Article.aspx?articleId=303634&amp;publicationSubCategoryId=92</link>
</article>
<article>
<title>Rollback sa gasolina posible</title>
<author></author>
<date>
<month>October</month>
<day>25</day>
<year>2005</year>
</date>
<body>Inihayag kahapon ng Department of Energy (DoE) at Petron na posibleng magkaroon ng rollback sa presyo ng produktong petrolyo sakaling mag-stabilized na ang world market sa kabila ng pagpapataw ng Expanded Value Added Tax (EVAT) sa langis. Sinabi ni Sen. Mar Roxas, chairman ng senate committee on trade and commerce at senate committee on economic affairs, bagamat matindi ang magiging epekto ng EVAT sa kuryente, petrolyo, tubig at iba pang produkto ay baka magkaroon din ng rollback sa presyo ng petroleum products sakaling mag-stabilized na ang pandaigdigang pamilihan. Ganito ang paniniwala ang DoE at Petron makaraang dumalo ang kinatawan ng mga ito sa pagdinig ng Senado ukol sa posibleng maging epekto ng EVAT sa mga presyo ng basic commodities. Kinontra naman ng Shell, Caltex at Total ang pananaw na ito ng DoE at Petron dahil sa panahon ng winter ay mas matindi ang paggamit ng petrolyo sa ibang parte ng mundo kaya hindi sila naniniwalang magiging stabilized na ang presyo nito sa susunod na buwan. (Rudy Andal)</body>
<link>http://www.philstar.com/Article.aspx?articleId=303639&amp;publicationSubCategoryId=92</link>
</article>
<article>
<title>Manhunt sa pulis</title>
<author></author>
<date>
<month>October</month>
<day>25</day>
<year>2005</year>
</date>
<body>Naglunsad ng malawakang manhunt operations ang Cainta police at Eastern Police District (EPD) upang maaresto ang natitirang miyembro ng Doce Pares Gang na si PO1 Joel Tapec na sangkot sa robbery hold-up, kidnapping at pagpatay. Si PO1 Tapec ay itinurong sangkot sa panghoholdap at pamamaril sa negosyanteng si Enrique Guevarra noong Sept. 14 bandang alas-11 ng tanghali sa Cainta, Rizal. Binaril ni Tapec si Enrique sa hita habang napatay naman ng grupo ni Tapec ang anak ng negosyanteng si Erica Charlene saka tinangay ang P100,000 cash matapos mag-withdraw ang mga ito sa bangko. Sangkot din ang grupo ni Tapec sa ibat ibang robbery hold-up pati ang pagdukot at pagpatay kay Michael Chan Hong sa Antipolo City. Ang iba pang miyembro ng Doce Pares Gang ni Tapec na sina PO1 Roel Parana, PO1 Candido Vallejo, PO1 Roger Villarente at PO1 Allan Verano ay pawang naaresto sa isinagawang follow-up operations ng EPD habang si Tapec ang subject ngayon ng massive manhunt operations.</body>
<link>http://www.philstar.com/Article.aspx?articleId=303645&amp;publicationSubCategoryId=92</link>
</article>
<article>
<title>Sen. Roxas papalit kay Drilon</title>
<author></author>
<date>
<month>October</month>
<day>25</day>
<year>2005</year>
</date>
<body>Ibinulgar kahapon ni Sen. Lito Lapid na maraming senador mula sa administrasyon at oposisyon ang pabor na si Sen. Mar Roxas ang pumalit kay Senate President Franklin Drilon kaysa kay Sen. Manuel Villar Jr. Sinabi ni Sen. Lapid, maging ang mag-inang sina Sen. Loi Estrada at Sen. Jinggoy Estrada ay pabor maging senate president si Sen. Roxas kaysa kay Villar dahil na rin sa ginawa ng huli noong speaker pa ito ng kamara kung saan ay inaprubahang ipadala ang impeachment complaint laban kay dating Pangulong Erap sa Senado. Ayon kay Lapid, maging sa hanay ng majority bloc ay mas maraming pumapabor na maging lider ng Senado si Roxas kaysa kay Villar sa kabila ng pagkakaroon nito ng gentlemans agreement kay Sen. Drilon ukol sa term-sharing sa liderato ng mataas na kapulungan. Magugunita na mayroong kasunduan sina Drilon at Villar kung san ay dapat mauupong lider ng Senado si Villar sa darating na Enero 2006. Wika pa ni Lapid, hindi naman magiging mahirap kay Drilon na ibigay ang liderato ng Senado kay Roxas dahil magkasama naman ito sa Liberal Party. Aniya, maging ang Palasyo na ayaw makialam sa pagpili ng lider ng Senado ay papabor din sakaling si Roxas ang uupong senate president. (Rudy Andal)</body>
<link>http://www.philstar.com/Article.aspx?articleId=303650&amp;publicationSubCategoryId=92</link>
</article>
<article>
<title>Peoples Court vs GMA</title>
<author></author>
<date>
<month>October</month>
<day>26</day>
<year>2005</year>
</date>
<body>Isa pang option ang nakikita ng oposisyon para mapatalsik sa puwesto si Pangulong Arroyo at itoy sa pamamagitan ng &amp;quot;Peoples Court&amp;quot; na lilitis umano sa mga kasalanan sa bayan ng Pangulo at pamumunuan ni dating Vice President Teofisto Guingona. Ayon kay Guingona, layunin ng inilunsad na &amp;quot;Citizens Congress for Truth and Accountability&amp;quot; (CCTA) na magtayo ng &amp;quot;Peoples Court&amp;quot; upang lumabas ang katotohanan sa Hello Garci tape at mga anomalyang kinasasangkutan ng kasalukuyang administrasyon. &amp;quot;I accept the challenge to lead presidium. Totoo ba o hindi? What is the truth behind the tape but we assure President Arroyo that it will not be a kangaroo court,&amp;quot; pahayag ni Guingona. Dagdag pa ni Guingona na tatalakayin ng Peoples Court ang tatlong isyu na kinabibilangan ng electoral fraud (Hello Garci Tape), political killings at human violations mula ng maupo sa puwesto si Arroyo noong Enero 20, 2001 na kinabibilangan ng summary executions, masaker, arbitrary detention, indiscriminate bombing, Calibrated Preemptive Response (CPR), EO 464 at ang pinakahuli ay corruption na kinabibilangan ng Venable contract, North Rail at Piatco scandal. Ang kalalabasan ng imbestigasyon ng Peoples Court ay ipapaalam sa pamamagitan ng pagpapakalat nito sa mga eskuwelahan at simbahan at taumbayan na umano ang bahalang magbigay ng hatol. Ipinagbigay alam din ng nasabing grupo na ang kanilang hearing ay gagawin sa Nobyembre 8 at 9 sa UP Diliman Center for Social Welfare at Nob. 15 at 16 sa University of Makati sa parehong oras na mula alas-9 ng umaga hanggang ala-1 ng hapon. (Edwin Balasa)</body>
<link>http://www.philstar.com/Article.aspx?articleId=303781&amp;publicationSubCategoryId=92</link>
</article>
<article>
<title>Snap election, isang hara-kiri</title>
<author></author>
<date>
<month>October</month>
<day>26</day>
<year>2005</year>
</date>
<body>Inihalintulad ng Palasyo sa paghahara-kiri ng bansa ang pagdaraos ng snap presidential election na hinihingi ng oposisyon. Ayon kay Press Secretary Ignacio Bunye, hinding-hindi bibigay ang Pangulo sa pagdaraos ng snap election na isang walang basehang opsiyon para mapaalis sa puwesto si Mrs. Arroyo. Talaga anyang sinasagad na ng oposisyon ang pasensiya ng bayan sa isinusulong nilang pagdaraos ng halalan gayong ang termino ng panunungkulan ng Presidente ay hanggang 2010. Hindi anya para sa kapakanan ng mamamayan ang layong snap election kundi pagsusulong ng kagustuhan ng ilan na maagaw ang poder ng kapangyarihan. Sa halip na snap election, sinabi ni Bunye na hintayin na lang ng oposisyon ang magiging resulta ng pagbabago sa Konstitusyon. Isa lang anyang panggugulo sa gobyerno ang pakay ng oposisyon sa panawagang snap polls matapos mabigo ang kanilang kampanya sa impeachment at protesta sa lansangan para magbitiw sa puwesto ang Pangulo. (Lilia Tolentino)</body>
<link>http://www.philstar.com/Article.aspx?articleId=303788&amp;publicationSubCategoryId=92</link>
</article>
<article>
<title>Puwesto ni Escudero tagilid kay Pichay</title>
<author></author>
<date>
<month>October</month>
<day>26</day>
<year>2005</year>
</date>
<body>Naniniwala si Cebu Rep. Antonio Cuenco na malamang puwesto ni House Minority Leader Francis Escudero ang masungkit ni Surigao del Sur Rep. Prospero Pichay na napapabalitang nag-aambisyong maging Speaker. Ayon kay Cuenco, kung matutuloy ang labanan ni Speaker Jose de Venecia at Pichay, mas malamang na matalo si Pichay at puwesto ng minority leader ang mapupunta sa kanya. Base sa House rules, ang sinumang natalo sa laban ng speakership na nakakuha ng ikalawang pinakamataas na boto ang mauupong minority leader. Sinabi ni Cuenco na hindi dapat balewalain ng minorya ang nasabing scenario dahil para na ring nanalo si Pichay kapag naagaw ang puwesto kay Escudero, na isa sa importanteng posisyon sa Kongreso. Imposible anyang matalo ni Pichay si de Venecia dahil siguradong ito pa rin ang susuportahan ng mas nakararaming mambabatas kaya si Escudero ang malalagay sa alanganin. Magugunitang ilang kongresista rin ang lumaban kay de Venecia para sa speakership noong 13th Congress dahil target rin ng mga itong maging minority leader. Kabilang sa mga lumaban kay de Venecia sina Escudero, Negros Oriental Rep. Jacinto Paras at San Juan Rep. Ronaldo Zamora. Si Escudero ang nakakuha ng ikalawa sa pinakamalaking boto kaya ito ang umupo bilang minority leader. (Malou Rongalerios)</body>
<link>http://www.philstar.com/Article.aspx?articleId=303793&amp;publicationSubCategoryId=92</link>
</article>
<article>
<title>Human Rights gagawing kurso</title>
<author></author>
<date>
<month>October</month>
<day>26</day>
<year>2005</year>
</date>
<body>Isinusulong ni Sen. Manuel Villar Jr. ang pagkakaroon ng kurso hinggil sa karapatang-pantao sa lahat ng awtoridad para matiyak na hindi nila maabuso ang tao at manatili ang kanilang respeto sa kanilang karapatan. Sa kanyang Senate Bill 683, sinabi ni Sen. Villar na dapat magkaroon ng &amp;quot;mandatory course in human rights for all members, officers, trainees of the Armed Forces of the Philippines (AFP) Philippine National Police (PNP), National Bureau of Investigation (NBI), Bureau of Jail Management and Penology (BJMP), Bureau of Corrections (BuCor) and other law enforcement agencies&amp;quot;. Ayon kay Villar, panahon na para magkaroon ng sapat na kaalaman ang mga nabanggit na ahensiya ng gobyerno sa gitna na rin ng mga akusasyon na marami sa mga ito ang lumalabag sa karapatan ng mga ralista. Sa ilalim ng SB 683, dapat na maging bahagi ng pag-aaral ng mga naturang ahensiya ang Human Rights, at walang dapat tanggapin sa kanilang hanay hanggat hindi sila nakakapasa sa isang pagsusulit hinggil sa Human Rights na pangangasiwaan ng Commission on Human Rights (CHR). Saklaw din ng panukala ang mga opisyal at dapat kasama ito sa mga requirements nila bago magkaroon ng promosyon. (Rudy Andal)</body>
<link>http://www.philstar.com/Article.aspx?articleId=303797&amp;publicationSubCategoryId=92</link>
</article>
<article>
<title>Jinggoy umatras sa anti-terrorism</title>
<author></author>
<date>
<month>October</month>
<day>26</day>
<year>2005</year>
</date>
<body>Binawi kahapon ni Sen. Jinggoy Estrada ang kanyang anti-terrorism bill sa Senado dahil sa paniwalang gagamitin ni Pangulong Arroyo ang nasabing batas upang sikilin ang karapatan ng oposisyon at hindi para labanan ang terorismo sa bansa. Sinabi ni Sen. Estrada, iniuurong niya ang inihaing Senate bill 871 sa Senado makaraang baguhin ang orihinal na nilalaman nito. Ikinatwiran ni Jinggoy, kaya niya binawi ang kanyang panukala ay dahil nakikita niyang gagawing lehitimo lamang ng anti-terror bill ang police brutality sa pagbuwag sa mga lehitimong kilos-protesta laban sa pamahalaan. Binatikos din ng mambabatas ang ipinapatupad na Calibrated Preemptive Responce (CPR) ng Arroyo administration na ginagamit ngayong armas para buwagin ang mga rail at arestuhin ang nagpupumilit magsagawa ng kilos-protesta na walang permit. Gayunman, hindi na maaaring iatras ni Estrada ang kanyang panukala dahil ito ay naisumite na sa Senado at ang pupuwede na lamang gawin ng senador ay iatras ang kanyang pagiging co-author. (Rudy Andal)</body>
<link>http://www.philstar.com/Article.aspx?articleId=303802&amp;publicationSubCategoryId=92</link>
</article>
<article>
<title>Cebuana Lhuillier nanguna sa feeding program</title>
<author></author>
<date>
<month>October</month>
<day>26</day>
<year>2005</year>
</date>
<body>Isang feeding program ang pinangunahan kahapon ng Cebuana Lhuillier, sikat na pawnshop sa bansa, sa layuning masugpo ang problema sa nutrisyon ng milyong bata sa bansa. Base sa nakaraang 6th National Nutrition Survey na isinagawa ng Food and Nutrition Institute (FNRI), mahigit sa 3 milyong paslit sa bansa na may edad 5-anyos pababa ang walang sapat na nutrisyon sa katawan na dahilan ng kahinaan sa eskwela. Dahil dito kaya nakipagtulungan ang Cebuana Lhuillier kay Regina Embalsado, unit-in-charge ng Caloocan Social Welfare Department na maumpisahan ang feeding program sa Brilliant Day Care Center sa Bagong Silang, Caloocan City, ang nangungunang lugar sa Metro Manila na mayroong pinakamataas na bilang ng malnutrisyon. Umaabot sa 3,182 bata ang nasa komunidad at nakatakdang mabiyayaan ng proyektong &amp;quot;Ang Galing mo Bata.&amp;quot; Layunin ni Cebuana Lhuillier EVP/GM Jean Henri Lhuillier na maibsan ang problema ukol sa kalusugan ng mga musmos. Ayon naman kina Feliciano Vizcara, regional manager at Marilyn Valencia, area manager ng pawnshop na nangasiwa sa programa, hindi lang negosyo ang dapat atupagin. &amp;quot;Naniniwala kami na may responsibilidad ang bawat isa sa kanyang lipunang ginagalawan lalo na sa mga maralita at ang programang ito ang magsisimula upang buhayin muli ang pagtitiwala ng mamamayan sa kanilang mga sarili,&amp;quot; pahayag ng dalawa. (Gemma Amargo-Garcia)</body>
<link>http://www.philstar.com/Article.aspx?articleId=303806&amp;publicationSubCategoryId=92</link>
</article>
<article>
<title>GMA sinubpoena; notice pinunit</title>
<author></author>
<date>
<month>October</month>
<day>27</day>
<year>2005</year>
</date>
<body>Hindi na nakarating kay Pangulong Arroyo ang &amp;quot;notice of proceeding&amp;quot; ng grupong Citizens Congress for Truth and Accountability (CCTA) matapos na agad na punitin ng isang opisyal ng Malaca&amp;ntilde;ang na siyang tumanggap nito sa may Mendiola, Maynila kahapon. Nabatid na iniabot ni Atty. Romeo Capulong ang naturang subpoena para sa unang pagdinig ng kanilang &amp;quot;peoples court&amp;quot; para sa Pangulo kay Assistant Secretary Emmy Magdangal ng Office of the Press Secretary. Nilagyan pa nito ng official seal at bar code R-021718 ang notice bilang katunayan na natanggap ito ng Palasyo. Ang notice ang uusig sa umanoy mga kasalanan sa bayan ni Arroyo. Isa anyang imbitasyon ito sa Pangulo na personal na humarap o magpadala ng abogado para sa kanyang depensa. Subalit, walang kagatol-gatol na pinunit ni Magdangal ang notice kasabay ng pagsasabing &amp;quot;kalokohan, walang katotohanan.&amp;quot; Ani Magdangal, ang notice ay walang legal na basehan at pampasikip lang sa kanilang file at dahil walang kuwenta ay dapat ibasura. Agad na sumakay si Magdangal sa isang van at muling pumasok sa gate 7 ng Palasyo habang mabilis na winalis ng kanilang mga tagalinis ang punit na mga papel. Ang pagpunit sa naturang subpoena ay simbolikong pagpapahayag umano ng Malaca&amp;ntilde;ang na ibinabasura nila ang naturang pagdinig ng CCTA na pinapangunahan ni ex-VP. Teofisto Guingona. Dakong 1:30 ng tanghali nang dumating ang mga miyembro ng CCTA sa pangunguna ni Capulong at mga militanteng grupo sa Mendiola. Hindi naman pinapasok ng mga miyembro ng Manila Police District-Civil Disturbance Management Unit ang grupo sa Mendiola kung saan nagkaroon ng negosasyon. Napakiusapan naman na makapasok si Capulong sa tapat lamang ng gate 7 ng Malaca&amp;ntilde;ang kung saan lumabas si Magdangal sakay ng isang van at tinanggap ang naturang subpoena. Sinabi naman ni Capulong na arogante at tahasang pambabastos ng ginawang aksiyon ni Magdangal. Simbolo umano ito na lumalabas na kapag may reklamo ang isang Pilipino sa isang opisyal ng pamahalaan o maging sa Presidente ay ibabasura na lamang agad kapag hindi nagustuhan. Hindi naman umano nawalan ng katuturan ang paghahain ng naturang subpoena at tuluy-tuloy pa rin ang isasagawang opening proceeding sa UP Theatre sa Nobyembre 8. (Lilia Tolentino at Danilo Garcia)</body>
<link>http://www.philstar.com/Article.aspx?articleId=303922&amp;publicationSubCategoryId=92</link>
</article>
<article>
<title>Sinibak na GSIS employees ibalik! - CA</title>
<author></author>
<date>
<month>October</month>
<day>27</day>
<year>2005</year>
</date>
<body>Inatasan ng Court of Appeals (CA) ang Government Service Insurance System (GSIS) na pabalikin sa serbisyo ang halos 300 empleyado na tinanggal nito kasabay ng pagbasura sa motion for reconsideration ni GSIS President Winston Garcia. Sa resolution ng CA, sinabi nito na maituturing na pag-abuso sa kapangyarihan ang ginawang pagsibak sa mga nasabing empleyado ng GSIS. Ipinaliwanag ng korte na bagamat may karapatan si Garcia na magtanggal ng empleyado sa ilalim ng Section 45 ng Republic Act No. 8291, maituturing na may bahid paghihiganti ang ginawa nito ng sibakin sa kanilang trabaho ang mga empleyadong nag-aklas laban sa kanya dahil lamang binato ito ng matinding pagbatikos hinggil sa pondo ng GSIS. Magugunita na sinibak ng GSIS ang tinatayang 300 kawani nito kung saan 278 dito ang sinampahan ng kaso ni Garcia at 20 ang nadesisyunan, 182 ang kinastigo at lima ang napatawan ng one month suspension makaraang magsagawa ang mga ito ng kilos-protesta laban kay Garcia dahil sa umanoy maling paggamit ng pondo ng GSIS. (Grace dela Cruz)</body>
<link>http://www.philstar.com/Article.aspx?articleId=303928&amp;publicationSubCategoryId=92</link>
</article>
<article>
<title>Malaca&amp;ntilde;ang, PNP pinagkokomento sa CPR</title>
<author></author>
<date>
<month>October</month>
<day>27</day>
<year>2005</year>
</date>
<body>Inatasan ng Supreme Court (SC) ang Malaca&amp;ntilde;ang at ang Philippine National Police (PNP) na magpaliwanag hinggil sa petition na humihiling na ibasura ang Calibrated Preemptive Response (CPR) at &amp;quot;no permit, no rally&amp;quot; policy ng Arroyo administration. Sa ipinalabas na resolution ng SC, pinagkokomento sina PNP Chief Arturo Lomibao, NCRPO Chief Vidal Querol, Manila Police District Chief Director Pedro Bulaong, Executive Secretary Eduardo Ermita at DILG Sec. Angelo Reyes. Nais malaman ng SC kung ano ang naging batayan ng mga nabanggit na respondent sa pagpapatupad ng naturang policy na naghihigpit sa mga kilos-protestang isinasagawa sa Metro Manila, partikular na sa Maynila at kung ito ay naaayon sa Saligang Batas. Binigyan lamang ng 10 araw ng SC ang mga nasabing respondents upang maisumite ang kanilang mga komento. Magugunita na humingi ng saklolo sa SC ang mga militanteng grupo dahil sa umanoy paninikil ng Arroyo government sa kanilang karapatan na ipahayag ang kanilang damdamin. Hiniling ng mga militante sa SC na ipahinto nito ang pagpapatupad ng CPR dahil hindi anya ito naaayon sa anumang probisyon ng Batas Pambansa 880 o mas kilala bilang Public Assembly. (Grace dela Cruz)</body>
<link>http://www.philstar.com/Article.aspx?articleId=303936&amp;publicationSubCategoryId=92</link>
</article>
<article>
<title>Ex-Valenzuela fire chief gumagamit daw ng padrino</title>
<author></author>
<date>
<month>October</month>
<day>27</day>
<year>2005</year>
</date>
<body>Gumagamit umano ng pulitikong padrino ang dating hepe ng Valenzuela Fire Department upang muling makuha ang kanyang dating posisyon. Ayon sa isang source mula sa Department of Interior and Local Government (DILG), ginagamit umano ni Chief Insp. Agapito Nacario, na kasalukuyang hepe ngayon ng Caloocan City Fire Dept. sina Reps. Joey Salceda, Bingbong Crisologo at Tony Serapio bilang kanyang &amp;quot;pamato.&amp;quot; Sa panayam, inamin naman ni Nacario na kilala nito si Rep. Salceda bilang kanya lamang &amp;quot;kababayan&amp;quot; sa Bicol habang si Serapio ay kilala niya noong siyay nanunungkulan sa Valenzuela City ngunit itinanggi niyang ginagamit niya ang mga ito. Itinanggi rin ni Nacario ang mga ulat na siya umano ang dahilan kaya hindi tuluyang makapag-appoint ng permanenteng fire marshal ng Valenzuela City si Bureau of Fire and Protection Chief Director Rogelio Asignado. Sa kasalukuyan ay inappoint si Chief Insp. Juan Reyes bilang officer-in-charge (OIC) sa Valenzuela fire post dahil sa nakatakda nang magretiro sa Enero si Chief Insp. Efren Yadao. Wala pang nailalagay si Asignado para sa puwesto at sinasabing si Nacario umano ang nais nitong ilagay sa posisyon ngunit mariin naman itong itinanggi ng huli sa pagsasabing hindi umano ito interesado. &amp;quot;Parang demotion na sa akin pag bumalik pa ako sa Valenzuela dahil hamak na mas malaki itong puwesto ko sa Caloocan pero kung gusto nila ako ibalik sa Valenzuela, eh sino ba naman ako para tumanggi,&amp;quot; ani Nacario.</body>
<link>http://www.philstar.com/Article.aspx?articleId=303938&amp;publicationSubCategoryId=92</link>
</article>
<article>
<title>Presyo ng bilihin titiyaking matatag kahit may EVAT  Recom</title>
<author></author>
<date>
<month>October</month>
<day>27</day>
<year>2005</year>
</date>
<body>Upang masigurong mababa at rasonable ang presyo ng mga bilihin sa kabila ng implementasyon ng kontrobersiyal na expanded value added tax (E-VAT), muling binuo ni Caloocan City Mayor Enrico &amp;quot;Recom&amp;quot; Echiverri ang Local Price Coordinating Council. Sinabi ni Echeverri na ang pagbubuo ng konseho ay nakasaad sa Section 5 ng Implementing Rules and Regulations ng Republic Act 7581 na nagbibigay kapangyarihan sa lokal na pamahalaan at opisyal nito na paganahin ang LPCC bilang coordinating body ng National Price Coordinating Council. Ang RA 7581 ay nagbibigay proteksyon sa mga mamimili sa pamamagitan ng pagsisiguradong matatag ang presyo ng mga pangunahing pangangailangan at bilihin lalo na sa kagipitan. Sinabi ng alkalde na ang nangyayaring pagtaas ng presyo ng mga bilihin dahil sa epekto ng presyo ng langis sa ibang bansa at implementasyon ng EVAT ay nagpapahirap sa publiko lalo na sa mga kaunti lamang ang kinikita. Kabilang sa mga trabaho ng council ay makipag-ugnayan sa mga kasaping ahensiya para sa implementasyon ng mga programa para sa matatag na presyo at suplay ng bilihin.</body>
<link>http://www.philstar.com/Article.aspx?articleId=303947&amp;publicationSubCategoryId=92</link>
</article>
<article>
<title>Senado tinakasan ng ex-DA usec</title>
<author></author>
<date>
<month>October</month>
<day>27</day>
<year>2005</year>
</date>
<body>Sumibat kahapon patungong Amerika si dating Agriculture Undersecretary Jocelyn &amp;quot;Joc-Joc&amp;quot; Bolante, ang itinuturing na missing link sa kontrobersiyal na P728 milyon fertilizer fund scandal upang takasan umano ang Senate hearing. Si Bolante ay pinaghahanap ng Senate blue ribbon committee para pagpaliwanagin kaugnay sa umanoy iligal na paggamit ng pondo ng &amp;quot;Ginintuang Masagang Ani&amp;quot; program ng gobyerno na pinaniniwalaang ginamit noong nakaraang 2004 elections. Sinabi ni Sen. Ramon Magsaysay, si Bolante ay umalis lulan ng PAL flight PR 102 patungong Los Angeles, USA upang ayusin daw ang negosyo nito sa Amerika. Humingi naman ng paumanhin kay Magsaysay ang abogado ni Bolante na si Atty. Antonio Zulueta sa hindi pagdalo ng dating opisyal ng DA dahil mayroon anyang naunang schedule ito sa US at hindi naman daw umiiwas sa imbestigasyon ng Senado. Ikinatwiran pa ni Atty. Zulueta, maski naman makadalo ang kanyang kliyente ay hindi naman ito makakatulong sa imbestigasyon ng Senado dahil isang taon mahigit na umanong wala ito sa DA at ministerial lamang ang naging papel nito sa pagpapalabas ng fertilizer fund sa mga local government units. Hindi rin dumalo sa fertilizer fund scam sina Agriculture Assistant Sec. Felix Jose Montes at Presidential Adviser Ibarra Poliquit dahil umano sa umiiral na Executive Order 464. Sinasabing babalik si Bolante sa bansa sa Disyembre 18. (Butch Quejada/Rudy Andal)</body>
<link>http://www.philstar.com/Article.aspx?articleId=303948&amp;publicationSubCategoryId=92</link>
</article>
<article>
<title>Kaso vs peoples court</title>
<author></author>
<date>
<month>October</month>
<day>28</day>
<year>2005</year>
</date>
<body>Posibleng kasuhan ng inciting to sedition ang mga taong nasa likod ng Citizens Congress for Truth and Accountability o CCTA kapag gumawa ng mga hakbang na magsasapanganib sa pamahalaan. Sinabi ni Justice Secretary Raul Gonzalez na imomonitor ng DOJ ang aktibidad ng &amp;quot;peoples court&amp;quot; na itinatag ng CCTA at pinamumunuan ni dating Vice Pres. Teofisto Guingona. Ang nasabing korte umano ang lilitis sa mga kasalanan sa bayan ni Pangulong Arroyo gaya ng election fraud, human rights violations at graft and corruption. Ayon kay Gonzalez, kung gagawa ng &amp;quot;sedition&amp;quot; actions o pahayag ang CCTA, obligado ang DOJ na magsampa ng kaukulang kaso. Nilinaw pa ni Gonzalez na ang ano mang gawin o sabihin ng CCTA na magpapaalab ng galit ng taumbayan sa pamahalaan ay maituturing na inciting to sedition. Gayunman, binigyang-diin ng DOJ chief na hindi papanagutin ang media na mag-uulat sa aktibidad ng CCTA at peoples court dahil ginagarantiyahan ng batas ang press freedom. &amp;quot;Sa ngayon ay ini-evaluate namin ang ginagawa ng CCTA at ang ano mang aksiyon ng gobyerno ay depende sa kanilang gagawin,&amp;quot; ani Gonzalez. Kamakalawa ay inihain ng CCTA ang &amp;quot;notice of proceedings&amp;quot; para kay Pangulong Arroyo subalit pinunit ng isang Palace official ang naturang subpoena. Nakatakdang simulan ng peoples court ang unang proceedings nito sa Nobyembre 8. (Grace Dela Cruz)</body>
<link>http://www.philstar.com/Article.aspx?articleId=304095&amp;publicationSubCategoryId=92</link>
</article>
<article>
<title>PSG sa 2 simbahan: Wag kayong pagamit sa oposisyon</title>
<author></author>
<date>
<month>October</month>
<day>28</day>
<year>2005</year>
</date>
<body>Umapela ang Presidential Security Group (PSG) sa dalawang simbahan sa paligid ng Malaca&amp;ntilde;ang na huwag silang pagamit sa mga pampulitikang aktibidad na nagkukubli sa pagsisimba. Sa kanyang liham kay Msgr. Ernesto Cruz, kura paroko ng San Miguel Church, binigyang-diin ni PSG Chief B/Gen. Delfin Bangit na mahigpit na ipinatutupad ng PSG ang ban sa political rallies, pagladlad ng banners, posters at iba pang paraphernalia sa Malaca&amp;ntilde;ang complex. Idinahilan ni Bangit ang misa noong nakalipas na Lunes na dinaluhan ng mga lider ng oposisyon sa nasabing simbahan na naging daan sa pagpapahayag ng mga ito ng kanilang pampulitikang pananaw. &amp;quot;It is with great disappointment that the supposed religious activity turned out to be a display of political sentiment,&amp;quot; ani Bangit. Malinaw anya na pinahintulutan ni Cruz na maganap ito at pinayagan pa ang media na i-cover ang homily ni Fr. Larry Faraon, officiating priest, na may kulay pulitika. Sa kanya namang liham kay Bangit, sinabi ni Cruz na wala siyang nakitang masama sa naganap na misa noong Lunes dahil may karapatan naman ang grupo ng oposisyon tulad din ng ibang pangkat na gamitin ang simbahan upang makinig ng misa lalunat iginagalang naman ang patakaran ng simbahan. Sa isang panayam kahapon matapos ang misa para sa oposisyon sa San Miguel Church, pumalag si Fr. Cruz sa tila pakikialam ng Palasyo sa Simbahan. Aniya, malinaw na pagsupil sa kalayaan ng pananampalataya ang ginagawang panghihimasok ng Palasyo sa kanyang parokya. (Lilia Tolentino)</body>
<link>http://www.philstar.com/Article.aspx?articleId=304103&amp;publicationSubCategoryId=92</link>
</article>
<article>
<title>Gunigundo matunog sa Customs</title>
<author></author>
<date>
<month>October</month>
<day>28</day>
<year>2005</year>
</date>
<body>Matunog ang pangalan ni dating Valenzuela Rep. Magtanggol Gunigundo 1 sa listahan ng mga pinagpipilian upang italagang pinuno ng Bureau of Customs (BOC). Ayon sa source, liyamado si Gunigundo na maging susunod na BOC chief dahil na rin sa track record nito ng pamunuan ang anti-smuggling unit ng ahensiya sa panahon ni dating Pangulong Ramos, dahilan para gawaran siya ng monetary reward ng gobyerno. Noong nasa Kamara si Gunigundo ay isinulong nito ang pagrereporma sa BOC sa pamamagitan ng paghahain ng mga panukala upang lalong mapaangat ang koleksyon ng kagawaran. Ilan sa panukala nito ay ang Customs Brokers Act of 2004 na nagbibigay proteksyon sa mga broker at Tabacco Law. (R.Andal)</body>
<link>http://www.philstar.com/Article.aspx?articleId=304111&amp;publicationSubCategoryId=92</link>
</article>
<article>
<title>Mayor SB pararangalan ng NPC</title>
<author></author>
<date>
<month>October</month>
<day>28</day>
<year>2005</year>
</date>
<body>Nakatakdang tumanggap ngayong araw ng parangal si Quezon City Mayor Feliciano &amp;quot;SB&amp;quot; Belmonte mula sa National Press Club sa pagdiriwang ng kanilang ika-53 anibersaryo. Ang &amp;quot;Scrolls of Recognition&amp;quot; ay igagawad kay Mayor Belmonte bilang Golden Jubilarian sa isang simpleng seremonya na isasagawa alas-6:00 ng gabi sa NPC restaurant. Alas-9 ng umaga ay isasagawa ng NPC Outreach committee sa pamumuno ni NPC treasurer Jimmy Cheng ang &amp;quot;Alay sa Puso Lugaw&amp;quot; feeding para sa mga bata, blood sugar testing sa NPC members ng Sugar Free Diabetes Club Inc. sa pamumuno ni Mel Casta&amp;ntilde;eda at diabetologist na Dr. Elwyn Fernando na ininsponsoran ng Merck Pharmaceuticals Inc. May Medical Outreach din sa pamamahala ni Rep. Satur Ocampo, free massages sa mga miyembro at empleyado ng NPC mula sa Natural Health Foundation of the Philippines. Ang Fellowship Dinner at Celebrity Night ay sa alas-8 ng gabi. (Ellen Fernando)</body>
<link>http://www.philstar.com/Article.aspx?articleId=304118&amp;publicationSubCategoryId=92</link>
</article>
<article>
<title>Unity government ilusyon lang ni GMA  oposisyon</title>
<author></author>
<date>
<month>October</month>
<day>28</day>
<year>2005</year>
</date>
<body>Tinanggihan ng oposisyon ang alok na goverment of national unity ni Pangulong Arroyo dahil hindi umano mangyayari ang pagkakaisa hanggang nasa Palasyo si GMA. Ayon kay Senate Minority Leader Aquilino Pimentel, Jr., isang ilusyon lamang ni Arroyo ang alok nito sa oposisyon na maging bahagi ng unity government dahil hindi naman magaganap ito lalo ngayong lumalawak ang panawagan na bumaba ang Pangulo. Aniya, walang matinong political leader lalo na mula sa hanay ng oposisyon ang sasama sa papalubog na barko ni Mrs. Arroyo at katunayan ay pati si dating Pangulong Ramos ay dumidistansiya na sa Pangulo. Nagpahayag kamakailan ng kahandaan si opposition Sen. Edgardo Angara sa alok na government of national unity ni Pangulong Arroyo subalit dapat daw ay mayroong mapagkakasunduang programa na tanggap ng oposisyon. (Rudy Andal)</body>
<link>http://www.philstar.com/Article.aspx?articleId=304123&amp;publicationSubCategoryId=92</link>
</article>
<article>
<title>Escudero di tatanggap ng posisyon sa gobyerno</title>
<author></author>
<date>
<month>October</month>
<day>28</day>
<year>2005</year>
</date>
<body>Tiniyak kahapon ni House Minority Leader Francis Escudero na hindi siya tatanggap ng anumang posisyon mula sa administrasyon ng kanyang ninang sa kasal na si Pangulong Arroyo. Sa isang pahayag, nilinaw ni Escudero na nagkakamali ang Malaca&amp;ntilde;ang sa paniniwala nito na naghahangad ng posisyon at kapangyarihan ang oposisyon kaya patuloy ang ginagawang pagbanat sa administasyon. Sinabi ni Escudero na hindi mareresolba ng administrasyong Arroyo ang problemang pulitikal ng bansa kung palagi nitong pagtutuunan ng pansin ang sinasabing banta sa gobyerno at destabilisasyon kaysa sa paglalabas ng katotohanan na hinihingi ng taumbayan. Sinabi pa ni Escudero na may mahalagang papel na ginagampanan ang oposisyon sa gobyerno lalo na sa &amp;quot;check and balance&amp;quot; kaya wala itong balak na makihalo sa gobyerno ni Arroyo. (Malou Rongalerios)</body>
<link>http://www.philstar.com/Article.aspx?articleId=304126&amp;publicationSubCategoryId=92</link>
</article>
<article>
<title>Bitay sa 3 V-Day bombers!</title>
<author></author>
<date>
<month>October</month>
<day>29</day>
<year>2005</year>
</date>
<body>Matapos ang walong buwan, hinatulan kahapon ng parusang kamatayan ng Makati City Regional Trial Court ang tatlo sa anim na terorista kabilang ang isang Indonesian national na responsable sa Valentines Day bombing nitong Pebrero 14 na ikinasawi ng apat katao at ikinasugat pa ng 103 sa nabanggit na lungsod. Sa 80 pahinang desisyon ni Judge Marissa Macaraeg Guillen ng Branch 60, Makati City RTC, kinilala ang mga akusadong sina Rohmat Abdurrohim &amp;quot;alias Jacky o Zacky&amp;quot;, isang Indonesian at miyembro ng Jemaah Islamiah; Gamal Baharan, alias Tapay at Angelo Trinidad, alias Abu Khali, kapwa miyembro ng bandidong Abu Sayyaf. Bukod sa hatol na kamatayan, pinagbabayad din ng hukuman ng tig-P.4 milyon ang tatlong akusado para sa apat na nasawi at tig-P50,000 naman sa bawat sugatan. Samantala, si Gappal Bannah Asali, alias Maidan o Boy Negro ay nakaligtas sa hatol matapos magsilbing state witness na lalong nagdiin sa tatlo. Matatandaan na noong Pebrero 14, 2005 dakong alas-7 ng gabi, isang pagsabog ang naganap sa kahabaan ng Edsa, Ayala Avenue matapos taniman ng bomba ng mga akusado ang isa sa tatlong pampasaherong bus, ang RRCG bus. (Lordeth Bonilla)</body>
<link>http://www.philstar.com/Article.aspx?articleId=304257&amp;publicationSubCategoryId=92</link>
</article>
<article>
<title>FVR ipinagtanggol sa kudeta</title>
<author></author>
<date>
<month>October</month>
<day>29</day>
<year>2005</year>
</date>
<body>Pinagdudahan ng Malaca&amp;ntilde;ang ang report ng US Embassy na may ikinakasang kudeta si dating Pangulong Fidel Ramos laban kay Pangulong Arroyo. Sinabi ni Press Secretary Ignacio Bunye, isang intriga ang naturang report at hindi dapat paniwalaan. Base sa report, simula pa lamang nitong Pebrero 2005 ay balak na umano ni Ramos na patalsikin si Arroyo sa puwesto. Hiningi umano ni Ramos ang tulong nina dating Defense Secretary Fortunato Abat at dating National Security Adviser Jose Almonte kung saan binigyan nito si Almonte ng hanggang Hunyo ng taong ito para isakatuparan ang planong kudeta. Dumalo pa raw si Ramos sa mga pagpupulong ng Federation of Retired Commissioned and Enlisted Soldiers na binubuo nina Almonte, Abat at ex-Budget Sec. Salvador Enriquez. Itinanggi naman ni Abat ang report na nag-uugnay sa kanya sa coup plot. &amp;quot;I doubt that President Ramos will think about leading a coup detat. You know President Ramos is educated in America and he is more constitutional than radical,&amp;quot; ani Abat. Matatandaan na nanawagan si Ramos na paikliin ni Pangulong Arroyo sa anim na taon ang kanyang termino para bigyang daan ang pagbabago sa porma ng gobyerno. (Lilia Tolentino/Joy Cantos)</body>
<link>http://www.philstar.com/Article.aspx?articleId=304262&amp;publicationSubCategoryId=92</link>
</article>
<article>
<title>Alyas MB sa DOTC source ng genuine CEC</title>
<author></author>
<date>
<month>October</month>
<day>29</day>
<year>2005</year>
</date>
<body>Pinaiimbestigahan sa Department of Transportation and Communication (DOTC) ang report na isang &amp;quot;MB&amp;quot; ang pinagmumulan ng mga genuine na Certificate of Emission Compliance (CEC) forms na umanoy ginagamit ng mga miyembro ng sindikato sa Land Transportation Office (LTO). Sinasabing may sariling supplier ang sindikato ng naturang forms na galing sa DOTC sa tulong umano ni MB na girlfriend ng isang taga-LTO. Bunga nito, maraming private emission test centers (PETCs) ang nagrereklamo dahil nakapangalan sa kanila ang naturang dokumento gayung hindi ito dumaan sa kanilang opisina. Ang emission test certificate ang isang requirement para makapagrehistro ng sasakyan sa LTO. Galing umano ang genuine CECs sa kakutsaba ni MB. Hindi rin umano makapalag ang mga district officers ng LTO dahil sa takot sa grupo ni MB. (Angie dela Cruz)</body>
<link>http://www.philstar.com/Article.aspx?articleId=304269&amp;publicationSubCategoryId=92</link>
</article>
<article>
<title>Camp Aguinaldo sinugod ng mga militante</title>
<author></author>
<date>
<month>October</month>
<day>29</day>
<year>2005</year>
</date>
<body>Sumugod kahapon sa Camp Aguinaldo ang may 100 militanteng grupo para igiit ang pagsibak sa puwesto ni Major Gen. Jovito Palparan at imbestigahan ang pagkakadawit umano ng mga tauhan nito sa walang kabuluhang pagpatay sa mga militanteng lider at manggagawa sa Central Luzon. Ayon sa grupo, 471 na ang bilang ng mga napapatay sa kanilang hanay simula noong 2001 hanggang nitong Oktubre. Umapela si KARAPATAN secretary general Marie Hilao-Enriquez sa liderato ng AFP at kay Defense Sec. Avelino Cruz na itigil na ang walang awang pagpaslang sa mga inosenteng sibilyan na karamihan umano ay inaakusahang tagasuporta ng makakaliwang hanay o ng rebolusyonaryong kilusan. Magugunitang matapos na patayin si Ricardo Ramos, union lider ng Hacienda Lusita, ay isinunod na itinumba sina Francisco Rivera, coordinator ng Bayan Muna kasama sina Dr. Angel David at Nemencio Maniniti sa Pampanga, at isa pang lider ng Anakpawis sa Ragay, Bicol. Nabatid na si Palparan, commanding general ng Armys 7th Infantry Division sa Palayan City, Nueva Ecija ang pinararatangang utak umano ng pagpatay sa mga lider militante. Itinanggi naman ni Palparan ang nasabing alegasyon at itinuro ang liquidation squad ng New Peoples Army. (Joy Cantos)</body>
<link>http://www.philstar.com/Article.aspx?articleId=304272&amp;publicationSubCategoryId=92</link>
</article>
<article>
<title>2 foreigners sinisiyasat ng BI sa illegal recruitment</title>
<author></author>
<date>
<month>October</month>
<day>29</day>
<year>2005</year>
</date>
<body>Ipinatawag kahapon ng Bureau of Immigration (BI) ang dalawang foreign nationals sa tanggapan nito upang sagutin ang reklamong illegal recruitment na iniharap ng isang Filipino applicant na muntik nang nabiktima. Kinilala ng complainant na si Macedomio Velasco ng Para&amp;ntilde;aque City ang mga umanoy nagtangkang mag-recruit sa kanya na sina Allison Elliot, isang Swiss national at ang Arabong si Robinton Rostum Irani. Sa reklamo ni Velasco, isinumite niya ang kanyang application sa Industrial Personnel and Management Services (IPAMS) na may tanggapan sa Leon Guinto st., Malate, Manila kung saan siya ininterbyu nina Elliot at Irani pero makaraan ang ilang buwan ay walang nangyari sa kabila ng pagbabayad niya ng processing fee na umabot din sa ilang libong piso. Hindi rin anya nag-isyu ng letter of acknowledgement ang Philippine Overseas Employment Administration (POEA) sa IPAMS patungkol sa foreign principal nito na Emirates, ang international airline ng United Arab of Emirates. Ayon kay Velasco, nilabag nina Elliot at Irani ang Section 37 ng Philippine Immigration Act of 1940 dahil sa pagre-recruit ng mga Filipino upang magtrabaho sa kanilang airline nang walang pahintulot o working permit mula sa pamahalaan.</body>
<link>http://www.philstar.com/Article.aspx?articleId=304277&amp;publicationSubCategoryId=92</link>
</article>
<article>
<title>21,204 pulis walang baril</title>
<author></author>
<date>
<month>October</month>
<day>29</day>
<year>2005</year>
</date>
<body>Umaabot sa 21,204 naka-deploy na mga pulis ang walang baril batay sa dokumentong isinumite ng PNP sa House Appropriations Committee kaugnay sa kanilang panukalang budget para sa susunod na taon. Ayon kay Camarines Sur. Rep. Rolando Andaya Jr., chair ng komite, sa halip na magdala ng mga antigong baril ay marami sa mga pulis ang napupuwersang bumili ng sariling armas para gamitin sa kanilang tungkulin. Bukod dito, kapos din sa 14,700 sasakyan ang PNP matapos na mayorya ng 7,000 patrol cars nito ay pawang nasa junkyard na at hindi na maaari pang remedyuhan o kumpunihin. Isa pang problema na inilalapit ng PNP sa Kamara ay ang kakulangan nila sa electronics and communication equipments na nakakaapekto sa kanilang abilidad na makipag-coordinate tuwing may high risk at normal police operations. Tulad ng baril, napipilitan na rin ang mga pulis na bumili ng cellphones na galing sa sarili nilang bulsa at maging ang load ay sila na rin ang bumibili ng personal. Nangangailangan din ang PNP ng 48 patrol boats para bantayan ang may 810 coastal towns sa bansa. Sinabi ni Andaya na ang modernization program ng PNP ay dapat na isama sa government priority agenda dala na rin sa lumalaking sakop ng pulisya dulot ng pagtaas ng populasyon. Tinataya ni Andaya na sa 1.8 milyong growth rates kada taon, kailangang magpalabas ng may 3,600 o mahigit pang pulis ang PNP. (Malou Rongalerios)</body>
<link>http://www.philstar.com/Article.aspx?articleId=304280&amp;publicationSubCategoryId=92</link>
</article>
<article>
<title>Ermita, 3 PNP officials kinasuhan</title>
<author></author>
<date>
<month>October</month>
<day>29</day>
<year>2005</year>
</date>
<body>Sinampahan ng kasong katiwalian sa Office of the Ombudsman ni dating Vice Pres. Teofisto Guingona sina Executive Secretary Eduardo Ermita, PNP chief Arturo Lomibao, NCRPO chief Vidal Querol at Manila Police District chief Pedro Bulaong kaugnay ng marahas na dispersal noong Oktubre 14 sa Recto, Maynila. Kinasuhan din ng paglabag sa Public Assembly Act of 1985 o Batas Pambansa 880 at paglabag sa Code of Conduct and Ethical Standard of Public Officer and Employees ang apat. Kasama ni Guingona na nag-file ng kaso sina party-list Reps. Rizza Hontiveros-Baraquel, Jimmy Regalario at Satur Ocampo. Nakasaad sa reklamo na inutusan umano ni Ermita ang tatlong police official na ipatupad ang Calibrated Preemptive Response na nagresulta sa pagbomba ng water cannon sa mga demonstrador. Anila, ang pagtratong ito ng mga opisyal ng pamahalaan ay isang makahayop na paraan na ang layunin ay pigilin ang karapatan ng mga maliliit na mamamayan na kondenahin ang mga katiwalian sa gobyerno. Iginiit ni Guingona na matibay ang kanilang ebidensiya na magdidiin sa mga opisyal dahil hiniling na nila sa tatlong malalaking TV stations na pahiramin sila ng footage ng nasabing insidente. (Doris Franche)</body>
<link>http://www.philstar.com/Article.aspx?articleId=304281&amp;publicationSubCategoryId=92</link>
</article>
<article>
<title>Financial assistance sa magiting na pulis-Caloocan</title>
<author></author>
<date>
<month>October</month>
<day>29</day>
<year>2005</year>
</date>
<body>Bilang pagkilala sa kanyang katapangan, nakatakdang pagkalooban ni Caloocan City Mayor Enrico &amp;quot;Recom&amp;quot; Echiverri ng posthumous award si Police Officer 1 Joel Gonzales at P25,000 bilang pinansiyal na tulong sa kanyang naiwang pamilya. Sinabi ni Echiverri na nararapat lamang na kilalanin ang ipinakitang kagitingan ni Gonzales sa harap ng kanyang mga kaaway at kamatayan dahil iilang tao lamang ang may kakayahang gumawa ng katulad sa kanyang ipinakita. Ayon sa alkalde, kinatawan ni Gonzales, 31, ang buong Caloocan City Police sa kanilang pagsisilbi sa mga mamamayan kahit ano pa ang mangyari sa kanila. Nakipag-barilan si Gonzales sa dalawang miyembro ng robbery gang na umiikot sa kanilang subdivision. Napatay niya ang isa sa mga ito. Namatay ang pulis makaraan ang apat na araw sa ospital. Nagtamo siya ng anim na tama ng bala ng baril sa tiyan. Bagamat sugatan, nagawa pa ring mabaril ni Gonzales si Conrado Marcelo Jr., umanoy anak ng lider ng Kwatog Gang na si Conrado Sr.</body>
<link>http://www.philstar.com/Article.aspx?articleId=304282&amp;publicationSubCategoryId=92</link>
</article>
<article>
<title>Daboy sinampahan ng kasong frustrated homicide</title>
<author></author>
<date>
<month>October</month>
<day>29</day>
<year>2005</year>
</date>
<body>Sinampahan kahapon ng kasong frustrated homicide sa Pasig Prosecutors Office ang action star na si Rudy Fernandez dahil sa pambubugbog, panunutok at pamamalo ng baril nito sa isang consultant sa loob ng opisina ng Viva Entertainment noong Martes sa Ortigas, Pasig City. Dakong alas-3 ng hapon nang magtungo ang biktimang si Robert &amp;quot;Robby&amp;quot; Tarroza, 34, residente ng Unit 3524 Mega Plaza Condominium, ADB Avenue, Ortigas Center ng lungsod na ito sa Prosecutors Office upang pormal na maisampa ang demanda laban kay Fernandez. Si Tarroza ay sinamahan ng kanyang matalik na kaibigan at dating aktor na si Joed Serrano na umuwi pa ng Pilipinas mula sa Japan upang magbigay-suporta sa kaibigan. Sa panayam kay Tarroza, sinabi nitong wala nang urungan ang nasabing kaso at kahit sino pa ang mamagitan ay hindi niya ito pagbibigyan. Matatandaang noong Martes ng gabi ay pinagsusuntok ni Fernandez, binutukan at tatlong beses pinukpok sa ulo ng baril si Tarrosa nang magkita ang dalawa sa opisina ng Viva Entertainment na matatagpuan sa Tektite East Tower, Ortigas Center ng lungsod na ito. Sa isang panayam, itinanggi naman ni Fernandez na may dala siyang baril nang maganap ang insidente at sinabing cellphone lang umano ang kanyang ipinangpukpok sa biktima. Subalit sinabi ni Tarrosa kahapon na mismong si Viva boss Vic del Rosario ang nakasaksi sa insidente at isang Zenaida Reyes na makapagpapatunay na baril ang pinangpukpok nito sa ulo. (Edwin Balasa)</body>
<link>http://www.philstar.com/Article.aspx?articleId=304283&amp;publicationSubCategoryId=92</link>
</article>
<article>
<title>Paring Pinoy, pinatay!</title>
<author></author>
<date>
<month>October</month>
<day>30</day>
<year>2005</year>
</date>
<body>Isang paring Pinoy at isa pang Indian priest ang pinagbabaril hanggang sa mapatay sa loob mismo ng tinitirhang misyunaryo sa bansang Jamaica. Sa ulat na nakalap sa Department of Foreign Affairs (DFA), kinilala ang paring Pinoy na si Marco Laspuna, habang ang Indian priest ay si Suresh Barwa na pinagbabaril habang naghuhugas ang mga ito ng pinggan sa loob ng missionary na nakabase sa Jamaican capital. Dahil sa tama ng bala sa ulo, namatay noon din si Laspuna habang si Barwa ay binawian ng buhay habang ginagamot sa isang ospital ilang oras matapos itong isugod doon. Naganap ang insidente dakong alas-9 ng gabi nitong Biyernes sa bisinidad ng Corpus Christi missionary sa Kingston. Ayon kay Father Richard Holung, pinuno ng Roman Catholic missionary sa Jamaican, katatapos lamang nilang maghapunan habang limang kasamahang pari ang nasa kusina at naghuhugas ng mga pinagkainan nang bigla na lamang makarinig ang mga ito nang magkakasunod na putok. Sinabi ni Holung na wala sa kanilang mga kasamahang pari ang may alam kung sino ang mga salarin at kung saan nanggaling ang mga bala. Tiniyak naman ni Jamaicas National Security Minister Peter Phillips na gagawin ang lahat ng pulisya upang madakip ang mga responsable sa pagpatay sa dalawang pari. Sa rekord, ang Jamaica ay maituturing na may pinakamataas na insidente ng brutal na pagpatay maging sa mga alagad ng Diyos. Ang Missionaries for the Poor na pinamamahalaan ng mga pari ay tumutulong sa may 500 indibidwal na walang tahanan mula sa limang centers ng Kingston. Umaabot naman sa 1,000 katao ang nabigyan ng mga damit, pagkain at medisina sa mga paring Jesuit kada araw. (Ellen Fernando at may ulat ng AFP)</body>
<link>http://www.philstar.com/Article.aspx?articleId=304400&amp;publicationSubCategoryId=92</link>
</article>
<article>
<title>Krisis sa basura sa MM tapos na!</title>
<author></author>
<date>
<month>October</month>
<day>30</day>
<year>2005</year>
</date>
<body>Napigilan ang napipintong krisis sa basura ng Metro Manila matapos na magkasundo sina Mayor Pedro Cuerpo ng Rodriguez, Rizal at Metro Manila Development Authority (MMDA) Chairman Bayani Fernando na tapusin na ang problema at muling buksan ang Rodriguez landfill. Kamakalawa ng gabi ay tumagal ng halos tatlong oras ang pagpupulong nina Cuerpo at Fernando at nangako ang huli na unti-unting babayaran ng ahensiya ang P184 milyong utang ng MMDA, P41 milyon sa bayan ng Rodriguez at P143 milyon sa contractor ng nasabing landfill. Pumayag din si Cuerpo na huwag munang itaas ang P600 &amp;quot;tipping fee&amp;quot; kada metro kubiko ng basurang itinatapon na dapat sanay gagawing P800. &amp;quot;Operational na uli ang Rodriguez landfill starting last night, maganda kasi ang naging usapan namin ni Chairman BF tungkol dun sa mga problema ng landfill,&amp;quot; saad ni Cuerpo. Napag-alaman naman kay MMDA General Manager Robert Nacianceno na dalawang tseke na ang naibigay ng ahensiya kay Mayor Cuerpo na umaabot sa halagang P25 milyon at ang isa pang tseke ay kasalukuyang inaayos pa at puwede ng makuha pagkatapos ng Undas. Matatandaang isinara ni Cuerpo ang nasabing landfill noong nakaraang Oktubre 26 matapos na hindi naging positibo ang unang usapan nila ng MMDA dahilan upang mawalan ng tapunan ng basura ang siyam na lungsod at isang munisipalidad sa Metro Manila. Nalagay din sa balag ng alanganin na mawalan ng trabaho ang may 1,000 sa 1,500 empleyado ng munisipyo ng Rodriguez dahil sa pagsasara ng landfill dahil dito nanggagaling ang pampasuweldo sa mga ito. Dahil dito ay nakatitiyak na ang Metro Manila na mahahakot ang lahat ng basura na ilang araw ding nakatiwangwang at namaho. (Edwin Balasa at Lordeth Bonilla)</body>
<link>http://www.philstar.com/Article.aspx?articleId=304401&amp;publicationSubCategoryId=92</link>
</article>
<article>
<title>Power plants target ng NPA</title>
<author></author>
<date>
<month>October</month>
<day>30</day>
<year>2005</year>
</date>
<body>Mga power plants sa Northern at Southern Luzon ang nakatakdang pasabugin ng rebeldeng grupo ng New Peoples Army (NPA). Ito ang ibinunyag kahapon ni PNP Spokesman Chief Supt. Leopoldo Bataoil, ayon sa intelligence report na natanggap ng ahensiya. Gayunman, tumanggi ang opisyal na pangalanan ang mga planta bilang bahagi ng pinaigting na kampanya ng mga ito laban sa gobyerno ni Pangulong Arroyo. Hindi rin tiniyak ni Bataoil kung kailan isasagawa ang naturang pagpapasabog, gayunman handa ang PNP sa ganitong uri ng pagbabanta ng mga rebelde. Kaugnay nito, itinaas na rin sa heightened alert kahapon ang buong puwersa ng pulisya bilang tugon naman sa posibilidad na pag-atake ng mga terorista kasunod ng hatol na kamatayan ng Makati City Regional Trial Court sa tatlong Valentines Day bomber kamakalawa. Ayon kay Bataoil, inaasahan na nila ang paghihiganti ng mga kaalyado ng tatlong bomber kaya hindi rin tumitigil ang PNP sa pagbabantay sa mga lugar na target ng pag-atake. (Angie dela Cruz)</body>
<link>http://www.philstar.com/Article.aspx?articleId=304413&amp;publicationSubCategoryId=92</link>
</article>
<article>
<title>Pinay sa Spain di nag-suicide</title>
<author></author>
<date>
<month>October</month>
<day>30</day>
<year>2005</year>
</date>
<body>Lumalabas na may &amp;quot;foul play&amp;quot; sa pagkamatay ng Pinay domestic helper na si Ivy Collantes Bautista na unang iniulat na naglaslas ng leeg sa Spain. Sa ipinalabas na re-autopsy report ng Commission on Human Rights (CHR), pinatay si Bautista sa pamamagitan ng paggilit sa leeg nito ng patalim at nakitaan ito ng saksak malapit sa puso at maraming sugat at pasa sa buong katawan. Sa unang isinumiteng report ng pulisya sa Spain, suicide ang dahilan ng pagkasawi ni Bautista taliwas sa naging resulta ng awtopsiya ng CHR nitong Oktubre 27. Ang mga labi ng Pinay ay dumating sa bansa nitong Oktubre 16 at dahil sa pagdududa ng mga kaanak nito ay isinagawa ang re-autopsy. Inilibing na kahapon ang mga labi ni Bautista sa Calauan, Laguna kasabay ng pagsigaw ng pamilya nito ng hustisya. Binatikos din nila ang Department of Foreign Affairs (DFA) sa pagtatakip sa tunay na pagkamatay nito at naniwala agad sa report ng Embahada. Si Bautista ay natagpuang patay sa utility room ng bahay ng kanyang employer nitong Setyembre 27, tatlong araw bago siya nakatakdang umuwi sa Pilipinas. (Ellen Fernando)</body>
<link>http://www.philstar.com/Article.aspx?articleId=304414&amp;publicationSubCategoryId=92</link>
</article>
<article>
<title>AFP di makikialam kay Sgt. Alcantara</title>
<author></author>
<date>
<month>October</month>
<day>30</day>
<year>2005</year>
</date>
<body>Hindi makikialam ang pamunuan ng Armed Forces of the Philippines (AFP) sa hakbang ng National Capital Region Police Office (NCRPO) na sampahan ng kaukulang kaso si Marines Sgt. Ferdinand Alcantara na kinuyog ng mga ralista dahil sa umanoy pang-eespiya sa kanilang mga pagkilos. Ito ang inihayag kahapon ni AFP Chief of Staff Gen. Generoso Senga kung saan sinabi nito na walang masama sa gagawin ng PNP at itoy maliwanag na pagsunod lamang sa isinasaad ng batas. Nilinaw ni Senga na walang masama sa naturang aksiyon at hindi ito nangangahulugan ng pagkondena sa kanilang kasama sa hukbo. Sinabi ni Senga na kung tutuusin ay magandang pagkakataon ang pagsasampa ng kaso kay Alcantara dahil mabibigyan sila ng pagkakataon na malaman ang katotohanan sa likod ng pagkuyog sa kanya ng mga demonstrador nang sa gayon ay malinis ang kanyang pangalan at mapatunayang wala siyang kasalanan. Si Alcantara ang sundalong ginulpi ng mga ralista noong kasagsagan ng kilos-protesta sa Quezon City matapos mamataang may dala itong baril. (Angie dela Cruz)</body>
<link>http://www.philstar.com/Article.aspx?articleId=304424&amp;publicationSubCategoryId=92</link>
</article>
<article>
<title>Manager ng Westin ipapatawag ng Senado</title>
<author></author>
<date>
<month>October</month>
<day>30</day>
<year>2005</year>
</date>
<body>Nakatakdang ipatawag ng Senado ang general manager ng Westin Philippine Plaza Hotel sa Pasay City dahil sa pagtago nila kay dating Agriculture Undersecretary Jocelyn &amp;quot;Joc-Joc&amp;quot; Bolante habang isinisilbi ang subpoena para sa huli. Ayon kay Senate Minority Leader Aquilino Pimentel, Jr., pinagpapaliwanag ng Senate committee on agriculture ang manager ng Westin kung bakit hinadlangan ng kanilang security personnel ang mga tauhan ng Senado na makapasok ng function room para ihain kay Bolante ang subpoena noong Oktubre 21 habang abala ito sa pagtitipon ng Rotary International. Mahigit isang oras na hinarang ng hotel security ang committee staff ng Senado kaya nakatakas si Bolante at abogado lamang nito ang tumanggap ng subpoena. Noong Miyerkules ay umalis patungong Amerika si Bolante kasama si dating Agriculture Secretary Cito Lorenzo. Ang dalawa ay sabit sa P728 milyong fertilizer fund scam na sinasabing ipinamahagi ni Pangulong Arroyo sa mga kongresista, gobernador at mayor bilang suhol umano sa kanyang pagtakbo sa presidential elections noong 2004. (Rudy Andal)</body>
<link>http://www.philstar.com/Article.aspx?articleId=304428&amp;publicationSubCategoryId=92</link>
</article>
<article>
<title>Basura sa Undas: Iwasan, bawasan</title>
<author></author>
<date>
<month>October</month>
<day>30</day>
<year>2005</year>
</date>
<body>Bilang paggalang sa himlayan ng ating mga mahal sa buhay at bilang pangangalaga sa kalinisan at kalusugan ng ating pamayanan, nananawagan ang Ecological Waste Coalition (Eco Waste Coalition) sa publiko na iwasan at bawasan ang paglikha ng basura ngayong Undas o Araw ng mga Patay. Ang Eco Waste Coalition ay binubuo ng mga grupong aktibo sa isyu ng basura at polusyon. Ang pagdalaw sa puntod ng ating mga minamahal tuwing Undas ay isang kaugaliang Pilipino na ating isinasagawa taun-taon. Tuwing ika-1 ng Nobyembre, dinarayo ng mga buhay ang mga sementeryo bilang paggunita sa mga nilalang na naging bahagi ng ating buhay. Sa araw na ito ay tila di mahulugang-karayom ang mga libingan sa dami ng tao, sasakyan at mga munting tindahan sa loob at labas. Bitbit ng mga nagsisidalaw ang mga bulaklak, kandila, pagkain, inumin, tarapal sa init o ulan, bagay-libangan at iba pa. Ang mga nagsisikipang sementeryo natin ay wala o kulang sa pinaiiral na sistema upang mapamahalaan ang basura sa wastong paraan. Pahayag ni Eileen Sison, tagapangulo ng EcoWaste Coalition: &amp;quot;Ang Araw ng mga Patay ay araw ng paggunita at hindi araw ng paglikha ng basura sa himlayan ng mga mahal na pumanaw. Sa simpleng pamamaraan ay maidaraos natin ito na walang pag-aaksaya. Idinudulog ng Eco Waste Coalition ang mga sumusunod na praktikal na paalaala at pamamaraan upang makaiwas sa paglikha ng basura ngayong Undas: Pagdarasal. Ang mataimtim na panalangin ang pinakamainam na paraan ng paggunita sa ating mga kapamilya, kapusot kaibigan na sumakabilang-buhay na. Sa simpleng pagdarasal ay maidaraos natin ang Undas na walang gastos, pag-aaksaya at paglikha ng basura at polusyon na sa kinalaunan ay makakapinsala sa kalusugan, kapaligiran at mismo sa sariling buhay. Bulaklak. Wala nang mas iinam pa sa pag-aalay ng sariwang bulaklak na tanda ng busilak na pagmamahal at walang hanggang paggunita. Hindi kailangang bumili ng mamahaling &amp;quot;bouquet&amp;quot; o kayay plastik na bulaklak na may kulereteng mga laso at ibinalot pa sa maninipis na plastik. Ang bulaklak ay nabubulok subalit hindi ang balot na plastik na liliparin lamang ng hangin, magiging kalat sa paligid o bara sa mga lagusang tubig. Kung nais pa ring ibalot ang mga bulaklak, maaaring gumamit ng lumang papel, dyaryo o dahon ng saging. Kandila. Magtirik lamang ng sapat at iuwi ang matitira, pati ang pinaglagyan, kung mayroon. Iwasan ang mga kandilang lumilikha ng uling (soot) na nakadaragdag ng dumi sa hangin at kapaligiran. Tiyaking walang mitsang metal (metal wick) ang kandilang bibilhin na maaaring magbuga ng lead (isang heavy metal na mapanganib sa kalusugan). Ang mitsang metal na ginagamit upang mapatagal ang sindi ay karaniwang makikita sa mga malalaking kandila (pillar candle), mga kandilang ibinuhos sa bote (candle in glass container) at mga kandilang may pabango (scented candle). Pagkain at Inumin. Iwasan ang paggamit ng plastik o styrofor na madalas ay napupunta sa mga tambakan ng basura o sa mga kanal, ilog o dagat pagkagamit. Magbaon o bumili lamang ng sapat at di labis. Mas makakabuti kung ilalagay natin ang ating mga baon at mga bibilhing pagkain sa dahon ng saging o sa mga lalagyang maiuuwi, mahuhugasan at magagamit muli. Magbaon ng basot pitsel upang di na gumamit ng plastik at istro sa tubig, palamig o softdrinks. Basura. Bitbitin pauwi ang ating mga panapon dahil kulang o kalimitan ay walang mga hiwalay na basurahan sa sementeryo. Huwag paghaluin ang nabubulok at di nabubulok upang pagdating sa bahay ay madaling mailagay ang mga ito sa tamang lalagyan. Ang mga munting panapon tulad ng tiket ng bus, balat ng kendit supot ng tsitsirya ay ilagay na lang muna sa bag o bulsa. Huwag na huwag pong magkalat, magtambak o magsunog ng basura sa loob at labas ng sementeryo.</body>
<link>http://www.philstar.com/Article.aspx?articleId=304430&amp;publicationSubCategoryId=92</link>
</article>
<article>
<title>Sementeryo target ng terror attack</title>
<author></author>
<date>
<month>October</month>
<day>31</day>
<year>2005</year>
</date>
<body>Bantay-sarado ngayon ang mga awtoridad sa mga sementeryo dahil sa terror attack  na posibleng ilunsad hindi lamang ng mga teroristang grupo kundi maging ng mga destabilizers ng administrasyon na magsasamantala sa paggunita ng bansa sa Undas. Dahil dito, higit pang pinaigting ng Philippine National Police (PNP) ang kanilang seguridad at naka-standby naman ang Civil Disturbance Management (CDM) team ng AFP-National Capital Region Command (AFP-NCRC) upang tumulong sa puwersa ng pulisya sakaling magkaroon ng mga kaguluhan. Ayon kay PNP Spokesman Chief Supt. Leopoldo Bataoil ang hakbang ay kasunod na rin ng nangyaring pagpapasabog ng teroristang grupo sa New Delhi, India na ikinasawi ng mahigit 60 katao habang marami pa ang nasugatan kamakalawa ng gabi. Sinabi ng opisyal na walang pinipiling lugar at oras ang mga terorista para maghasik ng terorismo kaya dapat na maging handa ang lahat. Ayon kay Bataoil, hindi lamang ang Jemaah Islamiyah, Abu Sayyaf at Rajah Solaiman Movement ang dapat na bantayan kundi maging ang mga rebeldeng New Peoples Army (NPA) at destabilizers na determinadong ibagsak ang administrasyon ang masusi nilang minomonitor. &amp;quot;You are directed to tighten your security in your area of responsibility,&amp;quot; ani Bataoil na siyang ipinalabas na direktiba ni PNP Chief Director General Arturo Lomibao. Sinabi ni AFP-NCRC Spokesman Capt. Ramon Zagala II, nakaantabay na ang kanilang puwersa para sumaklolo sa PNP kung kinakailangan. Kaugnay nito, ipinag-utos naman ni Manila Police District (MPD) Director P/Chief Supt. Pedro Bulaong ang pagbibigay ng ibayong seguridad sa Manila North Cemetery dahilan sa inaasahang posibleng pagdagsa ng mga supporters ni yumaong presidential candidate Fernando Poe Jr. na mahigpit na binabantayan sa pangambang mauwi ito sa isang pulitikal na aktibi-dad kontra sa gobyerno. Nabatid kay Supt. Ted Perez, MPD Police Community Relations chief, ang paghihigpit ng seguridad sa naturang lugar ay bunga ng ulat na daan-daang supporters at mga kaalyado ni Da King ang magtutungo sa North Cemetery. (Joy Cantos at Danilo Garcia)</body>
<link>http://www.philstar.com/Article.aspx?articleId=304576&amp;publicationSubCategoryId=92</link>
</article>
<article>
<title>EVAT hahataw na bukas!</title>
<author></author>
<date>
<month>October</month>
<day>31</day>
<year>2005</year>
</date>
<body>Wala nang atrasan ang pagpapatupad bukas ng Expanded Value Added Tax (EVAT) at walang nakikitang dahilan ang Malaca&amp;ntilde;ang upang hindi ituloy ang pagpapataw nito sa mga piling produkto. Ayon kay Press Secretary Ignacio Bunye, matagal na pinag-aralan ng Kongreso ang mga implementing rules and regulations nito bago ipinasa kaya wala umanong political pressure na makakapagpalambot sa posisyong ito ng gobyerno. Binigyang-diin ng mga militanteng grupo na matindi ang magiging epekto ng EVAT sa mga pangkaraniwang mamamayan dahil sa kakarampot nilang kita na hindi na makaagapay sa tumataas na presyo ng mga bilihin at halaga ng langis. Hindi anya maituturing na maliit na porsiyento ang mababawas sa mamamayan dahil malaking kawalan ito sa kanila lalo nat hindi naman tumataas ang sahod ng mga manggagawa. Dahil dito kaya panibagong tigil-pasada ang ikakasa ng ibat ibang transport groups sa Nobyembre 10 upang iprotesta ang implementasyon ng EVAT. (Ellen Fernando)</body>
<link>http://www.philstar.com/Article.aspx?articleId=304588&amp;publicationSubCategoryId=92</link>
</article>
<article>
<title>Piyansa tinanggap ng abogado, suspindido</title>
<author></author>
<date>
<month>October</month>
<day>31</day>
<year>2005</year>
</date>
<body>Isinailalim ng Korte Suprema sa anim na buwang suspension ang isang abogado dahil sa kasong gross misconduct makaraang tanggapin ang perang pampiyansa ng isang akusado. Una nang inireklamo ng isang Trinidad Lachica si Judge Rosabella Tormis dahil sa umanoy pag-abuso nito sa kapangyarihan ng iutos nito ang pagpapalaya kay Norma Domugho. Si Domugho ay may kasong paglabag sa BP 22 o bouncing checks. Nabatid na pinalaya ni Tormis si Domugho sa pag-utos lamang nito sa telepono at hindi sa pamamagitan ng isang release order. Napatunayan ang pagsisinungaling ni Domugho matapos na sabihin nitong inilabas niya ang release order ng alas-7 ng gabi gayung alas-8 inaresto si Domugho. Ang nasabing circumstantial evidence ay pinatotohanan naman ng arresting officer kung saan sinabi nito na walang release order at wala din umano itong blotter sa pulisya. Ipinaliwanag pa rin ng korte na isang malaking pagkakamali ng personal na tanggapin ni Tormis ang piyansa ni Domugho gayung hindi awtorisado ang isang huwes na gawin ito. Nabatid na bago pa man ang nasabing insidente ay walong ulit ng nasampahan ng kasong administratibo si Tormis. (Grace dela Cruz)</body>
<link>http://www.philstar.com/Article.aspx?articleId=304590&amp;publicationSubCategoryId=92</link>
</article>
<article>
<title>Sweden interesado sa Pinoy workers</title>
<author></author>
<date>
<month>October</month>
<day>31</day>
<year>2005</year>
</date>
<body>Panibagong oportunidad ang nabuksan sa mga overseas Filipino workers matapos na magpahayag ang pamahalaan ng Sweden ng pagnanais na papasukin sa kanilang bansa ang mga manggagawang Pinoy upang makadagdag sa kanilang manpower sa pagpapaunlad sa kanilang ekonomiya. Ayon kay Department of Labor and Employment Sec. Patricia Sto. Tomas, nagpadala na ng kinatawan ang Sweden Labor Party para alamin ang posisyon ng DOLE sa kanilang tinawag na &amp;quot;equality policy&amp;quot; kabilang na ang pagbabawas ng buwis sa mga babaeng migrants. Sinabi ni Sto. Tomas na sinabihan niya ang mga kinatawan ng Sweden na magtatag ng mga polisiya na magbibigay ng proteksiyon sa mga OFW laban sa diskriminasyon, kalayaan na regular na pumasok ng Sweden at bumalik ng Pilipinas at iba pang proteksiyon. Ipinagmalaki rin nito na bago tumulak sa ibang bansa ang isang OFW, isinasailalim na ito sa mga seminar ukol sa kultura at batas ng bansang pupuntahan at mga pamamaraan upang proteksiyunan ang kontrata ng mga ito. Mula noong 1980s, tumaas na ang pagpapadala ng bansa sa mga babaeng OFW sa ibat ibang bahagi ng mundo. Nitong 2002, nakapagtala ang DOLE ng 69 porsiyento sa mga OFW na binubuo ng kababaihan. (Danilo Garcia)</body>
<link>http://www.philstar.com/Article.aspx?articleId=304601&amp;publicationSubCategoryId=92</link>
</article>
<article>
<title>US report na dismayado si GMA sa PSG, binira</title>
<author></author>
<date>
<month>October</month>
<day>31</day>
<year>2005</year>
</date>
<body>Naniniwala ang mga kongresistang kaalyado ni Pangulong Arroyo na dinuktor at pang-iintriga lamang sa mga opisyal ng pamahalaan ang inilabas na ulat mula sa Estados Unidos hinggil sa umanoy pagkakadismaya ni Pangulong Arroyo sa mga tauhan ng Presidential Security Group (PSG) sa gitna ng naganap na kontrobersiyang &amp;quot;Hello Garci&amp;quot; tape. Ayon kina House Majority Leader Prospero Nograles at Cebu Rep. Antonio Cuenco, nais lamang nang inilabas na ulat na palabuin at guluhin ang ginagawang imbestigasyon ng Amerika sa paniniktik na ginawa nina FBI analyst Leandro Aragoncillo at ex-PNP Senior Supt. Michael Ray Aquino. Ayo kay Nograles, layunin ng inilabas na pekeng ulat na sirain ang magandang relasyon ng Pilipinas at Estados Unidos bukod pa sa intrigahin at lamatan ang samahan nina Pangulong Arroyo at ng PSG. Ikinagulat din ni Cuenco ang balita dahil naglalaman ito ng paghiling umano ng Pangulo sa mga PSG na iwan sa armory ang kanilang baril upang matiyak na walang armadong taga-bantay ang lalapit sa kanya. &amp;quot;Members of the PSG are at the forefront of defending and securing the President, which makes it unthinkable for them to be without firearms while on duty to protect her. The President fully trusts the PSG and the PSG has never wavered on its support and loyalty to her. They should not sow intrigue between the President and the PSG,&amp;quot; ayon pa kay Cuenco.</body>
<link>http://www.philstar.com/Article.aspx?articleId=304602&amp;publicationSubCategoryId=92</link>
</article>
<article>
<title>Bird flu test sa magbabalik-bayan ngayong Kapaskuhan</title>
<author></author>
<date>
<month>October</month>
<day>31</day>
<year>2005</year>
</date>
<body>Upang mapanatiling ligtas pa rin ang bansa sa kinatatakutang &amp;quot;bird flu virus&amp;quot;, isasailalim ng Deparment of Health (DOH) sa mandatory health examination ang mga balikbayang Pinoy at mga dayuhan na inaasahang magsisiuwi ngayong nalalapit na Kapaskuhan. Sinabi ni Dr. Luningning Villa, program manager ng DOH, umpisa ngayong Nobyembre ay magbabalikan na ang mga OFW buhat sa ibang bansa. Nararapat umano na tiyakin ng pamahalaan na hindi tayo malulusutan ng mga kababayan natin na posibleng may taglay na H5N1 virus. Dadaan din sa pagsusuri ang mga dayuhan na ang pinanggalingang mga bansa ay may mga kaso ng bird flu o pinaniniwalaang meron nito. Sa paglapag pa lamang nila sa mga paliparan ay isasailalim na sa thermal scanner tests at sanitary foot baths ang mga ito. Base sa record, meron nang naitatalang 121 kaso ng bird flu sa buong mundo, 62 ang namatay. Karamihan sa mga bansang tinamaan ay Vietnam, Thailand, Indonesia at Cambodia. Pinaniniwalaan namang talamak na ang kaso nito sa China at ilang bansa sa Europa. (Danilo Garcia)</body>
<link>http://www.philstar.com/Article.aspx?articleId=304606&amp;publicationSubCategoryId=92</link>
</article>
<article>
<title>Mga palaboy sa Caloocan sasagipin ni Recom</title>
<author></author>
<date>
<month>October</month>
<day>31</day>
<year>2005</year>
</date>
<body>Binuo ni Caloocan City Mayor Enrico &amp;quot;Recom&amp;quot; Echiverri ang City Task Force Sagip Kalinga upang tuluyan nang maialis sa kalye ang mga taong lumalaboy at naninirahan sa kalsada at gawin silang produktibong miyembro ng komunidad. Sa kauna-unahang rescue operation na isinagawa ng task force mula Huwebes ng gabi hanggang Biyernes ng madaling-araw, tinatayang 280 palaboy ang nasagip sa kalsada. Sa inisyung Executive Order 032-05, inatasan ni Echiverri ang task force na gumawa ng mga plano, programa, polisiya at panuntunan para tuluy-tuloy, malalim at sama-samang gawain para sa mga palaboy sa kalye. Sinabi nito na ang dumaraming bilang ng mga palaboy, pulubi, namamalimos at batang kalye sa ilalim ng impluwensiya ng droga at bawal na gamot gayundin ang mga miyembro ng katutubo na ginawa nang kanilang tahanan at pagkakakitaan ang kalye, palengke, gilid ng department stores at iba pang pampublikong lugar ay kinakailangang alamin at solusyunan. Idinagdag pa nito na ang pagdami ng kanilang bilang sa kalye at pampublikong lugar ay karaniwang nagdudulot ng krimen, problema sa trapiko at naghaharap sa mga palaboy sa masamang kalusugan at patuloy na pagbaba ng kanilang moralidad. Pangungunahan ni Echiverri ang task force bilang chairman nito, habang si City Administrator Romeo Alcantara ang vice-chairman at si Secretary to the Mayor Russel Ramirez ang over-all coordinator.</body>
<link>http://www.philstar.com/Article.aspx?articleId=304607&amp;publicationSubCategoryId=92</link>
</article>
</data>