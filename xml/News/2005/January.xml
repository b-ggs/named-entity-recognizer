<?xml version="1.0" encoding="ISO-8859-1" ?>
<data>
<article>
<title>585 katao nasabugan ng paputok</title>
<author>Joy Cantos at Gemma Amargo </author>
<date>
<month>January</month>
<day>02</day>
<year>2005</year>
</date>
<body>Umaabot sa 585 katao ang nasugatan sa pagsalubong sa Bagong Taon ng 2005 sa buong bahagi ng bansa. Ito ang ipinalabas na assessment kahapon ng Department of Health (DOH ) at Philippine National Police (PNP). Ang nasabing bilang ay naitala mula Disyembre 21 , 2004 hanggang Enero 1, 2005 na higit na mababa ng 1 % kumpara sa 590 kaso ng nagdaang taon. Nabatid na sa 548 kaso dito ay sanhi ng pagsabog ng paputok kumpara sa naitalang 566 biktima noong 2003; 33 insidente ay sanhi ng ligaw na bala (15 ang nairekord noong 2003) at apat naman ay sanhi ng pagkalunok ng watusi na may nakalalasong kemikal kumpara sa 9 nairekord noong 2003. Ayon kay PNP Spokesman P/Sr. Supt. Leopoldo Bataoil, nito lamang Disyembre 31 hanggang sa araw ng Bagong Taon ay isa ang nasawi at 79 naman ang naitalang sugatan sa paputok at ligaw na bala. Ang 10 anyos na batang lalaking si Nicko Diaz ay namatay matapos na masunog ang kanilang tahanan sa Brgy. Bagong Lipunan malapit sa Camp Crame, Quezon City. Walumput dalawa namang porsiyento ng mga biktima ay mga lalaki habang 26 % naman sa mga nasugatan ay 9 anyos pababa. Sinabi ni Bataoil na mula Disyembre 16, 2004 sa pagsisimula ng simbang gabi hanggang Enero 1, 2005 ay nakapagtala ng 12 patay sa sunog ang PNP kabilang ang pitong nasawi sa nasunog na tindahan ng paputok sa Bocaue, Bulacan. Naitala naman sa P2.1 milyon ang pinsala sa mga ari-arian sa buong bansa. Nabatid na 33 namang kaso ang mga biktima ng ligaw na bala sa pagsalubong sa 2005 kumpara sa naitalang 18 noong 2003, 25 sa naturang bilang ay mula sa National Capital Region samantalang ang iba pa ay mula naman sa Region 1,3, 4,5,6 at 7. Samantalang higit namang mababa ng 56 % ang insidente ng pagkalunok ng watusi kabilang rito ang dalawang pasyente na ginagamot sa Quirino Memorial Medical Center , isa sa Philippine Childrens Medical Center at isa naman mula sa Makati Medical Center. (Ulat nina Joy Cantos at Gemma Amargo )</body>
<link>http://www.philstar.com/Article.aspx?articleId=267680&amp;publicationSubCategoryId=92</link>
</article>
<article>
<title>Erap namimilipit matapos ang surgery</title>
<author>Malou Rongalerios/Rudy Andal</author>
<date>
<month>January</month>
<day>02</day>
<year>2005</year>
</date>
<body>Hanggang kahapon ay dumadaing pa rin ng matinding sakit si dating Pangulong Joseph &amp;quot;Erap&amp;quot; Estrada matapos ang isinagawang operasyon sa dalawang tuhod nito kamakalawa ng hapon sa Hong Kong. &amp;quot;Ang sakit-sakit,&amp;quot; ani Erap sa isang panayam sa telepono. Maging si Sen. Jinggoy Estrada ay nagsabing namimilipit pa rin sa sakit ang kanyang ama matapos na magising ito mula sa apat na oras na operasyon nito sa Hong Kong Adventist Hospital na isinagawa ni Dr. Julian Chang na inasistehan ni Dr. Christopher Mow. Sinabi ni Jinggoy na ito ang unang pagkakataong sumailalim sa major surgery ang ama kaya buo ang suportang ibinibigay dito ngayon ng kanyang pamilya na kasalukuyang nasa tabi nito at kapiling sa Hong Kong. Muli namang nangako si Estrada na babalik sa bansa sa takdang araw na ibinigay sa kanya ng korte. Aniya, sa pagbabalik niya ay muli nitong palalakasin ang opposition party at ipagpapatuloy niya ang paglaban sa korapsiyon at katiwalian. &amp;quot;Palalawakin natin ang oposisyon. Walang kuwenta ang demokrasya kung mahina ang oposisyon,&amp;quot; ani Erap. Hindi aniya siya titigil at ipagpapatuloy niya ang nasimulang pangarap ng kanyang matalik na kaibigang sumakabilang-buhay na si action king Fernando Poe Jr. Binigyan ng Sandiganbayan si Erap ng hanggang Enero 15, 2005 upang manatili sa Hong Kong. (Ulat nina Malou Rongalerios/Rudy Andal)</body>
<link>http://www.philstar.com/Article.aspx?articleId=267692&amp;publicationSubCategoryId=92</link>
</article>
<article>
<title>Koleksiyon ng buwis aangat- Palasyo</title>
<author>Lilia Tolentino</author>
<date>
<month>January</month>
<day>02</day>
<year>2005</year>
</date>
<body>Inaasahan ng Malaca&amp;ntilde;ang na higit na bubuti ang koleksiyon ng buwis ngayong 2005 kaugnay ng magandang ipinamalas na pagbabawas sa target deficit sa pagtatapos ng taong 2004. Ayon sa Department of Finance (DOF), naging maganda ang resulta ng koleksiyon ng buwis dahil nakapagtala ng pondong P637.5 bilyon o pagtaas ng 12.5% kung ihahambing sa taong 2003. Sa isang report na isinumite kay Pangulong Gloria Macapagal-Arroyo, sinabi ng DOF na sa pagtatapos ng Nobyembre ang budget deficit o kakulangan ng pondo ay naitala sa P160.2 bilyon kung ihahambing sa target deficit na P172.2 bilyon. Sinabi ng DOF na ang nilagdaan ng Pangulo na Republic Act 9334 na nagtataas sa excise tax sa alak at sigarilyo ay makapagpapabuti pa sa pagpapataas ng koleksiyong buwis. Ang batas na ito na nagkabisa kahapon ay inaasahang makakalikom ng dagdag na P15 bilyon bawat taon. Naipasa na rin ng Mababang Kapulungan ng Kongreso ang general tax amnesty, rationalization of fiscal incentives, lateral attrition at special incentive system para sa mga ahensyang tagalikom ng buwis gaya ng Bureau of Internal Revenue (BIR). Naghayag nang pag-asa ang DOF na kung maipapasa ang panukalang batas na magpapataw ng dagdag na Value Added Tax (VAT) mula sa kasalukuyang 10 porsyento na gagawing 12 porsyento ay makakapagtaas pang lalo sa malilikom na buwis. (Ulat ni Lilia Tolentino)</body>
<link>http://www.philstar.com/Article.aspx?articleId=267693&amp;publicationSubCategoryId=92</link>
</article>
<article>
<title>P500-M libreng gamot para sa mahihirap</title>
<author>Malou Rongalerious</author>
<date>
<month>January</month>
<day>02</day>
<year>2005</year>
</date>
<body>Maglalaan ang Kongreso ng P500 milyong halaga ng libreng gamot para sa mahihirap na pamilya sa mga rural at urban areas ng bansa. Ito ang nakapaloob sa &amp;quot;Free Medicines for the Poor&amp;quot; na isinulong ni Iloilo Rep. Ferjenei Biron kung saan layuning mabigyan ng tulong ang mga pamilyang ang kinikita ay hindi lalampas sa P3,000 kada buwan. Sinabi ni Biron na karamihan sa mga kababayan natin at namamatay sa sakit hindi dahil sa ang kanilang karamdaman ay walang lunas, kundi sa di nila makayanan ang presyo ng gamot na inirereseta sa kanila. Nakasaad sa panukala ang pagtataglay ng Free Medicine Assistance Program, na pamamahalaan ng Dept. of Health (DOH) at sa pakikipagtulungan ng Department of Social Welfare and Development (DSWD) na magdedetermina kung ang isang recipient ay karapat-dapat na makinabang sa libreng gamot. Maging ang mga senior citizens na ang buwanang kita ay hindi sapat upang makabili ng pangunahing pangangailangan ay maaari ring makinabang sa programang ito sa pamamagitan ng pakikipag-ugnayan sa kanilang mga district hospitals at mga health centers. Upang matiyak na ang mga gamot ay mapupunta sa kuwalipikadong recipient, kailangang magsumite ang mga district hospitals at local health units ng quarterly reports sa DOH National Office. (Ulat ni Malou Rongalerious)</body>
<link>http://www.philstar.com/Article.aspx?articleId=267704&amp;publicationSubCategoryId=92</link>
</article>
<article>
<title>Todas sa tsunami: 122,993 na</title>
<author>null</author>
<date>
<month>January</month>
<day>02</day>
<year>2005</year>
</date>
<body>Umakyat na sa 122,993 katao ang naitalang namamatay sa Katimugang bahagi ng Asya bunga ng tsunami matapos ang 9.0 magnitude na lindol na tumama sa baybayin ng Indonesia nitong Disyembre 26. Mula sa nasabing bilang, nabatid sa Department of Foreign Affairs (DFA) na umaabot sa 80,246 katao sa Indonesia ang nasawi; 28,551 sa Sri Lanka; 8,942 sa India; 4,812 sa Thailand; 200 sa Somalia; 90 sa Myanmar; 73 sa Maldives; 66 sa Malaysia; 10 sa Tanzania; dalawa sa Bangladesh at isa sa Kenya. Kasalukuyan pa ring kumikilos ang mga military planes at helicopters na nagsasagawa ng emergency aids sa mga baybayin ng Indonesia, Sri Lanka, India at Thailand na mas naapektuhan ng nasabing kalamidad. Base sa report, nagkukulang pa rin ang manpower na kakailanganin upang tumulong sa mga remote coastal villages na na-wipe out ng tsunami. Maging si Indonesian President Susilo Mabnang Yudhoyono ay tumulak na patungo sa pinaka-apektadong lugar na sinalanta ng tsunami upang personal na mag-inspeksiyon at tumulong sa kanyang mamamayan. Nabatid na umaabot sa limang milyong katao ang naapektuhan at nawalan ng tirahan sa pagsagasa ng tsunami sa Indonesia. Nahirapan naman kahapon ang mga medical teams na magdiskarga ng mga relief goods, tubig at mga gamot sa mga delivery vehicles sa Sumatra dahil sa tindi ng ulan na siyang dahilan ng pagka-antala ng paghahatid dito para sa mga survivor at apektadong mga residente doon. Pinangangambahan ng mga medical teams ang pagkalat ng mga sakit na cholera at diarrhea Sa India, isang US military cargo jet ang naghatid ng mga blankets, gamot at 80,000 body bags sa Banda Aceh. Sinabi ni Major Larry J. Redmon sa Bangkok na 9 na US military C-130 ang lumipad mula sa Utapao, ang Thai base na ginamit ng US B-52 bombers noong Vietnam war, upang maghatid ng mga supply sa mga resorts ng southern Thailand, Indonesia at Sri Lanka. Ayon sa Indonesian government, nagpadala na rin ng C-130 ang Australia at New Zealand at dalawang flight mula sa 18 bansa na tumutulong sa mga biktima ang nasa Sumatra na rin. Ilang convoys ang nagbigay ng asukal, bigas, at ibang gamit sa Sri Lanka habang sa India ay nag-dispatch ng isang barko na na-convert sa 50-bed hospital. Samantala, pinangalang &amp;quot;Tsunami&amp;quot; ang isang pre-mature baby matapos na isilang ng isang babaeng Indian na kabilang sa nakaligtas sa killer tsunami habang nasa isang remote island sa India. Pumayag ang mag-asawang sina Laxminarayan Rai at asawang si Namita, 26 na pangalanang Tsunami ang bata na ikinatuwa ng mga kasamahang survivors. Ang mag-asawa ay kabilang sa mga nasagip ng isang naval ship noong Martes, isang araw matapos ang di-inaasahang panganganak ni Namita. Bagaman ikinatuwa ng maraming survivor ang pagsilang ni Tsunami ay malungkot ang magulang nito dahil kabilang ang kanilag isang anak na lalaki sa mga nawawala at pinaghahanap. (Ulat nin Ellen Fernando/AP/AFP)</body>
<link>http://www.philstar.com/Article.aspx?articleId=267707&amp;publicationSubCategoryId=92</link>
</article>
<article>
<title>Anak ng ex-senator, 4 pang 'suicide bombers' kinasuhan</title>
<author>Joy Cantos at Lilia Tolentino</author>
<date>
<month>January</month>
<day>09</day>
<year>2005</year>
</date>
<body>Isang anak ng dating senador at apat pang katao na umanoy inakusahang mga &amp;quot;suicide bombers&amp;quot; ang sinampahan na ng kaso ng pulisya habang pinakawalan ang 12 kasamahan ng mga ito na inaresto sa isang raid sa Ermita, Maynila kamakalawa ng hapon dahil sa planong pambobomba sa Pista ng Black Nazarene sa Quiapo. Ayon kay PNP Spokesman Sr. Supt. Leopoldo Bataoil, in-inquest na kahapon ang mga suspek na sina Afgani Alonto, 43, anak ni dating Senador Dumukaw Alonto at apat na kasamahan na sina Muamar Adam, 27, Leonardo (Akmed) Ricalde, 55, Joselito (Yusof) Anor,27 at Alih Nadia, 26. Ang limang nabanggit na suspek ay kinasuhan dahil sa pag-iingat ng mga nakumpiskang bomba sa isinagawang pagsalakay. Matapos ang isinagawang interogasyon, pinakawalan matapos na mapatunayang walang kinalaman sa nasabing plano sina Arab Aguam, Danilo Almera, Paul Akmad Jebril, Muhamad Adam, Muhamad Sajan, Mckenon Wong alyas Wang Tai, Amin Baldazar, Erwin Superable Baguioro, Arodin Goling, Arapia Alip, Aslea Maaarig at Sharifa Arnaifa Hassan. Ayon kay Bataoil, lehitimo ang isinagawang raid ng Western Police District (WPD) at Criminal Investigation and Detection Group (CIDG) sa ikatlong palapag ng Islamic Library and Research Center na matatagpuan sa 1580 Agoncillo Building Taft Avenue, Ermita. Iginiit pa ng opisyal na dumaan sa masusing surveillance ang grupong Hukbong Kalid Trinidad ng Rajah Solaiman Movement na sinasabing local terrorist organization na kinabibilangan ng mga Islamic reverts. Nakuha sa mga suspek ang dalawang kumpletong set ng improvised explosive device na may .5 lbs. ng TNT, pitong piraso ng silicon controlled rectifiers na kapareho ng nakuha ng WPD sa G-Liner Bus noong Disyembre 24, 2004 sa Quiapo, Maynila. Sinabi naman ng mga kaanak ng mga nadakip na planted ang mga nakuhang ebidensya laban sa mga suspek at walang search warrant nang isagawa ang nasabing raid. Kasabay nito, hinamon ni National Capital Region Police Office chief Dep. Dir. Gen. Avelino Razon Jr. ang mga kaanak ng mga suspek upang patunayan na hindi lehitimo ang nasabing raid at itinanim lamang ang mga nakumpiskang bomba at baril. Sinabi rin ni Bataoil na handa ang pulisya na harapin ang anumang demandang ihahain ng mga kaanak ng mga naaresto. Nasa heightened alert ngayon ang buong puwersa ng NCRPO. May 2,000 pulis ang ipinakalat ni Razon simula kahapon sa Quiapo area hanggang ngayong araw habang isiniselebra ang kapistahan ng Poong Nazareno. Samantala, pinuri ng Malacanang ang PNP sa pagkakaaresto sa mga sinasabing terorista na nabigo sa pananabotahe sa Pista ng Quiapo. Sinabi ni Press Sec. at Presidential Spokesman Ignacio Bunye na ang maagap na pag-aksiyon ng WPD at CIDG sa pagkakatuklas ng mga pampasabog ay patunay lamang na patuloy ang masiglang paglaban sa mga terorista. (Ulat nina Joy Cantos at Lilia Tolentino)</body>
<link>http://www.philstar.com/Article.aspx?articleId=267795&amp;publicationSubCategoryId=92</link>
</article>
<article>
<title>Lacson, Angara pagbabatiin ni Erap</title>
<author>Rudy Andal</author>
<date>
<month>January</month>
<day>09</day>
<year>2005</year>
</date>
<body>Aayusin ni dating Pangulong Joseph Estrada ang gulo sa oposisyon sa pamamagitan ng pagbabati sa dalawang haligi ng partido na sina Senador Panfilo Lacson at Edgardo Angara. Ipinahayag ni Sen. Jinggoy Estrada na ang pagbubuklod ng oposisyon ang magiging prayoridad ng kanyang ama kapag nakabalik na ito sa Pilipinas mula sa tatlong linggong pagpapagamot nito sa Hong Kong. Ani Jinggoy, hindi umano komportable ang kanyang ama na makita na nabibiyak ang oposisyon dahil sa bangayan nina Lacson at Angara. Matatandaan na ito rin ang inirekomenda ni Senate minority leader Aquilino Pimentel Jr. noong kasagsagan ng panawagan na pamunuan ni Susan Roces ang oposisyon matapos na mamayapa ang kanyang asawang si Fernando Poe Jr. Nagsimula ang bangayan nina Angara at Lacson noong kasagsagan sa presidential elections kung saan tumulong ang una sa kandidatura ni Poe sa Koalisyon ng Nagkakaisang Pilipino (KNP) samantalang si Lacson ay nagsarili sa Laban ng Demokratikong Pilipino (LDP). Matapos ang eleksyon,bagaman parehong natalo ang dalawa ay lalo pang nag-init ang bangayan nang akusahan ni Angara na makapili si Lacson dahil sa pakikipagsabwatan sa Malaca&amp;ntilde;ang upang matalo si Poe. Makalipas ang ilang buwan, si Angara naman ang nalagay sa kontrobersya matapos na mabuking ang sikretong pakikipag-usap nito kay Pangulong Arroyo sa Makati City dahil sa alok na ilalagay ito bilang isang miyembro ng Gabinete. Samantala, itinanggi ni Jinggoy ang report na bumubuo ng shadow government ang kanyang ama habang nasa Hong Kong. Itoy matapos na pagdudahan ang sabay-sabay na pangtungo sa Hong Kong ng mga opposition officials na sina Philipp Medalla, dating chief ng NEDA; Jose Pardo ng Finance; Benjamin Diokno ng DBM; Virgilio Vigilar ng DPWH; Alberto Romualdez ng DOH at Horacio Boy Morales ng DAR. Ang mga cabinet members na ito ang nasa tabi ni Estrada nang umalis ito sa Malaca&amp;ntilde;ang bunga ng ikalawang EDSA Revolution noong Enero 2001. Ayon kay Jinggoy, walang dapat ikabahala ang administrasyong Arroyo sa biglaang pagbisita sa Hong Kong ng mga dating miyembro ng Gabinete ni Erap dahil walang balak magtayo ng shadow government ang kanyang ama. Si Jinggoy ay nakatakdang umuwi ngayon o bukas sa Pilipinas mula sa Hong Kong subalit muling humirit ito sa Sandiganbayan na muling bumalik doon. (Ulat ni Rudy Andal)</body>
<link>http://www.philstar.com/Article.aspx?articleId=267804&amp;publicationSubCategoryId=92</link>
</article>
<article>
<title>2 Hapones na nanloko sa 10 Pinay entertainers ipinatapon</title>
<author>Butch Quejada</author>
<date>
<month>January</month>
<day>09</day>
<year>2005</year>
</date>
<body>Dalawang Hapones na tinaguriang &amp;quot;undesirable alien&amp;quot; ang ipinatapon ng Bureau of Immigration (BI) matapos na makapanloko ng 10 Pinay entertainers. Kinilala ni Immigration Commissioner Alipio Fernandez, Jr ang mga ipinatapon na sina Motohiko Haga at Hiroki Ogino, kapwa tubong Nagoya, Japan at pansamantalang naninirahan sa Makati City. Ang mga nabanggit na dayuhan ay pormal na inireklamo ng mga kasong estafa at illegal recruitment ng mga aplikanteng Pinay papuntang Japan. Mabilis ang ipinalabas na kautusan ni Fernandez kay Ferdinand Sampol, Immigration head supervisor sa Ninoy Aquino International Airport (NAIA) para ipatupad ang pagpapatapon kina Haga at Ogino. Ayon naman kay Sampol, bukod sa deportasyon, ang pangalan ng dalawang Hapones na itinuturing na hindi karapat-dapat sa pagtitiwala ng mga Pinoy ay ilalagay din sa blacklist order ng mga dayuhang hindi na pahihintulutan na muling makatapak sa bansa. Kasamang iniskortan ng BI agents at operatiba ng Presidential Anti-Illegal Recruitment Task Force (PAIRTF) na pinamumunuan ni Dir. Reynaldo Jaylo sina Haga at Ogino pasakay ng Japan Airlines flight patungong Tokyo, Japan dakong alas-8:20 ng umaga kahapon. Nabatid na ang dalawang Japanese illegal recruiter ay dinakip nitong nagdaang taon dahil na rin sa reklamong inihain ng mga nalokong Pinay entertainers. Isa sa mga biktima na nakilalang si Carol Banarez ng Davao City ang nagsabing sina Haga at Ogino ay nag-obligang pagbayarin sila ng P350,000 bawat isang entertainer applicants bilang placement fee para lamang makapagtrabaho sa Nagoyo, Japan. Kaugnay nito, sinabi ni Fernandez na walang karapatang pumasok sa Pilipinas ang mga banyagang gaya nina Haga at Ogino na nagtataglay ng &amp;quot;utak kriminal&amp;quot; na umaapi sa mga Pinay. (Ulat ni Butch Quejada)</body>
<link>http://www.philstar.com/Article.aspx?articleId=267806&amp;publicationSubCategoryId=92</link>
</article>
<article>
<title>'Lateral Attrition' pasado na sa Senado</title>
<author>Rudy Andal</author>
<date>
<month>January</month>
<day>09</day>
<year>2005</year>
</date>
<body>Bilang na ang araw ng mga makukupad na opisyales ng Bureau of Customs (BOC) at Bureau of Internal Revenue (BIR) matapos na maaprubahan ng Senado kamakalawa ng gabi ang &amp;quot;Lateral Attrition Bill&amp;quot;. Ayon kay Senador Ralph Recto, chairman ng Senate committee on ways and means, mapipilitan na ang mga nagtatrabaho sa BOC at BIR na kumolekta ng tamang buwis imbes na daanin sa lagay ang pagpapalusot ng mga epektos o kargamento. Aniya, kung hindi makakaabot sa quota ang mga opisyales ng naturang ahensya ay magiging kandidato sila sa sibakan sa serbisyo. Ipinaliwanag ni Recto na sakali mang lumagpas sila sa kanilang quota, may naghihintay din na pabuya para sa kanila. &amp;quot;Government is dangling a carrot, in terms of bonuses, for good performance, and a stick, if one underperforms. Good collectors get better pay slips. Poor collectors get pink slips,&amp;quot; ani Recto. Naniniwala ang senador na kapag naisabatas ang panukalang ito, mababawasan na rin ang smuggling sa bansa kung saan tinatayang P50 bilyon kada taon ang nalulugi sa pamahalaan dahil sa nasabing illegal operation. (Ulat ni Rudy Andal)</body>
<link>http://www.philstar.com/Article.aspx?articleId=267815&amp;publicationSubCategoryId=92</link>
</article>
<article>
<title>Utos na pagsibak sa BFP chief pinababasura</title>
<author>Grace dela Cruz</author>
<date>
<month>January</month>
<day>09</day>
<year>2005</year>
</date>
<body>Hiniling ni Bureau of Fire Protection (BFP) acting chief Francisco Senot sa Court of Appeals (CA) na ibasura nito ang desisyon ng Ombudsman laban sa kanya. Sa 26-pahinang petition for review na isinumete ni Senot at ng kasamahan nitong petitioner na si BFP Finance Service Unit chief Florante M. Cruz sa CA, hiniling nila na ipawalangsaysay ang desisyon ng Ombudsman na nag-aatas na sibakin sila sa tungkulin dahil sa umanoy kasong kriminal na kanilang kinakaharap. Batay sa unang desisyon ng Ombudsman, napatunayan na sina Senot at Cruz ay guilty sa mga kasong dishonesty, grave misconduct at conduct unbecoming of a public officer. Bunga nito, sinabi ng Ombudsman na dapat lamang na mapatawan ng parusang pagkakasibak sa posisyon sina Senot at Cruz at hindi pinapayagan na makuha ng mga ito ang kanilang retirement benefits at pinagbabawalan na makapasok pang muli sa anumang tanggapan ng gobyerno. Umabuso umano ang Ombudsman sa pagpapalabas ng nasabing desisyon. (Ulat ni Grace dela Cruz)</body>
<link>http://www.philstar.com/Article.aspx?articleId=267816&amp;publicationSubCategoryId=92</link>
</article>
<article>
<title>'Kill plot' kay Erap kinumpirma</title>
<author>Jaime Laude</author>
<date>
<month>January</month>
<day>16</day>
<year>2005</year>
</date>
<body>Kinumpirma kahapon ng Philippine National Police (PNP) ang planong asasinasyon kay dating Pangulong Joseph &amp;quot;Erap&amp;quot; Estrada sa pagdating nito kahapon sa Ninoy Aquino International Airport (NAIA) matapos ang knee operation nito sa Hong Kong. Ayon kay PNP chief Director General Edgar Aglipay, ito ang naging dahilan ng pagtatalaga nila ng may 15,000 pulis na magbibigay seguridad kay Erap habang pababa ito sa eroplano hanggang sa makasakay ito ng helicopter pauwi sa rest house nito sa Tanay, Rizal. Ito ay base na rin sa intelligence report na nakuha ng PNP bago pa dumating ang dating Pangulo sa bansa mula sa Hong Kong. &amp;quot;There were reports against the life of Erap after his return. Kaya matindi ang ating security para sa kanya, Mas maganda na yong ganito na walang nangyari kaysa magsisihan tayo sa huli,&amp;quot; ani Aglipay. Ang naturang kill plot ay kagaya sa scenario na &amp;quot;August 23, 1983 assassination&amp;quot; kay dating Senador Benigno &amp;quot;Ninoy&amp;quot; Aquino na binaril sa tarmac ng NAIA sa kanyang pagdating sa bansa mula sa Estados Unidos. Nakalma naman si Aglipay na mukha ng haggard kahapon nang malamang ligtas na nakabalik si Erap sa kanyang rest house sa Tanay. Kaugnay nito, dodoblehin na rin ng PNP ang seguridad ni Erap sa Tanay upang tiyakin ang kaligtasan nito dahil na rin sa nasabing assassination plot. &amp;quot;Additional policemen will be deployed in Tanay to ensure the former Presidents safety,&amp;quot; dagdag ni Aglipay. Sinabi pa na ibinaba na rin ng PNP ang full alert status sa buong Metro Manila sa normal alert status. (Ulat ni Jaime Laude)</body>
<link>http://www.philstar.com/Article.aspx?articleId=267919&amp;publicationSubCategoryId=92</link>
</article>
<article>
<title>'United Opposition; ni Erap di pipigilan ni GMA</title>
<author>Lilia Tolentino/Rudy Andal</author>
<date>
<month>January</month>
<day>16</day>
<year>2005</year>
</date>
<body>Hindi pipigilan ni Pangulong Gloria Macapagal-Arroyo si dating Pangulong Erap Estrada sa pagbuo ng tinatawag nitong &amp;quot;united opposition&amp;quot; ngayong nakabalik na ito sa bansa. Ayon kay Press Sec. at Presidential Spokesman Ignacio Bunye, ang pagbuo ng nagkakaisang oposisyon ay depende sa mga miyembro ng oposisyon. &amp;quot;Wala tayong kontrol sa oposisyon. Sila-sila ang nag-uusap diyan. Ang masasabi lang natin, kung mangyayari ay mas magaling. That will give the people a basis for comparison sa kasalukuyang administrasyon at iyong ipinanukala ng oposisyon,&amp;quot; ani Bunye. Samantala, nilinaw ng Palasyo na walang kinalaman ang Pangulo sa ginawang pagtatalaga ng 15,000 pulis para sa seguridad ng dating Pangulo. Sinabi ni Bunye na PNP ang dapat na magpaliwanag sa aktuwal na preparasyon at bilang ng mga pulis para sa seguridad ni Erap. Kasabay nito, sinabi ni Bunye na pawang haka-haka lang ang sinasabing &amp;quot;third force&amp;quot; na nagbabalak na ipalikida si Erap sa pagbabalik nito. Samantala, isang simpleng salu-salo ang inihanda ng oposisyon sa pagsalubong kay Erap sa rest house nito sa Tanay bilang tugon na rin sa panawagan ng pinatalsik na lider na papatagin ang oposisyon. Ayon kay Sen. Jinggoy Estrada, natuwa ang kanyang ama sa ginawang sorpresa ng mga oposisyon matapos madatnan ang mga ito sa rest house sa Tanay kung saan ay naghanda ng mga pagkain. (Ulat nina Lilia Tolentino/Rudy Andal)</body>
<link>http://www.philstar.com/Article.aspx?articleId=267922&amp;publicationSubCategoryId=92</link>
</article>
<article>
<title>'Rule of law ibabalik ko'</title>
<author>Butch Quejada/Malou Rongalerios</author>
<date>
<month>January</month>
<day>16</day>
<year>2005</year>
</date>
<body>&amp;quot;Akoy nagbalik upang ibalik ang &amp;quot;rule of law&amp;quot; at baon ko ang mas matinding pagmamahal sa bayan at mamamayang Pilipino.&amp;quot; Ito ang mariing inihayag ni dating Pangulong Joseph &amp;quot;Erap&amp;quot; Estrada base sa nilalaman ng kanyang press statement nang dumating ito kahapon bandang ala-1:48 ng hapon sa Ninoy Aquino International Airport (NAIA) kasabay ng kanyang pamilya at dating miyembro ng kanyang Gabinete matapos ang matagumpay na knee surgery nito sa Hong Kong. &amp;quot;I am stronger and more determined today to do what I had promised the Filipino people on June 30,1998, when I took my oath of office as President of the Republic,&amp;quot; ani Estrada sa kanyang inihandang arrival statement. Hindi nakaligtas ang administrasyong Arroyo na patutsadahan ng dating Pangulo at muling lumabas ang hinanakit nito sa aniyay pagkaka-agaw ng kanyang puwesto bilang Pangulo ng bansa. Lahat umano ng masamang nangyayari sa Pilipinas sa ngayon ay bunga ng kanyang &amp;quot;unconstitutional removal&amp;quot; at pag-agaw sa puwesto nito noong 2001 bilang Pangulo ng bansa. &amp;quot;The times today are indeed dangerous times to be right, because government today is so very wrong,&amp;quot; diin ni Erap. Si Erap ay naglakad na may tungkod na aluminum cane. Siya ay sinalubong ng kanyang anak na si Jude at mga opisyal na sina Makati City Mayor Jejomar Binay, dating Cong. at ngayoy tagapagsalita nito na si Didagen Dilangalen, dating Justice Sec. Serafin Cuevas, dating Sen. Gringo Honasan at may 200 movie personalities na tagasuporta nito. Sumalubong din ang libu-libo nitong tagasuporta mula sa mga militant groups na sinabayan ng kilos-protesta laban sa administrasyong Arroyo. Nadismaya naman ang grupo ng Peoples Movement Against Poverty (PMAP) sa pamumuno ni Ronald Lumbao na matiyagang nagsipag-antay sa MIA Road matapos na hindi nila nasilayan si Erap dahil sinundo ito ng 10-vehicle convoy mula sa pagbaba sa presidential lounge patungong Villamor Air Base sa Pasay City at isinakay sa isang helicopter patungo sa rest house nito sa Tanay, Rizal. (Ulat nina Butch Quejada/Malou Rongalerios)</body>
<link>http://www.philstar.com/Article.aspx?articleId=267928&amp;publicationSubCategoryId=92</link>
</article>
<article>
<title>Cholera outbreak: 7 anyos dedo, 50 na-ospital</title>
<author>Mer Layson</author>
<date>
<month>January</month>
<day>16</day>
<year>2005</year>
</date>
<body>Matapos ang kinatatakutang sakit na meningococcemia, isang 7-taong gulang na batang babae ang nasawi habang 50 katao pa ang kasalukuyang nakaratay sa ospital matapos na dapuan ng nakamamatay na sakit na cholera nang magkaroon ng outbreak sa apat na barangay sa Eastern Visayas. Hindi tinukoy ng Department of Health (DOH) ang pangalan ng batang nasawi ngunit kinumpirma nilang cholera ang dahilan ng pagkamatay nito na sinasabing residente ng Brgy. 38, nasabing lalawigan. Sa ipinalabas na laboratory findings, ng Central Office ng DOH mula sa mga residente, sinasabing &amp;quot;cholera infection&amp;quot; ang naging dahilan ng pagkamatay ng biktima. Sinabi ng chairman ng nasabing barangay na si Nicanor Pastorfile na may kabuuang 20 bata mula sa kanyang nasasakupan ang nakaratay ngayon sa pagamutan bukod pa ang mga pasyente na residente ng kalapit nitong Brgy. 37, Reclamation Area 39 at Brgy. Nula-Tula. Nabatid na nagmula sa maruming tubig ang pagkakasakit ng mga residente ng apat na barangay kung kaya nanawagan si Pastorfile sa pamahalaan na tulugan ang kanyang mga kababayan. Dahil dito, agad namang nagpadala si Health Sec. Manuel Dayrit ng medical team sa lugar para sa agarang tulong sa mga maysakit at matukoy kung saan nagmula ang maruming tubig na nainom ng mga pasyente. Nagsasagawa na rin ng hakbang ang DOH upang masugpo ang paglaganap pa ng nasabing sakit sa naturang mga barangay. (Ulat ni Mer Layson)</body>
<link>http://www.philstar.com/Article.aspx?articleId=267933&amp;publicationSubCategoryId=92</link>
</article>
<article>
<title>Malaysia sumuporta sa proteksyon ng Pinoy workers</title>
<author>Grace Amargo-dela Cruz</author>
<date>
<month>January</month>
<day>16</day>
<year>2005</year>
</date>
<body>Pinag-aaralan na ng Department of Foreign Affairs (DFA) ang mga mungkahing isinumite ng pamahalaang Malaysia bilang suporta sa proteksyon para sa mga Overseas Filipino Workers (OFWs) na nagtatrabaho sa nasabing bansa. Batay sa isinumiteng report ni Malaysian Charge d Affaires Luis Cruz kay Foreign Affairs Sec. Alberto Romulo, ang mga mungkahi ay magbibigay ng higit na proteksyon sa mga Filipino workers mula sa mga illegal recruiters at mapagsamantalang employers. Kabilang sa mga panukala ay ang mahigpit na pagbabawal sa mga employers sa pagbabawas sa suweldo ng kanilang mga empleado. &amp;quot;I am pleased to hear that the Malaysian government is considering labor proposals especially because there are expected to benefit foreign workers including our OFWs,&amp;quot; ani Romulo. (Ulat ni Grace Amargo-dela Cruz)</body>
<link>http://www.philstar.com/Article.aspx?articleId=267943&amp;publicationSubCategoryId=92</link>
</article>
<article>
<title>'Kuratong Baleleng' dinggina na - Solgen</title>
<author>Grace Amargo- Dela Cruz</author>
<date>
<month>January</month>
<day>30</day>
<year>2005</year>
</date>
<body>Nais ng Office of the Solicitor General (OSG) na dinggin na ng Supreme Court (SC) ang petisyon ng Department of Justice (DOJ) na muling buksan ang kaso ng &amp;quot;Kuratong Baleleng&amp;quot; na kinasasangkutan ni Senador Panfilo Lacson. Batay sa consolidated reply na inihain ng Solicitor General (Solgen) sa Mataas na Hukuman, hiniling nito na magtalaga ng isang commissioner na siyang tatanggap ng mga ebidensya at testimonya ng mga testigong magdidiin laban sa mga akusado sa multiple murder case kaugnay sa pamamaslang sa 11 miyembro ng Kuratong Baleleng robbery gang upang paghandaan ang muling pagbubukas ng kaso. Hiniling pa ng OSG na ipawalang-saysay ang anim na kautusang ipinalabas ni Quezon City Regional Trial Court Judge Ma. Teresa Yadao dahil sa kawalan ng hurisdiksyon nang ipawalang-sala nito ang grupo ni Lacson sa nasabing krimen. Sinabi ng Solgen na dapat ideklara ng High Tribunal na kailanman ay hindi nagkaroon ng karapatan si Judge Yadao sa pagdinig sa usapin dahil sa may dalawang menor-de-edad na sangkot sa kaso. Iniapela din ng OSG na mailipat sa ibang heinous crime court o alinmang family court ang nasabing kaso at pagbawalan na si Yadao na hawakan ang kaso. Iginiit ng OSG na sakaling mailipat na ang kaso sa ibang korte ay atasan ang hukom na hahawak dito na agad magpalabas ng warrant of arrest laban kay Lacson at 30 iba pang sangkot sa krimen kabilang ang mga dating matataas na opisyal ng Philippine National Police. Upang mapabilis, hiniling pa ng OSG na huwag nang bigyan ng pagkakataon at merito ang mga argumentong ihahain ng mga respondents dahil mas matibay umano ang mga testimonya at ebidensyang hawak ng prosekusyon. Si Lacson ang tumatayo noon na pinuno ng Presidential Anti-Crime Commission (PACC) at itinuturong utak sa umanoy naganap na rubout sa mga miyembro ng Kuratong Baleleng gang at pagtangay ng milyun-milyong pera na nakulimbat ng grupo sa panghoholdap sa mga bangko at ibang establisimiyento sa Metro Manila. (Ulat ni Grace Amargo- Dela Cruz)</body>
<link>http://www.philstar.com/Article.aspx?articleId=268041&amp;publicationSubCategoryId=92</link>
</article>
<article>
<title>Kamara binanatan sa paruba ng 2% VAT hike</title>
<author>Doris Franche/Lilia Tolentino</author>
<date>
<month>January</month>
<day>30</day>
<year>2005</year>
</date>
<body>Kinondena ng grupong Kilusang Magbubukid ng Pilipinas (KMP) ang pag-apruba ng panukalang dagdag na 2% Value Added Tax (VAT) sa Mababang Kapulungan ng Kongreso dahil hindi lamang middle class at upper class na produkto ang maaapektuhan kundi maging ang pangunahing bilihin. Sa pahayag ni Ka Willy Marbella, spokesperson ng KMP na nakakaalarma umano na pati ang pangunahing pagkain ng Pinoy na bigas ay maaapektuhan din ng VAT. Itoy kasunod nang magdeklara ang National Food Authority (NFA) na magtataas ng hanggang 10% ang palay at 5% naman sa pag-aangkat ng bigas. Ngunit ayon sa KMP, hindi nangangahulugan na kapag nagtaas ang presyo ng palay ay tataas na rin ang presyo ng bigas. Lumalabas na ang pinakamataas na presyo ng palay sa kanayunan ay P7-P9 habang ang pinakamababang presyo ng bigas sa pamilihan ay P18. Ayon sa grupo, ang pagsusulong ng karagdagang VAT ay maaaring samantalahin ng mga negosyante sa pagtataas na rin ng presyo ng bigas. Maaari umano nilang ikatuwiran na dahil na rin sa dami ng proseso para maging bigas ang palay ay dapat na ring taasan ang halaga nito. Samantala, nagpahayag ng pagsuporta ang grupong Masa ng Bansa at Kaisambayan na pinamumunuan nina Fortin Yabut at Mila Suarez sa pagtaas ng buwis kung malilibre sa VAT ang mga pagkaing binibili ng masa. Nagpahayag ng kahandaan ang dalawa na manawagan sa Senado para malibre sa 2% VAT ang noodles, sardines, gatas ng sanggol, bigas, asukal, at tinapay gaya ng pandesal. Sinabi ni Yabut na pabor siya sa dagdag na VAT para mapanatili ng gobyerno ang mahusay na serbisyo sa masa. Iginiit naman ni Suarez na kung makakalikom ng dagdag na buwis ang gobyerno ay mapapahusay ang kalagayang pananalapi ng pamahalaan nang hindi masyadong naapektuhan ang mahihirap. Handa namang makipagtulungan ang Kilusang Mayo Uno sa oposisyon sa inilunsad nilang Peoples Congress laban sa dagdag na VAT. Sinabi ng KMU na sasali sila sa Peoples Congress kung ito ang nalalabing paraan para maihayag nila ang kawalan ng kasiyahan sa VAT. Inaasahan ng KMU na ang mga senador na kontra sa VAT ay matatag na maninindigan laban sa isyu dahil ito ay lalong magdaragdag ng pahirap sa masa. (Ulat nina Doris Franche/Lilia Tolentino)</body>
<link>http://www.philstar.com/Article.aspx?articleId=268047&amp;publicationSubCategoryId=92</link>
</article>
<article>
<title>CBCP walang maipakita sa Bibliya na nagbabawal ng 2 child policy</title>
<author>Malou Rongalerios</author>
<date>
<month>January</month>
<day>30</day>
<year>2005</year>
</date>
<body>Walang maipakitang kasulatan ang Catholic Bishop Conference of the Philippines (CBCP) kaugnay sa isyu ng two child policy at reproductive health. Sa ginawang deliberasyon ng House committee on women sa panukalang two child policy, hiningan ni Alagad Party-list Rep. Rodante Marcoleta si Atty. Jo Imbong ng CBCP na magpakita ng kasulatan sa Bible na nagsasabing bawal ang paggamit ng contraceptive at sa pagpaplano ng pamilya. Sinabi ni Marcoleta na lumalabas na maling impormasyon ang ibinibigay sa taumbayan ng mga taong tutol sa two child policy at family planning. Nauna rito, tinutulan ng Simbahang Katoliko ang paggamit ng anumang uri ng artificial family planning method sa halip ay kinakampanya nito ang rhythm method bilang paraan ng birth control. Kabilang sa mga tutol sa two child policy ang Pro-Life Philippines, Inc., CBCP at Alliance for the Family Foundation Philippines, Inc. Nagbigay naman ng kanilang position paper sa komite bilang pagsuporta sa panukala ang League of Barangays, Department of Social Welfare and Development (DSWD), Philippine Medical Association (PMA), Department of Labor and Employment-Bureau of Women and Young Workers (BWYM), National Commission on the Role of the Filipino Women, at Family Planning Organization of the Philippines. Sa kasalukuyan, umaabot na sa 84 milyon ang Pinoy na siyang nakaalarma sa ilang mambabatas at mga sektor kaya ipinanukala ang 2-child policy at paggamit ng contraceptive sa kababaihan. (Ulat ni Malou Rongalerios)</body>
<link>http://www.philstar.com/Article.aspx?articleId=268055&amp;publicationSubCategoryId=92</link>
</article>
<article>
<title>Mas mababang parusa sa Pinoy sailor ihihirit</title>
<author>Lilia Tolentino</author>
<date>
<month>January</month>
<day>30</day>
<year>2005</year>
</date>
<body>Mas mababang sentensya kaysa parusang bitay ang ihihirit ng mga abogadong ipagkakaloob ng pamahalaan para kay Nelson Diana, ang Pinoy sailor na nahatulan ng bitay sa Malaysia matapos mahulihan ng kalahating kilong cocaine. Ayon kay Press Sec. at Presidential Spokesman Ignacio Bunye, lahat ng Pilipinong manggagawa na nahaharap ng problemang legal sa ibayong dagat ay bibigyan ng tulong ng gobyerno. Ito ay para matiyak na mabibigyan sila ng kaukulang proteksyon sa ilalim ng batas ng Malaysia o alinmang bansang kinaroroonan nila. Sinabi ni Bunye na ang pamilya ni Nelson ay binigyang impormasyon na ng Department of Foreign Affairs (DFA) hinggil sa kaso nito. Si Diana ay pinatawan ng parusang bitay noong Enero 25 ng mababang korte ng Malaysia dahil sa pagdadala ng 508.6 gramong cocaine sa kanyang hand carried bag habang nasa paliparan ng Kuala Lumpur International Airport noong Agosto 22, 2002. (Ulat ni Lilia Tolentino)</body>
<link>http://www.philstar.com/Article.aspx?articleId=268059&amp;publicationSubCategoryId=92</link>
</article>
<article>
<title>MILF 'di target sa air strike kundi terrorist cells -Palasyo</title>
<author>Lilia Tolentino</author>
<date>
<month>January</month>
<day>30</day>
<year>2005</year>
</date>
<body>Nilinaw ng Malaca&amp;ntilde;ang na hindi target ng pambobombang militar ang mga miyembro ng Moro Islamic Liberation Front (MILF) kundi sa mga &amp;quot;terrorist cells&amp;quot; na hindi lang naglalagay sa panganib sa pambansang seguridad kundi sa isinusulong na kapayapaan ng Mindanao. &amp;quot;The attack was not aimed at the MILF but at the terrorist cells that pose a threat not only to national security but to the cause of peace itself,&amp;quot; ani Press Sec. at Presidential Spokesman Ignacio Bunye. Ang paglilinaw ay ginawa ni Bunye kaugnay ng pangambang maaaring makaapekto sa isinasagawang negosasyong pangkapayapaan ng gobyerno at MILF ang naganap na air strike sa Maguindanao sanhi ng pagkasawi ng 40 rebeldeng Abu Sayaff at MILF kabilang umano ang dalawang miyembro ng Jemaah Islamiyah. &amp;quot;Tayo ay para sa kapayapaan pero kapayapaang hindi nakabase sa takot,&amp;quot; ani Bunye. Sinabi pa ni Bunye na tapat ang gobyerno sa peace talks sa MILF pero kailangang gamitin nito ang buong kapangyarihan para mapigil ang banta ng terorismo. (Ulat ni Lilia Tolentino)</body>
<link>http://www.philstar.com/Article.aspx?articleId=268068&amp;publicationSubCategoryId=92</link>
</article>
</data>