<?xml version="1.0" encoding="ISO-8859-1" ?>
<data>
<article>
<title>Matandang foreigner aampunin ng 20% senior citizen discount</title>
<author>Ni Ludy Bermudo</author>
<date>
<month>March</month>
<day>31</day>
<year>2012</year>
</date>
<body>MANILA, Philippines - Hihimukin ng Department of Tourism ang mga matatandang banyaga na magbakasyon sa Pilipinas dahil ‘mas masaya na umanong maging senior citizen sa Pilipinas!’ Ito’y dahil sa makaka-avail na rin ng 20 pors&amp;shy;yentong diskuwento sa bilihin at serbisyo ang senior citizens na taga-ibayong dagat, tulad ng mga senior citizens na Pinoy. Sinabi Tourism Sec. Ramon Jimenez na pala&amp;shy;lawakin ng gobyerno ang ibinibigay na pribilehiyo dahil sasaklawin na rin maging ang mga banyagang matatanda. Kapag naplantsa na ng Department of Finance (DOF) at Bureau of Internal Revenue (BIR) ang mga patakaran o implementing rules and regulations ay kauna-unahan ang Pilipinas sa buong mundo na magpapatupad ng naturang programa. Umaasa ang kalihim na sa pamamagitan ng naturang programa ay mahihikayat ang mga pensioners lalo na ang mga galing ng Estados Unidos, United Kingdom at Japan na dito magbakasyon sa bansa. Pinag-aaralan na rin aniya ng Department of Foreign Affairs (DFA) ang pagbibigay ng 6-month visa sa mga banyagang senior citizens na gustong magbakasyon sa bansa.</body>
<link>http://www.philstar.com/Article.aspx?articleId=792787&amp;publicationSubCategoryId=92</link>
</article>
<article>
<title>Earth Hour ngayon</title>
<author>Ni Danilo Garcia</author>
<date>
<month>March</month>
<day>31</day>
<year>2012</year>
</date>
<body>MANILA, Philippines - Ngayong alas-8:30 ng gabi na ang opisyal na pagselebra sa taunang Earth Hour kung saan sa loob ng higit isang oras ay magpapatay ng de-kur&amp;shy;yenteng ilaw ang maraming bansa sa mundo bilang pagpapakita ng pagpapahalaga sa kalikasan. Sa unang pagkaka&amp;shy;taon, irerekord ang saba&amp;shy;yang pagpatay ng ilaw sa mundo buhat sa kalawakan ni Space station flight engineer Andre Kuipers.&amp;nbsp;Kasalukuyang nasa space station ngayon si Kuipers, ng European Space Agency, na magbibigay ng live-feed ng mga larawan at komentaryo sa Earth Hour buhat sa kinalalagyan may 240 milyang layo sa planeta. Ang Pilipinas ang na&amp;shy;ngunguna sa bilang ng partisipante na nagpatay ng ilaw na 15 milyon buhat sa 1.8 bilyong nakiisa noong taong 2011. Ngayong taon, ba&amp;shy;hagyang iniba ng WWF-Philippines ang logo ng proyekto na ginawang Earth Hour+.&amp;nbsp;Dinagdagan umano nila ito ng “plus (+) sign” upang hikayatin ang mga Pilipino na patayin ang kanilang ilaw ng higit pa sa isang oras upang higit na makatipid sa kuryente. Nakipag-ugnayan na rin ng WWF-Philippines sa Department of Energy (DOE) upang masukat ang antas ng kuryente na matitipid ng bansa sa isang oras na pagpatay ng ilaw ng bawat mamamayan ngayong Sabado.</body>
<link>http://www.philstar.com/Article.aspx?articleId=792786&amp;publicationSubCategoryId=92</link>
</article>
<article>
<title>Manu-manong pagbabayad sa toll ways nagpapa-trapik</title>
<author>Ni Gemma Garcia</author>
<date>
<month>March</month>
<day>31</day>
<year>2012</year>
</date>
<body>MANILA, Philippines - Upang maiwasan ang mabagal na transaksyon sa mga toll stations na nagreresulta sa matin&amp;shy;ding pagsisikip ng daloy ng trapiko, nanawagan si Cagayan Rep. Jack Enrile sa Department of Transportation and Communication (DOTC) na magpatupad ng unified ticketing and payment system para sa Luzon Expressways Network. Paliwanag ni&amp;nbsp;Enrile, sa kabila ng nagiging maayos ang pagdaan at pagbiyahe sa mga expressway nitong mga nakaraang taon, hindi maiiwasan na magkaroon ng pagsisikip sa daloy ng trapiko tuwing Holy Week o Semana Santa dahil sa mahabang bayaran sa toll gate. Wala naman umanong magagawa ang mga motorista&amp;nbsp;na kailangang dumaan sa ilang expressway kundi pumila sa mano-manong pagbabayad dahil wala naman umanong ipinapatupad na single pass para sa mga biyahero. Ang Luzon Expressways Network ay binubuo ng North Luzon Expressway (NLEX), Subic-Clark-Tarlac Expressway (SCTex), South Luzon Expressway (SLEX), Skyway, STAR Tollway, North Luzon East Expressway, North Luzon West Expressway, CALABARZON Loop, Tarlac-Nueva Ecija-Aurora Expressway at Infanta-Cabanatuan Scenic Superhighway. Ayon pa kay Enrile, kung mapapansin umano na mas maiksi ang pila sa mga automated tollbooths dahil napipilitang magbayad ng mano-mano ang motorista dala na rin sa hindi magamit ang kanilang EC Tag sa SLEX at E-Pass naman sa NLEX. Ganito rin&amp;nbsp;umano ang sitwasyon sa iba pang expressway tulad ng SCTex at Star Tollway. Ang unified payment system umano ay magiging magaan para sa mga motorista lalo na ang mga dadaan sa mga tollways bago makarating sa kanilang destinasyon at maiiwasan pa ang masikip&amp;nbsp;na daloy ng trapiko. Kasabay nito, nanawagan din si Enrile sa mga tollway operators na magbuo ng programa para sa pagkakaroon ng long-term toll fee payments na mabibili sa mababang halaga.</body>
<link>http://www.philstar.com/Article.aspx?articleId=792784&amp;publicationSubCategoryId=92</link>
</article>
<article>
<title>Pinas number 1 shabu users sa Asya, NBI umalma</title>
<author>Ni Angie dela Cruz</author>
<date>
<month>March</month>
<day>31</day>
<year>2012</year>
</date>
<body>MANILA, Philippines - Numero uno umano ang Pilipinas sa mga bansa sa Asya na may pinakamataas na bilang ng taong gumagamit ng shabu. Batay sa pinakahuling ulat ng United Nations (UN) sa naganap na kumperensya ng UN Office on Drugs and Crime sa Tokyo, Japan nitong Pebrero, lumitaw na mahigit dalawang porsyento ng populasyon sa Pilipinas ang gumagamit ng shabu mula 16-anyos hanggang 64-anyos.&amp;nbsp; Pero giniit ni National Bureau of Investigation (NBI) Anti-illegal Drugs Task Force Commander Atty. Ruel Lasala, kaliwa’t kanan na ang mga operasyon ng iba’t ibang narcotics agencies tulad ng Philippine Drug Enforcement Agency (PDEA), Philippine National Police (PNP), Bureau of Customs (BOC) at NBI.&amp;nbsp; Dagdag pa ni Lasala, pinag-uusapan na ngayon ng mga ahensyang bahagi ng anti-illegal drugs campaign kung ano ang ginamit na basehan ng report dahil may posibilidad an&amp;shy;yang hindi nagsumite ng tunay na report ang ibang bansa samantalang ang Pilipinas ay nagpadala ng makatotohanang ulat.&amp;nbsp; Ayon pa sa NBI, marami nang nabuwag na laboratoryo ng shabu sa bansa at indikasyon din ang pagtaas ng presyo ng shabu na kumokonti na ang suplay ng droga sa Pilipinas.&amp;nbsp; Sa ngayon, umabot na sa P5 milyon ang presyo ng shabu kada kilo.</body>
<link>http://www.philstar.com/Article.aspx?articleId=792783&amp;publicationSubCategoryId=92</link>
</article>
<article>
<title>Mga driver ng LPG taxi nagkakasakit na sa baga</title>
<author>Nina Butch Quejada at Gemma Garcia</author>
<date>
<month>March</month>
<day>31</day>
<year>2012</year>
</date>
<body>MANILA, Philippines - Naalarma ang isang&amp;nbsp;mambabatas dahil sa pagtaas ng kaso ng&amp;nbsp;pulmonary&amp;nbsp;diseases sa mga driver ng taxi na gumagamit ng liquefied petroleum gas (LPG) bilang alternatibong gasolina. Ayon kay Ang Kasangga Partylist Rep. Teodorico Haresco, maghahain siya ng reso&amp;shy;lusyon para hilingin ang pagkakaroon ng congressional intervention upang masiguro na ligtas ang publiko partikular na ang mga taxi service sa Metro Manila at karatig na urban areas. Sinabi ng mambabatas na ang paglipat sa LPG bilang alternatibo sa paggamit ng gasolina at diesel ay nakatulong ng malaki sa operators at drivers, maging sa kalikasan dahil sa pag&amp;shy;kabawas ng greenhouse gas emission. Subalit marami na umano itong natatanggap na ulat na maraming taxi drivers lalo na ang mga gumagamit ng LPG ang nagkakasakit sa baga. Giit pa ni Haresco, mahalaga na masiguro ng gobyerno&amp;nbsp;na naipapatupad ng husto ang lahat ng safety measures at guidelines sa paglipat o conversion ng gasoline o diesel sa LPG. Sa ginawang pag-aaral, kadalasan ang medical implications ng mahabang exposure sa LPG leaks ay pulmonary disease, na isang nakakahawang sakit na maaaring maihawa sa pamamagitan ng hangin. Dahil dito kayat hinikayat nito ang Department of Health at Department of Transportation and Communication na magsagawa ng pag-aaral tungkol sa isyu para na rin sa interes ng kaligtasan ng publiko bukod pa dito ang dapat ay gawing regular ang inspeksyon ng mga LPG conversion kits na inilalagay sa taxi upang masigurong walang si&amp;shy;ngaw ang mga ito.&amp;nbsp;</body>
<link>http://www.philstar.com/Article.aspx?articleId=792782&amp;publicationSubCategoryId=92</link>
</article>
<article>
<title>ABKDAmayan sa Abril 14 na</title>
<author></author>
<date>
<month>March</month>
<day>30</day>
<year>2012</year>
</date>
<body>MANILA, Philippines - Magsisimula na ang paklase ng ABKDamayan sa Abril 14, Sabado sa Star office Port Area, Manila. Ang ABKDamayan ay itinataguyod ng The Philippine Star at Pilipino Star NGAYON. Ito ay accredited ng Department of Education’s Bureau of Alternative Learning System (Deped-BALS) bilang service provider na tutulong sa mga interesadong mag-aaral na makapasa sa Deped-BALS’s Alternative Learning System’s Accreditation &amp;amp; Equivalency (ALS A&amp;amp;E) Test para makamit nila ang elementary at high diploma; at maging kuwalipikado sa kinakailangan pang antas ng pag-aaral. Para makasama ngayong school year, humabol sa huling bahagi ng rehistrasyon sa Marso 31, Sa&amp;shy;bado. Magsadya sa nabanggit na tanggapan, mula ala-1 hanggang ala-5 ng hapon dala ang inyong NSO-certified birth certificate, barangay clearance, 4 pcs. 1x1 at 4 pcs. 2x2 picture na may name plate. Sa iba pang impormasyon, tumawag sa 527-7777 loc. 128.</body>
<link>http://www.philstar.com/Article.aspx?articleId=792509&amp;publicationSubCategoryId=92</link>
</article>
<article>
<title>Phl Bamboo at Asian Bamboo Carvers' Guild nagkasundo</title>
<author></author>
<date>
<month>March</month>
<day>30</day>
<year>2012</year>
</date>
<body>MANILA, Philippines - Nagkasundo ang Philippine Bamboo Foundation (PBF) at Asian Bamboo Carvers’ Guild (ABCG) sa bayan ng Tuba, Benguet para sa magkasamang pagpapalago ng pagtatanim ng kawayan at pagnenegosyo ng mga gawa ng kasapi ng samahan. Sinabi ni PBF president Edgardo Manda na sa ilalim ng partnership, tutulungan nilang makahanap ng buyer o merkado sa local at pandaigdigang pamilihan ang mga miyembro ng ABCG para sa mga likha ng mga ito. Pamumunuan ni Manda at mga opisyales ng PBF ang lahat ng magiging pakikinegosasyon sa mga posibleng kliyente ng Guild. Tutulungan din ng PBF ang ABCG na matutunan ng mga ito ang mga makabagong pamamaraan ng pagtatanim at pag-ani ng kawayan, gayundin ang mga modernong istilo sa carving o paglilok ng kawayan. “Tutulungan naman kami ng Guild sa pagpapalaganap ng kahalagahan ng kawayan sa propesyon ng carving at ang potensyal nito bilang trabaho hindi lamang sa kanilang mga miyembro kundi pati na rin sa kanilang mga kasamahan sa hanapbuhay sa buong bansa,” ayon kay Manda. Ang mga opisyal ng Guild ay sina: Roldan D. Pait, president; Jeremiah B. Cabbigat, vice-president; Rhodora Abluyen, secretary; Mayne Apuggad, treasurer; Alex Ognayon at Leandro Lamadrid, business managers at Manuela Dumapis, auditor. Matatagpuan ang kanilang tanggapan sa&amp;nbsp;76&amp;nbsp;Purok 2, Kilometer 3, Asin Road, Baguio City. Sa mga interesado tumawag kay Mike Gomez sa PBF secretariat, 817-14-09.&amp;nbsp;</body>
<link>http://www.philstar.com/Article.aspx?articleId=792508&amp;publicationSubCategoryId=92</link>
</article>
<article>
<title>Pekeng birth certificates ng OFWs sa Malaysia, naglipana!</title>
<author>Ni Ellen Fernando</author>
<date>
<month>March</month>
<day>30</day>
<year>2012</year>
</date>
<body>MANILA, Philippines - Umabot sa 23 birth certificates ng mga passport applicants sa Embahada ng Pilipinas sa Kuala Lumpur ang kinumpiska matapos na mapag-alamang mga peke mula sa ilang tiwaling placement agencies sa Sabah, Malaysia. Sa report ng Embahada sa Department of Fo&amp;shy;reign Affairs kahapon, ang Consular mobile team sa Kota Kinabalu ay nakakumpiska ng 11 pinekeng birth certificates habang ang team sa Tawau ay ibinasura din ang 12 birth certificates na tinangkang ipalusot ng mga nag-aapply ng Phl passport. Iniimbestigahan na ang ilang placement agency na naka-blacklist na matapos na masangkot sa nasabing modus o pamemeke ng birth certificates at hindi na rin tumatanggap ang Phl consular team ng anumang aplikante na magmumula sa nasabing ahensya. Ipinaliwanag ng Embahada, ang nasabing placement agency ay nag-aalok ng serbisyo upang ma-facilitate lamang ang documentation requirements ng mga OFWs sa Sabah at iproseso ang kanilang work permits at hindi sila nagre-recruit ng mga manggagawa sa Pilipinas para sa mga plantasyon sa Saba&amp;shy;h Tinitingnan na rin ng DFA ang ulat na ilang kawani sa local civil registrar sa Mindanao ay posibleng sangkot o kasabwat umano ng mga nasabing tiwaling placement agencies.</body>
<link>http://www.philstar.com/Article.aspx?articleId=792507&amp;publicationSubCategoryId=92</link>
</article>
<article>
<title>Shortlist sa NBI director plantsado na</title>
<author>Ni Ludy Bermudo</author>
<date>
<month>March</month>
<day>30</day>
<year>2012</year>
</date>
<body>MANILA, Philippines - Hawak na ni Justice Secretary Leila de Lima ang shortlist o limang nominado para pagpilian ni Pangulong Noynoy Aquino sa hihiranging director ng National Bureau of Investigation (NBI). Tanging si NBI officer in charge Nonnatus Rojas lamang ang binanggit sa limang kandidato&amp;nbsp;habang ang iba naman ay pawang mga outsider sa kawanihan. Magsusumite rin umano si De Lima ng listahan para sa hihiranging bagong deputy director ng NBI. Isusumite umano niya ang mga listahan pagkatapos na ng paggunita sa Semana Santa. Kabilang sa umuugong na pangalan na kapalit ni Gatdula sina Criminal Investigation and Detection Group (CDIG) Chief P/Dir. Sa&amp;shy;muel Pagdilao ng Philippine Military Academy (PMA) Class ‘79, dating PNP Chief Raul Bacalzo ng PMA Class ‘77, retired Deputy Dir. Gen. Raul Castaneda ng Class ‘78 at ang kaniyang mistah na si&amp;nbsp;retired army B/Gen. Danilo Lim, na kasalukuyang Customs Deputy Commissioner for Intelligence.</body>
<link>http://www.philstar.com/Article.aspx?articleId=792506&amp;publicationSubCategoryId=92</link>
</article>
<article>
<title>Pacquiao 'di kakasuhan - BIR</title>
<author>Nina ni Angie dela Cruz/Ludy Bermudo</author>
<date>
<month>March</month>
<day>30</day>
<year>2012</year>
</date>
<body>MANILA, Philippines - Nilinaw ni Bureau of Internal Revenue (BIR)&amp;nbsp;Commissioner&amp;nbsp;Kim Jacinto-Henares na hindi naman kakasuhan ng ahensiya si&amp;nbsp;boxing champ at Sarangani Rep. Manny Pacquiao at inaantay lamang nila na maisu&amp;shy;mite&amp;nbsp;ang kailangang dokumento ng ahensiya sa mga kita nito. Ayon kay Henares, kung isusumite lang naman ni Pacquiao ang mga kinakailangang dokumento ay wala ng magiging problema pa at walang ipaghaharap na reklamo laban dito. Una nang napaulat na sinabi ni Atty. Frank&amp;shy;lin Ladores, revenue district officer ng BIR GenSan, na nag-submit na si Pacquiao ng kaniyang counter affidavit sa initial complaint sa isyu ng hindi pagbabayad ng tamang buwis at inaasahan na magkakaroon ng evaluation ang Koronadal City Prosecutor’s Office kung may sapat na basehan para kasuhan o hindi ang naturang mambabatas. Si Pacquiao, eight-time world champion,&amp;nbsp;ay nahaharap sa kasong criminal dahil umano sa pagpigil o obstruction sa imbestigasyon ng BIR tungkol sa kanyang mga kinita. Nagdeklara ito ng P1.13-B assets noong 2010 at walang liabi&amp;shy;litiy o anumang bayarin. Siya rin ang itinuturing na pinakamayamang miyembro ng Kongreso.</body>
<link>http://www.philstar.com/Article.aspx?articleId=792505&amp;publicationSubCategoryId=92</link>
</article>
<article>
<title>AFP nagbabala vs terror attack sa Semana Santa</title>
<author>Ni Joy Cantos</author>
<date>
<month>March</month>
<day>30</day>
<year>2012</year>
</date>
<body>MANILA, Philippines - Nagbabala kahapon ang Armed Forces of the Philippines&amp;shy; (AFP) sa posible umanong pananabotahe ng mga teroristang grupo tulad ng pambobomba sa mga simbahan at beach resort sa mga pamosong lugar sa bansa na dinarayo kaugnay ng paggunita sa Semana Santa. Sa press briefing kahapon sa Camp Aguinaldo, sinabi ni Brig. Gen. Roberto Almadin, co-chairman ng binuong Joint Peace and Security Coordi&amp;shy;nating Council&amp;shy;, hindi nila isinasantabi ang posibilidad na mangyari rin sa Pilipinas ang pambobomba ng international terrorist&amp;shy; groups sa beach resort sa Thailand nitong nakaraang Pebrero. “That’s an assessment its an opportunity for them so we are not discounting that possibility, media hungry&amp;shy; ang mga yan ( terrorist groups ),” ayon kay Almadin kaya mas mabuti na umano ang maging vigilante at umalerto. Samantala isinailalim na rin ng Philippine National Police (PNP) sa full alert status ang buong puwersa nito sa bansa kabilang ang Metro Manila na pinalakas pa ang visibility operations ng kapulisan sa mga simbahan, bus terminals, daungan, paliparan, MRT at LRT stations, mga simbahan, mall at iba pang mata&amp;shy;taong lugar. Sa Metro Manila, todo bantay na rin ang kapulisan sa malalaking simbahan upang pangalagaan ang seguridad&amp;shy; ng mga taong magtutungo rito para sa Visita Iglesia. Noong 2005 ay nasilat ng mga awtoridad ang tangkang pambobomba ng Rajah Solaiman Movement (RSM) terrorist group sa Malate Church at night club na naganap sa panahon rin ng paggunita sa Kuwaresma&amp;shy;.</body>
<link>http://www.philstar.com/Article.aspx?articleId=792504&amp;publicationSubCategoryId=92</link>
</article>
<article>
<title>Libel sa internet muling isinulong ni Villar</title>
<author>Ni Malou Escudero</author>
<date>
<month>March</month>
<day>30</day>
<year>2012</year>
</date>
<body>MANILA, Philippines - Dahil bahagi na rin ng pamumuhay ng mga mamamayan ang electronic media, muling iginiit ni Senator Manny Villar na panahon na upang magkaroon ng batas na magpaparusa sa mga naninira sa internet katulad ng Facebook, Twitter, o blogs na tatawaging E-Libel o “Electronic libel”.&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp; Nais ni Villar sa kaniyang Senate Bill 2668 na kasalukuyang nasa Se&amp;shy;nate Committees on Public Information and Mass Media at Constitutional Amendments, Revision of Codes and Laws na ami&amp;shy;yendahan ang Article 355 ng Revised Penal Code upang maisama sa batas ang “E-libel” o paninira sa pamamagitan ng internet. Sabi ni Villar, baga&amp;shy;man at napakaraming pa&amp;shy;&amp;shy;kinabang ang nakukuha sa internet partikular sa mga nakatira sa mga ma&amp;shy;&amp;shy;lalayong lugar sa bansa, nagdulot din naman ito ng panibagong mga&amp;nbsp;problema. Napuna ni Villar ang pagdami ng mga “unscrupulous individuals” na naninira sa pamamagitan ng electronic medias na hindi naman maaaring parusahan dahil hindi pa kasama sa libel ang internet. Panahon na aniya para magkaroon ng batas na magpaparusa sa mga naninira sa internet &amp;nbsp;at iba pang kahalintulad na media. Nais ni Villar na baguhin ang Article 355 ng Revised Penal Code at isama ang mga katagang “electronic media such as but not limited to the internet”.</body>
<link>http://www.philstar.com/Article.aspx?articleId=792503&amp;publicationSubCategoryId=92</link>
</article>
<article>
<title>Listahan ng mga botante pinalilinis na sa Comelec</title>
<author>Ni Butch Quejada</author>
<date>
<month>March</month>
<day>30</day>
<year>2012</year>
</date>
<body>MANILA, Philippines - Nanawagan ang mga kongresista sa Mindanao sa Commission on Elections na linisin ang listahan ng mga botante bago ang 2013 midterm elections. Sinabi nina Reps. Simeon Datumanong (Ma&amp;shy;guindanao), Karlo Alexei Nograles (Davao) at Tupay Loong (Sulu) na dapat siguruhin ng Comelec na magiging maayos at kapani-paniwala ang resulta ng darating na halalan. Ayon sa Comelec, nadiskubre nito na mayroong 236,000 double registrants sa Autonomous Region for Muslim Mindanao. Sinabi ni Nograles na matagal na nilang inire&amp;shy;reklamo ang double at multiple entries sa voter’s list. “That is why we long advocated for full biometrics, not only during registration but especially du&amp;shy;ring voting proper. Ideally, we must follow the rule ‘no biometrics, no vote’ to ensure that there will be no flying voters, no multiple votes, no ghost voters, etc,” ani Nograles na ang pinatutungkulan ay ang pagkuha ng fingerprint ng lahat ng botante upang maiwasan ang mga flying voters.</body>
<link>http://www.philstar.com/Article.aspx?articleId=792502&amp;publicationSubCategoryId=92</link>
</article>
<article>
<title>Missile test ng Nokor kinondena ni PNoy</title>
<author>Ni Rudy Andal</author>
<date>
<month>March</month>
<day>30</day>
<year>2012</year>
</date>
<body>MANILA, Philippines - Kinondena sa unang pagkakataon ni Pangulong Aquino ang planong launching ng North Korea ng kanilang long-range ballistic missile test. Kasabay nito sinabi ni Pangulong Aquino sa ambush interview matapos dumalo sa inagurasyon ng Philippines Expeditionary Forces to Korea-Korean War Memorial Hall sa Libingan ng mga Bayani sa Taguig City, dapat ay hindi na ituloy ng Nokor ang kanilang planong launching na ito. Wika ng Pangulo, dapat ay sumunod ang Nokor sa United Nations (UN) Security Council resolution upang hindi na lumikha ng tension. Idinagdag pa ni PNoy, hindi rin kasi alam ng Nokor kung saan babagsak ang debris ng nasabing satellite sa sandaling pakawalan nila ito. Ipinahiwatig pang posibleng bumagsak ang debris nito sa Pacific Ocean na malapit sa Luzon. Aniya, posibleng hindi pansinin ng Nokor ang panawagan&amp;shy; ng Pilipinas pero posibleng ilahad niya ang tungkol dito sa retreat ng mga ASEAN leaders sa 20th ASEAN Summit sa Phnom Penh, Cambodia. Dadalo si Aquino sa 20th ASEAN Summit mula Abril 3-4. Aalis ng bansa si PNoy sa Abril 2. Nakatakda sanang ilunsad ng Nokor ang satellite nito sa pagitan ng Abril 12-15.</body>
<link>http://www.philstar.com/Article.aspx?articleId=792501&amp;publicationSubCategoryId=92</link>
</article>
<article>
<title>Lacierda binira sa power crisis</title>
<author>Nina ni Gemma Garcia/ Butch Quejada</author>
<date>
<month>March</month>
<day>30</day>
<year>2012</year>
</date>
<body>MANILA, Philippines - Hinamon ng isang kongresista si Presidential spokesman Edwin La&amp;shy;cierda na magtungo sa Mindanao at tingnan ang tunay na sitwasyon dito upang hindi nito maliitin ang krisis sa kuryente sa naturang rehiyon. Ayon kay Agham party&amp;shy; list Rep. Angelo Palmones, dapat na mismong si Lacierda na ang magtu&amp;shy;ngo sa Mindanao upang masaksihan nito mismo kung ano ang tunay na problema sa kuryente sa Mindanao. Ito ay dahil sa iginigiit umano ni Lacierda na 2 hanggang 3 oras lamang ang brownout sa Min&amp;shy; danao gayung umaabot ito ng 8 oras. Bukod dito, tinuligsa din ni Palmones ang magkakaibang pahayag ni Lacierda at ng mga kaalyado nito sa Malaca&amp;ntilde;ang tungkol sa emergency power para maresolba ang kriris sa kuryente sa nasabing re&amp;shy;hiyon kayat lumalabas na wala umanong kaka&amp;shy;yahan ang kasaluku&amp;shy;yang&amp;shy; administrasyon na solusyunan ang nasabing problema. Samantala, tutol naman sina Eastern Samar Rep. Ben Evardone at Aurora Rep. Juan Edgardo Angara na sibakin sa puwesto si Energy Secretary Jose Rene Almendras. Sa halip na sipain sa tungkulin si Almendras ay dapat na suportahan ito dahil may mga plano na ito para maresolba ang krisis sa kuryente. Kung palalayasin si Almendras ay mas lalala umano ang problema da&amp;shy;hil muli na naman pag-aaralan ng bagong papalit ang problema dito.&amp;nbsp;</body>
<link>http://www.philstar.com/Article.aspx?articleId=792500&amp;publicationSubCategoryId=92</link>
</article>
<article>
<title>P28M hindi nakubrang jackpot prize kumpiskado na ng PCSO</title>
<author>Ni Danilo Garcia</author>
<date>
<month>March</month>
<day>30</day>
<year>2012</year>
</date>
<body>MANILA, Philippines - Aabot sa higit P28 milyong jackpot prize ang ma&amp;shy;pupunta sa pondo para sa kawanggawa ng Phi&amp;shy;lippine Charity Sweepstakes Office (PCSO) dahil&amp;shy; sa pagkumpiska na sa naturang premyo nang mabi&amp;shy;gong&amp;shy; kolektahin ng mga nakasapul sa jackpot combination sa loob ng isang taon. Sinabi ni PCSO general manager Atty. Jose Ferdinand Rojas II na sa kanilang panuntunan, kapag hindi nakubra ang mga jackpot prize sa loob ng isang taon ay hindi na ito maaaring kubrahin at ma&amp;shy;pu&amp;shy;punta ito sa kanilang Charity Fund na ginagamit sa pagtulong sa mga mahihirap na Pilipino, mga may-sakit at iba pang humihingi ng tulong. Dalawang mananaya noong nakaraang taon ang solong nakakuha sa tamang kombinasyon ang na&amp;shy;bigong kubrahin ang kanilang panalo. Kabilang dito ang isang taga-Binondo, Maynila na nanalo sa 6/42 Lotto na may premyong P23.8 milyon noong Marso 15, 2011 at isang taga-Maynila rin na nanalo naman ng P4.5 milyon sa 6/45 Mega Lotto noong Marso 25, 2011. Maaari umano na hindi na-monitor ng mga ito ang tumamang mga numero, o nawala o nasira ang kanilang biniling tiket kaya hindi nakubra ang mga premyo. Pinayuhan naman ni Rojas ang mga mananaya sa lotto na suriin ang kanilang tiket at huwag palagpasin na alamin ang resulta ng bolahan dahil baka ito na ang tsansa na mapabilang sila sa mga naging instant milyonaryo.</body>
<link>http://www.philstar.com/Article.aspx?articleId=792499&amp;publicationSubCategoryId=92</link>
</article>
<article>
<title>P13 umento sa sahod sa MM</title>
<author>Ni Ludy Bermudo</author>
<date>
<month>March</month>
<day>30</day>
<year>2012</year>
</date>
<body>MANILA, Philippines - Matapos ang pag-aaral sa hirit na dagdag-sahod, idineklara ka&amp;shy;hapon ni Labor Secretary Rosalinda Baldoz na P13.00 lamang ang maaring asa&amp;shy;hang salary increase ng mga manggagawa sa pri&amp;shy;badong sektor sa Metro&amp;shy;&amp;nbsp;Manila. Pahayag ito ni Baldoz kahapon sa gitna ng pa&amp;shy;tuloy na panawagan ng grupo ng mga obrero na pagbigyan na ang hiling nilang P90.00 umento sa arawang&amp;nbsp;sahod ng mga minimum wage earner. Paliwanag ni Baldoz, ibinatay nila ang natu&amp;shy;rang halaga sa kasalukuyang consumer price index&amp;nbsp;na nasa pagitan lamang&amp;nbsp;ng 3 hanggang 5 porsiyento. Gayunman, nilinaw niya na ang nasabing ka&amp;shy; ragdagang sweldo na P13.00 ay maipatutupad lamang sa oras na mapaso na ang 1-year ban sa salary increase sa da&amp;shy; rating na Mayo 26 ng taong kasalukuyan. Una nang nanawagan ang Trade Union Congress of the Philippines (TUCP), isang samahan ng ibat-ibang grupo ng mga manggagawa sa DOLE na huwag balewalain ang kanilang hi&amp;shy;ling&amp;shy; na ipagkaloob ang na&amp;shy;rarapat na halaga ng kompensasyon ng mga manggagawa.? Ang kasalukuyang suweldo umano &amp;nbsp;ng mga nagtatrabaho sa Metro Manila ay hindi na nakasasapat sa ara&amp;shy;wang gastusin bunsod ng patuloy na pagtaas ng presyo ng mga pangunahing bilihin at serbisyo.</body>
<link>http://www.philstar.com/Article.aspx?articleId=792498&amp;publicationSubCategoryId=92</link>
</article>
<article>
<title>May-ari ng Legacy pumanaw na</title>
<author></author>
<date>
<month>March</month>
<day>29</day>
<year>2012</year>
</date>
<body>MANILA, Philippines - Pumanaw na ang may-ari ng bumagsak na pre-need plans na Legacy Group of Companies na si Celso delos Angeles dahil sa sakit na kanser. Ayon sa report, na-cremate na ang labi ni Angeles sa Loyola Memorial Chapels sa Makati. Sa kabila nito, desidido naman umano ang libu-libong plan holder ng Legacy na habulin ang asawa at mga anak ni Angeles para sa mga properties na nasa pangalan nila. Ayon naman kay Public Attorney’s Office (PAO) Atty. Persida Acosta, nawala na ang civil at criminal liability ni Angeles dahil sa kanyang pagkamatay. Gayunman, puwede pa rin umanong habulin ang misis at anak kung may kinalaman ang mga ito sa nalu&amp;shy;ging negosyo.</body>
<link>http://www.philstar.com/Article.aspx?articleId=792056&amp;publicationSubCategoryId=92</link>
</article>
<article>
<title>Earth Hour sa Sabado na</title>
<author>Ni Angie dela Cruz</author>
<date>
<month>March</month>
<day>29</day>
<year>2012</year>
</date>
<body>MANILA, Philippines - Umaasa ang Department of Environment and Natural Resources (DENR) at ang Department of Energy (DOE) sa mainit na pakikiisa ng taumbayan sa&amp;nbsp;2012 Earth Hour sa loob ng isang oras mula alas 8:30 ng gabi hanggang alas 9:30 ng gabi sa darating na Sabado, Marso 31 ng taong ito. Tiniyak din ni DENR Secretary Ramon Paje na ang pakikibahagi ng Pilipinas sa maraming bansa sa buong mundo sa Earth Hour ay hindi lamang panandalian kundi ang tuluy-tuloy na pakikibahagi sa mga programa laban sa climate change at pagtitipid sa kuryente. Sa QC, handa na rin ang mga residente nito na makiisa sa Earth Hour bilang pagsuporta sa Climate Change.</body>
<link>http://www.philstar.com/Article.aspx?articleId=792055&amp;publicationSubCategoryId=92</link>
</article>
<article>
<title>Nakumpiskang iligal na troso ginawang silya at mesa sa mga public schools</title>
<author>Ni Ricky Tulipat</author>
<date>
<month>March</month>
<day>29</day>
<year>2012</year>
</date>
<body>MANILA, Philippines - Madalas na reklamo ng maraming pampublikong paaralan ang kakulangan ng kagamitan ng mga es&amp;shy;tudyante at guro kapag pa&amp;shy;sukan. Pero sa Tagum City, pi&amp;shy;napurihan ni Interior and Local Government secretary Jesse Robredo ang lokal na pamahalaan dito dahil sa paggamit ng mga nakumpiskang iligal na troso, para maging silya, desks at lamesa para magamit sa pampublikong paaralan. Ang naturang programa ay bahagi ng proyekto ng Tagum City sa kanilang “Care for School Chairs” na pangunahing gawing kapaki-pakinabang ang mga nakukumpiskang “hot logs” sa naturang lalawigan. Ayon kay Robredo, da&amp;shy;pat na papurihan ang proyekto ng Tagum dahil nagamit nilang mabuti ang mga troso para sa ikabubuti ng kanilang mga estudyante. Umabot sa 260 school chairs ang ibinigay sa Manat National High School sa munisipalidad ng Nabuntuan, bilang parte ng nasabing proyekto. Sinabi ng kalihim, ang ginawa ng city government ng Tagum ay hindi lamang makatutugon sa kakapusan ng kasangkapan sa paaralan sa mga pampublikong paaralan, kundi nagpapakita din kung papaano ang paraan para makapaglaan sa panga&amp;shy;ngailangan ng komunidad. Marso nang simulan ng Tagum City government ang pamamahagi ng school furniture sa mga paaralan bilang parte ng social responsibility ni Mayor Rey Uy sa kalapit na siyudad at munisipalidad sa rehiyon ng Davao kung saan aabot sa 29,076 na piraso nito ang naibigay. Ang mga gamit sa pa&amp;shy;aralan ay mula sa nakum&amp;shy;piskang iligal na pagto-tro&amp;shy;so ay ibinigay ng libre sa iba’t ibang paaralan sa si&amp;shy;yudad gayundin sa kalapit na siyudad at munisipalidad sa rehiyon ng Davao.</body>
<link>http://www.philstar.com/Article.aspx?articleId=792054&amp;publicationSubCategoryId=92</link>
</article>
<article>
<title>Asam na piyansa ni Abalos lalong tumagal</title>
<author>Ni Danilo Garcia</author>
<date>
<month>March</month>
<day>29</day>
<year>2012</year>
</date>
<body>MANILA, Philippines - Lalo pang tumagal ang pagdinig sa petisyon para makapagpiyansa si dating Commission on Elections Chairman Benjamin Abalos, Sr. makaraang ipagpaliban ito ng Pasay City Regional Trial Court dahil sa hindi pagsulpot ng testigo ng prosekusyon na nakatakda sanang sumalang sa pagtatanong. Sa isinumiteng medical certificate ng abogado ni dating South Cotabago election supervisor Lilian Suan Radam, nakasaad ang pagkakaroon niya ng hypertension o pagtaas ng presyon ng dugo, pagtaas ng blood sugar at peripheral neuropathy na may lagda ng isang Dr. Rex Vener Palma ng Unihealth Taytay Hospital. Dahil dito, muling itinakda ni Judge Eugenio Dela Cruz sa Abril 18 ang pagdinig sa usapin, pati na ang inihaing motion for reconsideration ng kampo ni Abalos sa ibinasurang motion to quash. Muli namang uminit ang ulo ni Abalos, isa ring abogado, dahil sa umano’y pagpapatagal sa pagdinig kung saan maaari naman umano itong itakda sa Abril 16 o 17.&amp;nbsp; Tumanggi dito si Atty. Nena Santos, abogado ni Radam, kung saan nagkaroon ng bangayan ang magkabilang kampo. Nabatid na naituro pa ng kanyang daliri ni Abalos si Santos habang sinasabihan nito na subukang makulong kahit isang araw. Ikinairita ito ni Santos na nagbanta na huwag na itong gagawin sa kanya. Nanatili naman ang kautusan ni Judge dela Cruz na isagawa ang pagdinig sa Abril 18 kung saan kapag hindi nakasulpot si Radam ay hindi na ito papayagan na makapagbigay ng kanyang testimonya.&amp;nbsp;Magiging malaking pabor ito sa panig ng depensa para mapayagan na makapaghain na ng piyansa sa kasong electoral sabotage.</body>
<link>http://www.philstar.com/Article.aspx?articleId=792053&amp;publicationSubCategoryId=92</link>
</article>
<article>
<title>4 Army officers iko-court martial</title>
<author></author>
<date>
<month>March</month>
<day>29</day>
<year>2012</year>
</date>
<body>MANILA, Philippines - Isasalang na sa General Court Martial (GCM) ang apat na opisyal ng Philippine Army dahil sa isyu ng ‘command res&amp;shy;ponsibility’ kaugnay ng pumalpak na operasyon sa pagkamatay ng 19 miyembro ng Special Forces Company (SFC) sa ambush ng nagsanib puwersang bandidong Muslim sa Al Barka, Basilan noong Oktubre 2011. Ayon kay Army Chief Lt. Gen. Emmanuel Bautista, nakitaan ng ‘probable cause’ ng Army’s pre-trial investigation na may pananagutan ang nasabing mga opisyal sa pagkamatay ng nasabing mga sundalo. Inaasahan namang bubuuin na ang GCM matapos ang paggunita sa Semana Santa sa susunod na buwan. Ang nasabing tropa ay nakorner ng nagsanib pu&amp;shy;wersang Abu Sayyaf at Moro Islamic Liberation Front (MILF) na aabot sa 200 ang bilang sa Brgy. Cambug, Al Barkha ng lalawigan. Kabilang sa mga lilitisin&amp;nbsp;sina Col. Alexander Macario, dating Commander ng Army’s Special Task Force Basilan at mga subordinates nitong sina dating Special Forces chief Col. Aminkadra Undog, dating 4th Special Forces Battalion chief Lt. Leo Pena at dating Special Forces Training School commandant Lt. Col. Orlando Edralin. Ang mga ito ay nauna nang sinibak sa puwesto sa kainitan na rin ng imbestigasyon sa kaso sa pagtuturuan kung sino ang dapat managot sa trahedya. (Joy Cantos)</body>
<link>http://www.philstar.com/Article.aspx?articleId=792052&amp;publicationSubCategoryId=92</link>
</article>
<article>
<title>P125 wage hike tinabla ng DOLE</title>
<author>Ni Ludy Bermudo</author>
<date>
<month>March</month>
<day>29</day>
<year>2012</year>
</date>
<body>MANILA, Philippines - Hindi umano rasonable para humirit ng P125 na umento sa sahod ang mga grupo ng manggagawa. Ito ang pahayag ni Department of Labor and Employment (DOLE) Secretary Rosalinda Baldoz, na nagsabing&amp;nbsp;batay sa pinakahuling inflation data, lumilitaw na ang pagtaas ng consumer prices ay hindi pa umaabot ng limang porsiyento, kung saan masasabing hindi&amp;nbsp;pa raso&amp;shy;nable ang wage adjustment. Sinabi ni Baldoz ang ulat ng National Statistics Office (NSO) na nagpapakita na ang inflation rate ngayong Pebrero ay bumagal ng 2.7 percent. Gayunman, ayon kay Allan Tanjusay, tagapagsalita ng Trade Union Congress of the Philippines (TUCP), ang tinukoy lamang ng Kalihim ay ang inflation sa loob ng isang buwan. Aniya, simula pa noong Hunyo ng nakaraang taon, ang presyo ng 11-kilo liquified petroleum gas (LPG) tank ay tumaas na ng P200. Matatandaang humihingi ang TUCP ng P90-wage adjustment para sa mga manggagawa sa Metro Manila at iba pang rehiyon. Gayunman, nagbabala na ang Employers’ Confederation of the Philippines (ECOP) na ang pagtataas ng sahod ay maaaring mangahulugan nang pagsasara ng ilang maliliit na negosyo sa bansa dahil na rin sa patuloy na pagtaas ng mga presyo at pagbaba naman ng kanilang kita. Iginiit naman ni Tanjusay na ang naturang pa&amp;shy;hayag ng ECOP ay isang pagtatangka lamang na i-blackmail ang mga manggagawa. Paliwanag ni Tanjusay, maaari namang humingi ng exemption ang mga negosyo mula sa wage hike kung talagang hindi nila ito makakayanan.</body>
<link>http://www.philstar.com/Article.aspx?articleId=792051&amp;publicationSubCategoryId=92</link>
</article>
<article>
<title>Gulay, prutas iwas kanser</title>
<author>Ni Ludy Bermudo</author>
<date>
<month>March</month>
<day>29</day>
<year>2012</year>
</date>
<body>MANILA, Philippines - Upang makaiwas sa Colorectal cancer na pang-apat na ngayon sa pangunahing cancer sa bansa, pinayuhan ng Department of Health (DOH) ang publiko na ugaliing kumain ng gulay at prutas na mayaman sa fiber. Ang payo ng DOH ay kasabay sa Colorectal Cancer Awareness Month na may temang “Kapit-Bisig Sa Paglaban Sa Colorectal Cancer”. Iniulat ng DOH na sa buong mundo, mayroon nang 1.23 milyong bagong kaso ng colorectal cancer ang natutukoy kada taon. Sa Pilipinas, sinabi ni Health Secretary Enrique Ona na ang naturang cancer ay nakaapekto na sa may 5,787 Pinoy noong taong 2010 lamang at kalimitang tinatamaan nito ay mga taong 50-anyos pataas. Ilan sa mga personalidad na kilalang nakipaglaban sa naturang sakit sina dating Pangulong Corazon Aquino, Blessed Pope John Paul II at dating US President Ronald Reagan. Kabilang sa mga uncontrollable risk factors ay edad, family history ng colorectal cancer, ovarian cancer o breast cancer habang ang controllable risk factors o yaong maaaring itama ay ang diet, partikular ang mga mahihilig sa red meat o processed foods, obesity, sedentary lifestyle, paninigarilyo at labis na pag-inom ng alak. Ilan sa sintomas ay constipation, o intermittent constipation at diarrhea, hirap na pagdumi, o pabagu-bagong bowel habit, dugo sa dumi, pagbaba ng timbang, lagnat, kawalan ng gana sa pagkain, labis na pagkapagod, pagsusuka at pagkahilo, jaundice, abdominal discomfort at gas pains o cramps. Maaari ring magkaroon ng rectal bleeding o anemia sa mga taong mahigit nang 50-taong gulang. Iginiit ni Ona na mas mataas ang tiyansa ng curability at survival ng pasyente kung maagang matutukoy ang sakit.&amp;nbsp; Inirerekomenda ni Ona sa mga taong nasa 50-an&amp;shy;yos pataas ang pagkakaroon ng colon cancer screening lalo na’t mahigit 90% ng colon cancer patients ay nasa ganitong edad na, at may average age of diagnosis na 64.</body>
<link>http://www.philstar.com/Article.aspx?articleId=792050&amp;publicationSubCategoryId=92</link>
</article>
<article>
<title>P3.5M ginastos ng Kamara sa Corona impeachment trial</title>
<author></author>
<date>
<month>March</month>
<day>29</day>
<year>2012</year>
</date>
<body>MANILA, Philippines - Gumastos na ng P3.5 milyon ang Kamara sa da&amp;shy;lawang buwang impeachment trial ni SC Chief Justice Renato Corona. Sinabi ni House committee on accounts chairman Bem Noel na napunta sa office supplies (P1.9 milyon) at pagkain (P1.565 milyon) ang kanilang budget. Ang nalalabi ay hindi pa umano nali-liquidate ng walong team na binuo para pag-aralan ang mga articles of impeachment laban kay Corona. Ayon kay Noel, wala siyang ibinayad sa may 50 private prosecutors na tumutulong sa kanila dahil simula pa lamang ay alam ng mga ito na libre ang kanilang serbisyo. Kung may matatanggap man, sinabi ni Noel na ito ay ang ginastos nilang gasolina sa pagpunta sa Senado. Bago nagsimula ang impeachment trial, sinabi ng House leadership na maglalaan sila ng P5 mil&amp;shy;yong pondo para sa impeachment trial. Hindi naman umano nila inakala na aabutin ng Mayo ang pagdinig kaya posible umano na madagdagan ang kanilang gastusin. Ang P5 milyon ay itinulad sa budget na inilaan ng Kamara sa impeachment trial ni dating Pa&amp;shy;ngulong Joseph Estrada. Kinuha ito sa Maintenance and Other Operating Expenses ng Mababang Kapulungan. At dahil aabutin pa ng tatlong linggo ang pag&amp;shy;lilitis, sinabi ni Noel na posibleng maubos ang P5 milyong budget kaya kakailanganin pa nila ng karagdagang pondo para sa pagpapatuloy ng impeachment tria. Nagsimula ang impeachment proceedings sa Senado noong January 16 hanggang March 23, 2012. (Butch Quejada/Gemma Garcia)</body>
<link>http://www.philstar.com/Article.aspx?articleId=792049&amp;publicationSubCategoryId=92</link>
</article>
<article>
<title>Energy chief 'di sisibakin ni PNoy</title>
<author>Ni Rudy Andal</author>
<date>
<month>March</month>
<day>29</day>
<year>2012</year>
</date>
<body>MANILA, Philippines - Walang planong sibakin ni Pangulong Aquino ang kanyang kaibigan na si Energy Sec. Rene Almendras kahit ilang sector na ang humihiling na patalsikin na ito sa puwesto dahil sa patuloy na paglala ng power crisis sa Mindanao. Sinabi ni Deputy Presidential spokesperson Abigail Valte, buo pa rin ang tiwala ng Pangulo kay Sec. Almendras. Wika ni Usec. Valte, ginagawa naman ng gobyerno ang lahat ng paraan upang mabigyan ng agaran at pangmatagalang solusyon ang nararanasang power shortage sa Mindanao. Naunang sinabi ni Presidential Spokesman Edwin Lacierda, na maaga pa lamang ay inihayag na ni Almendras sa Kongreso ang posibleng maranasang power shortage sa Mindanao. Ang nakikitang immediate solution ng gobyerno ay ang paggamit pansamantala ng mga power barges habang kinukumpuni ang Agus river hydro electric power plant.</body>
<link>http://www.philstar.com/Article.aspx?articleId=792048&amp;publicationSubCategoryId=92</link>
</article>
<article>
<title>'PNoy bigyan ng emergency powers!'</title>
<author>Nina Malou Escudero at Gemma Garcia</author>
<date>
<month>March</month>
<day>29</day>
<year>2012</year>
</date>
<body>MANILA, Philippines - May “marching orders” na si House Speaker Feliciano Belmonte sa mga kongresista upang bigyan si Pangulong Noynoy Aquino ng emergency powers upang masolusyunan ang krisis ng enerhiya sa Mindanao. Ayon kay Belmonte, nagkakaisa sila upang maresolba ang power crisis sa Mindanao subalit nasa Palasyo na umano kung magsusumite ito ng sariling bersyon para sa panukalang emergency powers subalit kikilos na rin sila agad upang matugunan ang problema sa nasabing lalawigan. Sa kabila nito, nilinaw naman ni Belmonte na walang kumausap sa kanya mula sa Malaca&amp;ntilde;ang kaugnay sa posibleng pagbibigay sa Pangulo ng emergency powers. Nagpahayag din ng suporta sina House Majority leader at Mandaluyong Rep. Neptali Gonzales II, Eastern Samar Rep. Ben Evardone at Negros Occidental Rep. Albee Benitez sa marching order ni Belmonte. Sinabi ng mga kongresista, importante ang panukalang emergency powers kay Aquino&amp;nbsp;upang mabilis na matugunan ang lumalalang krisis sa Mindanao kayat dapat nila itong suportahan. Nagbabala naman si Senator Francis “Chiz” Escudero laban sa mga negosyante na posibleng nagkukutsabahan upang magkaroon ng artipisyal na krisis sa kuryente partikular sa Mindanao. Ayon kay Escudero, matutukoy sa isasagawang pagdinig ng joint congressional power commission (JCPC) kung nagkakaroon talaga ng kutsabahan ang mga nasa sektor ng enerhiya. Tiniyak din ng senador na gagawin ang hearing ng JCPC pagkatapos ng Holy Week upang matukoy ang pinagmumulan ng power crisis. Nauna ng sinabi ni Escudero na dapat magkaroon ng standby power ang Pangulo upang matugunan kaagad ang krisis sa enerhiya.</body>
<link>http://www.philstar.com/Article.aspx?articleId=792045&amp;publicationSubCategoryId=92</link>
</article>
<article>
<title>AFP hindi magdedeklara ng red alert sa NPA anniv</title>
<author>Ni Joy Cantos</author>
<date>
<month>March</month>
<day>28</day>
<year>2012</year>
</date>
<body>MANILA, Philippines – Hindi magdedeklara ng red alert ang Armed Forces of the Philippines (AFP) laban sa rebeldeng New People’s Army (NPA) kaugnay ng ika-43 taong anibersaryo ng komunistang grupo sa darating na Marso 29. Sinabi ni AFP Chief of Staff Lt. Gen. Jessie Dellosa na tuwing magdaraos ang NPA ng anibersaryo kada taon ay istilo na ng mga ito na&amp;nbsp;maglunsad ng kaliwa’t kanang karahasan tulad ng ambushcades at pagsalakay laban sa tropa ng militar. Binigyan naman ng direktiba ni Dellosa ang mga sundalo na manatiling vigilante at palakasin pa ang intelligence monitoring. Sa tala ng AFP, bago at matapos ang anibersaryo ng NPA noong nakalipas na taon ay nasangkot ang nasabing grupo sa 29 insidente ng karahasan na nagresulta sa pagkamatay ng siyam na sundalo, limang pulis, isang CAFGU&amp;nbsp; habang 12 NPA at pitong sibilyan naman ang nasawi.</body>
<link>http://www.philstar.com/Article.aspx?articleId=791719&amp;publicationSubCategoryId=92</link>
</article>
<article>
<title>Pacquiao pinayuhan ni Purisima</title>
<author>Ni Rudy Andal</author>
<date>
<month>March</month>
<day>28</day>
<year>2012</year>
</date>
<body>MANILA, Philippines – Pinayuhan ni Finance Sec. Cesar Purisima si pound for pound boxing champion at Sarangani Rep. Manny Pacquiao na huwag personalin ang nakahaing tax evasion case dito na isinampa ng Bureau of Internal Revenue-Region 12. “Don’t take it personally. The Bureau of Internal Revenue (BIR) is just doing its job,” wika ni Purisima na dumalo sa Philippine Investment forum sa Manila Peninsula Hotel kahapon kung saan si Pangulong Aquino ang guest speaker. Sabi ni Purisima, walang sinuman ang exempted sa pagbabayad ng buwis kaya hindi daw dapat tignan na pinepersonal ang pambansang kamao ng BIR. Magugunita na sinampahan ng kaso ng BIR region 12 si Pacquiao dahil sa pagkabigo na maisumite ang mga dokumento kaugnay sa kanyang mga negosyo at iba pang source of income. Siniguro naman ni Pacquiao kamakalawa sa ipinatawag nitong press conference na lalabanan nito ang BIR region 12 hanggang sa huling round. Hiniling din ni Rep. Pacquiao kay Pangulong Aquino na sibakin ang BIR-region 12 chief dahil sa hindi daw nito alam ang kanyang trabaho. &amp;nbsp;</body>
<link>http://www.philstar.com/Article.aspx?articleId=791718&amp;publicationSubCategoryId=92</link>
</article>
<article>
<title>Mga akusado sa Ortega killing inilagay sa lookout bulletin</title>
<author>Ni Doris Franche-Borja</author>
<date>
<month>March</month>
<day>28</day>
<year>2012</year>
</date>
<body>MANILA, Philippines – Inilagay na ng Department of Justice&amp;nbsp;sa lookout bulletin ang ilan sa mga akusado sa pagpatay sa mamamahayag sa Palawan na si Dr.&amp;nbsp;Gerry Ortega. Sa liham na pirmado ni Asst. Chief State Counsel Pastor Benavidez sa abugado ng pamilya Ortega na sina Attys. Alex Avisado at Rose Anne Rosales, kabilang sa mga inilagay sa lookout bulletin sina dating Palawan Gov. Joel Reyes, Coron Palawan Mayor Mario Reyes at dating Palawan Provincial Administrator Romeo Seratubias. Iyon ay alinsunod na rin umano sa memorandum na may petsang March 13, 2012 at pirmado ni Justice Secretary Leila de Lima kung saan inaatasan nito ang Bureau of Immigration na imonitor ang mga nasabing akusado sakaling ang mga ito ay lumabas ng bansa.? Hindi naman kasama sa lookout bulletin si dating Marinduque Gov. Jose Carrion dahil hindi siya kasama sa mga inirekomenda na masampahan ng kaso kaugnay sa pagkamatay ni Ortega. Kamakailan lamang, binago ng DOJ ang rekomendasyon ng naunang panel na nag-imbestiga sa kaso ni Ortega at pinasampahan din ng kasong pagpatay o murder si Reyes.</body>
<link>http://www.philstar.com/Article.aspx?articleId=791716&amp;publicationSubCategoryId=92</link>
</article>
<article>
<title>645 bayan walang fire station</title>
<author>Ni Gemma Garcia</author>
<date>
<month>March</month>
<day>28</day>
<year>2012</year>
</date>
<body>MANILA, Philippines – Pinaiimbestigahan ng mga kongresista ang umano’y kawalan ng fire stations sa mahigit anim na daang bayan sa buong bansa. Sa House Resolution 2250 na inihain ng magkapatid na Cong. Rufus Rodriguez ng Cagayan de Oro at Maximo Rodriguez ng Abante Mindanao partylist, pinasisiyasat ng mga ito sa House Committee on Public Order and Safety ang kawalan ng fire stations sa 645 na bayan sa iba’t ibang panig ng bansa, maging ang paggamit daw ng 666 na mga bayan ng mga luma at dilapidated fire trucks. Sinabi ng mga mambabatas na ito umano ang dahilan kung bakit nakakapagtala ng 890 sunog kada buwan, batay na rin sa rekord ng Bureau of Fire Protection (BFP). Giit ng mga Rodriguez, maiiwasan sana ang pagkasawi ng mga residente at pagkasunog ng mga ari-arian kung may sapat lamang na kagamitan ang ating mga bumbero. &amp;nbsp;</body>
<link>http://www.philstar.com/Article.aspx?articleId=791715&amp;publicationSubCategoryId=92</link>
</article>
<article>
<title>Solar power kailangan sa Mindanao</title>
<author></author>
<date>
<month>March</month>
<day>28</day>
<year>2012</year>
</date>
<body>MANILA, Philippines – Solar power at hindi emergency power ang kailangan ng Mindanao upang masolusyunan ang problema nito sa kuryente. Sinabi ni Bayan Muna Rep. Teddy Casi&amp;ntilde;o na ang panukalang pagbibigay ng emergency power kay Pangulong Aquino ay posibleng magresulta sa mas mahal na bayarin sa kuryente ng mga taga-Mindanao. Kung bibigyan umano ng emergency power ang Pangulo hindi umano malayong maulit ang nangyari noong panahon ni dating Pangulong Fidel Ramos kung saan direktang nakipag-usap ang Malaca&amp;ntilde;ang sa mga independent power producers o IPPs na nagresulta sa mas mahal na singil sa kuryente. Noong pagkalooban ng emergency power si&amp;nbsp;Ramos ay binigyan ito ng kapangyarihang makipag-negosasyon ng walang public bidding&amp;nbsp;pero dahil sa dami ng pinasok na kontrata sa mga IPPs pati mga&amp;nbsp; kur&amp;shy;yenteng hindi nakokonsumo ay ipinapapasan sa mga electric consumers. Sinabi ni Casi&amp;ntilde;o na maaaring magtayo ng mga solar power plant sa Mindanao upang lumikha ng murang kuryente. Isang 70 megawatt solar plant ay maaari umanong itayo sa loob ng siyam na buwan na mas mabilis kumpara sa pagtatayo ng coal plant na inaabot ng tatlong taon. Naniniwala naman si Sen. Panfilo Lacson na ma&amp;shy;aring dahil sa kasuwapangan o corporate greed at cronyism, sinasadya na talagang magkaroon ng kasalatan sa supply ng &amp;nbsp;kuryente sa Min&amp;shy;danao upang patuloy silang kumita. Sinabi ni Lacson na&amp;nbsp;ang publiko&amp;nbsp;ang talo at&amp;nbsp;kawawa sa sitwasyon dahil sila ang panguna&amp;shy;hing tinatamaan kapag may shortage sa supply ng kur&amp;shy;yente. (Butch Quejada/Gemma Garcia/Malou Escudero)</body>
<link>http://www.philstar.com/Article.aspx?articleId=791713&amp;publicationSubCategoryId=92</link>
</article>
<article>
<title>Mapanlinlang na airline promo isumbong - DTI</title>
<author>Ni Danilo Garcia</author>
<date>
<month>March</month>
<day>28</day>
<year>2012</year>
</date>
<body>MANILA, Philippines – Hinikayat ng Department of Trade and Industry (DTI) ang publiko na magsumbong sa kanilang mga tanggapan kung may reklamo sa kabi-kabilang promos ng mga airline companies na lumilitaw na puro pambobola lamang. Sinabi ni DTI Undersecretary Zenaida Maglaya na kailangang dumulog sa kanila ang mga pasaherong pakiramdam nila ay nadaya o napeke ng mga mapang-akit na promos upang pormal na masampahan ng reklamo ang mga airline companies.&amp;nbsp;Maaa&amp;shy;ring ang DTI na umano ang tumayong complainant sa magiging kaso base sa mga reklamong kanilang matatanggap. Paliwanag nito, ang Civil Aeronautics Board (CAB) ang nag-aapruba ng mga promo at fare rates ng mga airline habang ang DTI naman ang titiyak na may “full disclosure” o walang itinatago pagdating sa mga inilalabas na patalastas o advertisement sa media. Karaniwan aniyang reklamo ng mga consumer ang hindi na halos mabasang guidelines lalo na sa mga online promo.&amp;nbsp; Pasok dito ang mga mabababang singil sa tiket na inaalok ngunit kapag isinuma na ang ibang mga patong na singil tulad ng buwis, singil sa bagahe, reserved seat at iba pa kung saan lumilitaw na mataas rin ang babayaran ng isang pasahero. Binanggit ni Maglaya na sinulatan na nila ang CAB para sabihan ang mga airline company na kapag may mga promo, ilagay ang kabuuan ng babayaran nang hindi nalilinlang ang mga pasahero.</body>
<link>http://www.philstar.com/Article.aspx?articleId=791708&amp;publicationSubCategoryId=92</link>
</article>
<article>
<title>Walang power crisis - DOE</title>
<author>Ni Danilo Garcia</author>
<date>
<month>March</month>
<day>28</day>
<year>2012</year>
</date>
<body>MANILA, Philippines – Walang krisis sa kur&amp;shy;yente na nararanasan ang buong Pilipinas. Ito ang nilinaw kahapon ng Department of Energy (DOE) kasabay ng pagtanggi ni Energy Secretary Jose Rene Almendras na gumagawa sila ng artipisyal na “brown-outs” o kakapusan sa suplay ng kuryente sa Mindanao upang mapaboran umano ang mga pribadong kumpanya na nais magtayo ng planta ng enerhiya sa rehiyon. &amp;nbsp; Ipinaliwanag ni Sec. Almendras na may 1,600-2,100 Megawatts na reserbang enerhiya ang Luzon, may 300-500 Megawatts na reserba naman ang Visayas habang wala ang Mindanao.&amp;nbsp;Ngunit dahil sa inilabas na administrative order ng DOE, napunan ang pangangailangan sa kuryente nitong 2011 kaya walang naganap na brownouts na lumitaw lamang ngayong 2012 dahil sa kawalan ng reserba ng Mindanao. Sinabi nito na noong 2010 pa, inihayag na nila na kapos sa suplay ng kuryente ang Mindanao sa pag-upo nila sa puwesto dahil sa kakulangan ng mga planta kasabay ng panawagan na kailangang magtayo na ng “non-hydro power plant”.&amp;nbsp;Nasa tatlong taon umano ang itinatagal sa pagtatayo ng isang planta kung saan taong 2013 pa mapapakinabangan kaya may banta talaga ng kakapusan sa kuryente sa mga taong 2011 at 2012. Nitong 2011, nagpalabas lamang umano sila ng administrative order para mapunan ang kakapusan kaya walang naganap na brownouts ng naturang taon ngunit dahil sa walang reserbang enerhiya, ngayong 2012 na lumabas ang mga brown-outs. Iginiit ni Almendras na patuloy ang ginagawang aksyon ng pamahalaan ni Pangulong Aquino kung saan nagpalabas na ng P2.6 bilyong pondo para sa rehabilitasyon ng Agusan-Pulangui Power Facilities, pag-apruba sa mga proyekto na maghahatid ng dagdag na 250 Megawatts na kuryente sa Mindanao sa 2014 habang nasa lamesa na at hinihintay pang aprubahan ang ilang pang “generation projects” na magbibigay naman ng 797 Megawatts na kuryente para sa taong 2015. Posible umano na suportahan rin ng DOE ang mga panawagan para sa pagbibigay ng “special power” kay Pangulong Aquino na isinusulong na umano sa Kongreso ngunit depende pa rin ito sa kung ano ang mga nilalaman ng dagdag na kapangyarihan.</body>
<link>http://www.philstar.com/Article.aspx?articleId=791705&amp;publicationSubCategoryId=92</link>
</article>
<article>
<title>Kahinaan ni PNoy, nasa miyembro ng Gabinete</title>
<author>Ni Rudy Andal</author>
<date>
<month>March</month>
<day>27</day>
<year>2012</year>
</date>
<body>MANILA, Philippines - Kinondena ng Kilusan Kontra Kabulukan at Katiwalian (4K) si Pangulong Benigno Aquino III sa pagpupumilit na italaga ang ilang miyembro ng kanyang Gabinete na ibinasura na ng Commission on Appointments (CA) at nagiging sanhi ng kanyang mahinang pamumuno sa Palasyo. Ayon kay 4K Chairman Dominador Pena, dapat nang sibakin ni PNoy ang mga miyembro ng Gabinete na nagpakita ng kahinaan at pagkairesponsable habang nasa tungkulin tulad nina DENR Sec. Ramon Jesus Paje at &amp;nbsp;DSWD Sec. Dinky Soliman. &amp;nbsp; “Hindi na dapat ipilit ni PNoy ang mga miyembro ng kanyang Gabinete na tinanggihan na ng CA &amp;nbsp;lalo si Paje na pumalpak ng hindi pagkalooban ng ECC (environmental compliance certificate) ang $6 bilyong Tampakan Copper-Gold project dahil lamang sa open-pit mining ban ng South Cotabato,” ani Pena. Ayon kay Pena, ang pagiging iresponsable ni Paje ay nakita mismo ng Chamber of Mines of the Philippines na halos nagdeklarang “pagsabotahe” sa ekonomiya ang aksiyon nito laban sa Tampakan project. Tinuligsa rin ng 4K ang reappointment ni Soliman sa DSWD dahil kabilang ito sa grupo ni dating Pangulong Gloria Macapagal-Arroyo na sinabing nanalo noong 2004 dahil sa pandaraya at nakinabang umano sa maanomal&amp;shy;yang Peace Bonds ng CODE-NGO.</body>
<link>http://www.philstar.com/Article.aspx?articleId=791348&amp;publicationSubCategoryId=92</link>
</article>
<article>
<title>'Contingency plan' sa OFW's sa SoKor nakalatag na</title>
<author>Ni Ellen Fernando</author>
<date>
<month>March</month>
<day>27</day>
<year>2012</year>
</date>
<body>MANILA, Philippines - Handa na umano ang ‘contingency plan’ ng Embahada ng Pilipinas sa Seoul para matiyak ang kaligtsan ng may 50,000 Pinoy sa South Korea kapag lalong uminit ang namumuong tensyon sa Korean peninsula kasunod ng plano ng North Korea na maglunsad ng rocket o satellite gamit ang pinangangambahang&amp;nbsp;“ballistic missile technology”. Ito ang paniniyak ng Embahada kay Vice President Jejomar Binay, tumatayo ring Presidential Adviser on Overseas Filipino Workers (OFWs) Concerns, matapos ang pagbisita nito sa Seoul. “Nakahanda po ang ating embahada para sa worst case scenario,” ani Binay sa mga lider ng Filipino community sa isang dayalogo sa Philippine Embassy sa Seoul.&amp;nbsp; Binanggit ni Binay ang hindi katanggap-tanggap na plano ng North Korea na&amp;nbsp;&amp;nbsp;rocket-launch sa pagitan ng Abril 12 hanggang 16, at dahil dito ay binigyan na ng direktiba ang mga lokal na pamahalaan na posibleng maapektuhan na maghanda. Umaasa si Binay na bababa ang tensyon sa South Korea na kilalang kalaban ng North Korea at hiniling nito sa mga Pinoy sa nasabing bansa na magdasal. Magugunita na nagpalabas na ng statement ang&amp;nbsp;Department of Foreign Affairs (DFA) na nakikiisa ang Pilipinas sa mga bansang kumo-kondena sa planong rocket launch ng North Korea. Nanawagan ang Bise Presidente sa North Korean government na sundin ang nakapaloob sa&amp;nbsp;&amp;nbsp;UN Security Council Resolutions 1874 at 1718, na nag-aatas na abandonahin&amp;nbsp;o ibasura ng North Korea ang kanilangballistic missile program.</body>
<link>http://www.philstar.com/Article.aspx?articleId=791347&amp;publicationSubCategoryId=92</link>
</article>
<article>
<title>7 pahayagan pasok sa PPI awards</title>
<author></author>
<date>
<month>March</month>
<day>27</day>
<year>2012</year>
</date>
<body>MANILA, Philippines - Apat na weekly paper at 3 regional publications ang pumasok bilang finalist sa 2011 Civic Journalist Community Press Awards ng Philippine Press Institute (PPI). Ang mga pumasok na finalists na weekly publications ay ang Mabuhay (Malolos, Bulacan), Baguio Midland Courier (Baguio City), Edge Davao (Davao City) at Mindanao Cross (Cotabato City) habang ang daily publications naman ay ang Sunstar Davao (Davao City), Sunstar Cebu (Cebu City) at Sunstar Pampanga (City of San Fernando). Ang nasabing 7 pahayagan ang maglalaban para sa 6 na ka&amp;shy;tegorya:&amp;nbsp;best in photojournalism, best in culture and arts reporting, best in science and environmental reporting, best in business and economic reporting, best editorial page at best edited community newspaper. Ang mananalo ay ihahayag sa 16th National Press Forum at Annual Membership meeting ng PPI na gaganapin sa Abril 24 sa traders Hotel kung saan si Ombudsman Conchita Carpio-Morales ang magiging guest speaker at si Pangulong Benigno Aquino III ang magiging keynote speaker sa pagbubukas ng conference na “Media Accountability and Public Engagement”. Ipinagdidiwang ng PPI ang ika-48 founding anniversary at 25 years ng reactivation matapos ang EDSA People Power revolution. Karagdagang kategor&amp;shy;ya ang culture and arts na siyang tema para sa photo at stories exhibit na ihaharap ng National Commission on Culture and Arts (NCCA) kung saan ang mananalo ay tatanggap ng tropeo at cash prizes. Kasama sa nagtagu&amp;shy;yod sa pamamahala ng awards, cash prizes at tropeo ang The Coca-Cola Export Corporation (TCCEC) at 6 na newspaper-members ng Board na&amp;nbsp;Malaya, Philippine Daily Inquirer, BusinessWorld, The Philippine Star, Manila Standard Today, and the Journal Group. Ang TCCEC ay major partner ng PPI para sa proyektong Better Communities Through Civic Journalism mula noong 2002. Suportado din ito ng St. Luke’s Medical Center kasama ang major sponsor na Chevron Philippines Inc.,&amp;nbsp;Liwayway Marketing Corporation,&amp;nbsp;Metro Pacific Investment Corporation,&amp;nbsp;First Philippine Holdings Corporation,&amp;nbsp;Anflo Management Investment Corporation,&amp;nbsp;Petron Philippines, United Laboratories,&amp;nbsp;Land Bank of the Philippines,&amp;nbsp;Pilipinas Shell, McDonald’s Philippines, at Smart Communications, Inc. Bahagi ng malilikom na donasyon ay magiging training fund ng PPI para suportahan ang workshops at seminars ng mga miyembro nito para lalong mapataas ang media education at professionalization.</body>
<link>http://www.philstar.com/Article.aspx?articleId=791346&amp;publicationSubCategoryId=92</link>
</article>
<article>
<title>Pacquiao reresbak sa BIR-12</title>
<author>Ni Lordeth Bonilla</author>
<date>
<month>March</month>
<day>27</day>
<year>2012</year>
</date>
<body>MANILA, Philippines - Iginiit kahapon ni&amp;nbsp;&amp;nbsp;Pambansang Kamao at Sarangani Rep.&amp;nbsp;Manny Pacquiao na bubuweltahan niya ang regional director ng Bureau of Internal Revenue (BIR) sa Region 12 na nagsampa ng kasong criminal laban sa kanya sanhi umano ng hindi niya pagsusumite ng mga dokumento kaugnay sa mga dapat niyang babayarang&amp;nbsp;&amp;nbsp;buwis. Hiniling ni Rep. Pacquiao kay Pangulong Benigno Aquino III na sibakin na sa puwesto si BIR Region 12 Director Atty. Rozil Lozares dahil nakakasira umano ang naturang opisyal sa isinusulong ng pamahalaan na daang matuwid. Sinabi ni&amp;nbsp;Pacquiao sa isang media briefing sa Manila Peninsula Hotel,&amp;nbsp;na sa susunod na linggo ay magsisimula na siyang magsanay sa nalalapit niyang laban kay Timothy Bradley at magiging mabigat sa kanyang dibdib kung hindi siya gagawa ng kaukulang aksiyon upang labanan ang ginagawang panggigipit sa kanya ng BIR. Napag-alaman, na&amp;nbsp;naunang naghain ng kasong kriminal ang Region 12 ng BIR laban kay Pacquiao matapos na umano’y hindi tugunan ang tatlong subpoena na ipinadala sa kanya kaugnay sa pagkakaroon ng kuwestiyon sa binayaran niyang buwis.&amp;nbsp; Ipinaliwanag naman nina dating Justice Secretary Artemio Toquero at Atty. Abraham Espejo, mga abogado ni Pacquiao, na ipinadala ng BIR Region 12 ang Letter of Authority at Subpoena Duces Tecum sa isang lugar sa Gen. Santos City at sa taong hindi kakilala ng&amp;nbsp;&amp;nbsp;mambabatas. Anila, nilabag ni Lozares ang umiiral na Revenue Memorandum Circular na nagpapahayag na dapat dalhin ang letter of authority ng personal sa taong pagbibigyan nito at hindi idadaan lamang sa inaakala nilang kinatawan. Bukod dito, mali aniya ang akusasyon ni Lozares na hindi tumugon si Pacquiao sa subpoena dahil dinala aniya ng kanyang accountant ang mga dokumento na kanilang sinuri at sa ikalawang pagkakataon naman ay hindi naman sumipot si Lozares sa pagdinig. Naniniwala ang kongresista,&amp;nbsp;&amp;nbsp;na walang kinalaman ang administrasyon ni Pangulong Aquino sa ginagawang panggigipit sa kanya dahil tumutulong naman siya sa page-endorso ng mga programa at proyekto ng pamahalaan. Handa aniya siyang labanan hanggang sa huling round ang kasong isinampa laban sa kanya at naniniwala siyang sa dakong huli ay siya pa rin ang magtatagumpay.</body>
<link>http://www.philstar.com/Article.aspx?articleId=791345&amp;publicationSubCategoryId=92</link>
</article>
<article>
<title>Paje, dapat managot sa mga biktima ng landslides</title>
<author></author>
<date>
<month>March</month>
<day>27</day>
<year>2012</year>
</date>
<body>MANILA, Philippines - Patuloy na sasadsad ang popularidad&amp;nbsp;ni Pa&amp;shy;ngulong Benigno Aquino III dahil sa mga iresponsa&amp;shy;bleng miyembro ng kanyang Gabinete partikular si Environment Sec. Ramon Paje na nagsasawalang kibo sa patuloy na operas&amp;shy;yon ng illegal miners. Bagama’t suportado ang kampanya ni PNoy laban sa korapsyon, naniniwala ang Bantay ng Bayan Laban sa Katiwalian sa Pamahalaan (Lakap Bayan) na hindi na dapat italaga sa DENR si Paje dahil ito ang dapat managot sa hindi mapigil na small scale mining operations na sanhi ng mga pagguho ng bundok na ikinamatay ng maraming ilegal na nagmimina at ng kanilang pamilya. Ayon kay Lakap Bayan Chairman at dating Col. Jan Allan Marcelino, dapat nang ipatigil ng DENR ang small scale at illegal mining na nakawawasak sa mga kabundukan at katubigan sanhi ng paggamit ng mercury (asoge) at dinamita pero hinahayaan lamang ni Paje ang patuloy na operas&amp;shy;yon ng mga ito partikular sa Mindanao. “Matagal na kaming lumantad at patuloy na nag-oobserba sa mga perso&amp;shy;nalidad na itinalaga ni PNoy pero tila may utang na loob ang Pa&amp;shy;ngulo kay Paje kaya muli itong itatalaga sa DENR kahit kung ilang ulit nang ibinasura ng Commission on Appointments,” giit ni Marcelino.&amp;nbsp;“Sa pag-apruba nga lang sa enviromental compliance certificate (ECC) sa Obando landfill nang walang konsultasyon sa mga mamamayan ay malaking krimen na sa taga-Bulacan ang ginawa ni Paje pero pikit-mata lamang siya kahit maraming mapapahamak sa proyektong ito.” Pinansin ng Lakap Ba&amp;shy;yan ang patuloy na pagbaba ng popularidad ni PNoy samantalang umaangat si Vice President Jojo Binay dahil wala itong bagahe hindi tulad ng Pangulo na bumubulusok sa mga survey sanhi ng mga ires&amp;shy;ponsableng miyembro ng Gabinete tulad ni Paje.</body>
<link>http://www.philstar.com/Article.aspx?articleId=791344&amp;publicationSubCategoryId=92</link>
</article>
<article>
<title>BuCor iimbestigahan ng Senado</title>
<author>Ni Malou Escudero</author>
<date>
<month>March</month>
<day>27</day>
<year>2012</year>
</date>
<body>MANILA, Philippines - Mismong kakampi ni Pangulong Benigno Aquino na si Sen. TG Guingona III ang nagpapaimbestiga sa Senate committee on accountability of public officers and investigations o Blue Ribbon sa napaulat na maluhong paggastos ng Bureau of Corrections (BuCor) sa pagbisita ng Pangulo sa National Bilibid Prison noong &amp;nbsp;Enero 27, 2012 na umabot sa P2 milyon. Sa Senate Resolution No. 754 na inihain ni Guingona, sinabi nito na nakakabahala ang ulat na naging maluho ang paglulunsad ng BuCor ng 10-year prison reform program nito na “BuCor 2012 Road Map” kung saan naging pangunahing pandangal ang Pangulo. Kabilang umano sa pinagkagastusan ng BuCor na umabot sa P2milyon ang mga sumusunod: &amp;nbsp;P720,000 para sa pagkain ng mga &amp;nbsp;VIP’s; &amp;nbsp;P576,000 para sa printing ng &amp;nbsp; tarpaulin banners; &amp;nbsp;P203,000 para sa pagrenta ng isang red carpet; P450,000 para sa pagrenta ng airconditioned tent; at P80,000 para sa pagkain ng mga iba pang bisita at ng media. Sinabi ni Guingona na masyadong malaki ang nasabing halaga kumpara sa budget ng gobyerno na P50 para sa pagkain ng isang preso sa isang buong araw. “The government’s daily food budget for every inmate is P50; the alleged amount spent for VIPs &amp;nbsp;and members of the media during &amp;nbsp;the event was &amp;nbsp;P720,000- an amount almost enough to provide three meals to the 18,820 inmates of the &amp;nbsp;state penitentiary,” sabi ni Guingona sa kanyang resolusyon. Ang cash voucher umano para sa reimbursement ng food expenses na may petsang Enero 31 ay nilagdaan ni Corrections Director Gaudencio Pangilinan, samantalang ang kanyang personal assistant na si &amp;nbsp;Ms.Teresa Geniston ang nakalistang payee. Hindi daw awtorisado si Geniston na humawak ng nasabing pondo dahil hindi naman ito organic employee ng &amp;nbsp;BuCor. Idinagdag ni Guingona na ang maluhong paggastos ng BuCor ay hindi naaayon sa campaign slogan ni Aquino noong 2010 na “Daang Matuwid”.</body>
<link>http://www.philstar.com/Article.aspx?articleId=791343&amp;publicationSubCategoryId=92</link>
</article>
<article>
<title>2 dinukot na guro pinalaya na</title>
<author>Ni Joy Cantos</author>
<date>
<month>March</month>
<day>27</day>
<year>2012</year>
</date>
<body>MANILA, Philippines - Matapos ang isang linggong pagkakabihag, pinalaya na ng mga kidnappers kamakalawa ng gabi ang dalawang guro sa pampublikong paaralan na binihag sa Iligan City, ayon sa opisyal ng militar kahapon. Ayon kay 1st&amp;nbsp;Infantry Division (ID) Spokesman Captain Alberto Caber, dakong alas-7:25 ng gabi nang pakawalan ng mga kidnappers ang mga bihag na sina Rene Sumagang at Serfino Sanchez; pawang guro sa Bayug Falls Ele&amp;shy;mentary School sa Brgy. Rogongon, Iligan City. Ayon kay Caber, ang mga ito ay itinurnover ng mga miyembro ng “Tonda Force“ na pinamumunuan ni Mangagao Elias alyas Commander Ayatullah&amp;nbsp;&amp;nbsp;kay Tagaloan, Lanao del Sur Mayor Mizangcad Capal. Si Ayatullah, lider ng 9-man kidnap for ransom group (KFR), ay may warrant of arrest sa mga kasong cattle rustling, arson at bukod dito ay notoryus rin sa kidnapping. Ayon sa military ay walang kapalit na ransom ang pagpapalaya sa mga bihag na guro. Una nang humingi ng P 4 M ransom ang grupo ni Ayatullah sa pamilya ng 2 guro kapalit ng kalayaan ng mga ito.</body>
<link>http://www.philstar.com/Article.aspx?articleId=791342&amp;publicationSubCategoryId=92</link>
</article>
<article>
<title>No ceasefire vs NPA - PNoy</title>
<author>Ni Rudy Andal</author>
<date>
<month>March</month>
<day>27</day>
<year>2012</year>
</date>
<body>MANILA, Philippines - Inihayag kahapon ng Malaca&amp;ntilde;ang na walang ceasefire o tigil-putukan na ipapatupad ang gobyerno sa rebeldeng New People’s Army (NPA) sa Semana Santa. Sinabi ni Presidential Spokesman Edwin Lacierda, walang ipapatupad na ceasefire ang gobyernong Aquino sa NPA sa panahon ng Semana Santa (Holy Week). Ayon kay Sec. Lacier&amp;shy;da, batay sa pahayag ni Presidential Peace Advi&amp;shy;ser Teresita Deles ay wala namang ipinapatupad na ceasefire ang gobyerno sa rebeldeng komunista sa panahon ng Mahal na Araw. “Walang tradisyon na nagpapatupad ang gobyerno ng ceasefire sa NPA tuwing Mahal Na Araw,” wika pa ni Lacier&amp;shy;da. Nangangahulugan na tuloy ang bakbakan sa pagitan ng sundalo at NPA sa panahon ng Semana Santa dahil sa kawalan ng ipapatupad na ceasefire ng gobyerno.</body>
<link>http://www.philstar.com/Article.aspx?articleId=791340&amp;publicationSubCategoryId=92</link>
</article>
<article>
<title>Madalas na pag-ulan mararanasan pa rin</title>
<author>Ni Ricky Tulipat</author>
<date>
<month>March</month>
<day>26</day>
<year>2012</year>
</date>
<body>MANILA, Philippines - Patuloy pa rin na makakaranas ng maulap at panaka-nakang pag-ulan ang malaking bahagi ng Luzon, partikular sa Metro Manila sa mga susunod na mga araw, dahil sa umiiral na frontal system. Ayon sa PAGASA,&amp;nbsp;ang nabanggit na weather formation ay sa Northern at Central Luzon kaya&amp;nbsp;inaasahan na umano ang kalat-kalat na pag-ulan sa buong bansa bunga ng malamig na hanging naitulak mula sa southern China. Maari rin anya magkaroon ng panibagong low pressure area na papasok sa bansa. Sinasabing sa mga susunod na mga araw ay magkakaroon ng maulan at mainit na panahon, kaya mas mabuti na anyang maghanda ang mga mamamayan partikular sa Metro Manila, Visayas at Mindanao. Sinasabing magiging mataas ang tsansa na maging maulan ang nasabing mga lugar sa mga susunod na araw, maliban sa bahagi ng Ilocos Region dahil galing umano sa East ang hangin at nasasalo ng Sierra Madre at Cordillera central ang mga pag-ulan. Samantala, nananatili pa rin ang LPA sa bansa matapos huling mamataan ito 350 km northwest ng Puerto Princesa City. Gayunman hindi na umano ito gaanong nakakaapekto. Mababa na rin umano ang tsansa na maging ganap na bagyo ang LPA matapos na magkaroon ng tinawag na frontal system dahil maari umano itong matulak o malusaw sa mga susunod na mga araw.</body>
<link>http://www.philstar.com/Article.aspx?articleId=790939&amp;publicationSubCategoryId=92</link>
</article>
<article>
<title>Corona pwedeng maging 'hero'</title>
<author>Ni Butch Quejada</author>
<date>
<month>March</month>
<day>26</day>
<year>2012</year>
</date>
<body>MANILA, Philippines - Hindi pa umano huli ang lahat para maging “hero” si SC Chief Justice Renato Corona. Sinabi ni House majority leader Neptali Gonzales II na mayroon pang pagkakataon si Corona upang mag-resign nga&amp;shy;yong Lenten session. “He can still be consi&amp;shy;dered a hero if he resigns within the Lenten break. After the Lenten break, I don’t think he can still be one. By then, people would think he resigned because he is guilty. If I were him, I would resign now,” ani Gonzales. Noong Huwebes ang huling araw ng pagdinig ng Senate impeachment court sa reklamo laban kay Corona bago ang kanilang Lenten break. Sa Hunyo 7 muling magbubukas ang sesyon ng Kongreso. “If he resigns now, perhaps he can still recover [from this mess],” ani Gonzales. Sinabi ng prosekusyon na mayroong 21 ari-arian si Corona pero lima lamang ang idineklara niya dito sa kanyang Statement of Assets Liabilities and Networth. Bukod dito, naipalabas ng prosekusyon ang ebidensya na nag-withdraw si Corona ng P37 milyon noong Disyembre 12, ang araw kung kailan siya na-impeach sa Kamara de Representantes. Ang idineklara lamang na pera at investment ni Corona sa kanyang SALN noong 2010 ay P3.5 milyon. Sa survey ng Pulse Asia, 47 porsyento ang naniniwala na guilty si Corona samantalang limang porsyento lamang ang nagsabi na siya ay ino&amp;shy;sente.</body>
<link>http://www.philstar.com/Article.aspx?articleId=790938&amp;publicationSubCategoryId=92</link>
</article>
<article>
<title>'Bantay Expressway' sa Semana kasado na</title>
<author>Ni Doris Franche-Borja</author>
<date>
<month>March</month>
<day>26</day>
<year>2012</year>
</date>
<body>MANILA, Philippines - ?Bilang paghahanda sa Semana Santa, magpapatupad ngayon ng “Bantay Expressway” ang Toll Regulatory Board (TRB) sa South Luzon Expressway (SLEX) at North Luzon Expressway (NLEX). Sa pulong balitaan sa Tinapayan sa Dapitan, sinabi ni TRB Director Edmund Reyes Jr. na prayoridad ng kanyang tanggapan ang “kaligtasan” ng mga motorista partikular na ngayon na tiyak na tataas sa 20 porsiyento ang dadaang motorista sa NLEX at SLEX dahil marami ang uuwi sa mga probinsiya. Tiniyak ni Reyes na wala silang sasantuhin sa pagpapatupad ng traffic rules kahit pa mga high profile na tao partikular na sa paglabag sa “overspeeding”. Maari lamang umano magmaneho ng 100/km speed ang mga motorista na may light vehicle habang 80/km speed naman para sa mga bus. May multang P500 sa unang huli, mas mataas na multa at traffic seminar sa ikalawa, at multa at suspension ng lisensiya ng 6 na buwan sa ikatlong pagkakataon na mahuli. Tiniyak naman ni Reyes na walang ipatutupad na toll fee increase ngayon sa kabila ng may tatlong petisyon inihain ang mga toll companies. Gayunman, nagpapatupad na ng diskuwento sa toll fee sa may Magallanes kung saan P30-P20 sa light vehicles at P70-P40 sa mga truck at buses dahil sa isinasagawang konstruksiyon ng Department of Public Works and Highway. Samantala, inilatag na rin ng Philippine Coast Guard (PCG) ang&amp;nbsp;seguridad ng mga pasahero sa mga port at ferry terminals sa buong bansa gayundin din ang mga beach resorts.? Ayon kay PCG spokesperson Lt. Cmdr. Algier Ricafrente, simula sa Marso 29 ay magsisimula na silang magtalaga ng Passenger Assistance Center (PAC)&amp;nbsp;sa lahat ng mga pantalan na magsisilbing sumbungan ng mga pasahero na magkakaroon ng aberya. Pinayuhan rin ng PCG na pumunta ng tatlong oras na mas maaga sa itinakdang oras ang pasahero para hindi maantala o maabala sa kanilang biyahe.?Tiniyak din ni Ricafrete na&amp;nbsp;bubusisiin&amp;nbsp;din ang mga kargamento ng mga pasahero na sasakay ng barko upang masiguro&amp;nbsp;na walang maipupuslit na&amp;nbsp;matatalas at mahigpit na ipinagbabawal ang pagdadala ng mga flammable liquid, toxic substance, mga kemikal at paputok. Ipinagbabawal din ang overloading sa mga barko upang maiwasan ang anumang trahedya sa karagatan.</body>
<link>http://www.philstar.com/Article.aspx?articleId=790937&amp;publicationSubCategoryId=92</link>
</article>
<article>
<title>OFWs kailangan sa South Korea!</title>
<author>Ni Ellen Fernando</author>
<date>
<month>March</month>
<day>26</day>
<year>2012</year>
</date>
<body>MANILA, Philippines - Mangangailangan ang South Korea ng mga migrant workers mula sa Pilipinas sa larangan ng hotel at restaurant industry. Ito ang hatid na ma&amp;shy;gandang balita ni Vice President at Presidential Adviser on Overseas Filipino Workers’ Concern&amp;nbsp; Jejomar Binay matapos ang kanyang pakikipag-pulong sa mga Korean businessmen na kabilang sa naghahanda para sa pagho-host ng South Korea sa gaganaping Asian Games sa 2013. Sa kanyang pagharap sa may 1,000 Pinoy sa St. Benedict’s Church sa Seoul,&amp;nbsp;sinabi ni Binay na maraming mabibigyan ng pagkakataon na makapaghanapbuhay sa South Korea lalo na sa mga nagtapos ng Hotel and Restaurant Management.&amp;nbsp; Si Binay ay nagtungo sa Seoul upang dumalo sa 2012 Nuclear Security Summit bilang kinatawan ni Pangulong Aquino.&amp;nbsp; Tiniyak ni Binay sa&amp;nbsp;Filipino community sa S. Korea na patuloy na makiki&amp;shy;pag-usap ang pamahalaan sa South Korean government upang mabigyan ng solusyon ang mga problemang kinakaharap ng mga Pinoy immigrants at OFWs sa nasabing bansa. Nilagdaan na rin aniya ang isang&amp;nbsp;Memorandum of Understanding (MOU) sa pagitan ng Commission on Filipinos Overseas o CFO at Korean Ministry of Gender Equality and Family na layong mabigyan ng proteksyon ang mga Pilipino na kasal sa Koreano. May 50,000 Pinoy ang kasalukuyang nakatira sa South Korea, karamihan sa kanila ay nasa&amp;nbsp;Employment Permit System.</body>
<link>http://www.philstar.com/Article.aspx?articleId=790936&amp;publicationSubCategoryId=92</link>
</article>
<article>
<title>Prosecutors ng Maynila hinamon sa zero backlog</title>
<author>Ni Doris Franche-Borja</author>
<date>
<month>March</month>
<day>26</day>
<year>2012</year>
</date>
<body>MANILA, Philippines - Hinamon ni&amp;nbsp;Justice Secretary Leila de Lima ang mga prosecutors ng&amp;nbsp;Maynila na ipatupad ang zero backlog&amp;nbsp; sa kanilang mga tanggapan kaugnay ng&amp;nbsp;mga kasong kanilang hinahawakan at dinidinig. Sinabi ni de Lima na kung hindi agad maaabot ang zero backlog, maaaring abutin ang 95 porsiyento sa disposisyon ng mga kaso. Nasa 85 porsiyento ang&amp;nbsp; disposisyon ng kaso ng&amp;nbsp;korte sa Maynila. Ayon kay de Lima,&amp;nbsp;dapat umanong agad na dinedesisyunan ang kaso habang nasa piskaya pa lamang at hindi na dapat pang paabutin sa korte. Aniya, maaari namang isaalang-alang ng piskal o huwes ang lack of jurisdiction at lack of interest sa mga kaso upang&amp;nbsp;agad na mabawasan ang&amp;nbsp;kaso. Pinayuhan din ni de Lima sina Manila Chief Prosecutor Jhoseph Lopez na ipamahagi ang mga kasong nakabinbin sa mga piskal upang mas mapadali ang&amp;nbsp; disposisyon ng mga kaso. Lumilitaw na una sa mga kasong hawak ng korte ay ang&amp;nbsp;BP 22 o bouncing check, sinusundan naman ng&amp;nbsp; drugs, estafa, theft, illegal gambling,&amp;nbsp;RA 9262, illegal recuitment at rape.</body>
<link>http://www.philstar.com/Article.aspx?articleId=790935&amp;publicationSubCategoryId=92</link>
</article>
<article>
<title>P90 dagdag sahod may linaw</title>
<author>Ni Ludy Bermudo</author>
<date>
<month>March</month>
<day>26</day>
<year>2012</year>
</date>
<body>MANILA, Philippines - Hindi pa tuluyang isinasantabi ng Department of Labor and Employment (DOLE) ang kahilingan ng labor sector na dagdagan ng P90.00 ang arawang sahod ng mga manggagawa para sa National Capital Region. Ito’y sa kabila ng naiulat na&amp;nbsp;pagtanggi ng National Wages and Productivity Board sa hiling na umento sa suweldo ng Trade Union Congress of the Philippines o TUCP. Ayon sa tagapagsalita ng DOLE na si director Nikon Fameronag, patuloy na pinag-aaralan ng NWPB ang petisyon ng TUCP para bago sumapit ang Mayo 26, 2012, kung saan magpapaso ang one year ban simula ng ipatupad ang dagdag sahod noong&amp;nbsp;2011, ay madali na nilang mapagdedesisyunan ang usapin sa wage increase. Idinahilan din ni Fame&amp;shy;ronag na batay sa analysis ng DOLE at NSO ay hindi pa naman lumalampas sa pamantayan ng Bangko Sentral ng Pilipinas (BSP) sa price index ang inflation rate o pagtaas ng presyo ng mga&amp;nbsp;bilihin sa bansa kayat hindi naikonsidera ang petisyon ng TUCP. Bagaman may pagtaas aniya sa presyo ng mga produktong pe&amp;shy;trolyo, pagkain at singil sa pamasahe ay hindi pa naman ito lumalampas sa 2.4 percent inflation na&amp;nbsp;pinagbabasehan ng BSP. Ilan pa sa mga ikinokonsidera ng wage board ayon kay Fameronag, ay ang kakayahan ng mga employer na bayaran ang hinihinging umento ng mga manggagawa, epekto nito sa larangan ng paggawa, sitwasyong pang-ekonomiya ng bansa at foreign exchange rate. Mariin pang ipinunto ng opisyal na ang kasalukuyang P426 na minimum wage&amp;nbsp;ay tugma pa rin naman daw sa daily cost of living sa Metro Manila para sa isang obrero na may 5 anak.</body>
<link>http://www.philstar.com/Article.aspx?articleId=790934&amp;publicationSubCategoryId=92</link>
</article>
<article>
<title>Hindi nababahala</title>
<author></author>
<date>
<month>March</month>
<day>25</day>
<year>2012</year>
</date>
<body>.</body>
<link>http://www.philstar.com/Article.aspx?articleId=790819&amp;publicationSubCategoryId=92</link>
</article>
<article>
<title>PUVs ikondisyon muna bago ipasada - solon</title>
<author>Ni Butch Quejada</author>
<date>
<month>March</month>
<day>25</day>
<year>2012</year>
</date>
<body>MANILA, Philippines - Binira ng isang kongresista ang mga operator at drayber ng mga pampublikong sasakyan kabilang dito ang mga school bus na ayusin ang kanilang mga sasakyan para sa kaligtasan ng mga pasaherong sumasakay sa kanila. Sinabi ni House Committee on Good Government and Public Accountability Chair Iloilo Rep. Jerry Trenas, na natutuwa siya sa aksyon ng gobyerno para tulungan ang mga naghihikahos na mga drayber dahil sa walang humpay na pagtaas ng presyo ng mga produktong petrolyo, pero dapat din naman nilang alalahanin ang mga sasakyan nila ay dapat nasa maayos na kondisyon para hindi malagay sa disgrasya ang mga pasahero nito. “The plight of some 100,000 public utility dri&amp;shy;vers through direct subsidy and tax discounts for spare parts but at the same time urged them to reciprocate by ensuring the safety of their passengers. Apart from reckless driving, various forms of mechanical breakdown due to improper vehicle maintenance are among the leading causes of vehicular accidents, many of which have claimed the lives of many people,” sabi ni Trenas. “Proper vehicle maintenance should be a prerequisite for securing a franchise to operate a public transport system. Public transport operators have the utmost obligation to protect the safety of their passengers,” dagdag nito. Hinimok ni Trenas ang government transport regulatory agencies para marebisa sa lalong mada&amp;shy;ling panahon ang safety regulations para matiyak ang kaligtasan ng riding public.</body>
<link>http://www.philstar.com/Article.aspx?articleId=790673&amp;publicationSubCategoryId=92</link>
</article>
<article>
<title>Pagre-repair ng mga hindi sirang kalsada kinuwestiyon</title>
<author>Ni Malou Escudero</author>
<date>
<month>March</month>
<day>25</day>
<year>2012</year>
</date>
<body>MANILA, Philippines - Pagpapaliwanagin ni Senator Koko Pimentel si Public Works Secretary Rogelio Singson kung bakit kailangang i-repair ang mga hindi naman sirang kalsada samantalang ang mga sinira ng mga nakaraang bagyo ay hindi pa isinasailalim sa rehabiltasyon. Ayon kay Pimentel nakatanggap siya ng maraming reklamo at ulat mula sa mga mamamayan na kumukuwestiyon sa pagre-repair ng mga hindi naman sirang kalye lalo na sa Metro Manila at sa San Luis road sa Pampanga at ilang mga kalye sa Mindanao. Nagtataka si Pimentel kung bakit kinakailangang sirain at i-repair ang mga hindi naman sira samantalang yong mga kalyeng dinaanan ng bagyo ay hindi inaayos. Dapat aniyang i-review ng DPWH ang kanilang mga prayoridad at tigilan na ang pag-aaksaya ng pondo ng gobyerno. Inirereklamo umano ng mga residente ang pagsasaayos ng 300-meter portion ng Sto. Domingo-San Luis-Bahay Pari road na nasa km. 70 malapit sa chapel ng Sta. Monica, San Luis, Pampanga dahil inayos kahit hindi naman sira. Nakapagtataka aniya na ang mga sirang kalye sa Cagayan de Oro City hanggang &amp;nbsp;Butuan City via Misamis Oriental na importanteng highway ay napakatagal ng hindi ginagawa. Pagpapaliwanagin din ni Pimentel si Singson na chairman din ng Road Board, kung paano ginagamit ang multi-billion revenues na nakokolekta mula sa motor vehicle users’ charge o road user’s tax.</body>
<link>http://www.philstar.com/Article.aspx?articleId=790672&amp;publicationSubCategoryId=92</link>
</article>
<article>
<title>Mandatory pregnancy test sa cosmetic surgery aprub</title>
<author>Ni Butch Quejada</author>
<date>
<month>March</month>
<day>25</day>
<year>2012</year>
</date>
<body>MANILA, Philippines - Aprubado na sa Kamara sa ikatlo at huling pagbasa ang panukalang mandatory pregnancy test sa mga babae bago sumailalim sa cosmetic surgery. Sa ilalim ng House bill 5751, parurusahan ang mga medical practitioner na mabibigong sumunod sa panukala na akda ni Caloocan Rep. Mary Mitz Cajayon. “The measure aims to protect the well being of the mother and to prevent the unborn from the harmful effects that cosmetic surgery may cause,” ani Cajayon. Sa ilalim ng panukala ang mga doktor na hindi susunod ay pagsasabihan sa unang pagkakamali, pagmumultahin ng P5,000 hanggang P10,000 sa ikalawa at multang P10,000 hanggang P20,000 at pagsuspindi sa lisensya sa loob ng 90-araw. Sa mga susunod pang paglabag ay multang hindi bababa sa P20,000 hanggang P30,000 at pagsuspindi ng lisensya ng isang taon. Kung magreresulta sa pagkamatay ng bata sa sinapupunan ang ope&amp;shy;rasyon, ang doktor ay magmumulta ng P30,000 hanggang P50,000 at suspensyon ng lisensya nito sa loob ng dalawa hanggang limang taon.</body>
<link>http://www.philstar.com/Article.aspx?articleId=790671&amp;publicationSubCategoryId=92</link>
</article>
<article>
<title>Sama ng panahon umalis na</title>
<author>Ni Angie dela Cruz</author>
<date>
<month>March</month>
<day>25</day>
<year>2012</year>
</date>
<body>MANILA, Philippines - Tuluyan nang nakalabas ng Philippine area of responsibility ang low pressure area (LPA) na nasa kanlurang bahagi ng Pilipinas kayat&amp;nbsp;wala ng sama ng panahon na direktang nakakaapekto sa bansa. Gayunman, iniulat ng PAGASA na makakaranas pa rin ng mga kalat-kalat na pag-ulan ang bahagi ng Central Luzon at Mindanao dahil sa mga kaulapan. Una na ring nalusaw ang isa pang LPA sa sila&amp;shy;ngan ng Mindanao. Ang antas ng temperatura sa Metro Manila kahapon ay lumaro sa 23 hanggang 33 sentigrado. Ang naranasan naman biglaang pag-ulan kahapon ay dulot ng maulap na ka&amp;shy;langitan. Nitong Biyernes, naitala ang 34.7 sentigrado na init ng panahon na ayon sa PAGASA ay ang pinaka mainit sa bansa mula Ene&amp;shy;ro ng taong ito.</body>
<link>http://www.philstar.com/Article.aspx?articleId=790670&amp;publicationSubCategoryId=92</link>
</article>
<article>
<title>Corona mapipilitang tumestigo</title>
<author>Ni Gemma Garcia</author>
<date>
<month>March</month>
<day>25</day>
<year>2012</year>
</date>
<body>MANILA, Philippines - Mapipilitan umanong tumestigo si Chief Justice Renato Corona sa Senate impeachment court sa sandaling hindi tumestigo ang asawa nitong si Cristina. Ayon kay prosecution spokesman Miro Quimbo, ang testimonya lamang ni Corona at asawa nito ang magiging matibay na ebidensya upang maabswelto ito. Subalit kung totoo&amp;nbsp;na hindi na tetestigo si Mrs. Corona, nangangahulugan umano ito na walang ibang opsiyon ang depensa kundi iprisinta ang Punong Mahistrado. Giit ni Quimbo, kung walang magiging testimonya si Chief Justice Corona ay dapat nang isurender ng depensa ang kanilang kaso. Una ng sinabi ng Punong Mahistrado na handa siyang humarap sa impeachment court at isa-isang sagutin ang lahat ng alegasyon na nakasaad sa articles of impeachment subalit kanya na lamang umanong ipapaubaya sa defense team kung kailangan ang kanyang testimonya sa pagdinig. Nauna na ring inihayag ni lead defense counsel Serafin Cuevas na tetestigo si Mrs. Corona subalit sa mga huling pahayag ng abogado ay pag-aaralan muna nila kung ano ang kanilang opsiyon.</body>
<link>http://www.philstar.com/Article.aspx?articleId=790669&amp;publicationSubCategoryId=92</link>
</article>
<article>
<title>DOLE may alok na trabaho sa bagong graduates</title>
<author>Ni Malou Escudero</author>
<date>
<month>March</month>
<day>25</day>
<year>2012</year>
</date>
<body>MANILA, Philippines - Maaaring maghanap ng trabaho sa website na www.phil-job.net ng Department of Labor and Employment ang mga bagong graduates sa kolehiyo. Sinabi ni Deputy Pre&amp;shy;sidential spokesperson Abigail Valte na hindi lamang ang pagta-trabaho sa pribadong sektor ang dapat ikonsidera ng&amp;nbsp;mga bagong graduates kundi maging ang pagta-trabaho sa gobyerno. “Hopefully a lot of you will be able to secure jobs hindi lang sa private sector, baka pwede rin ninyo subukan manilbihan sa pamahalaan lalo na ‘yong mga bagong graduate,” pahayag ni Valte. Umaasa si Valte na makakahanap ng trabaho ang mga bagong graduates lalo pa’t gumaganda umano ang employment rate ng bansa. Inaasahan namang magdaraos ng mga job fairs ang DOLE sa ikalawang quarter ng taon kabilang na ang sa dara&amp;shy;ting na Mayo 1 o Labor Day.</body>
<link>http://www.philstar.com/Article.aspx?articleId=790668&amp;publicationSubCategoryId=92</link>
</article>
<article>
<title>Power crisis sa Mindanao hanggang 2014</title>
<author>Nina Malou Escudero at Gemma Garcia</author>
<date>
<month>March</month>
<day>25</day>
<year>2012</year>
</date>
<body>MANILA, Philippines - Ipinahiwatig kahapon ng Malaca&amp;ntilde;ang na tatagal pa ng dalawang taon o hanggang 2014 ang nararanasang krisis sa kur&amp;shy;yente sa&amp;nbsp;Mindanao dahil sa 2014 pa matatapos ang itinatayong power coal plant sa nasabing lugar. Ayon kay Deputy Pre&amp;shy;sidential spokesperson Abigail Valte, patuloy na magpapadala ng mga po&amp;shy;wer barges sa Mindanao habang hindi pa natatapos ang power coal plant. Sinabi rin ni Valte na may mga nakita ng kadahilan ang grupo ni Energy Secretary Jose Almendras sa nangyayaring kakapusan ng kuryente sa Mindanao at hinahanapan na ito ng solusyon. Ang pagpapadala ng mga power barges sa Mindanao ay pansamantalang solusyon lamang at ang pagtatayo ng mga power plants ang pangmatagalang solusyon. Nauna rito, pinaiim&amp;shy;bestigahan ni Senator Aqui&amp;shy;lino “Koko” Pimentel sa kinauukulang komite sa Senado ang nangyayaring rotating brownouts sa Mindanao upang mawala ang hinala na articifial lamang o sinasadya ang mga ito. Naniniwala naman si Davao City Rep. Karlo Alexie Nograles na isang uri ng pananabotahe ang sanhi ng problema sa supply ng kuryente sa Mindanao. Paliwanag ng mam&amp;shy;babatas, hindi dapat na dumaranas ang Min&amp;shy;danao ng kakulangan ng kuryente dahil sa marami naman itong maaaring pagkunan tulad ng hydro at iba pang power alternatives. Dahil dito kaya inindorso sa Kamara ang pagsasagawa ng im&amp;shy;bestigasyon bunsod sa patuloy na blackout sa Mindanao at ilang bahagi ng Visayas. Dapat din umanong matukoy kung ano o sino ang tunay na dahilan ng malawakang blackout na ito. “If it is found out that the power problem is but an artificial result of sabotage, this is a crime which deserves the harshest of penalties,” ayon pa kay Nograles.</body>
<link>http://www.philstar.com/Article.aspx?articleId=790667&amp;publicationSubCategoryId=92</link>
</article>
<article>
<title>Ika-62 Palanca Awards tumatanggap ng entries</title>
<author></author>
<date>
<month>March</month>
<day>24</day>
<year>2012</year>
</date>
<body>MANILA, Philippines - Para sa ika-62 taong paghihikayat ng kahusayan sa pagsusulat, kasaluku&amp;shy;yang tumatanggap ng mga lahok ang Carlos Palanca Memorial Awards for Lite&amp;shy;rature (Palanca Awards). Ang deadline sa pagsusumite ng mga entries ay alas-dose ng hatinggabi ng Abril 30. Ang Palanca Awards ay tumatanggap ng mga lahok sa mga sumusunod na kategorya:&amp;nbsp;&amp;nbsp;English Division –&amp;nbsp;Short Story, Short Story for Children, Essay, Poetry, Poetry for Children, One-act Play, at Full-length Play;&amp;nbsp;&amp;nbsp;Filipino Division –&amp;nbsp;Maikling Kuwento,&amp;nbsp;Maikling Kuwentong Pambata,&amp;nbsp;Sanaysay,&amp;nbsp;Tula, Tulang Pambata,&amp;nbsp;Dulang May Isang Yugto,&amp;nbsp;Dulang Ganap ang Haba, at&amp;nbsp;Dulang Pampelikula; at&amp;nbsp;&amp;nbsp;Regional&amp;nbsp;Languages Division –&amp;nbsp;Short Story-Cebuano, Short Story-Hiligaynon at Short Story-Iluko. Upang hikayatin ang mga kabataan na magsulat, inaanyayahan din ang lahat ng mas bata sa 18 taong gulang na magsumite ng mga sanaysay sa Kabataan Division. Ang tema para sa&amp;nbsp;Kabataan Essay&amp;nbsp;ay&amp;nbsp;“In the advent of e-books, do I still consider printed books to be an important part of education?” Para sa Kabataan Sanaysay, ang tema&amp;nbsp;ay&amp;nbsp;“Sa paglaganap ng e-books, maituturing ko pa bang mahalagang bahagi ng edukasyon ang mga nakalimbag na aklat?” Ang mga alituntu&amp;shy;nin at opisyal na entry forms ay makukuha sa opisina ng Foundation sa 6th&amp;nbsp;Floor,&amp;nbsp;One World Square Building,&amp;nbsp;No.10 Upper McKinley Road,&amp;nbsp;McKinley Town Center,&amp;nbsp;Fort Bonifacio, Taguig City at sa&amp;nbsp;Palanca Awards official website,&amp;nbsp;www.palancaawards.com.ph. Para sa karagdagang impormasyon, mag-email lamang sa&amp;nbsp;cpawards@palancaawards.com.ph&amp;nbsp;o tumawag sa telephone number 856-0808 loc. 33.</body>
<link>http://www.philstar.com/Article.aspx?articleId=790357&amp;publicationSubCategoryId=92</link>
</article>
<article>
<title>District office ng Lions binuksan</title>
<author></author>
<date>
<month>March</month>
<day>24</day>
<year>2012</year>
</date>
<body>MANILA, Philippines - Binuksan na noong Marso 19 ang opisina ng Lions Club International Governor sa pangalawang palapag ng Lions Foundation Building sa Arquiza St., Ermita, Manila at inoku&amp;shy;pahan ni Romy Lumauig sa kanyang kapasidad bilang District Governor ng Lions Club International District 301-A1. Nauna rito, ipinala&amp;shy;bas ng Regional Trial Court of San Juan Branch 264 ang isang writ of preliminary injunction sa Civil Cases nos. 3662 at 3661 na hiniling nina Willy Lao at Romy Yu. Pinigilan sa injunction ang panunungkulan ni Anton Wong Lim bilang district governor. Kinilala ng korte si Romulo Lumauig para sa natitirang termino sa Lion Fiscal Year 2011-2012.&amp;nbsp; Nabatid na isinara at ikinandado ang District Office para makaiwas sa writ of injunction. Gayunman, dahil sa motion ng complainant, inutos ng korte na sapilitang buksan ang pintuan ng opisina at isagawa ang imbentaryo sa mga ari-arian dito sa harap ng isang pulis at sheriff.</body>
<link>http://www.philstar.com/Article.aspx?articleId=790355&amp;publicationSubCategoryId=92</link>
</article>
<article>
<title>Calixto: Kaso sa Ombudsman walang basehan</title>
<author>Ni Butch Quejada</author>
<date>
<month>March</month>
<day>24</day>
<year>2012</year>
</date>
<body>MANILA, Philippines - Iginiit ni Pasay City Mayor Antonino Calixto na walang batayan at “completely unfounded” ang alegasyon kaugnay sa isinampang graft sa Office of the Ombudsman laban sa kanya, kay Vice Mayor Marlon Pesebre at sa buong konseho ng nasabing lungsod kaugnay sa diumano’y maanomalyang pagpapaupa sa Pasay City Market Mall. Nanindigan si Calixto na ang pagbibigay ng&amp;nbsp;lease contract&amp;nbsp;ay legal, kapaki&amp;shy;pakinabang at nakatutulong sa lokal na pamaha&amp;shy;laan dahil bago ang pagpapaupa, ang lungsod ay nalulugi na sa pagpapatakbo ng nasabing mall.&amp;nbsp; Ayon pa sa alkalde, ang&amp;nbsp;monthly expenses&amp;nbsp;ng mall ay umaabot sa P3.81M pambayad sa kuryente, tubig, aircon, escalator at building maintenance, pasweldo at umento sa mga empleyado, janitorial at security services, opera&amp;shy;ting expenses at capital expenditures. “Malinaw na ang koleksyon ay kulang na kulang para punuan ang gastusin ng mall,” dagdag pa nito.&amp;nbsp;&amp;nbsp; Hindi umano ikinonsidera ng mga nagdemanda ang&amp;nbsp;utilities expenses&amp;nbsp;ng mall. Ayon pa sa kanya, ang nasabing pagpapaupa ay&amp;nbsp;win-win situation&amp;nbsp;para sa lahat dahil hindi lamang ang lungsod ang makikinabang sa&amp;nbsp;lease contract, ito ay malaking tulong rin sa pag&amp;shy;babayad ng&amp;nbsp;high maintenance&amp;nbsp;at&amp;nbsp;over head costs&amp;nbsp;na siyang binabayaran ng naturang lungsod. “Ang ating mga pa&amp;shy;ngunahing katunggali at maninira sa pulitika ay hindi na makapaghintay para sa kampanya. Lumalabas na may hindi tayo nakikitang kamay sa likod ng walang batayang kasong ito upang makakuha lamang ng&amp;nbsp;political points laban sa akin,” ayon kay Calixto. Nilinaw din ni Atty. Dennis Bernard Acorda, taga-pangasiwa ng lungsod, na ang pagbibigay ng lease contract sa Widescope Property Management ay dumaan sa masusing public bidding. “Salungat sa maling impormasyong kumakalat, nagsagawa ang lokal na pamalahaan ng&amp;nbsp;public bidding. Sa katunayan, ang mga notice ay nai-post at nailimbag. At, ang award ng kontrata sa mga nanalong bidder ay tumupad alinsunod sa batas, mga patakaran at regulasyon,” pahayag ni Acorda.</body>
<link>http://www.philstar.com/Article.aspx?articleId=790354&amp;publicationSubCategoryId=92</link>
</article>
<article>
<title>Ebidensiya vs Corona malakas - prosec</title>
<author>Ni Gemma Garcia</author>
<date>
<month>March</month>
<day>24</day>
<year>2012</year>
</date>
<body>MANILA, Philippines - Tiwala pa rin ang prosecution panel na malakas ang kanilang ebidensya laban kay Chief Justice Renato Corona sa kabila ng pagtestimonya ni dating Manila Mayor Lito Atienza. Ayon kay lead prose&amp;shy;cutor at Iloilo Rep. Niel Tupas Jr., na sa dalawang linggong presentasyon ng testigo at ebidensya ng depensa ay wala pa ring sapat na ebidensya na posibleng magpawalang sala kay Corona. Aminado naman si Tupas na ang nakikita lamang nilang substantial ay ang testimonya ni Atienza na nagpapatunay tungkol sa pag&amp;shy;bebenta ng lupa ng Basa-Guidote sa local na pamahalaan ng Maynila sa kabila umano nito ay mayroon pa ring loopholes dito dahil ang pe&amp;shy;rang napagbentahan ay idineposito sa account ni Mrs. Cristina Corona kaya dapat ay nag-reflect din ito sa Statement of Assets, Liabilities and Net worth (SALN) ng punong Mahistrado. Sa kabila nito, ipinauubaya na rin umano ng prosekusyon sa impeachment court ang pagdetermina kung tatanggapin itong ebidensya para kay Corona.</body>
<link>http://www.philstar.com/Article.aspx?articleId=790353&amp;publicationSubCategoryId=92</link>
</article>
<article>
<title>Ban ng OFWs sa Nigeria, Libya, South Sudan inalis na!</title>
<author>Ni Ellen Fernando</author>
<date>
<month>March</month>
<day>24</day>
<year>2012</year>
</date>
<body>MANILA, Philippines - Tuluyan nang inalis ang ban o pagbabawal sa pagpapadala ng mga overseas Filipino workers (OFWs) sa mga bansang Nigeria, Libya at South Sudan. Ito ang inanunsyo ng Philippine Overseas Employment Administration (POEA) kamakalawa matapos aprubahan ng POEA Governing Board ang tatlong resolusyon base sa rekomendasyon ng Department of Foreign Affairs na tuluyan nang pagbigyan muli ang mga OFW na makapunta at makapagtrabaho sa tatlong nabanggit na bansa. Sa tala ng DFA, ipinatupad ang deployment ban sa mga OFWs sa Nigeria noong Enero 22, 2007 dahil sa mga serye ng pagdukot sa mga manggagawang Pinoy. Gayunman, bahagyang na-lift ang ban noong Marso 13, 2007 para sa mga Pinoy na nagbakasyon mula sa Nigeria at nais na makabalik sa kani-kanilang employer. Pero muling ipinatupad ang ban sa mga OFW kabilang ang mga Pinoy seamen na pumapasok sa Nigeria noong Enero 31, 2008 at bahagyang na-lift noong Agosto 12, 2009. Sa Libya, ipinatupad ang ban noong Pebrero 22, 2011 kasunod ng pagdedeklara ng mataas na crisis alert dahil sa matinding kaguluhan sa nasabing bansa. Ipinatupad naman ang total deployment ban sa South Sudan noong&amp;nbsp;Enero 13, 2012 matapos ibaba ng gobyerno ang kautusan na alert level 3 subalit&amp;nbsp;na i-lift din ang ban matapos na irekomenda ng DFA na ibaba sa alert level 1 mula sa alert 3 ang crisis alert level.</body>
<link>http://www.philstar.com/Article.aspx?articleId=790338&amp;publicationSubCategoryId=92</link>
</article>
<article>
<title>Turista dagsa nitong Enero</title>
<author>Ni Ludy Bermudo</author>
<date>
<month>March</month>
<day>24</day>
<year>2012</year>
</date>
<body>MANILA, Philippines - Record breaking high na bilang ng mga turista ang dumalaw sa ating bansa na umabot sa 411,064 nitong Enero. Ayon sa Departmet of Tourism (DOT), mataas umano ito ng 17.5% kumpara sa halos 350 libong visitors arrival noong Enero 2011. Sa tala ng DOT, ang Korea pa rin ang may pinakamataas na bilang ng mga mamamayan na bumisita sa Pilipinas matapos umabot sa 102,166 ang mga kababayan nila na nagtungo sa bansa. Pangalawa ang Estados Unidos na may 63,160 arrival, ikatlo ang China, 42,868 arri&amp;shy;val;&amp;nbsp;pang-apat ang Japan, 32,089 at Taiwan, 21,995.</body>
<link>http://www.philstar.com/Article.aspx?articleId=790337&amp;publicationSubCategoryId=92</link>
</article>
<article>
<title>Bitay sa 2 Pinoy sa China, iaapela</title>
<author>Ni Ellen Fernando</author>
<date>
<month>March</month>
<day>24</day>
<year>2012</year>
</date>
<body>MANILA, Philippines - Iaapela ng gobyerno sa korte ng China ang hatol na kamatayan na iginawad sa dalawang Pinoy (isang lalaki at isang babae) dahil sa pagpupuslit ng kilo-kilong heroin papasok sa nasabing bansa. Sinabi ni Foreign Affairs Spokesman Raul Hernandez, inatasan na nila ang Philippine Consulate General sa Shanghai na asistihan ang dalawang Pinoy na sinentensyahan ng Hangzhou People’s Intermediate Court matapos na mapatunayang nagkasala sa kasong drug trafficking nang magtangkang ipasok ang 12 kilong heroin sa Hangzhou International Airport noong Enero 25, 2011. Nabatid na pumasok ang dalawang Pinoy sa China mula Dubai via Hong Kong bitbit ang nasabing droga. Ang lalaking akusado ay binigyan ng korte ng 2-taong reprieve habang ang Pinay ay hinatulan ng bitay na walang reprieve.&amp;nbsp; Iginiit ng DFA na nabigyan ng legal assistance o abogado ang dalawa habang kasagsagan ng pagdinig ng kanilang kaso. “Their next of kin have also written letters of appeal that will be sent&amp;nbsp; to Chinese authorities,” ani Hernandez.</body>
<link>http://www.philstar.com/Article.aspx?articleId=790336&amp;publicationSubCategoryId=92</link>
</article>
<article>
<title>Pekeng claimant ipinakulong ng SSS</title>
<author>Ni Angie dela Cruz</author>
<date>
<month>March</month>
<day>24</day>
<year>2012</year>
</date>
<body>MANILA, Philippines - Ipinakulong ng Social Security System (SSS)&amp;nbsp; ng apat na taon at siyam na buwan ang anak ng isang miyembro ng SSS dahil sa pag-claim ng pekeng funeral benefits ng tatay nito sa ahensiya. Bukod sa kulong, pi&amp;shy;nagmumulta din ng Manila court si&amp;nbsp;Jhonabeth Barbadillo ng P5,000 nang papaniwalain nito ang ahensiya na namatay na ang kanyang tatay at nailibing sa Pasay Public cemetery noong 1997 kayat nakakuha ng benepisyo sa ahensiya pero nitong huli ay nadiskubreng peke pala ang mga dokumento. Sinampahan ng kaso ng SSS si Barbadillo noong taong 2000 makaraang makumpleto ng ahensiya ang imbestigasyon sa kaso ng pagkamatay ng kanyang tatay na si Quirico Buendia. Sa huli, hindi inamin ng akusado na pineke ang dokumento sa pag-claim ng benepisyo sa SSS pero napatunayan ng korte na ito ay&amp;nbsp;nagkasala sa kasong falsification of public documents dahil sa mga testimonya ng mga saksi at mga ebidensiya laban dito. Pinayuhan naman ng SSS ang publiko na huwag gayahin ang maling gawaing ito dahil kulungan lamang ang kahahantu&amp;shy;ngan oras na mahuling nagkasala sa batas hinggil dito.</body>
<link>http://www.philstar.com/Article.aspx?articleId=790335&amp;publicationSubCategoryId=92</link>
</article>
<article>
<title>Rating ni PNoy mataas pa rin</title>
<author>Ni Butch Quejada</author>
<date>
<month>March</month>
<day>24</day>
<year>2012</year>
</date>
<body>MANILA, Philippines - Sa kabila ng mga bira ng ilang grupo laban kay Pangulong Aquino, lumilitaw na marami pa rin ang naniniwala sa kakayahan nitong mapangasiwaan ang bansa matapos makakuha ng mataas na&amp;nbsp;grado mula sa taumbayan sa isinagawang survey ng Pulse Asia kamakalawa. Naibuslo ni Pangulong Aquino ang 70 percent approval at 69 percent trust ratings&amp;nbsp;sa pinaka latest nationwide poll na tinawag na “Performance and Trust Ratings of Top Officials of the Philippine Government, Congress and the Supreme Court na isinagawa sa pagitan ng Pebrero&amp;nbsp;26 at Marso 9, 2012 sa may&amp;nbsp;1,200 respondents na may edad 18 anyos pataas. Nakakuha naman ng 84% rating si Vice-Pres. Jejomar Binay, 63% si Senate President Juan Ponce Enrile, 54% si House Speaker Sonny Belmonte at&amp;nbsp;Chief Justice Renato Corona na may 11% trust rating lamang. Ilan sa mga usapin na itinampok sa survey ang hinggil sa impeachment trial ni CJ Corona, arraignment sa electoral fraud ni dating Pangulong Gloria Arroyo, epekto ng 6.9 magnitude na lindol sa Visayas noong Pebrero 6, 2012, paggunita sa EDSA People Power I, ang kontrobersiya sa ilang&amp;nbsp;presidential appointees, pagkamatay ni&amp;nbsp;Negros Occidental Rep. Iggy Arroyo, pagtaas ng halaga ng langis, suplay ng kuryente, usapin ng inflation rate at performance ng&amp;nbsp;Philippine Stock Exchange. Lumabas din sa survey na nakakuha naman ng 50 percent approval rating ang Senado, 43% ang&amp;nbsp;House of Representatives at 41% ang Supreme Court. Binigyang diin ng pamunuan ng Pulse Asia na magpapatuloy ang pagsasagawa nila ng survey para makuha&amp;nbsp;ang damdamin ng&amp;nbsp;taumbayan&amp;nbsp;sa ibat ibang isyu sa lipunan.</body>
<link>http://www.philstar.com/Article.aspx?articleId=790333&amp;publicationSubCategoryId=92</link>
</article>
<article>
<title>Walang power shortage sa MM - PNoy</title>
<author>Nina ni Rudy Andal/Mer Layson</author>
<date>
<month>March</month>
<day>24</day>
<year>2012</year>
</date>
<body>MANILA, Philippines - Itinanggi ni Pangulong Aquino ang napaulat na magkakaroon ng ‘rota&amp;shy;ting brownout’ sa Metro Manila. Sinabi ng Pangulo na sobra-sobra ang supply ng kuryente sa Luzon grid kaya walang katotohanan na magkakaroon ng power shortage sa Metro Manila. Sa kabila nito, nakaalerto na ang Manila Electric Company (Meralco) sa posibleng pagkakaroon ng power interruptions sa ilang bahagi ng Metro Manila kasunod nang naganap na breakdown ng key transformer nito sa Las Pi&amp;ntilde;as City nitong Huwebes. Pinawi din ni Meralco external communications manager Joe Zaldarriaga ang pangamba ng publiko sa posibleng mahabang mga brownout. Tiniyak ni Zaldarriaga na gumagawa na sila ng mga hakbang upang maiwasan ang posibleng pagkakaroon ng power interruptions.&amp;nbsp; Iniulat rin nito na hanggang kahapon ng umaga ay wala namang power cutoff na nagaganap, sa kabila nang pagbagsak ng kanilang transformer. Nauna rito, nasira ang 300-megavolt ampere transformer ng Meralco sa Zapote substation sa Las Pi&amp;ntilde;as dahil sa internal fault na nagresulta sa automatic tripping ng 230-kiloVolt at 115-kV breakers nito.&amp;nbsp; Siniguro naman ni Ener&amp;shy;gy Sec. Rene Almen&amp;shy;dras na agaran nang ma&amp;shy;bibigyang solusyon ang power crisis sa Mindanao sa pamamagitan ng pagtatayo ng karagdagang coal-fired power plant. Aniya, mas mura ang magiging konsumo sa paggamit ng coal-fired power plant kaysa sa diesel kaya ito ang mas pinagtutuunan ngayon ng pansin ng DoE bilang sagot sa power shortage sa Mindanao.</body>
<link>http://www.philstar.com/Article.aspx?articleId=790332&amp;publicationSubCategoryId=92</link>
</article>
<article>
<title>Super lindol nakaamba?</title>
<author>Ni Al Pedroche, Editor-in-Chief</author>
<date>
<month>March</month>
<day>24</day>
<year>2012</year>
</date>
<body>MANILA, Philippines - Anumang oras ay isang magnitude 9 earthquake ang yayanig umano sa daigdig na ang pinakamalubhang tatamaan ay ang California, USA ngunit makakaapekto rin sa ibang bansa na nasa tinatawag na “ring of fire”. Sa ulat sa website ng Terral03.com na nagsasabing batay sa kanilang research, ang naturang lindol ay magiging dahilan umano ng pagtagilid ng mundo ng 5 pulgada mula sa axis nito. Ayon pa sa nabanggit na website, ang scientific prediction ay batay sa 188-Day Cycle pattern of seismicity na inoob&amp;shy;serbahan sapul pa noong 1965. Sa loob ng cycle na ito, nangyari ang lindol sa Chile, Japan, at ang naganap sa Fiji nitong nakalipas na ilang buwan. Sa lahat daw ng mga pagyanig na ito, nagkaroon na ng pagtagilid ang daigdig na kabuuang 3-pulgada mula sa axis nito. Ang pahimakas daw ng pangyayaring ito ay ang pagiging aktibo ng mga bulkan (bagay na nangyayari dito sa atin at ibang bansa) at ang maramihang paglikas ng mga hayop.&amp;nbsp; Bunsod nito, isang 21-araw na prayer and fasting ang inilunsad ng Intercessors for the Philippines simula Marso 15 hanggang Abril 4 upang mapigil ang malakas na lindol. Ayon kay Bishop Dan Balais na nangunguna sa IFP, bagamat hindi dapat agad paniwalaan ang report, bunga ng mga sunud-sunod na lindol, marapat lamang na magkaroon ng tunay na pagbabalik-loob sa Diyos ang mga tao sa pamamagitan ng taimtim na pagsisisi, pananalangin at pag-aayuno. Ayon kay Balais, malinaw ang mensahe ng Diyos na dapat magbalik-loob sa kanya ang lahat ng tao kagaya ng isinasaad sa 2 Chronicle 7:14 na nagsasabing “if my people, who are called by my name, will humble themselves and pray and seek my face and turn from their wicked ways, then will I hear from heaven and bless their land”. Sinabi naman ng Philippine Atmospheric and Geophysical Agency (PAGASA) na walang dapat ikaalarma sa balita dahil wala pang ano mang teknolohiya para matukoy nang may katiyakan ang pagdating ng lindol.</body>
<link>http://www.philstar.com/Article.aspx?articleId=790331&amp;publicationSubCategoryId=92</link>
</article>
<article>
<title>PSN kasama sa bawat tagumpay ng Pinoy</title>
<author>Ni Russell Cadayona</author>
<date>
<month>March</month>
<day>23</day>
<year>2012</year>
</date>
<body>MANILA, Philippines - &amp;nbsp;Sa bawat pahayagan, maging broadsheet man o tabloid, hindi maaaring mawala ang sports section. Ang sports section ang ikalawang bahagi ng isang pahayagan na kaagad inuusisa ng mga mambabasa matapos ang front page. Kaya naman hindi nahuhuli sa balitang may kinalaman sa palakasan ang Pilipino Star NGAYON mula sa tagumpay ng mga Filipino athletes sa mga international competitions hanggang sa kanilang mga mapapait na kabiguan. Natunghayan sa PSN ang mga laro nina basketball legends Robert 'Sonny' Jaworski, Ramon Fernandez, Atoy Co, Bogs Adornado, Freddie Hubalde, Abet Guidaben, Philip Cezar, Alvin Patrimonio, Benjie Paras, Allan Caidic, Samboy Lim at Ato Agustin mula 1980's hanggang 1990's. At ngayon ay nababasa naman ang mga katanyagan nina James Yap, Mark Caguioa, Willie Miller, Jimmy Alapag, Kelly Williams, Jayjay Helterbrand, Mac Cardona at Gary David. Kasama din dito ang paghirang sa San MIguel ni Norman Black at Alaska ni Tim Cone bilang mga PBA Grand Slam champions noong 1989 at 1998, ayon sa pagkakasunod. Nabigong sundan ng Talk 'N Text ni Chot Reyes ang naturang 'achievement' ng San Miguel at Alaska nang matalo sa Petron Blaze ni Ato Agustin sa 2011 PBA Gover&amp;shy;nors Cup matapos pagharian ang naunang Philippine Cup at Commissioner's Cup.&amp;nbsp; Ang PSN din ang nag&amp;shy;&amp;shy;hatid ng mga laban ni Filipino boxing superstar Manny Pacquiao, ang tanging Asian fighter na nagkampeon sa walong magkakaibang weight divisions. Sa Hunyo 9 ay idedepensa ng 33-anyos na Sarangani Congressman ang kanyang hawak na World Boxing Organization (WBO) welterweight crown laban kay American challenger Timothy Bradley, Jr. sa MGM Grand sa Las Vegas, Nevada. Maliban kay 'Pacman', sinundan din ng mga mambabasa ng PSN ang mga laban nina world bo&amp;shy;xing champions Nonito 'The Filipino Flash' Donaire, Jr., Brian 'The Hawaiian Punch' Viloria, Donnie 'Ahas' Nietes, Ana 'The Hurricane' Julaton at ni Sonny Boy Jaro. Kagaya ni Pacquiao, nakatakda ding magtanggol ng kani-kanilang mga titulo ngayong taon sina Donaire, Viloria, Nietes, Julaton at Jaro. Umagaw naman ng pansin ang pagkakakuyog ng mga galit na galit na Argentinian fans kay Filipino light flyweight Johnriel Casimero sa Buenas Aires, Argentina hindi pa man naitataas ng referee ang kamay nito para sa kanyang panalo kay Luis Lazarte noong Pebrero. Bilang aksyon, isang lifetime ban ang ipinataw ng International Boxing Federation (IBF) sa 40-anyos na si Lazarte. Hindi din nagpahuli ang PSN sa paghahatid ng kampanya ng mga Pinoy sa Southeast Asian Games, Asian Games at Olympics Games. Inaabangan pa din ng mga Filipino readers kung kailan nila mababasa ang pagkopo ng mga atleta ng kauna-unahang gintong medalya ng bansa sa Olympic Games. Tanging ang silver medal nina amateur boxers Mansueto 'Onyok' Velasco, Jr. sa Atlanta noong 1996 at Anthony Villanueva sa Tokyo noong 1964 ang pinakamalapit na karangalan na nakuha ng bansa sa pagsali sa naturang quadrennial event. Naging banner din ang pagiging kampeon ng Ateneo Blue Eagles sa UAAP at ng San Beda Red Lions sa NCAA. Sa nakaraang linggo ay nasangkot sa kontrobersya sina Angelo Guirado at Lexter Moy ng Philippine Azkals matapos sampahan ng kasong sexual harassment ni Cristy Ramos, ang anak ni dating Pangulong Fidel V. Ramos. Si Cristy, dating presidente ng Philippine Olympic Committee (POC), ang match commissioner sa friendly match ng Azkals at Malaysia sa Rizal Memorial Football Stadium. Pumagitna din ang pagkakalasap nina San Beda men's basketball head coach Frankie Lim at San Sebastian women's volleyball mentor Roger Gorayeb ng isang two-year ban sa NCAA. Ito ay base sa nangya&amp;shy;ring gulo sa San Beda gym noong Disyembre. Ang mga istoryang ito ang lalo pang babantayan at ihahayag ng PSN sa susunod pang 25 taon. Kaya umasa po kayong lalo pa naming pagbubutihin ang pagbibigay ng balita sa inyong mga avid readers.</body>
<link>http://www.philstar.com/Article.aspx?articleId=790141&amp;publicationSubCategoryId=92</link>
</article>
<article>
<title>26 famous sayings ni Boy Abunda!</title>
<author>Ni James C. Cantos</author>
<date>
<month>March</month>
<day>23</day>
<year>2012</year>
</date>
<body>MANILA, Philippines - &amp;nbsp;Kamusta na kaibigan? Espesyal ang araw na ito dahil ika-dalawampu’t anim na anibersaryo ng Pilipino Star NGAYON. Ako ay natutuwa dahil napabilang ako sa malaki at masayang pamilya ng PSN. Narito ang 26 sayings o famous lines na nais kong ibahagi sa inyo mula sa mga sikat at maimpluwensiyang personalidad katulad nina Bill Clinton, Nelson Mandela, Plato, Oprah Winfrey, Gustave Flaubert, Maya Angelou, Steve Jobs, at Ricky Lee (dialogue ni Nora Aunor sa pelikulang Himala). Mga salitang nagbibigay sa akin ng inspirasyon at aking dadalhin habambuhay. 1. When you learn, teach. When you get, give. 2. Stay hungry, stay foolish. 3. Stay on the side of truth and you will survive anything. 4. You are who you respond to. 5. Tell me where I’m going to die so I wouldn’t get there. 6. Do you believe in heaven? If you do, how do you get there? 7. What is that you seek at the end? And what is the most practical way to get there. 8.&amp;nbsp;Say I love you now because tomorrow is never promised. 9. Create the highest, grandest vision for yourself because you become what you believe. 10. Railing at idiots runs the risk of becoming idiots ourselves. 11. The best thing to win a war is sometimes not to fight it. 12. You don’t need public office to do public service. 13. Follow your heart and instinct. They somehow already know what you want to become. 14. Defeat? I do not recognize the meaning of the word. 15. Fashion is fleeting, style is eternal. 16. I’ve learned that it takes years to build up trust and only seconds to destroy it. 17. It is this belief in a power larger than myself and other than myself which allows me to venture into the unknown and even the unknowable. 18. Be kind, for everyone you meet is fighting a harder battle. 19. Apply yourself. Get all the education you can, but then… do something. Don’t just stand there, make it happen. 20. There’s a world of difference between truth and facts. Facts can obscure truth. 21. Some people believe that holding on and hanging in there are signs of great strength. However, there are times when it takes much more strength to know when to let go – and then do it. 22. It’s when you’re with me, you’re killing me. When you’re not, I’m dying. 23. Love is like a weight on a scale. One person bears its burden. 24. You are the embodiment of all your dreams that &amp;nbsp;&amp;nbsp;&amp;nbsp;&amp;nbsp;&amp;nbsp; have come true and the dreams that have not yet come true. 25. Work like you don’t need the money. Love like &amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp; you won’t get hurt. Dance like no one else is watching. 26. Walang himala! Ang himala ay nasa puso ng tao, nasa puso nating lahat! Tayo ang gumagawa ng mga&amp;nbsp;himala!&amp;nbsp;</body>
<link>http://www.philstar.com/Article.aspx?articleId=790140&amp;publicationSubCategoryId=92</link>
</article>
<article>
<title>House Bill No. 26</title>
<author>Ni Gemma Garcia</author>
<date>
<month>March</month>
<day>23</day>
<year>2012</year>
</date>
<body>MANILA, Philippines - “An Act establishing and providing for free College Education in Information and Communications Technology and for other purposes”. Ang nasabing panukala ay inihain noong July 1, 2010 ni Rep. Rachel Marguerite del Mar na naglalayon na magbigay na libreng edukasyon sa kolehiyo ng dalawang taong college degree course o programa na may kinalaman sa Information and Communication Technology (ICT) sa bawat unibersidad at state colleges sa buong bansa para sa mga high school gradutes na nagmula sa mga pampublikong paaralan. Ang House Bill 26 mas kilala sa tawag na “Free Information and Communication College Education Act of 2010” ay nagtatakda din ng libreng tuition fee at anumang bayarin sa eskuwelahan para sa mga kwalipikadong beneficiaries na mag e-enroll sa mga state colleges at universities. Subalit maari namang ma-terminate ang libreng edukasyon sa sandaling bumagsak sa loob ng dalawang magkasunod na semester sa mga major subjects ang isang estudyante samantalang maari namang mamili ang isang mag-aaral kung saan paaralan nito nais na mag-enrol subalit kung wala namang mga unibersidad o kolehiyo na malapit sa tinitirahan nila ay maari din silang pumasok sa mga specialized schools na minamantine ng gobyerno. Hindi naman iti&amp;shy;natadhana ng nasabing panukala na babayaran ng gobyerno ang iba pang bayarin ng estudyante tulad ng mga students organizations o anumang aktibidad na sinisingil sa unibersidad o kolehiyong papasukan ng estudyante maliban na lamang kung ito ay makakasagabal sa enrollment o graduation ng isang kwalipikadong beneficiary. Dalawang taon na ang nakakalipas, subalit usad pagong pa rin ang HB 26 dahil hanggang ngayon ay nasa Committee on Higher and Technical Education pa rin ito at halos hindi pa rin gumalaw upang maaprubahan at tuluyan nang maisabatas at mapakinabangan na ng milyon kabataang Filipino na nagnanais na mag-aral subalit dahil sa kakapusan ng pera na pampaaral ng kanilang mga magulang ay hindi magawang mapatapos kahit ng high school ang kanilang mga anak. Naitanong ko tuloy sa aking sarili, kailan kaya maisasabatas ang House Bill 26? Panahon na para madaliin ng Kamara ang agarang pagsasabatas ng HB 26 at mapakinabangan na ng milyon-milyong kabataang Filipino. Ang makabuluhang panukalang batas ay kahalintulad rin ng bilang ng taong anibersaryo na ipinagdiriwang ng Pilipino Star Ngayon na may temang “Siksik, Liglig sa 26”. Katulad&amp;nbsp;sana ng ika-26 na taon na ng Pilipino Star Ngayon na itinatag ni Betty Go-Belmonte noong ng Marso 17, 1986 kung naipasa na ito sa Kongreso ay milyong kabataan na sana ang napagtapos sa pag-aaral ng kanilang mga magulang. Sa loob na rin ng 26 taon ng PSN, marami na rin itong natulungang mga ma&amp;shy;gulang at iba pa na nagpapaaral ng kanilang mga anak at kaanak dahil na rin sa “umaapaw” na sahod at sobrang mga benepisyo na ibinibigay ng aming publisher na si Mr. Miguel Belmonte. Hindi tinulugan ni Mr. Belmonte ang pangangailangan ng mga empleyado nito lalo na kung sa edukasyon, pangkalusugan at iba pang needs ng mga tauhan nito.&amp;nbsp; Kayat tulad ko na bago pa lamang nagpapaaral ng aking mga anak ay nagpapasalamat ako sa Diyos dahil hindi tulad ng ibang magulang na nangangamba kung saan kukuha ng pagpaaral sa aking mga anak ay tiwala ako na gagamiting instrumento ng Panginoon ang PSN upang mapagtapos ko ang aking mga anak dahil sa patuloy nitong paglago sa merkado sa kabila ng krisis na dinaranas ng bansa. “To God be the Glory”.&amp;nbsp;</body>
<link>http://www.philstar.com/Article.aspx?articleId=790139&amp;publicationSubCategoryId=92</link>
</article>
<article>
<title>PSN at Malaca&amp;ntilde;ang magkatuwang sa paghahatid ng katotohanan</title>
<author>Ni Rudy Andal</author>
<date>
<month>March</month>
<day>23</day>
<year>2012</year>
</date>
<body>MANILA, Philippines - Siniguro ng mga spokes&amp;shy;man ni Pangulong Benigno “Noynoy” Aquino III na mahalaga ang ginampang papel ng PILIPINO STAR NGAYON sa paghahatid ng impormasyon sa publiko sa nakalipas na 26-taong pamamayagpag nito. Sinabi ni Presidential Communications Operations Office (PCOO) Sec. Herminio “Sonny” Coloma Jr., kasabay ng pagkakamit ng bagong demokrasya at kalayaan sa pamamahayag matapos ang EDSA Revolution noong 1986 ay isinilang din ang PSN. Ayon kay Sec. Coloma, bilang isa sa unang pahayagan na umusbong matapos ang EDSA revolution, mahalaga ang ginampanang papel ng PSN dahil isa ito sa mga pahayagan na nagmulat sa taumbayan sa nakalipas na 26 na taon upang malaman ang tunay na kaganapan sa bansa. Wika pa ni Coloma, totoong balita ang naila&amp;shy;lathala matapos ang EDSA revolution noong 1986 at isa sa nanguna dito ang PSN na isinilang isang buwan halos makalipas ang matagumpay na People Power revolution. Aniya, literal na nagbigay ‘kulay’ sa mambabasang Filipino ang pag-usbong ng PSN dahil bukod na nanguna ito sa paglilimbag ng ‘colored na tabloid’ ay binigyang kulay din nito na mailahad ang katotohanang nangyayari sa kapaligiran. “Salamat sa pagkakaroon ng PSN, dahil ito ang nanguna upang ilahad ang katotohanan. Salamat sa Siksik-Liglig sa 26 na&amp;nbsp;taong pamamayagpag ng makulay na Pilipino Star Ngayon,” wika pa ni Coloma. Naririto po ang aking panayam kay Sec. Coloma: 1. Nagbabasa po ba kayo ng PILIPINO STAR NGAYON? Ano po ang una ninyong binabasa na section sa aming pahayagan? Una kong binabasa ang mga balita simula sa front page at pagkatapos naman ay tinutunghayan ko ang editorial at mga kolum pang-opinyon. 2. Bilang tagapagsalita ng Pangulong Benigno Aquino III ay ano ang nais pagtuunan ng Pangulo sa nalalabi nitong mahigit na 4 taong termino? Anong legacy ang nais iwan ng Aquino administration? Sa bawa’t isa sa limang pangunahing programa ng Philippine Development Plan ay nais tuparin ng Pangulong Aquino ang mga minimithi nating lahat: Una: ang tuloy-tuloy na paglago ng ating ekonomiya na kung saan ay may makabuluhang hanapbuhay ang mga mamamayan at hindi na kailangang mangibang-bansa pa; Ikalawa: ang pagbawas sa kahirapan at pagbigay ng disenteng pabahay, edukasyon at kalusugang panlahat; Ikatlo: ang pagligtas at pagprotekta sa lahat ng mga mamamayan mula sa lupit na dulot ng pabago-bagung panahon (climate change mitigation at adap&amp;shy;tation); Ikaapat: ang seguridad, kaayusan at kapayapaan ng buong kapuluan at ang pag-iral ng katarungan para sa lahat ng mga mamamayan; at Ikalima: ang pagtatag ng matuwid na pamamahala na tunay na naglilingkod sa bayan at ikinararangal ng mga mamamayan. &amp;nbsp;3.&amp;nbsp;Mahirap po ba ang maging tagapagsalita ng Pangulo? Sa halos 2 taon ninyo bilang spokesperson, ano ang pinaka-challenging work ninyo? Hindi po madali ang maging tagapagsalita ng Pangulo, lalung-lalo na’t nagsisilbi po tayo bilang miyembro ng kanyang Gabinete at tinuturing po tayong alter ego niya. Mataas po ang pamantayan ng Pangulo sa aspeto ng kaalaman at kakayahan; mataas rin po ang ekspek&amp;shy;tasyon ng sector ng media at lalung-lalo na ng ating mga mamamayan. Sa aspeto ng pagiging isa sa mga tagapagsalita ng Pangulo, naging espesyal na hamon po sa akin yung pagganap ng tungku&amp;shy;ling ito habang ang Pangulo ay nasa ibang bansa tulad ng mga sumusunod na insidente: ang pagkakaroon ng tsunami alert habang ang Pangulo ay patapos na sa pagdalaw sa Singapore at naganap ang matinding lindol at tsunami sa bansang Hapon; ang pagbibitiw ng isang miyembro ng Gabinete na nagbunyag habang ang Pangulo ay dumalaw sa Brunei; at ang paghataw ng isang malakas na bagyo na kasabay ng partial work stoppage ng mga airline employees habang ang Pangulo ay dumalaw sa bansang Hapon. Sa akin namang pa&amp;shy;ngunahing tungkulin bilang Kalihim ng Komunikasyon, malaking hamon din ang pagpapatatag sa mga institusyong pampamahalaan sa larangan ng pamamahayag at impormasyon: a) ang Philippine Information Agency; b) ang Philippine Broadcasting Service, kabilang na ang Radyo ng Bayan; k) ang Philippine News Agency; d) at ang dalawang imprenta, ang National Printing Office at APO Production Unit. 4. Nakakatulong po ba ang tabloid tulad ng PSN sa paghahatid sa publiko ng programang ‘Tuwid na Landas” ng Pangulong Aquino? Mahalagang serbisyo publiko ang ginagampanan ng PSN at iba pang mga pahayagan sa paghahatid ng impormasyon at kaalaman na nagiging gabay at batayan ng ating mga mamamayan sa araw-araw na pamumuhay sa ilalim ng administrasyon ni Pa&amp;shy;ngulong Aquino na naglala&amp;shy;yong isulong ang pag-unlad ng bansang Pilipinas sa pamamagitan ng pagtahak sa matuwid na landas. 5. Ano po ang mensahe ninyo sa ika-26 na taong anibersaryo ng PSN sa temang “Siksik-Liglig sa 26”? Isang maalab na pagbati po sa Pilipino Star Ngayon sa pagdiriwang ng ika-26 taong anibersaryo nito!&amp;nbsp;Bahagi ang PSN sa makasaysayang pagbabagong-tatag ng demokrasya dulot ng EDSA People Power Revolution noong 1986. “Siksik-Liglig sa 26” ang naaangkop na tema ng anibersaryo ng PSN sapagka’t sagana ito sa karanasan at kakayahang maghatid ng higit pang biyaya sa mga mambabasa at taga-tangkilik sa pamamagitan ng maka-totohanang paglalahad ng mga kaganapan sa ating lipunan at paghahatid ng kaliwanagan sa ating mga mamamayan. Naniniwala si Coloma na malaki ang naiaambag ng PSN sa desiminasyon ng impormasyon sa publiko lalo ang paghahatid ng ‘magandang balita’ gaya ng ginagawa ng gobyernong Aquino upang maipabatid sa kaalaman ng publiko. Nawa’y umani ng ma&amp;shy;rami pang tagumpay ang Pilipino Star Ngayon magpakailanman!</body>
<link>http://www.philstar.com/Article.aspx?articleId=790138&amp;publicationSubCategoryId=92</link>
</article>
<article>
<title>Suporta ng PSN sa OFW na nasa death row 'di matatawaran</title>
<author>Ni Ellen Fernando</author>
<date>
<month>March</month>
<day>23</day>
<year>2012</year>
</date>
<body>MANILA, Philippines - Malaki ang ginagampanan ng isang pahayagan, maliit man o malaki, upang maipabatid ang anumang impormasyon sa mga “Bagong Ba&amp;shy;yani” ng bansa, ang mga overseas Filipino workers (OFWs). Silang mga nagigipit, minamaltrato, inaabuso, nahaharap sa kaso hanggang sa mga kababayang nakapiit, hinatulan at nakatakdang gawaran ng parusang kamatayan ay pilit na inaabot ng Pilipino Star NGAYON (PSN) upang maipaabot ang kanilang mga hinaing at kahilingang tulong mula sa Department of Foreign Affairs (DFA), mga Embahada at Konsulado ng Pilipinas, Department of Labor and Employment, Overseas Workers Welfare Administration at iba pang ahensya ng pamahalaan. Isa na rito ang kontrobersyal na kaso ng OFW na si Rogelio “Dondon” Lanuza, architectural draftsman na nagtungo sa Kingdom of Saudi Arabia (KSA) noong Disyembre 1996 at nagtrabaho sa Aramco company upang maitaguyod at mabigyan ng magandang kabuhayan ang kanyang pamilya. Si Lanuza na may 11 taon at pitong buwan nang nakakulong sa Dammam jail sa Saudi ay nahaharap sa parusang bitay sa pamamagitan ng pagpugot sa kanyang ulo. Bangungot para kay Lanuza na masadlak siya sa bilangguan dahil sa isang krimen noong Agosto 2000. Sa pamamagitan ng makabagong text messaging system at mga networking sites ay nakakausap ko mismo si Dondon. Ayon sa kanya, napakalaking suporta sa kanyang pamilya ang ibinibigay na espasyo ng Pilipino Star NGAYON sa paglalathala ng kanyang mga panawagang makakalap ng P35 mil&amp;shy;yong blood money para sa inaasam nitong ‘tanazul’ o kapatawaran mula sa pamilya ng napatay nitong Saudi national. “Mula po sa aming pamilya ay taos-puso po kaming nagpapasalamat sa inyong pahayagang ‘Pilipino Star Ngayon’ sa pamamagitan po ni Bb. Ellen Fernando na na&amp;shy;ging bahagi po sa aming kampanya para sa aking matagal nang minimit&amp;shy;hing kalayaan mula po sa kulungan dito sa bansang Arabo. Mabuhay po ang inyong pahayagan at nawa ay patuloy po kayong tumulong sa mga nangangailangan ng inyong tulong. Maraming salamat po,” pahayag ni Lanuza. Una nang hiniling ng pamilya ng biktima ang 6 milyong Saudi Riyal (SAR) na napababa sa 3 milyon o tig-isang mil&amp;shy;yong SAR para sa tatlong menor-de-edad na anak na naiwan ng napatay na Saudi national. Binigyan lamang ng tatlong buwan ang gobyerno na maipasa ang naturang blood money. &amp;nbsp; Pero nangangamba si Lanuza na magbago na ang isip ng naagrabyadong pamilya at bawiin ang kapatawaran na ibi&amp;shy;nigay sa kanya dahil sa kabiguang maibigay sa takdang oras ang hinihinging blood money. Gayunpaman, malaki pa rin ang pag-asa niyang makuha ang kalayaan dahil ngayong Marso 2012, itinakdang tumungo sa Saudi ang maliit na de&amp;shy;legasyon ng Pilipinas sa pangunguna ni Ambassador Antonio Villamor&amp;nbsp;para sa inisyal na P6.5 milyon blood money para sa pamilya ng biktima. Naging malaking tulong din sa pamilya Lanuza ang ambag ng mga kapwa OFWs. Lalo pang naging ma&amp;shy;tibay ang pag-asa ng pamilya Lanuza nang dumating sa kanila ang tulong mula sa isang philantrophist at Filipino-Ame&amp;shy;rican lawyer na si Gng. Loida Nicolas-Lewis na siyang nangunguna ngayon sa kampanya sa New York, USA upang sagipin si Lanuza. Nangako si Nicolas-Lewis na kilalang business leader sa Estados Unidos kay Gng. Lanuza, ina ni Dondon na sa bawat &amp;nbsp;halagang piso na maibibigay ng sinumang tumulong ay tutumbasan nito ng doble. Isa ring malaking tulong ang iniabot ng gobyerno sa pamamagitan ng DFA na 400,000 SAR. “Nasa final stage na po ang pakikipag-ugna&amp;shy;yan ng ating gobyerno sa Saudi Reconciliation Committee para sa aking paglaya,” masayang ba&amp;shy;lita ni Lanuza na punung-puno ng pag-asa. Sa kasalukuyan, nakatutok ang mga&amp;nbsp;Filipino community sa pamumuno ni Nicolas-Lewis katuwang ang kaibigan at iba pang business leaders sa US sa pagkalap ng kakulangan sa blood money at target nila na sa susunod na buwan ay tuluyan nang masagip sa bitay si Lanuza. Muling nanawagan si Lanuza sa mga indibiduwal lalo na ang mga nakakarangya at gustong tumulong na mag-log sa www.helpdondon.com upang mabuo na ang P35 milyon blood money.&amp;nbsp; “Patuloy po akong umaapela sa mga may magandang kalooban na tulungan po ako sa blood money. Sana po sina Sen. Manny Villar, Cong. Manny Pacquiao at TV host Willie Revillame na kilalang tumutulong sa mga nangangailangan ay mabigyan po ako ng kaunting pansin,” pagsusumamo pa ni Lanuza. “At sa PSN, muli po maraming-maraming sa&amp;shy;lamat at happy 26th anniversary. Pagpalain po lahat ang bumubuo ng Pilipino Star NGAYON, mabuhay po kayo,” ani Lanuza mula sa Dammam jail.</body>
<link>http://www.philstar.com/Article.aspx?articleId=790137&amp;publicationSubCategoryId=92</link>
</article>
<article>
<title>PSN, 26-taon nang ginagamit sa pagtuturo</title>
<author>Ni Mer Layson</author>
<date>
<month>March</month>
<day>23</day>
<year>2012</year>
</date>
<body>MANILA, Philippines - Kasabay ng pagsilang ng&amp;nbsp;Pilipino Star Ngayon (PSN) ang pagsisimula naman nang pagtuturo sa public school ni Ma’am Esmerlita A. del Rosario noong 1986 na ngayon ay isang guro sa Grade VI sa Antonio A. Maceda Integrated School&amp;nbsp;&amp;nbsp; sa Sta. Mesa, Maynila. Paboritong diyaryo ni Ma’am Esmer ang PSN at may 26 na taon na rin siyang nagbabasa nito. Paborito niya ang News section na kung nagkakaroon ng pagkakataon ay ginagamit nito sa kanyang pagtuturo sa kanyang mga estudyante bilang source of information partikular sa current events. Gaya ng adhikain ng PSN na “magturo” sa mga reader nito ng mga makabuluhang impormasyon mula sa iba’t ibang isyu na nilalathala nito, sa loob ng 26 na taong pagtuturo sa pampublikong paaralan ay pinairal din ni Ma’am Esmer ang pagtuturo ng pagmamahal sa kanyang mga estudyante na itinuturing din niyang mga anak. Ibinahagi ni Ma’am Esmer na puso na may dalisay na pagmamahal ang sandata niya kaya marami sa kanyang mga naging estudyante ay nagtagumpay sa larangan na kanilang napili sa buhay. Marami sa kanyang mga mag-aaral ang inalipusta at pinagsabihan ng “bobo” at si Ma’am Esmer ang nagsilbi nilang tagapagtanggol. “Bilang kanilang guro, nasasaktan ako kapag narinig kong pinagsabihang bobo ang estudyante ko, kaya upang hindi mapanghinaan ng loob ay kinakausap ko sila ng puso sa puso at pinapayuhan na mag-aral ng mabuti,” wika niya. Pero sa kabila ng hinahon ay inamin ni Ma’am Esmer na nadadala rin siya ng “bugso ng damdamin”. Kuwento niya, may isang marungis na lalaking estud&amp;shy;yante ang ibinigay sa kanyang section. Ang estudyanteng ito ay matalino pero tamad lamang mag-aral kaya ayaw tanggapin sa star section. Sa araw-araw na klase ay palagi niyang sinasabihan ang nasabing bata na maligo bago pumasok sa paaralan at gumawa ng kanilang takdang aralin pero hindi ito sumusunod hanggang sa mapingot niya ang patilya ng estudyante. Hindi sinasadyang napalakas umano ang pagpingot ni Ma’am Esmer sa bata sanhi upang matanggal ang buhok sa patilya nito. Nagsumbong ang bata sa kanyang ama kaya sinugod ang guro sa eskuwelahan. Ipinaliwanag ng guro na nagawa niya iyon dahil sa kanyang pagmamahal at pagmamalasakit sa bata na labis na nanghihinayang sa kanyang taglay na talino. Sa kabila nito, pinagbantaan siya ng ama ng bata na ipatatanggal siya sa trabaho. “Sinabihan niya ako na ipasisibak sa trabaho at may kamag-anak daw siyang dating&amp;shy; principal. Siyempre una ay natakot ako pero idi&amp;shy;nepensa ko na kaya ko nagawa iyon ay dahil din sa pagmamahal ko sa estudyante ko,” sabi ni Ma’am Esmer. Maging ang tinutukoy na dating principal ay kinum&amp;shy;pronta din si Ma’am Esmer subalit sa huli ay naunawaan ng una ang paliwanag ng guro. Mula noon ay nagsikap ang estudyante sa kanyang pag-aaral hanggang mag&amp;shy;tapos ito sa Elementarya na 1st honor at siya ring inila&amp;shy;laban ng kanilang paaralan sa iba’t ibang pa-contest. Nagtapos ng cum laude sa High School ang nasabing mag-aaral at ngayon ay isa ng matagumpay na negosyante. Ilan din sa kanyang mga naging estudyante ang pilit siyang hinahanap at binabalikan para lamang pasalamatan sa magandang pundasyon na naiambag niya at naikintal sa mura nilang kaisipan. “Minsan ay nagugulat na lang ako na may isang mama o ale&amp;nbsp;ang bababa ng kanilang sasakyan at nagmamano sa akin.&amp;nbsp;Kapag tinanong ko kung sino sila ay sinasabing na&amp;shy;ging estudyante ko raw, ang sarap-sarap ng pakiramdam. Halos lahat ng propesyunal ay malaki ang paggalang sa mga guro kaya ito ang pinili kung propesyon,” pahayag pa niya. Si Ma’am Esmer ay 10 taong nagturo sa Laguna bago malipat sa&amp;nbsp;Maynila. Isa ring guro sa Maceda Integrated School&amp;nbsp;ang kanyang kabiyak na si Ludivico del Rosario. Anim ang kanilang naging anak. Gaya ng PSN na walang sawang nagbibigay kasiyahan sa kanyang mga “estud&amp;shy;yante” at ‘yan ay ang kanyang mga mambabasa, tunay na siksik at nag-uumapaw rin sa biyaya ng Diyos ang 26 taong pagtuturo ni Ma’am Esmer. “Disente, siksik sa balita at may salita ng Diyos kasi ang PSN na wala sa ibang mga pahayagan,” pagtatapos ng guro.</body>
<link>http://www.philstar.com/Article.aspx?articleId=790136&amp;publicationSubCategoryId=92</link>
</article>
<article>
<title>Mula Qatar hanggang Bahrain. PSN Middle East edition</title>
<author>Ni Ramon M. Bernardo Editor-PSN Middle East Edition</author>
<date>
<month>March</month>
<day>23</day>
<year>2012</year>
</date>
<body>MANILA, Philippines - Unti-unti na ring lumalaganap ang Pilipino Star NGAYON sa disyertong lupain ng Gitnang Silangan.&amp;nbsp;Noong Pebrero ng taong ito ay nagsimula na ring mabasa ng mga Overseas Filipino Worker sa Bahrain ang Pilipino Star NGAYON. Bagaman may kahigpitan ngayon ang pamahalaan ng Bahrain sa mga pahayagan at ibang media entity dahil sa ilang kaguluhang nagaganap sa bansang ito, napapayag pa rin ito na maipakalat dito ang Pilipino Star NGAYON at masilbihan ang libu-libong Pilipinong naninirahan, namumuhay at nagtatrabaho sa Bahrain. Nauna rito, nagsimula noong Mayo 16, 2010 ang paglaganap ng mga kopya ng Pilipino Star NGAYON sa Qatar na kalapit na bansa at kasamahan ng Bahrain sa ilalim ng tinatawag nilang Gulf Cooperation Council o GCC. Malapit na ngang magdalawang taon sa paglilingkod sa mga OFW sa Qatar ang PSN. Naisakatuparan ito dahil sa pagtutulungan ng pamunuan at mga kagawad ng Pilipino Star NGAYON sa pangunguna ng presidente nitong si G. Miguel G. Belmonte at ng pamunuan ng&amp;nbsp;Dar Al Sharq. Ang Dar Al Sharq ang siyang printer at distributor ng Pilipino Star NGAYON sa Qatar at siya ring naglalathala ng paha&amp;shy;yagang Ingles na The Peninsula sa naturang bansa.&amp;nbsp;Sa tulong din ng gene&amp;shy;ral manager ng Dar Al Sharq na si Mr. Abdulatiff Al Mahmoud at ng foreign publication manager nitong si Mr. Neegal Noronha, nagawa ng PSNGAYON na mapasok ang Qatar at masilbihan ang mga Pilipino roon. Naging mainit din ang katugunan ng mga OFW at ng iba pang mga Pilipinong naninirahan sa Qatar. Araw-araw din nilang tinatangkilik ang Pilipino Star NGAYON na naghahatid sa kanila ng mga balita at iba pang lathalain hinggil sa mga nagaganap sa naiwanan nilang bayan sa Pilipinas at maging sa bansang tumatangkilik sa kanila ngayon. Bukod kasi sa mga sariwa at bagong balita sa Pilipinas, natutunghayan din nila ang mga kaganapan sa Qatar at sa ibang bahagi ng Gitnang Silangan. Dahil espesyal din sa PSNGAYON at sa Dar Al Sharq ang mga Pilipino sa Gitnang Silangan, ginawa nitong makulay ang mga pahina nitong nauukol sa mga pamumuhay ng mga OFW at iba pang kaganapan sa Qatar at Bahrain. Kaya lalo itong gumaganda sa makukulay na mga aktibidad ng mga Pilipino sa Gitnang Silangan na nalalathala sa pahayagang ito. Mga OFW din ang tumutulong sa paglalabas ng mga artikulo sa Pilipino Star Ngayon-Middle East edition. Nariyan halimbawa ang reporter na Pilipino na si Chris Panganiban na bukod sa nagsusulat sa The Peninsula ay nag-uukol din ng panahon sa pagsusulat ng kolum (Ano sa Palagay Nyo?) at ng mga lathalain para sa Pilipino Star Ngayon. Nariyan din si Manny Camato na aktibo sa mga organisasyon ng mga Pilipino sa Qatar at, bukod sa regular niyang kolum na Usapan Ngayon, nagsusulat din siya sa pahayagang ito ng mga lathalain hinggil sa mga aktibidad ng mga organisasyon ng mga Pilipino sa naturang bansa lalo na sa larangan ng sports. Aktibo kasi ang mga Pilipino sa Qatar sa iba’t-ibang klase ng sports tulad ng basketball, tennis, at bowling lalo na kapag weekend o mga araw na wala silang pasok sa trabaho. Kaya may mga OFW din na lumalapit sa PSNgayon para mailathala ang kanilang mga aktibidad sa Qatar.&amp;nbsp;Bukod pa riyan ang mga pagkilos ng iba’t-ibang organisasyon ng mga Pilipino na kumikilos para makatulong sa mga nagigipit nilang kababayan sa Qatar o maging sa Pilipinas. Meron ding lingguhang kolum sa Pilipino Star Ngayon ang isa pang OFW na si Raynald Rivera (Biyaheng Qatar) na isa ring reporter sa The Peninsula. Tinatalakay din niya ang pamumuhay ng mga Pilipino sa Qatar at maging ang pamumuhay ng lahat ng tao sa bansang ito. Bukod pa sa mga nabanggit ay kasama sa tumutulong sa edisyon ng PSNgayon sa Gitnang Silangan ang mga OFW rin na sina Morena Altura at Mary Caroline Tanig na kaagapay ng ar Al Sharq sa mga advertisement at iba pang kailangan sa paglalathala at pamamahagi ng pahayagang ito sa Qatar. Maraming bawal kung maituturing sa Qatar. Tulad ng ibang bansang Muslim sa Qatar, mahigpit ito sa maraming bagay na lalo na sa mga taliwas sa kanilang sariling relihiyon at kultura.&amp;nbsp;Pero, tulad ng mga OFW, nakikibagay din ang Pilipino Star Ngayon sa kultura at sistema ng pamumuhay sa bansang ito. Isinasagawa nito ang anumang kailangang pagbabago sa mga pahina ng pahayagang ito para patuloy na masilbihan ang mga Pilipino sa bansang Arabo. Kahit may mga pagbabago, patuloy pa rin itong tinatangkilik ng mga OFW. Sa napakahigpit ng kultura sa mga bansang ito, isang masasabing pagsubok ang pagpasok dito ng Pilipino Star Ngayon na, dahil sa katangian nitong pagiging disente at pangmasang intelehente, natanggap ito sa banyagang lipunang istriktura sa sistemang panlipunan.&amp;nbsp;&amp;nbsp; Bukod dito, naging tulay ang pahayagang ito para maipahayag ng mga OFW ang anuman nilang suliranin o tagumpay o anumang kalagayan o pamumuhay na dinaranas nila habang nasa dayuhang lupain. Noong una, ipinakilala ang pahayagang ito bilang Qatar Ngayon bagaman ang pinaka-“logo” ng PSNgayon sa pangmukhang pahina nito ay merong nakasingit na salitang “Middle East edition.”&amp;nbsp;Pero, dahil sa tagumpay ng pahayagang ito sa Qatar, ipinasya ng Dar Al Sharq na trabahuhin nang ipamahagi na rin sa Bahrain ang Pilipino Star Ngayon. Nagsimula na nga itong matunghayan sa Bahrain noong unang linggo ng nakaraang buwan kaya inalis na sa tabi ng logo ang Qatar Ngayon dahil magiging ganap na itong Middle East edition.&amp;nbsp;Naisagawa ito dahil sa pagtangkilik na rin ng mga OFW at ibang Pilipino sa Pilipino Star Ngayon na nagpapadala sa kanila na parang hindi sila malayo sa Pilipinas kahit nasa dayuhang lupain sila. Hindi na bago sa Gitnang Silangan ang Pilipino Star Ngayon. Bago ito dumating sa Qatar at Bahrain ay nagkaroon na rin ito ng mga kopya sa Saudi Arabia mula noong dekada 90. Marami ngang OFW sa Saudi ang malimit sumulat&amp;nbsp;sa pahayagang ito na isang katibayan ng mainit na pagtangkilik nila&amp;nbsp;sa Pilipino Star Ngayon. Umaasa rin naman ang pamunuan at kagawad ng&amp;nbsp;Pilipino Star Ngayon at ng Dar Al Sharq na masisilbihan din nito ang mga OFW at ibang mga Pilipino sa iba pang bansa sa Gitnang Silangan tulad sa United Arab Emirates, Oman, Syria, Lebanon, Kuwait, Jordan at Yemen. Kung nasaan naroon ang mga Pilipino, naroon din ang Pilipino Star Ngayon.</body>
<link>http://www.philstar.com/Article.aspx?articleId=790135&amp;publicationSubCategoryId=92</link>
</article>
<article>
<title>Siksik sa Karanasan, siksik sa Kasaysayan</title>
<author>Ni Ramon M. Bernardo Editor-PSN Middle East Edition</author>
<date>
<month>March</month>
<day>23</day>
<year>2012</year>
</date>
<body>MANILA, Philippines - Noong maliit na bata pa ako, daan-daan libong segundo na ang nakakaraan, nakakabasa na ako ng kopya ng Pilipino Star. Si Ferdinand Marcos pa ang presidente noon. Nasa elementarya pa ako nang panahong iyon at, sa bahay namin, tanging Pilipino Star lang ang pahayagang madalas bilhin ng isa kong tiyuhin. Hindi naman manunulat ang tiyuhin kong iyon. Isa siyang duktor sa mata pero mahilig siyang magbasa ng diyaryo, libro, magazine, komiks at iba pa. Kung ano ang mga binabasa niya, nababasa ko rin (tinitiyak ko lang na tapos na niya iyong basahin para hindi ako mapagalitan). Ewan pero, lingid sa kanyang kaalaman, pinukaw niya ang interes ko sa talinhaga ng mga katagang nalilimbag sa papel. Sinasabing, nang panahong iyon, sa pagitan ng huling bahagi ng dekada 60 at unahang bahagi ng dekada 70, nangungunang dyaryong Pilipino o Tagalog na tabloid sa buong bansa ang Pilipino Star. Pinamamahalaan pa ito noon ni Mr. Andrew Go, kapatid ng namayapang si Gng. Betty Go-Belmonte na siya namang nagtatag kinalaunan ng Pilipino Star NGAYON. Kabi-kabila noon ang mga demonstrasyon ng mga estudyante na bumabatikos sa administrasyon ni Marcos. Halos araw-araw ay natutunghayan ko&amp;nbsp;ang mga balitang ito sa Pilipino Star. Dito ko rin natunghayan kung gaano kalaki ang pinsalang idinulot ng isang malakas na lindol na yumanig sa Maynila noong Agosto 2, 1968. May 260 katao ang nasawi sa pagguho ng isang gusali sa Maynila na tinatawag na Ruby Tower. Nasundan ko rin sa Pilipino Star ang tungkol sa wanted na si Nardong Putik at ang pagkakapatay sa kanya sa Cavite noong 1971. Kung paano napa&amp;shy;suko ang isa ring wanted na kriminal na may alyas na “Waway.” Hindi laging huli sa balita ang Pilipino Star. Nabasa ko rin noon kung paano dinelubyo ng bagyong Yoling ang Luzon noong 1970 at ang mala&amp;shy;king bahang idinulot nito. Maging ang maliit na bahay namin ay biglang nagkaroon ng “swimming pool” dahil kay Yoling. Gayunman, nawala sa sala namin ang mga kopya ng Pilipino Star&amp;nbsp;mula noong Setyembre 1972 dahil ipinasara ito ni Marcos at ang iba pang mga pahayagan, istasyon ng radyo at tele&amp;shy;bisyon. Kasabay ng pagdedeklara niya ng batas militar. At sumunod na ang mara&amp;shy;ming taon na naging madugo sa kasaysayan ng bansa hanggang sa napatalsik sa puwesto si Marcos sa isang people power revolution.&amp;nbsp; Pero taong 1986, ang kapatid ni Mr. Andrew Go na si Gng. Betty Go-Belmonte ay nagpasyang magbukas ng isang pahayagan para sa masang Pilipino. Tinawag itong Ang Pilipino Ngayon na nagsimulang matunghayan noong Marso 17, 1986. Sa pagkakaalam ko, hindi na muling nagamit ang pangalang “Pilipino Star” dahil sentimental ito sa dating publisher nito. Gayunman, determinado si Ma’m Betty na mabigyan ang mga ordinaryo at mahihirap na mamamayan ng isang klase ng pahayagan na madali nilang mauunawaan at abot-kaya ng kanilang bulsa. Nagtuloy sa pamamayagpag ang APN. Marami ang nagulantang lalo pa at mabibili lang sa halagang piso ang isang kopya ng APN nang panahong iyon. Unahang bahagi ng taong 1987 nang makuha akong reporter ng APN. Nang panahong iyon, nangunguna sa laki ng sirkulasyon ang pahayagang ito. Nakadama ng insecurity ang ibang mga tabloid. Dahil hindi pa uso ang e-mail o internet, umaalingawngaw pa sa editorial room ng APN araw-araw ang nagsasalimbayang “huni” ng mga makinilya araw-araw sa paghahanda ng mga editor at ng mga reporter ng isusulat at ilalathalang mga balitang ihahatid sa masang Pilipino. Hindi rin nagpapahuli ang APN sa mga nagaganap sa Pilipinas at sa ibang bansa. Natunghayan din dito kung paano numbalik ang demokrasya sa ilalim ng pamumuno ni Cory Aquino at&amp;nbsp;kung paanong pinutakti ito ng mga kudeta pero patuloy pa ring nakatindig. Naging tampok din sa APN ang tungkol sa lalaking buntis at ang paglubog ng barkong MV Dona Paz na ikinasawi ng maraming pasahero nito. Dumaan din ang APN sa maraming balakid at hamon. Marami rin naman ang nagmaliit o umismol o kumutya rito na kesyo hindi raw ito tatagal. May mga umalis o nawala pero meron ding dumarating na bago at pumapalit sa kagawaran ng APN. Dumating din ang panahon na dinanas ng pahayagan ang mga problemang karaniwan sa mga babasahing tulad ng APN. Pero hindi nawalan ng loob si Ma’m Betty. Nagsilbi siyang huwaran ng mga empleyado ng pahayagan. Determinado. Matiyaga. Hinayaan niyang makiagos sa daloy ng panahon ang APN kahit naglipana ang mga tabloid na umaastang “pahayagan” pero mga pornograpikong babasahin pala. Unahan ng dekada 90 nang idagdag ang salitang “Star” at naging “Ang Pilipino Star Ngayon” ang pangalan ng tabloid na kinalaunan ay ginawa nang “Pilipino Star Ngayon” dahil isa na siyang bahagi ng lumalaki at&amp;nbsp;umuunlad na Star Group of Publications. Nang pumanaw si Ma’m Betty, ipinagpatuloy ng anak niyang si Mr. Miguel G. Belmonte ang kanyang nasimulan. Sa masigasig na patnubay ni Sir Miguel, unti-unting umahon ang PSNgayon hanggang sa manguna na naman ito sa industriya ng pamamahayag.&amp;nbsp;May 26 na taon na ang nagdaan, marami na ang nangyaring pagbabago sa Pilipino Star Ngayon. Bukod sa umaabot na ang mga kopya nito mula Luzon hanggang Mindanao at sa ibayong-dagat, matutunghayan na rin ang Pilipino Star Ngayon sa internet at mababasa na rin siya&amp;nbsp;sa iPhone at iPad. Malayo na ang nararating ng pahayagang ito at patuloy pang inaabot ang hinaharap. Sumabay na rin ang Pilipino Star NGAYON sa pagsulong ng teknolohiya. Naglaho ang maiingay na makinilya. Computer na ang ginagamit ng mga reporter sa pagsulat ng balita at ibang lathalain. Sa computer na rin inaayos ang mga pahina ng dyaryo. Naghing mas mabilis ang pagpapadala ng mga reporter ng balita sa newsroom dahil sa internet o e-mail. At naging mas mabilis na ang paglalathala ng Pilipino Star NGAYON dahil sa sistemang computer to plate. Malayo na ang nararating ng pahayagang ito at patuloy pang inaabot ang hinaharap lalo pa’t nakalagpas na ito sa dalawampu’t limang taong namamayagpag sa pagli&amp;shy;lingkod sa masang Pilipino.</body>
<link>http://www.philstar.com/Article.aspx?articleId=790134&amp;publicationSubCategoryId=92</link>
</article>
<article>
<title>Santiago 'Sharpshooter' ng Korte</title>
<author>Ni Doris Franche-Borja</author>
<date>
<month>March</month>
<day>23</day>
<year>2012</year>
</date>
<body>MANILA, Philippines - Sapul pagkabata ay hinangad na ni Jaime Santiago na ngayo’y&amp;nbsp;Judge Jaime Santiago ng Manila Regional Trial Court&amp;nbsp;na maging huwes. Ipinanganak noong Enero 9, 1958, nagtapos si Santiago ng BS Criminology at isang lisensiyadong Criminologist. Bagama’t&amp;nbsp;naging&amp;nbsp;pulis ng Manila Police District, hindi nawalan ng pag-asa si Santiago na magiging miyembro&amp;nbsp;siya ng&amp;nbsp;Judi-ciary. Sumali sa MPD no&amp;shy;ong 1979 bilang patrolman ay&amp;nbsp;isinakatuparan ang&amp;nbsp;tungkulin kaakibat ang isang&amp;nbsp;mas mataas na pangarap. Taong 1986, mas lalo pang pinagbutihan&amp;nbsp;at namuhunan si Santiago ng kanyang&amp;nbsp;galing at talino. Sa pagbabasa ng mga libro mas nadagdagan ang kanyang&amp;nbsp; kaalaman&amp;nbsp;sa pag&amp;shy;papatupad ng kanyang&amp;nbsp;tungkulin habang sa pagbabasa naman ng mga pahayagan tulad ng Pilipino Star Ngayon (PSN), nalaman niyang maraming ordinaryong tao ang nabibiktima ng iba’t ibang&amp;nbsp;krimen at uhaw&amp;nbsp;sa hustisya. Nagsimula ang&amp;nbsp;publication ng PSN noong Marso 17, 1986. Habang ginagampa-nan ang kanyang&amp;nbsp;tungku-lin sa batas nagdesisyon din si Santiago na mag-aral ng&amp;nbsp;abogasya noong siya ay Police Sergeant sa Manuel&amp;nbsp;L. Quezon Univer&amp;shy;sity&amp;nbsp; kung saan siya nagtapos&amp;nbsp;noong 1993. Habang nagre-review para sa bar exam, patuloy ang kanyang&amp;nbsp;serbisyo sa&amp;nbsp;pagkapulis kung saan itinalaga siyang&amp;nbsp;Deputy Chief ng&amp;nbsp;Special Weapons and Armed Tactics (SWAT) kasabay ng pagtaas ng in&amp;shy;sidente ng hostage taking na nagpakulay naman sa kanyang buhay&amp;nbsp;nang patutukan sa kanya ang mga insidente ng&amp;nbsp; hostage taking sa Maynila. Sa loob lamang ng isang taon, anim na&amp;nbsp;hostage ta-kers ang kanyang napatay habang ligtas naman ang mga naging biktima. Naging laman ng PSN ang mga accomplishment na ito ni Santiago. Ito rin ang naglagay kay Santiago sa mas lalo pang kasikatan nang mapansin ni dating Cavite Governor at ngayo’y Senador Bong Revilla&amp;nbsp;ang kanyang galing hanggang sa gawing pelikula ang kanyang&amp;nbsp;buhay na pinamagatang SPO4 SANTIAGO: SHARPSHOOTER. Taong 1994 naman nang makapasa sa Bar exam si Santiago na may ave&amp;shy;rage na 81.65% habang 1995 naman ng&amp;nbsp;paranga-lan siya bilang Senior Non-Commissioned Officer of the Year ng&amp;nbsp; Western Police District at kabilang sa Ten Outstanding Policemen of the Philippines (TOPP) ng&amp;nbsp; Jaycees. Taong 1996 naman ng gawaran siya ng Act of Heroism ng&amp;nbsp; National Capital Regional Police&amp;nbsp;&amp;nbsp; Office (NCRPO). Nag-optional retirement si Santiago sa pagkapulis na may ranggong Senior Inspector noong 2001 at&amp;nbsp;sinimulan ang kanyang legal profession&amp;nbsp;noong 2003 bilang isang Assis-tant City&amp;nbsp;Prosecutor ng Maynila ng Metropolitan Trial Court branch 12. Sinabi ni Santiago&amp;nbsp;na wala namang pagkakaiba ang pulis sa hukom maliban na lamang sa kanilang gamit at sistema sa pagpapatupad&amp;nbsp;ng kanyang tungkulin. Bilang pulis gamit niya ang lakas at galing upang mahuli ang mga criminal&amp;nbsp;samantalang ngayon ay ballpen at tamang desisyon ang kanyang pina-iiral kasabay ng matinding pagtimbang sa hustisya. Pagmamalaki ni Santiago, hindi matutumbasan ang&amp;nbsp;katuparan ng kanyang mga pangarap dahil wala na siyang mahihiling pa. Tulad ng PSN, naging “siksik’” at “liglig”&amp;nbsp;din ang buhay ni Santiago sa tulong na rin ng&amp;nbsp;Diyos, mga pamilya at&amp;nbsp;mga kaibigan. Aminado si Santiago na malaki ang naging bahagi ng&amp;nbsp;pahayagang Pilipino Star Ngayon sa kanyang tagumpay. Sa maayos na&amp;nbsp;pagka&amp;shy;kalathala ng kuwento ma&amp;shy; daling maintindihan ng&amp;nbsp;mga mambabasa ang paglalahad ng tunay na pangyayari. Pagmamalaking sinabi ni Santiago na ang pagkakalathala ng kanyang mga&amp;nbsp;matagumpay na&amp;nbsp;hostage taking ay nagbigay&amp;nbsp;&amp;nbsp; sa kanya ng mas malaking hamon upang isagawa ng maayos ang kanyang tungkulin. Ito rin&amp;nbsp;ang nagtulak sa kanya&amp;nbsp;upang&amp;nbsp;hubugin ang&amp;nbsp;iba pang nagnanais na maging&amp;nbsp;isang mabuting pulis. Hindi niya ipinagkait ang pagtuturo ng tamang sistema sa paghawak at pag-assess ng mga&amp;nbsp;kritikal na sitwasyon. Aniya, dapat na isinasaalang-alang ang kapakanan ng&amp;nbsp;biktima. Naniniwala si Santiago na marami pang mga alagad ng pulis at korte na maninindigan sa katotohanan at hindi sa anumang bagay&amp;nbsp;na material. Mas madaling makamit ang tagumpay kung ang paiiralin ay katotohanan.</body>
<link>http://www.philstar.com/Article.aspx?articleId=790131&amp;publicationSubCategoryId=92</link>
</article>
<article>
<title>Girl Pick-up ng Senado: Miriam Defensor-Santiago</title>
<author>Ni Malou Escudero</author>
<date>
<month>March</month>
<day>23</day>
<year>2012</year>
</date>
<body>MANILA, Philippines - Hindi lamang sa mga maaanghang at matatapang na salita kilala&amp;nbsp;ngayon si Senator Miriam Defensor-Santiago kundi maging sa kaniyang mga nakakatawang pick-up lines na hindi nawawala tuwing&amp;nbsp;naiimbitahan siyang ma&amp;shy;ging guest speaker.&amp;nbsp; Kung marami ang naiilang kay Santiago lalo na sa hanay ng prosecution panel ng House of Representatives kapag tumayo na siya sa impeachment court, marami rin naman ang nag-aabang ng kaniyang mga sasabihin na kalimitan ay palaging nagiging banner ng mga pahayagan, partikular na ng Pilipino Star Ngayon (PSN). Isa si Santiago sa palaging laman ng PSN dahil masasabi talagang mga “quotable quotes” ang kaniyang mga binibitiwang pahayag. Ang pinakahuli sa mga naging pahayag &amp;nbsp;ni Santiago na naging banner ng PSN ay ang pahayag niya patungkol sa isang pari na “Walang Impiyerno”. Ginawa ni Miriam ang pahayag matapos mapaulat na sinabi ni Father Catalino Arevalo na mapupunta sa im&amp;shy;piyerno ang senadora dahil sa palagi nitong panenermon at pagmumura sa hanay ng prosekusyon na nauna na niyang inakusahan na hindi pinaghandaan ng maayos ang mga isinumiteng Articles of Impeachment sa Senado laban kay impeached Chief Justice Renato Corona. Hindi lamang sa loob ng impeachment court nasaksihan ang pagiging prangka ng senadora kundi maging sa mga committee hearing lalo na kung siya ang presiding chairman. Ayaw ng senador na nakakarinig ng tumutunog na cellphones tuwing may hearing at mga taong nagpa&amp;shy;palakad-lakad o palabas-labas ng kuwarto kung saan niya isinasagawa ang pagdinig. Sa kabila ng matapang na personalidad na nakikita ng publiko kay Santiago, iba naman ang tingin sa kaniya ng ilan sa&amp;nbsp;kaniyang mga staff. Kung may mga&amp;nbsp;senador na&amp;nbsp;pabago-bago ng media relations officers, ang MRO ni Santiago na si Tom Tolibas ay nagsimulang magsilbi sa kaniya noon pang 2004 hanggang sa kasalukuyan. Ayon sa isang source, may empleyado rin si Santiago na nagsimulang manilbihan sa kaniya noon pang 1992. Samantala, kabilang sa mga pick-up lines ni Santiago na talaga namang pumatok sa kaniyang mga audience ay ang &amp;nbsp;mga sumusunod: 1. Girl: Saan tayo magde-date sa Valentine’s? &amp;nbsp;Boy: Sa sementeryo! &amp;nbsp;Girl: Bakit dun? &amp;nbsp;Boy:&amp;nbsp;Para mapatunayan kong patay na patay ako sayo. At pumunta nga sina Boy and Girl sa sementeryo para mag-ghost hunting. Habang naglalakad sila sa pinakamadilim na bahagi ng sementeryo, biglang napasigaw si Boy.&amp;nbsp; Boy: Naku! Hala! Naramdaman mo ba un?! Girl: Alin? Boy:....na MAHAL KITA. 2. Question: Pedicab ka ba? Answer: PEDICABang i-date sa Valentine’s Day? 3. Ang love, parang bayad sa jeep. Minsan, hindi nasusuklian. 4. Bulaklak&amp;nbsp;ka ba? PAA mo kasi MAUGAT. 5. Ang sabi nila “An apple a day keeps the doctor away.” Kung guwapo o maganda ang doctor, ayoko na ng apple. 6. Pwede bang magpa-blood test? Para malaman mo na type kita. 7. Malapit na ang Valentine’s Day ah. Pero bakit ikaw mukha pa ring HALLOWEEN? 8.Tuwing makikita ko ang mukha mo parang gusto kong sumigaw ng “Objection!” 9. Gusto kitang kasuhan ng trespassing. Kasi basta-basta ka lang pumapasok sa puso&amp;nbsp;ko. 10.Empleyado ka ba? Empleyado rin&amp;nbsp;ako. Pwede tayong magkaroon ng union.&amp;nbsp; Patok din ang naging talumpati ni Santiago tungkol sa Reproductive Health Bill Forum na isinagawa sa University of the Philippines sa Diliman dahil sa kaniyang mga pick-up lines katulad ng mga sumusunod: 1. Sana naka-off ang ilaw para tayo na lang mag-on. 2. Nakalimutan ko ang pangalan mo eh. Puwede bang tawagin na lang kitang akin. 3. Pag wala ka ang buhay ko ay parang lapis na hindi pa natatasahan. Pointless. 4. Hindi ko sinasabing maganda ako. Ang sinasabi ko lang panget ka. 5. When someone told me ang ganda mo, I answered sana ikaw rin. 6. In swimming...classmate 1: Sigurado ko lulutang ka. classmate 2: Bakit, dahil payat ako? Classmate 1: Hindi. dahil plastic ka. Sigurado ang mga loyal readers ng PSN na marami pang pick-up lines na maririnig sa senadora kaya naman ito’y inaabangan na nila. Tiyak din na patuloy na magba-banner sa mga pahayagan ang mga “quotable quotes” nito na siksik sa laman na kailangan mo pang tingnan sa Webster Encyclopedia ang spelling at kahulugan para lubos na maunawaan tulad ng &amp;nbsp;“I am foaming at the mouth. I’m homicidal. I’m suicidal. I’m humiliated, debased, degraded. And not only that, I feel like throwing up to be living my middle years in a country of this nature. I am nauseated”. ‘‘Isang maligayang ika-26 taon sa PSN. Salamat at mabuhay kayo’’,&amp;nbsp;ayon sa senadora.</body>
<link>http://www.philstar.com/Article.aspx?articleId=790129&amp;publicationSubCategoryId=92</link>
</article>
<article>
<title>Sino ang puwedeng maging ika-26 greatest PBA player?</title>
<author>Ni Mae Balbuena-Villena</author>
<date>
<month>March</month>
<day>23</day>
<year>2012</year>
</date>
<body>MANILA, Philippines - Bilang bahagi ng pagdiriwang ng ika-26 anibersaryo ng Pilipino Star NGA&amp;shy;YON, narito ang listahan ng 25 greatest player ng Philippine Basketball Association at ang mga manlalaro na maaaring pagpilian sa ika-26th greatest PBA player. Pinangalanan ng Philippine Basketball Association ang 25 greatest PBA players sa kanilang silver anniversary noong taong 2000. Narito ang listahan ng mga elite players ng PBA. 1. Ramon Fernandez – 4-time MVP, 13-time Mythical 1st team member 2. Robert Jaworski – ang ‘Living Legend’ na 1978 MVP, 6-time Mythical Five, 2-time All Defensive team member 3. Alvin Patrimonio – 4-time MVP, 10-time Mythical 1st team member, 3-time Best Player of the Conference 4. William Adornado – 3-time MVP, unang nanalo ng MVP ng back-to-back noong 1975-76, 5-time 1st Mythical team member 5. Allan Caidic – 1990 MVP, 6-time Mythical 1st team member 6. Abet Guidaben – 2 time MVP (1983-87), 5 time Mythical 1st team member 7. Benjie Paras – 2 time MVP, tanging Rookie of the Year na naging MVP noong 1989, 5-time Mythical 1st team member 8. Vergel Meneses – 1995 MVP, 2-time Mythical 1st&amp;nbsp;team member, 3-time Best Player of the Conference 9. Kenneth Duremdes – 1998 MVP, 2-time Mythical 1st team member, 3-time Best Player of the Conference 10. Johnny Abarrientos – pinakamaliit na player na nanalo ng MVP noong 1996 sa taas na 5’7, 6-time Mythical team member 11. Atoy Co – 1979 MVP at 9-time Mythical 1st&amp;nbsp;team member 12. Ato Agustin – Most Improve Player noong 1993 at naging MVP noong 1993 13. Freddie &amp;shy;Hubalde – 1977 MVP, 3-time&amp;nbsp;Mythical 1st team member 14. Ricky Brown – 1985 MVP, 5-time Mythical 1st team member 15. Philip Cezar – 1980 MVP, 7-time Mythical 1st team member 16. Manny Paner – 1975 Mythical 1st team member at isang &amp;shy;Olympian. 17. Jerry Cordi&amp;ntilde;era – 9-time Defensive Team member, 3-time Mythical 1st team member, 2-time Best Player of the Conference&amp;nbsp; 18. Jojo Lastimosa – 1988 Rookie of the Year, 3-time Mythical 1st team member 19. Hector Calma – 3-time Mythical 1st team member 20. Samboy Lim – tinaguriang ‘Skywalker’ at 2-time Mythical 1st team member 21. Danny Florencio – Bagamat hindi lumaro sa mga sikat na teams na Crispa at Toyota, nakilala pa rin siya dahil sa kanyang larong inihahalintulad kay Samboy Lim 22. Ronnie Magsanoc – 1990 Mythical 1st&amp;nbsp;team member, 3-time second Mythical team member 23. Bernie Fabiosa – 1984 Mythical 2nd&amp;nbsp;team, 1st member ng 1976-1983 Crispa grandslam team 24. Lim Eng Beng – 1978 Mythical Five 25. Francis Arnaiz&amp;nbsp;– 3-time Mythical 1st team member (1975-76-82) &amp;nbsp;Narito ang mga&amp;nbsp;players na nagpamalas ng outstanding performance sa liga na maaaring pagpilian bilang ika-26th PBA greatest player. 1. Danny Ildefonso – 2-time MVP, 5-time Best Player of the Conference, 2-time Mythical 1st team member 2. Asi Taulava – 2003 MVP, naging Best Player of the Conference, 3-time Mythical 1st team member, 2-time All Defensive team member 3. Willie Miller – 2-time MVP, 3-time Mythical 1st team member, 2-time Best Player of the Conference 4.&amp;nbsp;Jay-Jay Helterbrand – 08-09 MVP, 2-time Mythical 1st team member, 2-time Best Player of the Conference 5.&amp;nbsp; Eric Menk – 04-05 MVP, 3-time Best Player of the Conference 6.&amp;nbsp; James Yap – 2-time MVP,&amp;nbsp;naging Best Player of the Conference 7.&amp;nbsp; Kelly Williams – 07-08 MVP, naging Best Player of the Conference 8.&amp;nbsp; Danny Siegle – 2-time Best Player of the Conference, 2-time 1st Mythical team member 9. Olsen Racela – matinik na point guard na naging 2-time Mythical 1st&amp;nbsp;team member 10. Jeffrey Cariaso – 3-time Mythical 1st team member, 11. Abe King – 1-time Mythical 1st team member, 3-time All Defensive team member 12.&amp;nbsp; Arnie Tuadles – 2-time Mythical 1st team member, 1979 Rookie of the Year 14. Nelson Asaytono – 3-time Mythical 1st team member, 2-time Best Player of the Conference, 4-time 2nd Mythical team member 15. &amp;nbsp;Jimmy Alapag – 10-11 MVP, 3- time Best Player of the Conference 16. Jay Washington – 2-time Best Player of the Conference, 2-time Mythical team member 17. Marlou Aquino - naging Best Player of the Conference, 2-time Mythical 1st team member, 4-time All Defensive team member 18. Arwind Santos – naging Best Player of the Conference, 4-time Mythical team member</body>
<link>http://www.philstar.com/Article.aspx?articleId=790128&amp;publicationSubCategoryId=92</link>
</article>
<article>
<title>Newsboy at Vendors: Kabalikat ng Pilipino Star NGAYON</title>
<author>Ni Ramon M. Bernardo</author>
<date>
<month>March</month>
<day>23</day>
<year>2012</year>
</date>
<body>MANILA, Philippines - Kasama at kabalikat ng mga news dealer/agent/distributor sa paghahatid sa mga mambabasa ng mga kopya ng Pilipino Star NGAYON ang mga vendor at newsboy. Sila iyong laging nasa mga kalsada bangketa araw-araw. Tulad ng mga news dealer/ agent, ang mga vendor o tindero’t tindera at mga news boy ay gumigising nang napakaaga. Madilim pa o ilang oras pa lang bago sumikat ang araw ay nakaabang na sila sa labas ng tanggapan ng Pilipino Star NGAYON o sa ibang mga lugar o bagsakan ng mga pahayagan para kumuha ng kopya nito. Sila iyong mga maghapong nakabilad sa mga elemento ng mga kalsada. Umulan man o umaraw. Nabibigyan sila ng kabuhayan sa pama&amp;shy;magitan ng pagtitinda ng pahayagan. Nagtitiyaga sa init ng araw. Nagsisikap na makapagbenta ng kopya ng pahayagan para meron silang maipanlaman sa kanilang sikmura at sa kanilang pamilya. Ang mga newsboy ay nagtitiyagang nakatayo at naglalakad sa mga bangketa at kalsada habang kipkip ng kanilang mga braso ang inilalako nilang diyaryo. Kasabay ng pagbebenta nila ng mga kendi, sigarilyo at iba pa ang Pilipino Star NGAYON. Ganun din ang mga maliliit na vendor o manininda o tindera’t tindero na umuokupa lang ng maliit na espasyo sa bangketa o kahit saang mataong sulok ng kalunsuran para makapagbenta ng diyaryo at kumita kahit paano at matugunan ang pangangailangan nila sa araw-araw. Nasa sumusunod na mga larawan ang ilan pa sa hukbo ng mga newsboy na patuloy na tumatangkilik, sumusuporta at nagpapalaganap sa Pilipino Star NGAYON:</body>
<link>http://www.philstar.com/Article.aspx?articleId=790127&amp;publicationSubCategoryId=92</link>
</article>
<article>
<title>Mga bagay hinggil sa Pilipino Star Ngayon na madalas n'yong maalala</title>
<author>Ni Ramon M. Bernardo</author>
<date>
<month>March</month>
<day>23</day>
<year>2012</year>
</date>
<body>MANILA, Philippines - SA operasyon ng isang pahayagang tulad ng Pili&amp;shy;&amp;shy;pino Star Ngayon, napa&amp;shy;&amp;shy; kalaki at napakahalaga nang naiaambag ng mga news dealer/agent. Maitutulad sila sa mga sundalong araw-araw na nahaharap sa la&amp;shy;&amp;shy;rangan ng bakbakan o la&amp;shy;&amp;shy; banan. Kung baga, sila ang nasa frontline. Sila ang direktang naghahatid ng mga kop&amp;shy;ya ng PSN sa mga mambabasa nito. Sila ang behikulo sa paglaganap ng pahayagang ito sa buong bansa, mula Aparri hanggang Jolo. May 26 na taon na silang kasama, kaagapay, kabalikat, kapa&amp;shy;milya, kapuso at kapa&amp;shy;tid ng pamunuan at staff ng PSN. Magkakapit-bisig sa hirap man o ginhawa, umulan man o umaraw, bumagyo man o&amp;nbsp;sa panahon ng tagtuyot, araw-araw, gabi-gabi. Sa okasyon ng pagdiriwang ngayon ng ika-26 na anibersaryo ng Pilipino Star Ngayon, kabilang ang mga sumusunod na dealer/agent/distributor ang nagparating ng kanilang mensahe:&amp;nbsp;(Sundan sa pahina 32) Herminda Valeriano, 47 Bulacan dealer mula noong 1986 Sa loob ng 26 na taon ng Pilipino Star Ngayon, tanging pasasalamat ang aking nararamdaman sa&amp;shy;pagkat ang pahayagang ito ay mahaba at masali&amp;shy;muot ang nilakbay.&amp;nbsp; Ang akin pang naaalala kung paano kami lahat nagsimula. Masaya ngunit mahirap. Dahil sa pagsisikap at pagtitiyaga ng bawat isa, na-ging kaagapay na&amp;shy;min ito sa tagumpay na na&amp;shy;rating ng pahayagang ito at sa pagkaka-ibigan na nabuo rito. Nelia Partoza, 58, Babaw Print Distributors Area of Distribution: Davao City, General Santos City, Cotabato City, Davao del Norte, Davao Oriental, at Compostela Valley 26 taon sa distribution ng PSN Ang Pilipino Star Ngayon ang pahayagan na gina-gamit ng mga mag-aaral dahil sa mga nilalaman nito. Naka&amp;shy;katulong sa kanilang leksyon at mga aralin. Ang nilalaman nito ay iba-iba at kapakipakinabang. Ma&amp;shy;&amp;shy;ga&amp;shy;galing at madaling maintindihan ang mga manunulat dito pati na ang mga kolumnista ay pawang kapani-pa&amp;shy;niwala. Estrella Capitan, 66 Area ng Distribution: Iligan, Marawi City, Lanao del Norte, Misamis Oriental 26 years as distributor Ang pagdi-“dealer” ko sa Pilipino Star Ngayon ay nagbigay sa akin ng oportunidad na palawakin ang&amp;nbsp;&amp;nbsp;&amp;nbsp; aking negosyo at tuloy ay lagi akong nakakabalita ng mga nangyayari sa negosyo, pulitika at showbiz. Sa nakahandang impormasyong yan, ibi&amp;shy;nabahagi ko sa aking mga kliyente ito tuwing nagbebenta ako ng Pilipino Star Ngayon. Maganda ang negosyo at&amp;nbsp;&amp;nbsp;&amp;nbsp; kapwa kapaki-pakinabang sa publi-sher at sa dealer.&amp;nbsp;Kapwa sila kumikita. Villamero Tyhico, 56 Area ng Distribution: Ipil, Basilan, Zamboanga City 26 taon nang PSN distributor Ang masasabi ko tung&amp;shy; kol sa pahayagan ng Pilipino Star Ngayon, mula nang ako’y maging ahente simula noong 1980 hanggang sa kasalukuyan, 2012, napakaganda ng nangyari sa buhay ko. Bukod sa kumita po ako,&amp;nbsp;ang mahalaga rin pala na makatulong sa kapwa ko Pilipino. Na makapagbigay ng hanapbuhay lalo na sa mga batang hindi nakatapos sa kanilang pag-aaral. Nag&amp;shy;la&amp;shy; lako sila sa pamama&amp;shy;gitan ng diyaryong ito ay nakapagtapos sila. Ma&amp;shy; laking tulong talaga at ako’y nasiyahan. At ang pina&amp;shy;kamahala&amp;shy;ga ay iyong&amp;nbsp;mga staff sa pahayagang ito lalo na sa President/CEO, si&amp;nbsp;Mr. Mi&amp;shy;&amp;shy;guel Belmonte, na la&amp;shy;&amp;shy;&amp;shy;ging nandiyan na su&amp;shy; musuporta at laging umu&amp;shy;unawa sa aming pagkukulang. At sana ay dinggin ang aming dasal na bigyan sila ng lakas ng Panginoon upang patuloy na masubaybayan ang mga taong nasa likod nito.&amp;nbsp;Sa lahat ng staff, more power. And God Bless Mabuhay tayong lahat. Kaya “Pilipino Star Nga&amp;shy;&amp;shy;yon” na tayo at ipagpapatuloy ko ang aking nasimulan. Dahil sa PSN na napaka-“in&amp;shy; formative” at madaling maintindihan ng kap&amp;shy;wa Pilipino.&amp;nbsp;Mara&amp;shy;mi ta&amp;shy;yong malalaman at kumikita pa.&amp;nbsp;At sana hindi tayo mawalan ng pag-asa. Aahon din tayo sa kahirapan basta’t magtulungan tayo. Hi&amp;shy;ling ko sana may mga benefits tayong matatanggap na maibibigay sa mga naglalako. Iyong naghihirap di ba. Neil I. Candelario, 36 Area of distribution: Aklan, Boracay Island at Antique Nagsimulang distributor ng PSN may 26 taon na ang nakakaraan Bilang isang pro&amp;shy;vincial dealer, ang hindi namin malilimu&amp;shy;tan at ang pinakama&amp;shy;gandang bagay na nangyari sa amin ng pahayagang PSN ay: Una, noong nagkaroon ng magandang pa-“raffle” ang PSN sa buong Pilipinas. Doon po lalong lumakas ang sales ng ating pahayagan lalo na po nang may na&amp;shy;nalo ng first rize dito sa aming probinsiya na isang jeep. Pangalawa, noong nagkaroon ng hindi magandang pangyayari rito sa aming probinsiya. Nang sumapit po ang Typhoon&amp;nbsp;Frank na sumalanta sa aming bayan.&amp;nbsp; Ang Pilipino Star Ngayon at ang Philippine Star ang pinakanaunang mga pahayagan o kumpanya na tumulong sa amin at ating mga newsboy na talagang apektado ng sakuna.&amp;nbsp;Masayang pagbati po sa ika-26 na taon ng Pilipino Star Ngayon!!! Virgilio Thelmo, 55 Area of Distribution: Leyte, Samar Distributor ng PSN mula pa noong 1986. May 26 taon na. Balanse ang mga balita sa Pilipino Star Ngayon mula pa lang nang magsimula ito noong 1986. Sana, ibalik ang&amp;nbsp;Trivia contest ng PSN for more sales. Ramon Sia Naga City Dealer Nang mag&amp;shy;s&amp;shy;imu&amp;shy;la ka&amp;shy;ming magdiyaryo nu&amp;shy; ong taong 1994. Med&amp;shy;yo nasa ka&amp;shy;lagit&amp;shy;na&amp;shy; an lang ang nabebenta naming kop&amp;shy;ya ng Pili&amp;shy;pino Star NGAYON. Madalas noon mag&amp;shy;&amp;shy;&amp;shy;&amp;shy;&amp;shy;&amp;shy;&amp;shy;kampanya sina&amp;nbsp;Mr.&amp;nbsp;Deng Lopez (Vice Pre-sident-Circulation) at Lito Sala (Cir&amp;shy;&amp;shy;culation Manager) sa aming lugar kaya dahil sa sipag at tiyaga nila, ang Pilipino Star NGAYON na ang pinakamabiling tabloid sa aming lugar simula noong sampung taon na ang nakaraan hang&amp;shy;gang sa ngayon. Ako ay masyadong natutuwa dahil sa hindi lang maganda ang kopya niya. Ito ay dahil sa napakagandang paraan nila sa accounting&amp;nbsp;&amp;nbsp;system. Kaya, ni minsan, hindi ako nagkaroon ng problema sa bayaran at puwera rito marami pa ako, at ang mga newsboy ko, na nakukuhang benepisyo galing sa kanila. Eduardo Ty, 63 Area of Distribution: Iloilo 21 taon nang PSN distributor &amp;nbsp;Ang pinakagusto &amp;nbsp;ko sa PSN ay ang na&amp;shy;&amp;shy;paka-creative na writers. Iyong balita na si&amp;shy;nusulat nila, hindi ga&amp;shy;nun ka-stressful ba&amp;shy; sahin kung ikukum&amp;shy;pa&amp;shy;ra ito sa ibang diyaryo na mas&amp;shy;yadong mabi&amp;shy;gat ang pagkakasulat. Ma&amp;shy;da&amp;shy;li lang basahin at in&amp;shy; tin&amp;shy;dihin ang mga ba&amp;shy;lita. Hindi ko makakalimutan ang PSN da&amp;shy; hil ito ang unang tinitingnan ko kapag ia-“update” ko ang sarili ko sa basketball at sa kung anong sports. Mala&amp;shy;wak ang balita sa sports. Lalo na pagkatapos ng laban ni Pacquiao kung saan ang dami talagang bumibili.</body>
<link>http://www.philstar.com/Article.aspx?articleId=790126&amp;publicationSubCategoryId=92</link>
</article>
<article>
<title>30 guro na nagtuturo sa mga may autism binigyan ng scholarship</title>
<author></author>
<date>
<month>March</month>
<day>23</day>
<year>2012</year>
</date>
<body>MANILA, Philippines - May 30 special education teachers, na siyang nagtuturo ng mga paslit na may autism spectrum disorder (ASD) sa bansa, ang nagkaroon ng pagkakataon na kumpletuhin ang kanilang scholarship program at i-update ang kanilang kasanayan sa kasalukuyang trend ng ASD. Ayon kay Education Secretary Armin Luistro, ang 2012 scho&amp;shy;larship program para sa special education (SPED) teachers na nagtuturo sa mga batang may ASD ay idaraos mula Abril 10 hanggang Mayo 5, 2012 sa Philippine Normal University sa Maynila. Ang scholarship program ay bilang suporta sa pagsusumikap ng departamento na mapataas pang lalo ang kalidad ng edukasyon para sa mga batang may ASD. Ang mga naturang SPED teachers ay nabatid na recipient ng 2011 scholarship program kung saan nag-organisa sila ng programa at mga klase para sa mga children with ASD sa kani-kanilang lugar. Ang ‘autism’ ay isang complex developmental disability na nagiging sanhi ng problema sa social interaction at komunikasyon ng isang indibidwal. Ilan sa sintomas nito ay makikita bago pa tumuntong ng edad na tatlong taon ang isang bata at maaaring maging sanhi nang pagkaantala sa development ng iba’t ibang kakayahan nito mula sa kaniyang pagsilang hanggang sa kaniyang pagtanda.</body>
<link>http://www.philstar.com/Article.aspx?articleId=790125&amp;publicationSubCategoryId=92</link>
</article>
<article>
<title>PSN bahagi ng kasaysayan</title>
<author>Ni Grace Dela Cruz</author>
<date>
<month>March</month>
<day>23</day>
<year>2012</year>
</date>
<body>MANILA, Philippines - Maraming kasaysayan ang&amp;nbsp;hindi maikakailang nagkaroon ng bahagi sa&amp;nbsp;Pilipino Star Ngayon, mula ng ito ay ipinanganak ma&amp;shy;tapos ang People Power noong 1986. Isa ang PSN&amp;nbsp;sa sampung mediamen na na&amp;shy;piling magkober&amp;nbsp;ng “live” sa&amp;nbsp;&amp;nbsp; pagpa&amp;shy;patupad ng parusang kamatayan sa pamama&amp;shy;gitan ng lethal injection sa child rapist na si Leo Echegaray. Ako na noong 1999 ay cor&amp;shy;respondent ng PSN ay pinalad na mapiling ikober ito. Personal kong nasaksihan ang pagsalang ni Echegaray sa kamatayan. Hindi ko malilimutan ang coverage&amp;nbsp;na ito dahil unang pagkakataon ko ito na masa&amp;shy;saksihan ang isang taong pina&amp;shy;patay nang dahan&amp;shy;-dahan. Si Echegaray ay binitay matapos na ma-convict sa kasong rape na isinampa sa kanya ng kanyang anak na si Baby na noon ay 10-taong gulang lamang.&amp;nbsp; Makasaysayan ang pagkakabitay kay Echegaray dahil siya ang unang kriminal na nabitay sa ilalim ng bagong Death Penalty law na pinag&amp;shy;tibay noong 1993. Itinuturing na breakthrough&amp;nbsp;ang pagkakabitay kay Echegaray dahil nanga&amp;shy;ngahulugan lamang ito na may ngipin ang batas sa pa&amp;shy;nahong ito. Gayunman, hanggang sa huling sandali ay hindi inamin ni Echegaray ang kanyang pagkakasala kahit sa kanyang huling hininga. Bagkus ay humingi lang siya ng tawad sa sambayanan at hindi partikular sa kanyang anak na si Baby. Mag-aalas tres na ng hapon nang pumasok kami sa lethal injection chamber at unang tumambad sa amin ang kurtinang tumatakip sa likod ng one-way mirror na siyang&amp;shy; viewing area ng kinaroroonan namin. Ang mga huling salitang na&amp;shy;rinig ko na binigkas ni Echegaray ay ang “Diyos ko ma&amp;shy;ma&amp;shy;matay na ako. Sobra na kayo. Sina&amp;shy;&amp;shy;sak&amp;shy;tan ninyo ako lagi”. Ilang sandali pa muli itong nagsalita ng mga katagang “Patawarin ninyo ako sambayanang Pilipino sa kasalanang ibinibintang ninyo sa akin. Pilipino pinatay ang kapwa Pilipino”. Nang iturok ang unang gamot sa kanya sandali lang ay naghilik na si Echegaray ka&amp;shy;sunod nito ay nakita ko ang paggalaw ng kanyang kaliwang paa na ito marahil&amp;nbsp;ang kanyang huling pagkilos. Ilang sandali pa ay na&amp;shy;rinig na ang mga hagulgol, hudyat na tuluyan na itong pumanaw. Isang makasaysayang karanasan ng inyong lingkod,&amp;nbsp;isang kaganapan na ang bawat sandali ay inihatid at inilahad ng PSN. Isa lamang ito sa mga mahahalagang kaganapan sa bansa kung saan na&amp;shy;ging bahagi ang PSN, kaya nga hanggang sa ngayon ay pa&amp;shy;tuloy na pinagkaka&amp;shy;tiwalaan ng nakararami.</body>
<link>http://www.philstar.com/Article.aspx?articleId=790124&amp;publicationSubCategoryId=92</link>
</article>
<article>
<title>PSN at 'Demolition Man' ng Mla. City Hall</title>
<author>Ni Doris Franche-Borja</author>
<date>
<month>March</month>
<day>23</day>
<year>2012</year>
</date>
<body>MANILA, Philippines - Masalimuot subalit puno ng kulay at&amp;nbsp;inspirasyon ang&amp;nbsp;pagtatrabaho ni&amp;nbsp;Engr. Melvin Balagot bilang isang ordinaryong empleyado sa Manila City hall sa loob ng 26 anim na taon hanggang sa makamit niya ang kanyang tagumpay. Totoo nga aniya ang kasabihan na ang buhay ay parang gulong. Taong 1986 nang binansagang “Demolition Man” si Eng. Balagot dahil sa kanyang&amp;nbsp;ginigibang gusali, bahay, squatters area bagama’t marami ang&amp;nbsp;tumutol sa kanyang&amp;nbsp;ginagawa. Para kay Eng. Balagot,&amp;nbsp;naaayon lamang sa batas at ordinansa ang kanyang ipinatutupad. Engineer I pa lamang siya noon. Naging laman ng pahayagan ang madudugong demolisyon sa Maynila na si Engr. Balagot ang nagsasagawa. Katuwang niya ang&amp;nbsp;pahayagan tulad ng Pilipino Star Ngayon sa umaga, araw-araw.&amp;nbsp; Inuumpisahan niya ang trabaho sa dyaryo at kape. Ang mga dyar&amp;shy;yo ang siyang na&amp;shy;ging sandigan ni&amp;nbsp;Eng. Balagot upang isagawa ng&amp;nbsp;tama ang kanilang tungkulin at&amp;nbsp; itama naman kung mayroon silang pagkakamali. Walang puwang&amp;nbsp;sa gobyerno ang isang&amp;nbsp;balat-sibuyas na opisyal. Mas dapat na hinaha&amp;shy;rap ang&amp;nbsp;mga isyu na may kinalaman sa tungkulin. Sa pagtalima sa kanyang tungkulin, aminado si Eng. Balagot na bukol, sugat at pagbabanta sa buhay&amp;nbsp;ang kanyang&amp;nbsp;natatanggap. Bagama’t may takot, ipinauubaya na lamang niya sa Diyos sa araw-araw ang kanyang sa&amp;shy;rili at&amp;nbsp;idinadalangin na sana’y para sa ikabubuti ito&amp;nbsp;ng nakararami. Hindi rin matatawa&amp;shy;ran ang mga kasong kan&amp;shy;yang kinaharap&amp;nbsp;kabilang na ang illegal demolition dahil sa umano’y kawalan ng&amp;nbsp;mga legal na kautusan na gibain ang mga bahay, gusali mula sa korte; harassment, dahil sa paggamit umano niya ng kanyang posis&amp;shy;yon at kapangyarihan upang isagawa ang paggiba, at robbery da&amp;shy;hil naman sa pagkawala ng&amp;nbsp;mga kagamita ng mga apektado ng&amp;nbsp;demolisyon. Subalit ang lahat ng mga ito ay nadismis&amp;nbsp;ng korte. Aminado&amp;nbsp;ang “Demolition&amp;nbsp;Man” na pinakamalaking hamon sa kanya ay ang&amp;nbsp;pagpapaalis ng mga&amp;nbsp;squatters sa Smokey Mountain at sa&amp;nbsp;Parola dahil ang mga naninirahan dito ay ginagamit ng mga pulitiko. Ika nga ni&amp;nbsp; Eng. Balagot, “hanggat may politiko may squatters.” Sa ganitong sitwasyon sinabi ni&amp;nbsp;Eng. Balagot na kailangan dito ang political will. Sa kanyang&amp;nbsp; ginawa ay nakatanggap siya ng mga parangal kabilang na ang&amp;nbsp;Model Employee of the Year ng&amp;nbsp; Rotary Club Downtown Manila Chapter. Napromote siya bilang Engineer&amp;nbsp;IV at V noong taong 1994 at 1995. Nagsimula ang kanyang kalbaryo taong 1996 nang ma&amp;shy;ging alkalde si Lito Atienza. Inakusahan siyang&amp;nbsp;“tuta” ni Manila&amp;nbsp;Mayor Alfredo Lim at ilagay sa floating status. Bilang isang civil engineer, hindi naging hadlang kay&amp;nbsp;Eng. Balagot ang “demotion” upang&amp;nbsp;ituloy ang kanyang trabaho. Para sa kanya, kailangan niyang&amp;nbsp;serbisyuhan ang Manilenyo. Inilagay siya sa traffic,&amp;nbsp;koleksiyon ng mga vendor sa Divisoria na&amp;nbsp;hindi naman niya ininda. Lagi na lamang niyang sinasabi na “ it’s part of the game”. Ngunit nagpatuloy ang kanyang hirap dahil itinapon naman siya sa Department&amp;nbsp;of Public Services (DPS). Paghahakot ng basura at pag&amp;shy;linis ng mga kalat sa kalye ay ginampanan na rin ng isang&amp;nbsp;engineer dahil bahagi ito ng&amp;nbsp;pagseserbisyo sa mga Manilenyo. Nagbago ang kanyang kapalaran taong 2007 ng muling mahalal si&amp;nbsp;Lim. Naitalaga siya sa&amp;nbsp;Engineering Department hanggang sa i-appoint bilang hepe ng City Planning at City Building Official. Ipinakitang muli ni&amp;nbsp; Eng. Balagot ang&amp;nbsp; kanyang pagiging “Demolition Man” dahil muli siyang&amp;nbsp;nagpagiba ng mga condemned building para na rin sa kapakanan at kaligtasan ng publiko.&amp;nbsp; Mas tinutukan ni&amp;nbsp; Eng. Balagot ang tungkulin kaysa sa gantihan ang mga&amp;nbsp;taong umapi at nagmaliit sa kanya. Para sa kanya,&amp;nbsp;mas mabuting kalimutan ang nakaraan at gawin&amp;nbsp;ng tama ang trabaho. Maipagmamalaki ni Eng. Balagot na&amp;nbsp;na&amp;shy;ging katuwang niya sa pag-ikot ng kanyang buhay ang&amp;nbsp;pagbabasa ng&amp;nbsp;Pilipino Star Ngayon dahil ito ang kanyang naging batayan at inspirasyon upang alamin ang pa&amp;shy;ngangailangan ng lungsod. Tulad ng PSN na may kinakaharap&amp;nbsp;ding problema gaya ng kompetisyon at kaso tulad ng libel case, sinabi ng Demolition Man na hindi&amp;nbsp;siya tumitigil sa pakikipaglaban sa hamon ng buhay. Hindi nagpatalo sa mga pang-aapi, intriga at kontrobersiya si Eng. Balagot. Alam niyang mara&amp;shy;ming naiingit sa kanyang&amp;nbsp; posisyon subalit “trust and confidence” lamang ni Mayor Lim ang kanyang pinanghahawakan. “Hindi ako kapit-tuko sa posisyon”, ayon kay Eng. Balagot. Nagtapos bilang isang Civil Engineer si&amp;nbsp;Balagot at isa rin siyang&amp;nbsp;Sanitary Engineer. Siya ngayon ang chief ng&amp;nbsp;City Building Official ng&amp;nbsp;Manila City hall.</body>
<link>http://www.philstar.com/Article.aspx?articleId=790123&amp;publicationSubCategoryId=92</link>
</article>
<article>
<title>PSN Ads umaapaw!</title>
<author>Ni Salve V. Asis</author>
<date>
<month>March</month>
<day>23</day>
<year>2012</year>
</date>
<body>MANILA, Philippines - Kung paramihan ng advertisements ang pag-uusapan, siksik, liglig at umaapaw ang PSN pagda&amp;shy;ting diyan. Base sa record ng mga tabloid sa kasalukuyan, nasungkit ng Pilipino Star NGAYON - sa Display Ads - ang 30.29% market share na sinundan ng tabloid B na may 28.76% at 24.16% lang ang tabloid A noong nakaraang 2011. Ang Display Ads ay ads na nakalagay sa premium pages o mga importanteng pahina ng isang tabloid tulad ng news, showbiz at sports. Pagdating sa Classified Ads, nangunguna pa rin ang Pilipino Star NGAYON - 34.06% ang market share na sinundan ng tabloid A na may 33.11% at 32.50% lang ang tabloid B noong pa ring 2011. Ang laki ng share sa display and classified ads ang malinaw na basehan na nasa no. 1 position ang tabloid na halos tatlong dekada na. Para rin kasing TV show ang isang tabloid. Kung anong show ang mataas ang rating, ‘yun ang tambak ang patalastas. Araw-araw ay may nagmo-monitor ng mga advertisements na lumalabas sa lahat ng diyaryo – nakalatag ang lahat ng tabloid at doon nakikita kung alin sa tatlong naglalaban-laban ang may pinaka-maraming ads sa araw-araw. Pukpukan ang labanan sa tabloid lalo na nga’t marami pang ibang nagsusulputan. Pero hindi apek&amp;shy;tado ang rami ng ads ng dyaryong ito. Sa katuna&amp;shy;yan, nadadagdagan pa. Totoo, may araw na mas marami ang mga kalaban, pero sa kabuuan nangunguna ang PSN. Isang factor kung bakit patok ang PSN sa mas maraming advertisers ay ang pagiging wholesome ng tabloid (na nagkaroon na ng sister tabloid Pang Masa (PM) na nakakasiyam na taon na) walang malaswa, fresh at totoo ang mga balita. Walang imbento at panloloko sa mga mambabasa. Isa pang malinaw na basehan, oras na ilabas nila ang isang ad sa PSN na may kasabay na isa, dalawa o tatlong tabloid madalas nababasa ng mga nag-response sa kanilang advertisement, galing sa dyaryo namin. “Ganun usually ang nangyayari. Oras na magta&amp;shy;nong na ang nagpa-ads sa mga nag-inquire sa ka&amp;shy;nila, sa PSN ang kadalasang sagot. Overwhelming talaga ang response kaya talagang nakakatuwa. Tingnan mo naman ngayong anniversary natin, 100 pages tayo. Last anniversary (25th), 100 pages din tayo. Parang broadsheet ang dami,” imporma ng advertising manager ng na si Mr. Jun Aluad. Wala nga namang tabloid na naglalabas ng 100 pages sa isang anniversary issue. Ang mga kalaban, hindi umaabot ng 50 pages. Nakadagdag pa rin kung bakit maraming nagpapa-ads ay dahil kasalukuyan na ring nasa iTunes (may separate story sa ibang pahina) ang PSN na mada-download ninyo ng libre. Iba ang market na nasa iPad at iba ang mga nagbabasa ng mga kopya sa papel na pinagsama ng PSN kaya umaapaw ang ads sa pahayagang ito. At bilang pasasalamat sa masugid na mambabasa namin, last Thursday March 15 ay sinimulan ang pa-contest na nagbibigay halaga sa kaalaman o karunungan ng mga mambabasa - MAGBASA AT MANALO! PERA LINGGU-LINGO. Madaling-madali lang sumali. Magbasa lang ng PSN at ilagay lahat ng impormasyong kailangan (may ibang istorya sa ibang pahina para sa kumpletong detalye) at ihulog lang sa mga drop boxes o ipadala sa tanggapan ng Pilipino Star NGAYON. Tatagal ang pasasalamat promo ng limang buwan.</body>
<link>http://www.philstar.com/Article.aspx?articleId=790122&amp;publicationSubCategoryId=92</link>
</article>
<article>
<title>Handog sa mga OFWs PSN sa iPAD, libre</title>
<author>Ni JHI Diola Gopez</author>
<date>
<month>March</month>
<day>23</day>
<year>2012</year>
</date>
<body>MANILA, Philippines - Sa loob lang ng ilang buwan, mabilis ang naging pagbabago sa Pilipino Star NGAYON (PSN) at PM (ang sister publication ng PSN) application o app sa iPad at kahit anong Android phone o tablet. May sarili na itong app at libre pa ngayon! Mula sa ordinaryong pagbabasa sa Press Reader app sa iPad, may direkta na ngayong app ang PSN at PM sa iTunes. Hindi na mahihirapan ang mga suking mambabasa, hindi pa maoobligang gumastos. Nagsimula lang noong Nov. 18, 2011 ang tablet edition ng dalawang magkapatid na tabloid sa iPad/Android gadgets pero ngayong ika-26 anibersaryo ng pahayagang ito ay pormal nang inaanunsiyo ang sariling PSN at PM app. Isang handog para sa mga masugid na tumatangkilik lalo na sa mga kababayang nasa abroad! “Buong puso naming hinahahandog ito sa ating mga Overseas Filipino Workers (OFWs) na hindi na nila kailangang maghanap sa news stands para makabasa ng diyaryo dahil kahit saan maaari na silang maging updated,” sabi ni Mr. Al G. Pedroche, editior-in-chief. At buong pagmamalaki rin niyang sinabi na ang PSN at PM ang kauna-unahang tabloid na nagkaroon ng sariling app sa iPad/Android devices. Para na ring may virtual replica ng buong diyaryo sa gadget na hawak-hawak ’di ba? “Ang maganda pa rito ngayon, puwede mo nang i-share, i-save, i-search, at i-post sa mga social networking sites ang gusto mong pahina, kahit buong diyaryo pa, at kahit ilang issue,” dagdag pa ni Sir Al. Ang pinaka-binabasang section ay ang Entertainment at Sports. Ito ang patok hanapin sa Internet kung walang hawak na tradisyonal na diyaryo. At karamihan ng mga nagbabasa nito ay ang mga kababayang nagtatrabaho sa abroad. Kung dati nga na may bayad ang subscription ng app ay marami nang nagbabasa, ano pa kaya ngayong libreng-libre na ang sariling app? At siyempre hindi na kailangang dumaan pa sa www.philstar.com para makita ang mga paboritong babasahin sa Star Group of Publications. “Ini-expect natin na daan-daang libong kababayan natin na mga naho-homesick ang mas matutuwang magbasa ngayon,” sabi ni Sir Al.&amp;nbsp;&amp;nbsp;</body>
<link>http://www.philstar.com/Article.aspx?articleId=790121&amp;publicationSubCategoryId=92</link>
</article>
<article>
<title>37 OFWs mula Syria nadale ng human traffickers</title>
<author>Ni Ellen Fernando</author>
<date>
<month>March</month>
<day>23</day>
<year>2012</year>
</date>
<body>MANILA, Philippines - Kinumpirma ni Vice President Jejomar Binay na ang 37 overseas Filipino workers (OFWs) na bagong dating sa bansa mula Syria ay mga biktima ng human trafficking. Ayon kay Binay, lumalabas sa isinagawang pagsisiyasat ng mga miyembro ng Inter-Agency Council Against Trafficking (IACAT) na mula sa 37 OFWs ay 31 sa mga ito ang biktima ng human trafficking habang ang iba ay ilegal na ni-recruit patungong Syria. Sinabi ni Binay, tumatayo ring Presidential Adviser on OFW Concerns at Chairman Emeritus of the IACAT na ang 57-anyos na nag-iisang lalaki na kabilang sa mga umuwing OFWs ay nagmula sa Pangasinan at pinaka-matanda sa grupo ay napag-alaman ding biktima ng illegal recruitment at human trafficking. Siya ay nagtungo at nagtrabaho sa isang printing press sa Syria. Napag-alaman din na apat sa nasabing huling batch ng mga Pinoy na inilikas sa Damascus ay nakalusot patungong Syria sa kabila na sila ay minor-de-edad pa lamang noon at nakapagtrabaho ng tatlo hanggang apat na taon sa nasabing bansa. “Based on these facts, it can be safely assumed that they were still minors when they left the country,” ani Binay. Lima pang OFWs na nagmula sa Min&amp;shy;danao ang umamin na gumamit sila ng pekeng pagkakakilanlan upang makakuha ng&amp;nbsp; pasaporte patungong Syria. Kasabay nito, nag&amp;shy;babala si Binay sa mga OFW na huwag tumanggap ng anumang alok na trabaho sa Syria. “Nananawagan po ako sa ating mga kababayan na huwag na munang tumanggap ng trabaho sa Syria. Delikado po ang sitwasyon doon ngayon at sa katunayan, marami sa mga OFWs na naroon ay humihingi ng tulong sa embahada para makabalik na sila sa ating bansa,” ayon kay Binay. Iniutos na ni Binay sa IACAT na alamin ang mga ahensya na responsable sa pag-rerecruit ng mga nabanggit na OFWs na karamihan ay nagmula sa Mindanao at sampahan ng kaukulang kaso sa ilalim ng paglabag sa Republic Act 9208 o The Anti-Trafficking in Persons Act of 2003.</body>
<link>http://www.philstar.com/Article.aspx?articleId=790120&amp;publicationSubCategoryId=92</link>
</article>
<article>
<title>Trafficking: 'Pagkaalipin at mga sirang pangarap'</title>
<author>Ni Lila Ramos Shahani</author>
<date>
<month>March</month>
<day>23</day>
<year>2012</year>
</date>
<body>MANILA, Philippines - Nagsisimula ang lahat sa isang mahapdi at halos pamilyar nang kwento. Mangangako ang isang kaibigan ng kaibigan sa isang dalagitang laki sa hirap ng trabahong malaki ang sahod bilang weytres sa ibang bansa. Sa gulat at tuwa sa laki ng halaga, madali s’yang papayag. Bakit naman s’ya tatanggi sa isang alok na tutulong sa kanyang pamilya? Mabilis na naihanda ang papeles. Patungo siya sa Gitnang Sila&amp;shy;ngan pero dadaan muna sa Malaysia bilang stow-away. Sasakay siya sa bangkang de motor sa pagdapo ng takipsilim nang hindi makita ng Coast Guards mula Tawi-Tawi patungong Sabah. Sa ilang saglit, makikita n’ya ang sarili sa loob ng isang madi&amp;shy;lim at masikip na lugar, nakaposas. Bibigyan siya ng isang mala&amp;shy;king kahon ng condoms at sasabihang ito ang kanyang quota para sa araw- kung gusto man n’yang makakain. Sa panahong iyon, huli na ang lahat: isa na namang biktima ng human trafficking. Libu-libo ang biktima ng human trafficking sa Pilipinas taun-taon. Sa kabila ng napakalaking gastos sa pagsagip at pagmamatyag sa mga raket na ‘to, hindi kukulangin sa 16,814 babae ang nasagip na ng mga ahensya ng gobyerno. Sa kasamaang palad, 72 traffickers lang ang nahatulan at 42 lang ang nausig sa ilalim ng administrasyon ni P-Noy. Kung ang mga bilang na ‘to ay naka&amp;shy;kapanghina ng loob, tandaang mas mara&amp;shy;ming nahatulan sa da&amp;shy;lawang taon ng pa&amp;shy;nu&amp;shy;nungkulan ni P-Noy kaysa sa siyam na taong pamumuno ng kanyang sinundang administrasyon. Kaya nga noong isang taon, ang Pilipinas ay naitaas sa Tier 2 status mula sa Tier 2 Watch List. Pero ano nga b’ang situwasyon ang nagpapalala ng human trafficking? Karamihan sa biktima ay mahirap, kapos sa edukasyon, walang trabaho, at desperadong naghahanap ng pagkakataong ma&amp;shy;ngibang bansa. Karamihan ay nabibiktima ng illegal recruiters at ipinapadala sa mga bansang ipinagbabawal ang mga Pinoy OFWs. Nakakapanlumo na nananatili silang ‘di protektado sa’ting lipunan – magulang, kaibigan, guro, opis&amp;shy;yal ng immigration, at mga may kinauukulan sa mga paliparan at daungan – na ‘di dapat magbulag-bulagan sa kanilang pangangaila&amp;shy;ngan. Sa totoo, masasabing pinagtaksilan sila ng sistema. Ngunit sa kabila ng mga kwento ng trahed&amp;shy;ya ay may naghihintay na pag-asa. Maigting ang mga hakbang ng administrasyong Aquino upang labanan ang human trafficking. Ang pandaigdigang estratehiya laban sa trafficking ay nakabatay sa “4Ps” – Partnership, Prevention, Prosecution at Protection. Ito rin ang estratehiya ng pamahalaan natin sa loob at labas ng bansa. May Women &amp;amp; Children’s Complaint Desk ang Philippine National Police na nagsanay nang 3000 tauhan para kilalanin ang mga nabiktima. Ipinasasara ng De&amp;shy;partment of Labor and Employment ang mga lugar aliwan sa bansa (“entertainment spots”) na nagbibingit sa kabataan sa prostitusyon. Sa labas ng bansa, ang Department of Foreign Affairs (DFA) ay nakikitungo sa iba’t ibang gobyerno at sa lahat ng OFW, kasali na ang mga na-recruit na labag sa batas o na-traffic. Ang Bureau of Immigration ang namamahala sa mga rekisito ng pag&amp;shy;lalakbay palabas ng bansa, humuhuli sa mga pinaghihinalaang trafficker, at mabusi&amp;shy;sing pinag-aaralan ang modus operandi ng mga sindikato sa trafficking. May 24/7 action line ang Commission on Overseas Filipinos na nakatuon sa paglaban sa trafficking. Para sa mga naililigtas, ang Department of Social Welfare and Development ay may 42 na kanlungan sa buong bansa na tumutulong sa rehabilitasyon at nagsisilbing ligtas na tuluyan ng mga biktima pagbalik ng bansa. Ngunit bakit napakarami pa ring biktima ng trafficking, at papaano ito ginagawa ng mga traffickers? Tingnan natin ang Syria. Nababalitang ang mga aplikante ay gumagamit ng pekeng affidavit of support para makakuha ng visa. Ang Bureau of Immigration ay obligado ngayong aninawin ang bawat transaksyon pero me&amp;shy;ron pa ring nakakalusot na bayaran sa paglakad ng papeles. Higit sa 1000 Pinoy ay naibalik na mula Syria simula noong Marso 2011. Ngunit nakakaalarmang 90% ng 204 na bumalik noong Enero 2012 ay walang papeles; 99% ang na-traffic; 93 katao ay wala sa database ng Immigration; at 29 sa 95 na pasaporte ay may pekeng Departure Border Stamps. Human trafficking ang ikatlong pinakamalaking krimen sa mundo – kumita ng $15 bilyon noong isang taon – ikatlo lamang sa pangmundong pangangalakal ng droga at sandata. Kailangang magsimula ang paghadlang sa mga bansang pinagmulan; lahat tayo ay nakabungad sa labang ito. Ano ang pwede nating gawin? Kung namimiligro ka o may kilalang biktima ng trafficking, tumawag sa 1343 Hotline. Kung nag-aapply bilang domestic helper, huwag piliin ang mga bansang kilalang nang-aapi ng Pinoy, at mga bansang pinagbabawal puntahan ng DFA.&amp;nbsp;Kung nag-aapply sa recruitment agency, siguraduhing lisensyado ng Philippine Overseas Employment Agency at may active job order (madali itong makita sa POEA website). Sa probinsya, tandaang kailangan may provincial recruitment authority ang recruitment agency. Huwag makipag-transaksyon sa labas ng opisina ng agency o magtiwala sa kahit sinong hindi pormal na kinatawan ng lisensyadong agency. Bayaran lamang ang lehitimong placement fee, bukod sa gastos sa documentation at processing. Magbayad lamang ng placement fee kung may employment contract at official receipt ka na. Huwag maniwala sa mga ads o brochure na pinapadala ang bayad para sa pag-proseso ng papeles sa Post Office Box address. Huwag makitungo sa training centers at travel agencies na nangangako ng trabaho sa labas ng bansa, lalo na sa mga fixers. Huwag tumanggap ng tourist visa kung magta-trabaho abroad. Nangangako ang pamahalaang uusigin ang mga taong nambibiktima, subalit kailangang tumulong ang lahat na masawata ang mga gawaing may kinalaman sa human trafficking. Priyoridad ng gobyerno ang pagbibigay ng edukasyon, trabaho at ibang oportunidad sa Pilipinas. Ngunit habang kulang pa rin ang mga trabaho, kailangang alisto ang madla. Si Pangulong Aquino ay nangakong linisin ang mga ahensya ng gobyerno, ngunit kailangan rin pangalagaan ang sarili. Pagpursigihan ang trabahong pinapangarap, ngunit mag-ingat na hindi mahulog sa bangungot na dinanas ng ibang kababayan. Sa huli, bukod sa ‘di makataong kundisyon at mga sinalantang buhay, bukod sa mga paghihirap na pisikal at sekswal; ang pinakamalupit dahas sa lahat ay ang pagkawala ng karangalan na walang habas na ninanakaw ng human trafficking. (Si Lila R. Shahani ay kasalukuyang nanunungkulan bilang Assistant Secretary sa ilalim ng Tanggapan ng Pangulo ng Pilipinas at head ng communications ng Human Development and Poverty Reduction Cabinet Cluster. Nagtuturo rin siya sa Asian Institute of Management.) * Isinalin mula sa Ingles nina Sylvia Mayuga at Marc Siapno</body>
<link>http://www.philstar.com/Article.aspx?articleId=790119&amp;publicationSubCategoryId=92</link>
</article>
<article>
<title>Diyos muna bago ang lahat</title>
<author>Ni Al G. Pedroche</author>
<date>
<month>March</month>
<day>23</day>
<year>2012</year>
</date>
<body>MANILA, Philippines - SA kalagitnaang bahagi ng dekada no&amp;shy;benta dumanas ng dambuhalang hamon ang Pilipino Star NGAYON. Ito ay dahil sa paglaganap ng mga malalaswang tabloids na nakaapekto sa sirkulasyon ng pahayagang ito. Bagama’t nanatili ang mga loyal readers ng NGAYON, mayroon ding mga bumaling sa mga lathalaing kumikiliti sa makamundong damdamin. Hindi puwede sa NGAYON ang mga artikulong “sexy”. Lalong hindi puwede ang mga larawan ng magaganda at batambatang&amp;nbsp;babaeng halos hubo’t hubad. No way din tayo sa mga artikulong gumigising sa pagnanasa ng tao. Palibhasa’y ito ang iniwang pamana ng founding chairperson ng NGAYON na si Tita Betty Go-Belmonte, ina ng ating CEO na si Miguel Belmonte. Natatandaan ko pa ang bilin ni Tita Betty noon sa akin nang ako ay isa lamang news cor&amp;shy;respondent na nagko-cover sa Malaca&amp;ntilde;ang. “Hindi baling katam&amp;shy;taman lang ang kita ng pahayagan pero hindi tayo gagamit ng mga material na hindi katanggap-tanggap sa Diyos para lang maitaas ang ating benta.” Ngunit sa ibang mga tabloids na nama&amp;shy;yagpag noong araw, hindi lang halos hubad kundi sadyang hubo’t hubad ang mga larawan ng babaeng kanilang inilalathala. Mayroon pang ibang nangahas na naglathala ng babae at lalaki sa akto ng pagtatalik. Napakadaling makahatak ng readership lalo na sa panig ng kalalakihan ang ganyang uri ng lathalain. Palibhasa, (hindi naman natin nila&amp;shy;lahat) likas ang kapil&amp;shy;yuhan ng maraming lalaki na kinagigiliwang magbasa ng mga arti&amp;shy;kulong nakakaantig ng pagnanasa at tumingin sa mga larawang nabanggit na natin. Problemang malaki ito para sa isang paha&amp;shy;yagan tulad ng NGA&amp;shy;YON na hinubog sa mga panuntunang maka&amp;shy;Diyos. Bilang punong-patnugot ng pahayagan, kinausap ako ng ating butihing publisher na si Miguel Belmonte para pag-usapan kung paano haharapin ang ganitong problema. Sinubukan nating maglathala ng retrato ng mga babaeng artista na hindi naman mahahalay pero nakakaakit sa mata hindi lamang ng mga lalaki kundi ng mga babae. Wika nga, sinamantala natin ang star value ng mga artistang ito upang mahikayat na magbasa sa ating pahayagan ang kanilang milyun-milyong mga fans. Umangat ang sir&amp;shy;kulasyon ngunit bahagya lang dahil hindi maawat sa merkado ang mga&amp;nbsp;sexy tabloids. Pinulong natin ang buong editorial board para hingan ng mga suhestyon kung paano magiging mas appealing ang NGAYON sa mga mambabasa. Sa kabila nito’y naroroon pa rin ang ever-loyal readers ng NGAYON na hindi bumibitaw sa pagtangkilik. Panalangin lang pala ang katapat. Sa sama-samang panalangin ng staff na bumubuo sa pahayagan, binigyan kami ng malinaw na direksyon ng Panginoong Diyos. Nakapag-isip kami ng sari-saring gimmick o makabagong sangkap ng pahayagan upang ang NGAYON ay hindi lamang maging kaakit-akit kundi kakaiba sa paraang hindi garapal at malaswa. Naglagay tayo ng “Litra-talks” sa pabalat ng pahayagan na ang konsepto’y papag-usa&amp;shy;pin ang tunay na larawan ng mga kilalang tao sa pulitika at ang mga cartoon characters sa paraang katawa-tawa&amp;shy;. Sa grasya&amp;shy; ng Pa&amp;shy;nginoon, ito’y pumatok sa tao at nagkaroon ng upward movement ang sirkulasyon ng NGA&amp;shy;YON. Pinaganda rin ang showbiz section ng pahayagan sa pagdarag&amp;shy;dag ng mga bantog at kilalang movie writers at dinagdagan ang mga kontrobersyal na arti&amp;shy;kulo hinggil sa buhay ng mga artista. Lalong tumaas pa ang benta ng pahayagan dahil ibayong pagtangkilik ang tinamo mula sa mga movie fans. Lahat ng importanteng sections tulad ng Libangan, Sports, Opinion&amp;shy; at ang main section&amp;nbsp;na naglalahad ng mga importanteng balita ay lalo pang pinaganda. Tunay na ginawang siksik sa balita at impormasyong di lamang kapupulutan ng kaalaman kundi ng kaaliwan ng madlang mambabasa. Hindi na mapigil ang paglobo ng benta ng NGAYON at ito’y lalo pang umangat sapul nang ilagay sa pabalat ang isang logo na nagtataas sa Panginoong Diyos. Ang nakikita ninyong maliit na buton sa harapan na may nakatitik na “God First “ at “Glory to the King” ang lalong nagpaangat sa benta ng NGAYON. Ayon sa mga newspaper dealers, lumalabas sa record ng kanilang naibebentang pahayagang tabloid na pinakamabili ang NGAYON kumpara sa ibang kilalang tabloids.&amp;nbsp;Salamat din sa mga newspaper dealers na ito na masugid ding sumusuporta sa ating pahayagan. Sinasabi sa Salita ng Diyos na kapag itinaas natin Siya, itataas naman niya tayo. Hindi lang balitang nagaganap sa araw-araw ang inihahatid ng NGAYON kundi maging ang Ma&amp;shy;buting Balita ng Diyos na regular na laman sa ating Opinion Page na may pamagat na “Pagkain sa Araw-araw.” Hindi puwedeng ilat&amp;shy;hala ang ating pahayagan na wala ang mga sangkap na ito na nagbibigay ng moral upliftment at inspirasyon sa mga mambabasa. Malaki rin ang naitulong ng kampanya ng pamahalaan laban sa mga malalaswang babasahin. Naging puspusan ang mga awtoridad sa paghuli sa mga pahayagang malalaswa at pag-raid sa mga pinaglilimbagan ng mga ito. Naniniwala kami na ang serbisyo ay hindi&amp;nbsp;nagtatapos sa paghahatid ng balita kundi ng paghubog sa mora&amp;shy;lidad at kagandahang asal lalo na ng mga kabataang mambabasa. Marahil ay magta&amp;shy;taas ng kilay ang ilan pero ito ang aming krusada at sinasang-ayunan at binibigyan pa ng double thumbs up ng marami nating tagatangkilik. Sa panunungkulan ko bilang punong patnugot ng NGAYON sa nagdaang 16 na taon, napatunayan ko na walang tatalo sa pormulang unahin ang Diyos at sumunod sa kanyang mga tagubilin para pagpalain ang ano mang gawain. Sa mga mahal na&amp;shy;ming tagasubaybay, ma&amp;shy;raming-maraming salamat sa walang tigil ninyong pagtangkilik at ito’y masusuklian lang namin ng pinag-ibayo at pinagandang serbisyo.</body>
<link>http://www.philstar.com/Article.aspx?articleId=790117&amp;publicationSubCategoryId=92</link>
</article>
<article>
<title>'Matagal pa ang hinaharap ng mga tabloid at diyaryo kahit may 'new media' na'</title>
<author>Ni Salve V. Asis</author>
<date>
<month>March</month>
<day>23</day>
<year>2012</year>
</date>
<body>MANILA, Philippines - Bilang selebrasyon ng kapanganakan ng Pilipino Star NGAYON ngayong araw, sinagot ng pinaka-importanteng tao ng aming pahayagan, si Mr. Miguel Belmonte, ang 26 na tanong na nga&amp;shy;yon lang natin mababasa. Bagama’t madalas siyang magpasalamat sa mga tumatangkilik ng PSN, hindi naman natin alam kung paano niya kinakarir ang kanyang trabaho bilang presidente ng kumpanya. Halimbawa, hindi natin alam na ang isang abalang tulad niya ay nagagawang magbasa ng 25 na dyaryo araw-araw. At 24/7 puwede siyang tawagan at tanungin tungkol sa problema ng opisina. Balang araw, gusto rin niyang magkaroon ng sariling beach resort Narito ang kabuuan ng kanyang mga sagot: 1. Twenty-six years na ang Pilipino Star NGAYON... at masasabing katangi-tangi ang na&amp;shy;rating nito sa larangan ng pamamahayag na pang-masa? Anong masasabi mo, Sir? Unang-una gusto kong magpasalamat sa Diyos dahil kung hindi dahil sa gabay Niya ay si&amp;shy;guradong ’di natin naabot ang katayuan natin ngayon. Ang tagumpay ng PSN ay dahil sa pagmamahal, sikap at tapat na pagta&amp;shy;trabaho ng mga staff ng kumpanya. Saludo ako sa dedikasyon nila sa paglabas ng isang magandang pahayagan na tatangkili&amp;shy;kin ng ating mga mambabasa at adverti&amp;shy;sers. 2. Anong mga problema ang pinagdaanan ng PSN bago nito naabot ang tagumpay? Katulad din ng ibang mga kumpanya, marami ring pagsubok at hirap ang pinagdaanan ng PSN, lalo na nung 1990 nang mag-“abandon ship” (alsa ba&amp;shy;lutan) ang buong management team nito para magtayo ng sarili at kalaban na diyaryo at nag-iwan pa ng malaking utang sa mga supplier. Nahirapan din tayong makipag-kumpetensiya sa mga sexy at bold na tabloid nung nauso ito dahil disente ang diyaryo natin. 3. Nag-uuwi ka ba ng trabaho? Oo, minsan ’di maiwasan kasi sa rami ng trabaho ’di matapos lahat sa oras ng opisina. Lagi rin nasa isip natin ang PSN, kahit sa bahay na tayo, kaya madalas akong nagkakaroon ng mga magandang idea habang nagpapahinga sa bahay. 4. Bilang boss ng Pilipino Star Ngayon, mayroon ka bang naging desisyon na masasabi mong pinagsisihan at gusto mong bawiin? Salamat sa Diyos at wala pa naman akong desisyon na pinagsisihan. 5. Ano ang pinaka-grabeng expe&amp;shy;rience mo bilang boss ng Pilipino Star Ngayon? Wala namang grabe, pero marami talagang challenges (pagsubok) na dala na rin ng ganitong klaseng negosyo. Pinaka-grabe na siguro ’yung dating dumarating na ang payday at wala tayong pang-suweldo sa mga tao, pero matagal na panahon na iyon. Mga late 1980s pa ’yun, at ngayon ay sagana na tayo. Hahaha! 6. Paano mo hina-handle ang stress sa trabaho? Natuto na ako na huwag dibdibin ang problema at mga disappointment. Tanggap ko na sa aking isip na kasama talaga ’yan sa trabaho. Minsan nagdyi-gym at nag-e-exercise na lang ako at laging nagdarasal at humihingi ng tulong sa Diyos. 7. Anong activities ang pinagkakaabalahan mo tuwing wala kang trabaho? Number one siyempre ’yung pamilya natin. Madalas kami mag-out of town at regular ang mga biyahe namin abroad. 8. Any goals you have set for the next 10 years? Sana palakasin pa ang benta ng PSN, both sa circulation at advertising. Gusto rin nating i-develop pang mabuti ang ating mga version sa iPad, Internet, at iba pang teknolohiya upang maihatid ang balita sa ating mga kababayan na nasa ibang bansa. 9. Given a chance to start again, ito pa rin ba ang trabaho na pipiliin mo? Hindi siguro, tinutuloy lang natin ’yung sinimulan ng aking mahal na ina na yumao noong 1994. Mara&amp;shy;ming ibang negosyo na mas madali at mas malaki ang kita. Hahaha! 10. May time ba na naisip mong mag-give up na as a boss? Yes, nagpaalam ako noong 1991 sa aking ina na babalik na ako sa pagiging hotelier (HRM ang napag-aralan ko sa kolehiyo), pero naiyak siya nang sinabi ko ‘yon kaya eto, nandito pa rin tayo hanggang ngayon. 11. Ilang oras sa isang araw ka nagtatrabaho? Nasa opisina ako ng mga mula 6 hanggang 8 oras, mula Lunes hanggang Biyer&amp;shy;nes, at on-call ako sa lahat ng oras, 24/7, kahit nasa bahay o nasa bakasyon tinatawagan pa rin ako ’pag may problema. 12. Hindi mo ba naisip or pi&amp;shy;na&amp;shy;nga&amp;shy;rap na maging editor? Hindi dahil hindi ’yon ang linya ko. ’Di ako manunulat. Maraming magaling na editor at journalists diyan na mas karapat-dapat. 13. Nagbabasa ka ba ng newspaper araw-araw? Yes, nagbabasa ako ng maraming broadsheet at tabloid araw-araw. 14. At least how many? Humigit-kumulang 25 na dyaryo sa isang araw. 15. What time of the day ka usually nagbabasa? Nagbabasa ako sa mga oras na 12:00 midnight hanggang 3:00 a.m. Tahimik at puwede akong mag-concentrate sa mga oras na ’yon. Pampa-relax ko na rin ang magbasa ng ganung oras. 16. Gaano kahirap ang maging publisher/boss ng tabloid? Mahirap siguro ’pag maliit ang kopya ng tabloid o kaya ay mahina ang kita. Pero dahil malaki ang circulation natin at No. 1 pa tayo sa advertising sa lahat ng mga tabloid ay nagiging mas madali ang trabaho natin. 17. Ano ang mga major problems ng isang tabloid? Kailangan laging protektahan ang kredibilidad. Isa ’yan sa malaking hamon. Ang sa atin ay hindi &amp;nbsp;para kumita lang ng pera o para maging ma-impluwen&amp;shy;siyang tao kundi ang makapagbigay ng serbisyo sa mga mambabasa. 18. SIr ano ang nakikita mong future ng tabloid ngayong meron nang tinatawag na New Media? Matagal pa ang hinaharap ng mga tabloid at diyaryo kahit may ‘new media’ na dahil iba ang sarap na magbasa na hawak-hawak mo ang papel na dala-dala kahit saan. 19. Wala ka bang planong maging pulitiko kagaya ng tatay mo na Speaker ng Kamara (Rep. Sonny Belmonte)? Ang tatay ko ay si Speaker Sonny Belmonte at kapatid ko si Joy na vice mayor ng Quezon City. Napakalaki ng paghanga ko sa kanila at ganoon din ang respeto ko sa kanila dahil sa tapat nilang pag-serbisyo sa ating bansa. Pero ’di kailangan maging pulitiko para tumulong o mag-‘contribute’ sa kabutihan ng ating bansa at mamamayan. Puwede rin itong gawin sa pamamaraan ng paghatid ng tamang impormasyon para sa edukasyon at libangan ng mga tao. 20. Ano ang nagpapainit ng ulo mo? Mga taong hindi tapat, mga nagnanakaw at nanloloko o sobrang makasarili. Lahat ng ibang pagkakamali ay madaling pagbigyan. 21. Hanggang kailan mo nakikita ang sarili mong nagtatrabaho sa PSN? Sana dito ko na tapusin ang aking career at dito na rin ako mag-retiro (may early retirement naman, hindi ba? Hehehe.) 22. How can you&amp;nbsp;describe yourself in one word...? Pogi…? Hindi, joke lang. Siguro fair o parehas. 23. Bukod sa pagiging publisher, may iba ka pa bang gustong gawin? Sana balang araw ay magkaroon ako ng sari&amp;shy;ling beach resort, kahit maliit lang. Para matulu&amp;shy;ngan ko rin ang tourism ng ating bansa. Aba, sobrang ganda ng Pilipinas! 24. Any message sa readers? Siyempre gusto kong pasalamatan ang mga readers natin dahil sa tiwala na ibinibigay nila sa atin at pagtangkilik nila sa PSN. Sana hindi sila magsawa at binibigay ko ang aking commitment na lalo nating pagagandahin ang ating diyaryo para sa kanilang kasiyahan. 25. For PSN advertisers?&amp;nbsp; Sa ating mga advertiser, hindi kayo nagkamali sa pagpili ng PSN para sa inyong mga ads. Talagang marami ang nagbabasa ng PSN at tayo ang pinaka-epektibong tabloid para mabenta ninyo ang inyong produkto. 26. Sir, sino ang mga gusto mong pasalamatan sa narating ng Pilipino Star Ngayon? Ang Diyos, mga loyal readers, mga mahal na advertiser, mga tapat na empleyado, mga news dealer at newsboys, ang aking asawa, at pamilya na naniniwala sa akin, at siyempre ang aking yumaong inang si Betty Go Belmonte na nagsimula nitong lahat.</body>
<link>http://www.philstar.com/Article.aspx?articleId=790116&amp;publicationSubCategoryId=92</link>
</article>
<article>
<title>Libreng aral alok ng ABKDamayan</title>
<author></author>
<date>
<month>March</month>
<day>23</day>
<year>2012</year>
</date>
<body>MANILA, Philippines - Para sa mga gustong (edad 20-pataas) magkaroon ng elementarya at high school diploma, ang ABKDAmayan na itinataguyod ng The Philippine Star at Pilipino Star NGAYON at accredited ng Department of Education’s Bureau of Alternative Learning System (Deped-BALS) bilang Service Provider ay muling magkakaroon ng pagrereview para makapasa sa Deped-BALS’s Alternative Learning System’s Accreditation &amp;amp; Equivalency (ALS A&amp;amp;E) Test. Magsisimula ang klase sa April 14, na gaganapin tuwing Sabado mula 1-5 ng hapon. Ang pagpaparehistro ay sa March 24 at 31, 1-5 ng hapon sa Star office (Port Area, Manila). Magdala lamang ng mga sumusunod: NSO-certified Birth Certificate, Barangay Clearance, 4 pcs. 1x1 at 4 pcs. 2x2 (with name plate) pictures. Para sa katanungan, tumawag lamang sa 527.7777 loc. 128.</body>
<link>http://www.philstar.com/Article.aspx?articleId=789963&amp;publicationSubCategoryId=92</link>
</article>
<article>
<title>Bentahan ng lote ng Century Park pinapawalambisa</title>
<author>Ni Rudy Andal</author>
<date>
<month>March</month>
<day>23</day>
<year>2012</year>
</date>
<body>MANILA, Philippines - Nagpetisyon ang Kilusan Kontra Kabulukan at Katiwalian (4K) sa Manila Regional Trial Court upang ipawalambisa ang bentahan ng lupang kinatatayuan ng Century Park Hotel dahil walang batas o ordinansa para maipatupad ito. Nagreklamo si 4K secretary general Rodel Pineda sa Manila RTC matapos matuklasan na ang bentahan ay niratipikahan lamang sa Resolution 278 ng City Council of Manila noong Disyembre 2008 kaya walang batas o ordinansa na magpapahintulot sa pagbebenta ng 22,967 square meters na lupain ng siyudad. Nilinaw ni Pineda sa Artikulo 5 ng New Civil Code na anumang aksiyong isinagawa laban sa probisyon ng kinakaila&amp;shy;ngang batas ay walang bisa, maliban kung ang batas mismo ang nag-aawtorisa sa pagkabisa nito. Idinagdag niya na sa Article 1409 (7) ng New Civil Code, walang bisa ang isang kontrata sa simula pa lamang kung ipinagbabawal ito o &amp;shy;idedeklarang walang bisa ng batas. Nagpasya ang Korte Suprema na sa kawalan ng batas o&amp;nbsp;ordi&amp;shy;nansa na nagpapahin&amp;shy;tulot sa pagbebenta ng di-natitinag na ari-arian ng gobyerno, walang bisa ang transaksiyon. Dahil dito, hiniling ni Pineda sa korte na ideklarang walang bisa ang kontratang nilagdaan ng Maynila at Maranaw Hotels and Resort Corp. na nagmamay-ari sa Century Park noong Agosto 24, 2009 dahil walang batas na magpapatibay sa pagbebenta ng 22,967 square meters na pag-aari ng lungsod.</body>
<link>http://www.philstar.com/Article.aspx?articleId=789962&amp;publicationSubCategoryId=92</link>
</article>
<article>
<title>Summer job sa mga estudyante</title>
<author></author>
<date>
<month>March</month>
<day>23</day>
<year>2012</year>
</date>
<body>MANILA, Philippines - Magiging produktibo na ngayon ang bakasyon ng mga estudyante dahil sa Special Program of Employment for Students (SPES) na ginagawa ni Valenzuela City Mayor Sherwin Gatchalian. Ang SPES ay summer job program ng pamahalaang lokal para sa mga kabataan sa nasabing lungsod. Para sa mga magulang, malaking bagay ang naturang programa dahil bukod sa magkakaroon ng kita ang kanilang mga anak, madagdagan ang kanilang karanasan at kaalaman sa mapipiling trabaho na inaalok ni Gatchalian. “Dapat kahit bakasyon sa eskuwela, productive ang ating mga kabataan. Maaga pa lang ay&amp;nbsp;makita na nila ang importansya ng pagtratrabaho ng mabuti,” anang alkalde na kabilang sa awardee ng 2011 Ten Outstanding Young Men (TOYM) sa bansa. Sa summer job ng Valenzuela, mahuhubog sa mga kabataan ng lungsod kung paano maging masinop sa pagkuha ng pera, maging responsable sa bawat ginagawa, magkakaroon ng maraming kaibigan at higit sa lahat, maipapakita sa kanila kung gaano kahalaga ang edukasyon sa larangan ng pagtatrabaho. May personal na pagkiling si Gatchalian sa mga kabataan dahil lingid sa kaalaman ng lahat, ang alkalde ay naging ‘kargador’ sa kanilang plastic business tuwing dumarating ang ‘summer vacation. Na ibig sabihin, hindi dahilan sa mga kabataan na hindi maging produktibo tuwing araw ng bakasyon. Taong&amp;nbsp;1995 pa nang ipatupad ng lungsod ang SPES at umabot sa mahigit 4,000 ang nakinabang dito. Sa kasalukuyang taon, may 3,300 estu&amp;shy;dyante na ang nagkaroon ng summer jobs.</body>
<link>http://www.philstar.com/Article.aspx?articleId=789961&amp;publicationSubCategoryId=92</link>
</article>
<article>
<title>Pinoy centenarians pararangalan</title>
<author>Nina ni Butch Quejada/Gemma Garcia</author>
<date>
<month>March</month>
<day>23</day>
<year>2012</year>
</date>
<body>MANILA, Philippines - Aprubado na sa Kamara sa ikatlo at huling pag&amp;shy;basa ang panukalang bigyan ng pagkilala at bene&amp;shy;pisyo ang mga Filipino na aabot sa edad na 100. Sa ilalim ng “Centenarians Act of 2012” (House bill 834) na akda ni Albay Rep. Edcel Lagman, ang Setyembre 25 ay idedeklara ring National Respect for Centenarians Day. “Philippines is now on the threshold of joining many countries like Sweden, Japan, the United states, the United Kingdom, Ireland and Italy which have a long and noble tradition of honoring their centenarians with congratulatory messages form heads of State, financial assistance and other economic benefits,” ani Lagman. Ang mga magdiriwang ng kanilang ika-100 ka&amp;shy;arawan ay tatanggap ng P100,000 mula sa gobyerno at isang congratulatory letter mula sa Pangulo ng bansa. Ang lokal na pamahalaan kung saan nakatira ang centenarian ay hinihikayat ding magbigay ng cash reward. Padadalhan naman ng plake ng pagkilala ng gobyerno ang pamilya ng mga namatay ng Filipino na umabot ng 100 anyos.</body>
<link>http://www.philstar.com/Article.aspx?articleId=789960&amp;publicationSubCategoryId=92</link>
</article>
<article>
<title>Paghati ng Camarines Sur aprub na</title>
<author>Nina ni Butch Quejada/Malou Escudero</author>
<date>
<month>March</month>
<day>23</day>
<year>2012</year>
</date>
<body>MANILA, Philippines - Sigurado na umanong maipapatupad ang pag&amp;shy;hahati ng lalawigan ng Camarines Sur. Sa pagdinig ng Se&amp;shy; nate committee on local government na pinamumunuan ni Sen. Bongbong Marcos, tiniyak ng mga Kongresista na wala nang magiging sagabal pa para sa implementasyon sa panukalang hatiin ang lalawigan at itatag ang province of Nueva Camarines. Ikinatwiran ni Camarines Sur Cong. Arnulfo Fuentebella na suportado sila ng&amp;nbsp;mayorya ng local leaders sa lalawigan. Tinukoy nito na sa 5 kongresista, 4 na kongresista ang sumusuporta sa panukala, 23 mayors sa kabuuang bilang na 36 mayors, 195 coun&amp;shy;cilors gayundin mayorya ng mga barangay officials Patunay lamang aniya ang pagdalo ng mga local leaders sa isinaga&amp;shy;wang pagdinig bilang pag&amp;shy; suporta sa panukala. Ang pagdinig ng ko&amp;shy;mite ay alinsunod na rin&amp;nbsp;sa House Bill no. 4820 na lumilika ng Nueva Camarines. Katwiran pa nito na na&amp;shy;kapag-comply na rin sila sa kinakailangang re&amp;shy;quirements sa ilalim ng local government code gayundin sa itinatadhana ng konstitusyon para sa paglikha ng panibagong lalawigan Sinabi pa ng Kongre&amp;shy;sista na&amp;nbsp;ang Nueva Camarines ay kikilalanin bilang first class province na kung saan tinitiyak na magkakaroon ng napa&amp;shy;ka&amp;shy; laking income ang lilik&amp;shy; haing lalawigan. Ikinatwiran naman ni 3rd district Camarines Cong. Luis Villafuerte na tunay ngang napakahirap i-manage ang napakalaking lalawigan kaya’t makatwiran lamang ang nasabing mungkahi. Sa panig naman ng Comelec, tiniyak nito na may nakalaang silang pondo sakaling magkaroon ng special election o plebesito sa paghahati ng Camsur. Kukunin ang pondo&amp;shy; mula sa savings na nakalaan sa ipinag-palibang ARMM elections. Una rito, nagkasagu&amp;shy;tan ang mag-amang Cong. Villafuerte at Camarines Sur Gov. Elray Villafuerte kaugnay sa panukalang paghahati ng kanilang pro&amp;shy;binsiya. Hindi pabor si Gov. Villafuerte sa isinusulong ng kaniyang ama na hatiin ang Camarines Sur at magbuo ng isa pang probinsiya.</body>
<link>http://www.philstar.com/Article.aspx?articleId=789958&amp;publicationSubCategoryId=92</link>
</article>
<article>
<title>Loren nanguna sa Senate bet sa 2013</title>
<author>Ni Rudy Andal</author>
<date>
<month>March</month>
<day>23</day>
<year>2012</year>
</date>
<body>MANILA, Philippines - Nanguna si Sen. Loren Legarda sa top sena&amp;shy;torial bet para sa darating na May 2013 sena&amp;shy;torial elections sa isinagawang survey ng Pulse Asia. Nasa 58.5 percent ng mga Filipino ang boboto kay Sen. Legarda kung ngayon isasagawa ang eleksyon sang-ayon sa survey nitong Pebrero 26 hanggang Marso 9 kung saan ay 1,200 ang respondents nito. Pumangalawa sa survey si Sen. Francis Escu&amp;shy;dero (52.7%) kasunod si DOTC Sec. Mar Roxas (41.8%), Sen. Alan Cayetano (41.6%) at Cagayan Valley Rep. Jackie Enrile Jr., anak ni Senate President Juan Ponce Enrile, na may 38.2 percent. Nasa panglimang puwesto naman si dating Vice-President Noli de Castro (34.6%), sinundan ni Sen. Antonio Trillanes IV (33.7%), Sen. Gringo Honasan (32.1%), San Juan Rep. JV Ejercito (31.3%) at Sen. Koko Pimentel, 29 percent. Pumasok din sa survey na may 26.9% si ABS-CBN anchor Ted Failon kasunod si Justice Sec. Leila de Lima, Muntinlupa Rep. Rodolfo Biazon, dating Sen. Miguel Zubiri at dating Sen. Jamby Madrigal. Ang iba pang personalidad na nakapasok sa survey ay sina dating PMS Sec. Mike Defensor (21.5%), presidential sister Kris Aquino (20.7%), dating Sen. Richard Gordon (20.3%), game show host Willie Revillame (P20.2%), Ms. Ma. Lourdes Nancy Binay na anak ni Vice-President Jejomar Binay (19.5%), Ilocos Norte Gov. Imee Marcos (18.6%) at Aurora Rep. Juan Edgardo Angara (18.1%).</body>
<link>http://www.philstar.com/Article.aspx?articleId=789957&amp;publicationSubCategoryId=92</link>
</article>
<article>
<title>Binay nanguna sa approval, trust ratings</title>
<author>Ni Ricky Tulipat</author>
<date>
<month>March</month>
<day>23</day>
<year>2012</year>
</date>
<body>MANILA, Philippines - Nanguna si Vice President Jejomar Binay sa tatlong pangunahing lider ng bansa na nakakuha ng matataas na approval at trust ratings ng taumbayan. Sa survey na isinagawa ng Pulse Asia, nakakuha si Binay ng 84 percent; pumangalawa si Senate President Juan Ponce Enrile, 71 percent, habang puma&amp;shy;ngatlo si Pangulong Aquino, 70 percent. Si House Speaker Feliciano Belmonte ay naka&amp;shy;kuha ng 41% approval rating habang si Chief Justice Renato Corona ay 14% approval at 58% disapproval ratings. Sa trust ratings, mataas din si Binay na may 80 percent, si Aquino ay 69% at si Enrile ay 63 percent. Nasa 32% naman ang nagtitiwala kay Belmonte habang 11% kay Corona at 60% umano ng mga Pilipino ang walang tiwala rito. Ang Senado naman ang institusyong nakakuha ng pinakamataas na approval rating na 50 percent. Isinagawa ang survey noong Pebrero 26 hanggang Marso 9, 2012. Aabot sa 1,200 respondents ang tinanong sa survey.</body>
<link>http://www.philstar.com/Article.aspx?articleId=789955&amp;publicationSubCategoryId=92</link>
</article>
<article>
<title>3 Pinoy kinidnap sa Yemen</title>
<author>Ni Ellen Fernando</author>
<date>
<month>March</month>
<day>23</day>
<year>2012</year>
</date>
<body>MANILA, Philippines - Tatlong tripulanteng Pinoy ang umano’y dinukot ng ilang kasapi ng isang tribu sa Yemen. Bineberipika na ng Department of Foreign Affairs ang ulat mula sa Interior Ministry ng Yemen na hawak ngayon ng mga tribung Yemeni ang tatlong Pinoy. Isa umano sa mga demand ng mga kidnaper ang pagpapalaya ng mga awtoridad sa isang kasamahan ng naturang tribu na nakakulong sa Sanaa jail. Base sa report, dinukot ang tatlong Pinoy noong Martes sa central province ng Marib matapos magtungo sa Mahrah province kung saan dito nakadaong ang kanilang barko. Ang mga kidnaper ay mula umano sa Bani Jabr tribe at hinihiling sa Yemen government na palalayain lamang ang mga biktima kung pakakawalan ang ka&amp;shy;nilang kasama na nakapiit sa Sanaa jail dahil sa kasong kriminal.</body>
<link>http://www.philstar.com/Article.aspx?articleId=789953&amp;publicationSubCategoryId=92</link>
</article>
<article>
<title>CGMA humiling ng dagdag na 1 oras na pagpapaaraw</title>
<author>Ni Danilo Garcia</author>
<date>
<month>March</month>
<day>23</day>
<year>2012</year>
</date>
<body>MANILA, Philippines - Hiniling kahapon ng mga abogado ni dating Pangulong Gloria Macapagal-Arroyo sa Pasay City Regional Trial Court ng dagdag na isang oras para makapagpa-araw sa labas ng Veteran’s Memorial Medical Center sa Quezon City. Sa pagpapatuloy ng pagdinig sa kasong electoral sabotage ni Arroyo, sinabi ng mga abogado nito kay Judge Jesus Mupas ng RTC branch 112 na lubhang kailangan ng kanilang kliyente ng Vita&amp;shy;min D na nakukuha sa sikat ng araw upang agad na mapalakas ang katawan dahil sa mga karamdamang dinaranas nito.&amp;nbsp; Hindi naman nagpahayag ng pagtutol ang kampo ng prosekusyon buhat sa Comelec ngunit iginiit na kailangan pa ring magsumite ang kampo ni Arroyo ng pinakahuling medical certificate upang maging pormal ang kahilingan. Matatandaan na unang&amp;shy; pinagbigyan ng korte ang kahilingan na makapagpaaraw sa labas ng pa&amp;shy;gamutan si Arroyo sa loob ng isang oras bawat araw na maaaring maging da&amp;shy; lawang oras ngayon kung ganap na aaprubahan ni Judge Mupas ang bagong kahi&amp;shy;lingan.</body>
<link>http://www.philstar.com/Article.aspx?articleId=789952&amp;publicationSubCategoryId=92</link>
</article>
<article>
<title>Hatol kay Corona sa Hunyo na</title>
<author>Ni Malou Escudero</author>
<date>
<month>March</month>
<day>23</day>
<year>2012</year>
</date>
<body>MANILA, Philippines - Tiniyak kahapon ni Se&amp;shy;nate President Juan Ponce Enrile na matatapos ang impeachment trial&amp;shy; at ma&amp;shy;kakapagpalabas sila ng de&amp;shy;sisyon laban kay Chief Justice Re&amp;shy;nato Corona bago su&amp;shy;mapit ang Hunyo 7, 2012 o mas maaga pa. Pansamantalang magbabakasyon ang impeachment court mula ngayon, Marso 23 hanggang Mayo 6, kasabay ang Lenten break ng Kongreso. Magbabalik ang ses&amp;shy;yon sa Mayo 7 hanggang Hunyo 7 kung saan inaasahang matatapos na ang impeachment trial ni Corona. Ipinahiwatig ni Enrile na natantiya na niya kung ilang panahon na lamang ang itatagal para sa pagpiprisinta ng depensa ng kanilang mga testigo at ebidensiya. Sapat na umano ang ibinigay niyang isang buwan para matapos ang paghaharap ng 25 testigo ng depensa. Hindi rin umano gugugol ng mahabang panahon ang rebuttal dahil hindi naman kinakaila&amp;shy;ngang muling iprisinta ang buong kaso. Hindi na rin umano kailangang mag-break ng ilang araw ang impeachment court at magpapa&amp;shy;labas agad ng desisyon pagkatapos ng trial.</body>
<link>http://www.philstar.com/Article.aspx?articleId=789951&amp;publicationSubCategoryId=92</link>
</article>
<article>
<title>Bank accounts ng mga tax evaders puwede ng silipin</title>
<author>Ni Malou Escudero</author>
<date>
<month>March</month>
<day>22</day>
<year>2012</year>
</date>
<body>MANILA, Philippines – Kinuwestiyon kahapon ng ilang senador ang isang memorandum of agreement (MOA) kung saan maaari ng masilip ang deposito sa bangko ng mga pinaghihinalaang tax evaders. Sa pagdinig ng Senate Bill No. 3009 kaugnay sa planong pag-amiyenda ng Anti-Money Laundering Act (AMLA), kinuwestiyon ni Sen. Joker Arroyo ang nasabing MOA&amp;nbsp; dahil sa posibilidad na may nalalabag itong batas. Pinaiimbestigahan ni Arroyo sa Senado ang nasabing MOA dahil hindi naman umano sakop ng kapangyarihan ng AMLC ang paghabol sa mga hindi nagbabayad ng buwis. Ang MOA ay nilagdaan nina AMLC Executive Director Vicente Aquino at BIR Commissioner Kim Henares. Nakasaad dito na magtutulungan ang dalawang ahensiya ng gobyerno para sa paghabol ng mga tax evaders sa ilalim ng programang RATE o Run After Tax Evaders ng BIR. Tiniyak ni Sen. Teofisto Guingona III na iimbestigahan ng oversight committee ang kontrobersyal na MOA. Hindi naman naipasa ng Senado ang panukala na naglalayong maami&amp;shy;yendahan ang AMLA na siyang hinihingi ng Financial Action Task Force (FATF) upang hindi ma-blacklist ang Pilipinas.</body>
<link>http://www.philstar.com/Article.aspx?articleId=789567&amp;publicationSubCategoryId=92</link>
</article>
<article>
<title>Buong mundo 1-oras magdidilim</title>
<author>Ni Danilo Garcia</author>
<date>
<month>March</month>
<day>22</day>
<year>2012</year>
</date>
<body>MANILA, Philippines – Inaasahang muli na namang magdidilim sa loob ng isang oras ang mundo sa sabay-sabay na pagpapatay ng ilaw ng mga nakikiisang bansa sa darating na “Earth Hour” ngayong Marso 31. Opisyal na inilunsad kahapon sa The Peninsula Manila sa Makati City ang “Earth Hour+ Philippines” upang muling pangunahan ang kampanya para sa kalikasan at paglaban sa “climate change”. Nanawagan si Lorenz Jose Tan, bise-presidente ng World Wildlife Fund-Philippines (WWF), sa mga Pilipino na makiisa sa pagpatay ng ilaw mula alas-8:30 hanggang alas-9:30 ng gabi sa Marso 31. Nitong Earth Hour 2011 ay nasa 1,554 lungsod at munisipalidad ang nakiisa. Nakipagkoordinasyon na rin ang WWF sa Department of Energy (DOE) upang mabatid kung hanggang saan ang matitipid na kuryente sa bansa sa loob ng isang oras na pagpatay sa kuryente. Inilunsad rin ng WWF ang programa maging sa internet social network na “Facebook at Twitter” kung saan hinihikayat ang lahat ng account users na mag-post ng kanilang magagawa para sa kalikasan habang hahamunin rin ang isang kaibigan na gumawa rin ng maganda para sa kapaligiran.&amp;nbsp; Bukod umano sa pagpatay ng ilaw sa isang oras, maaaring makatulong ang isang Pilipino para sa kalikasan sa mga maliliit na kontribusyon tulad ng pagtatanim ng halaman, pagbabayad ng mga bills sa pamamagitan ng online paying kung saan hindi gagamit ng papel at iba pa.</body>
<link>http://www.philstar.com/Article.aspx?articleId=789566&amp;publicationSubCategoryId=92</link>
</article>
<article>
<title>Akusasyon ng Kolonwel vs ex-DepEd officials ibinasura ng Ombudsman</title>
<author>Ni Butch Quejada</author>
<date>
<month>March</month>
<day>22</day>
<year>2012</year>
</date>
<body>MANILA, Philippines – Ibinasura ng Office of the Ombudsman ang kasong administratibo at kriminal laban kay dating Department of Education (DepEd) head Jesli Lapus at at iba pang opisyal ng ahensiya dahil nabigo umano ang Kolonwel Trading na mapatunayan na mayroong anomalya sa bidding at overpricing sa pagbili ng fortified noodles. Sa 18-pahinang Joint Resolution na inaprubahan noong March 6, 2012, sinabi ni Ombudsman Conchita Carpio-Morales na nabigo si Prudencio Quido, sales agent ng Kolonwel Trading, na mapatunayan ang kanyang paratang na mayroong overpricing. Idinagdag pa ng desisyon na nakita ng Review Committee na pinamunuan noon ni Undersecretary Ramon Bacani na ang halagang ibinayad ng DepEd sa nanalong bidder ay makatwiran. Kinontra rin ng Ombudsman ang bintang ng Kolonwel Trading na niluto ang bidding at ibinigay sa nanalong bidder dahil sa inilabas ang proseso ng bidding sa isang pahayagan na mayroong general circulation. “On account of such publication, several public bidders including the complainant’s corporation, Kolonwel Trading, actually bought bid documents in 2007,” nakasaad sa desisyon.</body>
<link>http://www.philstar.com/Article.aspx?articleId=789565&amp;publicationSubCategoryId=92</link>
</article>
<article>
<title>Polluters sa Taal Lake bilang na araw</title>
<author>Ni Butch Quejada</author>
<date>
<month>March</month>
<day>22</day>
<year>2012</year>
</date>
<body>&amp;nbsp;MANILA, Philippines – Bilang na ang araw ng mga polluters sa Taal Lake matapos ipag-utos ng pamahalaang panlalawigan ng Batangas ang mahigpit na pagpapatupad ng batas kontra sa pagtatapon ng basura at maruming tubig sa lawa. Ayon kay Laudemir Salac, hepe ng Batangas Provincial Environment and Natural Resources Office, babantayang mabuti ng iba’t ibang ahensiya ng pamahalaan ang mga naglalakihang subdivisions at resorts, lalo na ang mga babuyan o piggeries na nagtatapon umano ng maruming tubig sa mga ilog at sapa na tumutuloy sa lawa ng Taal. Tinitingnan din ng Task Force Taal Lake na pinamumunuan ni&amp;nbsp;Batangas Provincial Administrator Victor Reyes, ang kawalan ng sewerage system sa mga bayang nakapaligid sa lawa. Ang basura at maruming tubig mula sa mga industriya, kabahayan at babuyan ay ilan lamang sa mga tinitingnang sanhi ng naganap na malawakang fish kill sa Taal Lake nung nakaraang taon. Nangako ng kooperasyon ang mga may-ari ng halos 6,000 fish cages sa lawa na handa silang makipag-ugnayan sa iba’t ibang ahensiya ng pamahalaan upang maiwasan ang fish kill na ibinibintang sa kanila. Ayon kay Rodrigo Cacao, pangulo ng&amp;nbsp;Taal Lake Aquaculture Alliance, Inc. (TLAAI), handa rin silang ban&amp;shy;tayan ang kanilang hanay kontra sa mapanirang fish farming methods na umano’y ginagawa ng ilang dayuhan sa kanilang lugar. Sinabi niya na ang naganap na fish kill noong nakaraang taon ay mula sa mga illegal fish cages na umano’y pag-aari ng mga dayuhang Intsik.</body>
<link>http://www.philstar.com/Article.aspx?articleId=789564&amp;publicationSubCategoryId=92</link>
</article>
<article>
<title>'Noynoying' oks lang sa Palasyo</title>
<author>Nina Rudy Andal at Angie dela Cruz</author>
<date>
<month>March</month>
<day>22</day>
<year>2012</year>
</date>
<body>MANILA, Philippines – Kalat na maging sa international media ang bagong estilo ng kilos protesta ng mga militante na “Noynoying”. Nabatid na nalathala sa Wall Street Journal ang bansag na “Noynoying” na patama umano kay Pangulong Aquino. Sa kabila nito, sinabi ni Presidential Spokesman Edwin Lacierda na hindi nagpapaapekto ang Palasyo at iginiit na patuloy lamang sa kanyang trabaho si Pangulong Aquino sa gitna ng ginagawang pagbatikos sa kanya. Sinabi pa ni Lacierda, nakasaad sa Konstitusyon ang kalayaan sa pamamahayag at dapat itong mangibabaw. Aniya, hindi hahara&amp;shy;ngin bagkus ay irerespeto ang nasabing karapatan ng mga mamamayan, kalaban man o kakampi sa gobyerno. Wika pa nito, malinis ang kanilang konsensya at hindi papaapekto sa ganitong uri ng paninira sa Pangulo. Nilinaw din ni Lacierda na walang kinalaman sa “noynoying” ang photo releases ng Malaca&amp;ntilde;ang kung saan ipinapakitang nagtatrabaho ang Pa&amp;shy;ngulo. Ang Noynoying ang pamalit ng grupo sa planking. Napaulat na sinabi ni Anakbayan national chairman Vencer Crisostomo na ang “effortless pose” na ipinakita ng mga kabataan ay isang patama sa Pangulo na wala umanong ginagawa para maibsan ang epekto ng mataas na presyo ng la&amp;shy;ngis at tuition fees. Ayon kay Crisostomo, bukod sa pagtutunganga, magiging bahagi na rin ng noynoying ang paglalaro ng PSP at pagtetelebabad. na nagpapakita ng pakikipag-usap ng matagal sa telepono ni PNoy kay Grace Lee.</body>
<link>http://www.philstar.com/Article.aspx?articleId=789563&amp;publicationSubCategoryId=92</link>
</article>
<article>
<title>House bill vs 'no permit, no exam' aprubahan na!</title>
<author>Ni Butch Quejada</author>
<date>
<month>March</month>
<day>22</day>
<year>2012</year>
</date>
<body>MANILA, Philippines – Nanawagan si Kabataan Rep. Raymond Palatino kahapon sa Senado na aprubahan na ang panukalang pagpaparusa sa mga eskuwelahan na hindi magbibigay ng exam sa kanilang mga estudyante na hindi nakabayad ng matrikula. Sinabi ni Palatino na marami pa rin siyang natatanggap na reklamo mula sa mga estudyante na hindi umano pinag-e-exam dahil hindi nakakabayad ng tuition. Inaprubahan na ng Kamara ang House bill 4791 o ang pagbabawal sa “no permit no exam” policy kung saan magmumulta ng P50,000 ang mga eskuwelahan na lalabag. Giit ni Palatino na labag din ang “no permit, no exam” sa ilalim ng section 99 article 20 ng Manual of Regulations for Private Higher Education Institutions. Nakasaad umano sa manual na walang tertiary schools na hindi magbibigay ng final exam sa estud&amp;shy;yante dahil hindi pa ito nakakabayad. &amp;nbsp;</body>
<link>http://www.philstar.com/Article.aspx?articleId=789562&amp;publicationSubCategoryId=92</link>
</article>
<article>
<title>50 cents fare hike latak lang</title>
<author>Ni Angie dela Cruz</author>
<date>
<month>March</month>
<day>22</day>
<year>2012</year>
</date>
<body>MANILA, Philippines – Latak lamang umano ang naipagkaloob na 50 sentimong dagdag sa minimum na&amp;nbsp;pasahe sa mga pampasaherong jeep. Ayon kay Goerge San Mateo, national president ng Pinagkaisang Samahan ng mga Tsuper at Operators Nationwide (PISTON), walang tulong sa kanilang hanay ang naitaas na 50 cents sa pasahe sa jeep dahil para lamang ito sa epekto ng pagtaas ng halaga ng diesel sa kanila. Mas mainam anya na gumawa na lamang ng hakbang ang pamahalaan na maalis ang buwis sa langis at maamyendahan ang Oil Deregulation law dahil ito naman talaga ang ugat ng pagtaas ng halaga ng produktong petrolyo na siyang nagiging daan para tumaas ang halaga ng mga bilihin, mga serbisyo at iba pa. Sinabi naman ni Obet Martin, pangulo ng Pasang Masda, na pampalubag loob lang ang naibigay na taas sa pasahe sa jeep. Hindi naman anya mainam na magsagawa ng tigil pasada ang transport sector para lamang kondenahin ang walang habas na oil price hike pero para hindi mangyari ito ay napapanahon nang gumawa ng hakbang ang pamahalaan para malunasan ang problema na ang ugat ay ang serye ng pagtataas ng halaga ng gasolina at&amp;nbsp; diesel.</body>
<link>http://www.philstar.com/Article.aspx?articleId=789561&amp;publicationSubCategoryId=92</link>
</article>
<article>
<title>LRA chief sinabon ng mga senador</title>
<author>Ni Malou Escudero</author>
<date>
<month>March</month>
<day>22</day>
<year>2012</year>
</date>
<body>MANILA, Philippines – Nasermunan kahapon ng ilang senador ang administrator ng Land Registration Authority (LRA) na si Eulalio Diaz III na ayon kay Senator Miriam Defensor-Santiago ay guilty ng “gross negligence”. Isinisi ni Santiago kay Diaz ang paglabas ng listahan ng 45 ari-arian na ibinintang lahat kay impeached Chief Justice Renato Corona gayong hindi naman umano pala lahat pag-aari ng chief justice. Ayon kay Santiago trabaho ni Diaz na iberipika muna ang nasabing listahan bago ito ibinigay sa prosekusyon. “You are guilty of negligence. Not only of negligence but of gross negligence either you or the prosecution. Nobody else!” sabi ni Santiago. Dahil umano sa lista&amp;shy;hang ipinalabas ni Diaz, nagkaroon ng maling impresyon na 45 lahat ang ari-arian ni Corona. “Sino ngayon ang may kasalanan? Prosecution o ikaw? Answer me! Look in my eyes, look me in the eyes!” galit na sabi ni Santiago. Pinuna rin ni Santiago ang pagkakatalaga ni Diaz sa LRA na naging ka-klase ni Pangulong Benigno Aquino III sa ele&amp;shy;mentarya. Nagboluntaryo din umano si Diaz sa legal team ng Pangulo noong tumakbo itong presidente ng bansa. Inamin ni Diaz na itinalaga siya ng Pangulo sa LRA noong Agosto 2010 o ilang buwan matapos manalo sa puwesto ang Pangulo. Sinabi pa ni Santiago na dapat ay gumamit ng information filter system si Diaz upang nasala ng mabuti ang listahan bago ito nailabas sa media at sa impeachment court. Sa huli, pinanindigan ng depensa na lima lamang ang properties ni Corona at hindi 45. &amp;nbsp;Ayon kay defense counsel Noel Lazaro 17 sa sinasabing properties ni Corona ay kanselado na ang titulo, 12 dito ay hindi na nakapangalan kay Corona o kahit na sa asawa nito, 7 ay naibenta na kay Mr. Demetrio Vicente, ang pinsan ni Corona na taga-Marikina, 3 ay mga parking lots sa condominium kaya anim ang matitira sa listahan. Sa anim na properties ay may dalawang titulo partikular ang property sa Xaviervill kaya lima ang matitirang properties ni Corona na nakadeklara naman umanong lahat sa Statement of Assets, Liabilities and Net worth ni Corona.</body>
<link>http://www.philstar.com/Article.aspx?articleId=789560&amp;publicationSubCategoryId=92</link>
</article>
<article>
<title>Nokor missile dadaan sa Pinas</title>
<author>Nina Joy Cantos at Ellen Fernando</author>
<date>
<month>March</month>
<day>22</day>
<year>2012</year>
</date>
<body>MANILA, Philippines – Naalarma kahapon ang pamahalaan sa napipintong pagpapakawala ng mga&amp;nbsp;rocket missile ng North Korea sa darating na Abril 12 hanggang 16 ng taong ito. Ayon kay Defense spokesman Dr. Peter Paul Galvez, imomonitor ng kanilang tanggapan ang nasabing plano ng North Korea kasunod ng ulat na ang ‘rocket launch’ ay posibleng magdala ng mga delikadong debris sa Luzon na ‘flight path’ ng paglulunsad ng mga missile. Sinabi ni Galvez na masusi nilang aalamin ang mga detalye&amp;nbsp;sa ‘rocket missile‘ ng Nokor upang mabigyan ng babala ang mga taong posibleng maapektuhan ng debris nito sa Luzon. Sa kabila nito, tiwala naman si Galvez na walang mangyayaring masama dahil puwedeng ikalat ng hangin sa himpapawid ang mga debris ng missile. Ipinalalagay ng Estados Unidos, Japan at South Korea na ang planong rocket launch ng Nokor ay bahagi ng pangmatagalang missile test na isa umanong paglabag sa nakasaad sa United Nations Security Council (UNSC) resolution. Sa pahayag ng North Korea, may karapatan umano sila sa pagtiyak&amp;nbsp;sa pag-iral ng kapayapaan sa himpapawid&amp;nbsp;matapos na abisuhan ang aviation at maritime officials sa mga bansang&amp;nbsp;daraanan ng missile.</body>
<link>http://www.philstar.com/Article.aspx?articleId=789559&amp;publicationSubCategoryId=92</link>
</article>
<article>
<title>Hukom nahaharap sa kasong administratibo</title>
<author>Ni Butch Quejada</author>
<date>
<month>March</month>
<day>21</day>
<year>2012</year>
</date>
<body>MANILA, Philippines - Isang hukom ang sinampahan ng kasong administratibo kahapon sa Kore Suprema makaraang ibasura nito ang kasong smuggling na isinampa laban sa isang British national na nahuling nagbibenta ng mga diyamante at mamahaling alahas sa Pasig City. Sinabi ni Dangerous Drugs Board Chief of Staff Jeffrey Patawaran na sinampahan niya ng kasong gross ignorance of the law at misconduct si Pasig City Regional Trial Court Branch 167 Judge Rolando Mislang makaraang katigan nito si Siu Ting Alpha Kwok. Si Kwok ay ipinagharap ng kasong paglabag sa Seksyon 3601 at 2530 ng Tariff and Customs Code of the Philippines pagkatapos makumpiska sa kanyang pangangalaga ang mga diyamante at mamahaling alahas na nagkakahalaga ng halos P250 milyon. Nagpahayag naman ng pagkadismaya si DDB Chairman Secretary Antonio “Bebot” Villar, Jr., dating hepe ng Presidential Anti Smuggling Group,&amp;nbsp;sa naging hatol ni Mislang. Sinabi niya na sinunod ng kanyang mga dating tauhan ang batas sa paghuli kay Kwok at pagkumpiska sa mga ibinibenta nitong diyamante at alahas. Ipinagdiinan ni Patawaran na si Kwok ay pinalaya ni Mislang sa kabila ng katotohanang nabigo itong magpakita ng ebidensya na binayaran nito ang buwis sa pag-import ng mga mamahaling bato. Nabigo din aniya si Kwok na magpakita ng mga dokumentong magpapatunay na legal ang ginawang importasyon.</body>
<link>http://www.philstar.com/Article.aspx?articleId=789332&amp;publicationSubCategoryId=92</link>
</article>
<article>
<title>OFWs ban na sa Syria!</title>
<author>Ni Ellen Fernando</author>
<date>
<month>March</month>
<day>21</day>
<year>2012</year>
</date>
<body>MANILA, Philippines - Nagpatupad na ang bansang Syria ng deployment ban o pagbabawal sa mga manggagawang Pinoy na pumasok, magtungo o magtrabaho sa Syria sa kasagsagan ng kaguluhan sa nasabing bansa. Ayon kay Vice President Jejomar Binay, nag-isyu na ang Syrian government ng isang decree na nagbabawal sa mga&amp;nbsp; Filipino domestic workers na makapasok sa Syria simula sa Abril 1, 2012.&amp;nbsp; Tatanggap na lamang ang Syrian government ng mga foreign domestic workers mula&amp;nbsp;Sri Lanka, Nepal, Indonesia, Vietnam at Bangladesh “Blessing in disguise” naman para kay Binay ang pagpapatupad ng Syria ng deployment ban sa mga OFWs. Magugunita na ipinatupad ng Department of Foreign Affairs ang alert level 4 o mandatory evacuation noong Disyembre para sa may 17,000 OFWs&amp;nbsp;matapos na maipit sa kaguluhan sa Syria.</body>
<link>http://www.philstar.com/Article.aspx?articleId=789331&amp;publicationSubCategoryId=92</link>
</article>
<article>
<title>PNoy malamig sa P125 wage hike</title>
<author>Ni Rudy Andal</author>
<date>
<month>March</month>
<day>21</day>
<year>2012</year>
</date>
<body>MANILA, Philippines - Hindi sinusuportahan ni Pangulong Aquino ang nakabinbin na panukalang P125 across-the-board wage increase sa Kamara. Ayon kay Deputy Presidential Spokesperson Abigail Valte, hindi daw practicable ang panukalang ito. Naniniwala ang Malaca&amp;ntilde;ang na dapat itaas ang sahod ng manggagawa pero dapat ito ay nasa progressive scale at ideal. Pabor din ang Pangulo na dapat bigyan ng karagdagang insentibo ang mga manggagawa pero dapat ay magmula na ito sa mga employers. Nangangamba ang Palasyo na kapag iginiit ang P125 across the board wage increase ay dumami ang mawalan lalo ng trabaho dahil sa baka hindi kayanin ng mga kumpanya na maging dahilan ng kanilang pagsasara.</body>
<link>http://www.philstar.com/Article.aspx?articleId=789330&amp;publicationSubCategoryId=92</link>
</article>
<article>
<title>Pulse Asia: Corona guilty</title>
<author>Ni Butch Quejada/Gemma Garcia</author>
<date>
<month>March</month>
<day>21</day>
<year>2012</year>
</date>
<body>MANILA, Philippines - Halos kalahati ng mga Filipino ang naniniwala na guilty si SC chief justice Renato Corona na nahaharap sa impeachment case. Sa survey na isinagawa ng Pulse Asia, sinabi ng 47 porsyento na guilty si Corona samantalang limang por&amp;shy;syento lamang ang nagsabi na siya ay inosente. Ang nalalabing 43 porsyento naman ay “undecided” pa hanggang sa ngayon. Ang survey ay ginawa noong Pebrero 26 hanggang Marso 9 kung kailan hindi pa nakakapagprisinta ng ebidensya ang depensa subalit humarap na si Corona sa media upang magpaliwanag. Naniniwala naman ang 68 porsyento na magiging patas ang mga senador sa paggagawad ng hatol kay Corona habang 22 porsyento lamang ang naniniwala na mayroon silang kikilingan. Ang walong porsyento pa ay undecided. Ayon naman kay Marikina Rep. Miro Quimbo, ng prosekusyon, bagamat malaking tulong sa kanila ang Pulse Asia survey mahirap pa rin umanong matukoy kung makukuha nila ang boto ng 16 na senador.</body>
<link>http://www.philstar.com/Article.aspx?articleId=789328&amp;publicationSubCategoryId=92</link>
</article>
<article>
<title>Sunog sa Grand Central fireout na</title>
<author>Ni Lordeth Bonilla/Ricky Tulipat</author>
<date>
<month>March</month>
<day>21</day>
<year>2012</year>
</date>
<body>MANILA, Philippines - Matapos ideklarang fireout, nagsagawa ng inspeksiyon si Caloocan City Mayor Enrico “Recom” Echiverri sa loob at paligid na nasunog na Ever Gotesco Grand Central Mall kasama ng mga kinatawan ng Department of Interior and Local Government (DILG) at Bureau of Fire Protection (BFP). Ayon kay Echiveri, nagkalat ang mga bakal sa loob ng Grand Central at nakahambalang din ang iba pang gamit na siyang naging epekto ng naganap na sunog kung saan ay idineklara lamang itong fire out bandang alas 7:25 ng umaga. Inikot din ni Echiverri ang mga residenteng naninirahan sa paligid ng mall at pinaalalahanan ang mga ito na maging alerto sa kanilang paligid. Hinarap din ni Echiverri ang mga stall owner na may puwesto sa loob ng mall at sinabihan na huwag piliting makapasok sa loob ng Grand Central dahil sa ngayon ay delikado pa rin ang magtagal sa loob ng nasunog na establi&amp;shy;simyento. Pangungunahan ng DILG Inter Agency Anti-Arson Task Force (IATF) ang malalimang imbestigasyon sa sunog na tutukoy sa tunay na dahilan kung bakit tumagal ng halos 30 oras ang nasabing sunog.</body>
<link>http://www.philstar.com/Article.aspx?articleId=789326&amp;publicationSubCategoryId=92</link>
</article>
<article>
<title>Pasahe sa jeep P8.50 na</title>
<author>Ni Angie dela Cruz/Mer Layson</author>
<date>
<month>March</month>
<day>21</day>
<year>2012</year>
</date>
<body>MANILA, Philippines - Epektibo ngayong Miyerkoles, P8.50 na ang minimum na pasahe sa mga pampasaherong jeep nationwide maliban sa Region 1, Caraga, Region 12 Central Mindanao at ARMM. Ito’y makaraang apru&amp;shy;bahan ng Land Transportation Franchising Regulatory Board (LTFRB) ang hiling ng transport sector na maibalik ang 50 cents provisional increase na singil na pasahe sa jeep. Sinabi ni Atty. Manuel Iway, board member ng LTFRB, hindi na idinaan sa public hearing ang desisyon sa fare hike&amp;nbsp;dahil ito ay provisional increase o pagtataas ng pasahe na hindi na dadaan sa pagdinig. Nilinaw ni Iway na ang&amp;nbsp;50 cents ay pagbabalik lamang sa dating P8.50 pasahe noong 1998. “There was no need for a fare matrix because the 50-centavo hike is just an ‘add-on’. There will be no additional charge for every kilometer after the first five kilometers,” ayon sa LTFRB. Nagbanta ang LTFRB na kakanselahin nito ang prangkisa ng mga jeep kung aabusuhin ang fare hike. Sinasabing nagtataas din ng pasahe ang mga AUV express na nag-uulo-ulo ng pasahero kapag nagtataas ng singil sa pasahe sa jeep. Hindi na umano ma&amp;shy;kaagapay at halos wala ng kinikita ang mga driver ng jeep dahil sa mataas na presyo ng langis at spare parts kaya pansamantalang inaprubahan ang dagdag na 50 sentimo.</body>
<link>http://www.philstar.com/Article.aspx?articleId=789323&amp;publicationSubCategoryId=92</link>
</article>
<article>
<title>GMA lulusot din</title>
<author>Ni Butch Quejada</author>
<date>
<month>March</month>
<day>21</day>
<year>2012</year>
</date>
<body>MANILA, Philippines - Isang malinaw na “victory” para kay Pampanga Rep. at dating Presidente Gloria Arroyo kapag nalusutan ni Chief Justice Corona ang impeachment case laban sa kanya. Ito ang pahayag ng mga political activists sa pangunguna ni TV ad director Mae Paner na kilala rin sa tawag na “Juana Change” na nagsabing ang boto para ma-abswelto si Corona ay boto na rin para maabswelto si Arroyo sa mga kasong hinaharap niya. Aniya, kapag nalusutan ni Corona ang impeachment trial, lalong mawawala ang tiwala ng mga taumbayan at ng iba pang mga bansa sa gobyernong ito. “Bigung-bigo na tayo noon sa kamay ng mga nakaraang presidente. Nagluklok nga ng di corrupt, pero bigo pa rin dahil di nako-convict ang mga tulad nila GMA at Corona at marami pa! Nasaan ang hustisya?” sabi ni Paner. Dagdag pa niya, la&amp;shy;long mahihirapan ang gobyerno na usigin at mahatulan ang mga corrupt na opisyal ng pamahalaan kung mananatili sa pwesto si Corona. “Patuloy na maghahari si GMA at ang kanyang mga kampon kapag nagpatuloy bilang Chief Justice si Corona,” babala pa ng grupo. Iginiit pa niya na dati nang lantad ang katotohanan laban kay Corona at Gloria, pero minapula lamang ito dahil sa interes ng mga senator judges. Itinatago anya ang katotohanan sa ligalidad at procedural law. “Nabababoy ang kato&amp;shy;to&amp;shy;hanan,” sabi ni Paner</body>
<link>http://www.philstar.com/Article.aspx?articleId=789322&amp;publicationSubCategoryId=92</link>
</article>
<article>
<title>3 milyong estudyante magtatapos</title>
<author></author>
<date>
<month>March</month>
<day>20</day>
<year>2012</year>
</date>
<body>MANILA, Philippines - Tinatayang mahigit&amp;nbsp;tatlong milyong mag-aaral sa elementarya at high school ang nakatakdang magtapos ngayong buwan ng Marso sa pagwawakas ng araling-taong 2011-12. Sa datos ng Department of Education (DepEd), nasa 1,817,549 grade six na mag-aaral at 1,153,643 fourth year high school ang nakatakdang sumampa sa entablado at tumanggap ng kanilang diploma na tanda ng kanilang pagsusumikap sa pag-aaral. Pinayuhang mabuti naman ni Education Secretary Armin Luistro ang mga mag-aaral sa high school na pag-aralang mabuti ang mga kurso na kukunin sa kolehiyo upang maging matagumpay at makakuha ng maayos na trabaho. Mas binibigyan umano ngayon ng dagdag na res&amp;shy;ponsibilidad sa paghubog sa lipunan ang mga kabataan kumpara sa kanilang mga katapat 10 taon na ang nakakalipas.&amp;nbsp;Nararapat na gamitin ng mga kabataan ang kanilang mga napag-aralan sa paghubog sa bansa. Samantala, inamin naman ng DepEd na hindi nila mapipigilan ang pagdalo sa mga graduation rites ng mga pulitiko na iniimbita&amp;shy;hang “guest speaker” lalo na kung isa itong alumnus ng paaralan.&amp;nbsp; Ngunit nanawagan ang kagawaran sa mga pulitikong magsasalita sa mga entablado na iwasan ang pamumulitika, ang pagya&amp;shy;yabang sa kanilang admi&amp;shy;nistrasyon upang makakuha ng boto sa mga magulang, lalo na ang pagbanat sa mga kalaban sa politika upang hindi tumatak sa isip ng batang graduates.</body>
<link>http://www.philstar.com/Article.aspx?articleId=789044&amp;publicationSubCategoryId=92</link>
</article>
<article>
<title>Mansion honeymoon ayaw ni P-Noy</title>
<author>Ni Rudy Andal</author>
<date>
<month>March</month>
<day>20</day>
<year>2012</year>
</date>
<body>BAGUIO CITY ,Philippines —Walang plano si Pangulong Benigno Aquino IIII na gatimin bilang reception o honeymoon ang Mansion House sa lungsod na ito. Sinabi ni Pangulong Aquino sa Malaca&amp;ntilde;ang reporters kamakalawa ng gabi matapos dumalo sa PMA graduation rites na ayaw niyang maging venue ng kanyang wedding reception o honeymoon ang Mansion House. Aniya, ang dahilan kung bakit ayaw niyang maging venue ng kanyang reception o honeymoon ang Mansion House ay baka makilala pa ng kanyang magiging bride sa kanilang wedding day o honeymoon ang makasaysayang ninuno natin. “Kayo ba handa kayong mag-honeymoon dito sa building na ito? Na kung saan baka makilala mo ang mga makasaysayang mga ninuno natin? Pero, ulit ha, hindi po nanggaling sa akin ‘yan. May mga nagkukwentuhan niyan. Pakitanong na lang po ‘yung mga nag-iisip at nag-iisip ‘nung mga ganyang pangyayari,” wika pa ni Aquino. Magugunita na inamin ni P-Noy na lumalabas o nagdi-“date” sila ng Korean-Filipina news anchor ng GMA 7 na si Grace Lee.</body>
<link>http://www.philstar.com/Article.aspx?articleId=789042&amp;publicationSubCategoryId=92</link>
</article>
<article>
<title>Pinoy experts kailangan sa Germany!</title>
<author>Ni Ellen Fernando</author>
<date>
<month>March</month>
<day>20</day>
<year>2012</year>
</date>
<body>MANILA, Philippines - Inianunsyo kahapon ni Vice President Jejomar Binay ang magandang balita na nangangailangan ng mga Pilipinong engineers at scientists sa bansang Germany. Ayon kay Binay, ang pangangailangan ng Germany sa mga magagaling sa engineers at scientists na Pilipino ay inihayag ng delegasyon ng mga German businessmen at diplomats na nakipagpulong sa Bise Presidente sa Coconut Palace. Sa ginanap na courtesy call kay Binay, tumatayo ring Presidential Adviser on overseas&amp;nbsp;Filipino&amp;nbsp;workers’ (OFws)&amp;nbsp;concern,&amp;nbsp; hiniling ng Team Philippines-Germany na pinangunahan ni&amp;nbsp;Ambassador Maria Cleofe Natividad&amp;nbsp;ng Embahada ng Pilipinas sa Berlin ang pagpapadala ng mga Pinoy experts sa Germany partikular ang mga engineers at computer scientists para sa mga medium-range industries sa nasabing bansa.</body>
<link>http://www.philstar.com/Article.aspx?articleId=789041&amp;publicationSubCategoryId=92</link>
</article>
<article>
<title>Media pinagkokomento sa annulment cases</title>
<author>Ni Ludy Bermudo</author>
<date>
<month>March</month>
<day>20</day>
<year>2012</year>
</date>
<body>MANILA, Philippines - Pinaghahain ng komento ng Korte Suprema ang National Press Club of the &amp;nbsp;Philippines (NPC), Kapisanan ng mga Brodkaster ng Pilipinas (KBP), Office of the Solicitor General (OSG) at iba pang ahensiya kaugnay sa rekomendasyon ni Court Administrator Jose Midas Marquez na huwag pangalanan ang mga mag-asawang sangkot sa kaso ng pagpapawalang-bisa ng kasal. Sa en banc resolution, binigyan ng 10 araw ng Korte Suprema ang &amp;nbsp;OSG, KBP, NPC, Integrated Bar of the Philippines (IBP), Department of Social Welfare &amp;nbsp;and Development (DSWD) at ang &amp;nbsp;Development and Civil Registrar-General para makapaghain ng kanilang paliwanag sa isyu. Sa kanyang rekomendasyon, sa halip na tunay na mga pangalan ay gumamit na lamang ng fictitious names ang mga nabanggit na ahensiya para sa kapakanan ng mga mag-asawang sangkot habang sumasailalim sa pag-aaral ng husgado ang kaso sa pagpapawalang-bisa ng kasal.</body>
<link>http://www.philstar.com/Article.aspx?articleId=789040&amp;publicationSubCategoryId=92</link>
</article>
<article>
<title>Viagra nangunguna sa mga pinepekeng gamot</title>
<author></author>
<date>
<month>March</month>
<day>20</day>
<year>2012</year>
</date>
<body>MANILA, Philippines - Nangunguna umano sa mga pinepekeng gamot ngayon&amp;nbsp;sa bansa ang sildenafil citrate o Viagra, ayon sa&amp;nbsp;Food and Drug Administration (FDA). Sinabi&amp;nbsp;&amp;nbsp;ni FDA Director Suzette Lazo sa pagdinig ng Quality Affordable Medicine Oversight Committee ng Senado na pinamumunuan ni Senator Manny Villar na hindi lamang ang mga gamot sa asthma, hypertension at vitamins ang pinepeke kundi maging ang Viagra na pinaniniwalaang ma&amp;shy;lakas ang demand sa mga kalalakihan. Maging ang steroids umano ay kabilang na rin sa mga pinepekeng gamot. Ayon pa kay Lazo, hindi madaling makita o mapuna na&amp;nbsp;peke ang nabibiling Viagra dahil sa ginagamit na advance na teknolohiya sa pamemeke&amp;nbsp;&amp;nbsp;kaya halos walang pinagka-iba sa orihinal. Madali na umanong magawa ang labas o lalag&amp;shy;yan ng gamot ma&amp;shy;liban na lamang sa laman. Kaugnay nito, sinabi ni Villar na panahon na upang amiyendahan ang batas tungkol sa pamemeke ng gamot upang mas maitaas ang parusa. Ayon sa senador, maliwanag na nalalagay sa panganib ang buhay ng mga taong gumagamit ng pekeng gamot.</body>
<link>http://www.philstar.com/Article.aspx?articleId=789038&amp;publicationSubCategoryId=92</link>
</article>
<article>
<title>Philhealth members oobligahin sa generic drugs</title>
<author>Ni Ludy Bermudo</author>
<date>
<month>March</month>
<day>20</day>
<year>2012</year>
</date>
<body>MANILA, Philippines - Sa halip na obligahin o pilitin ang malalaking drug manufacturers na ibaba ang presyo ng kanilang produktong medisina, nais na lamang ni Health Secretary Enrique Ona na gawing mandatory sa mga miyembro ng Philhealth ang paggamit &amp;nbsp;lamang ng generic drugs. Ipinanukala ng kalihim na maaring hindi bayaran ng gobyerno ang Philhealth kung ang gamot na &amp;nbsp;&amp;nbsp;binili ng &amp;nbsp;pasyente ay hindi generics. Ipinaliwanag ni Ona na malaki ang papel ng Philhealth para ipabatid sa publiko na maraming pagpipilian na &amp;nbsp;gamot na &amp;nbsp;mas mura pero de kalidad din ang bisa tulad ng branded medicines. Ayon sa kalihim, sa halip na pilitin ang mga drug manufacturer na babaan ang presyo ng kanilang mga medisina ay mas mainam &amp;nbsp;na ipatupad na lamang ang tinatawag na &amp;nbsp;market forces. Ito’y kung saan oobligahin ang mga Philhealth member na generics medicine &amp;nbsp;lamang ang tangkilikin. Aniya, dahil &amp;nbsp;malaki ang &amp;nbsp;partisipasyon ng PhilHealth sa pagbabayad ng bill &amp;nbsp;sa ospital at medisina ng mga pasyente kaya kailangan tiyakin na susundin ng mga mi&amp;shy;yembro nito ang naturang patakaran ng gobyerno.</body>
<link>http://www.philstar.com/Article.aspx?articleId=789035&amp;publicationSubCategoryId=92</link>
</article>
<article>
<title>P-Noy 'no talk' na sa Corona trial</title>
<author>Nina Rudy Andal, Malou Escudero at Ludy Bermudo</author>
<date>
<month>March</month>
<day>20</day>
<year>2012</year>
</date>
<body>BAGUIO CITY ,Philippines ---Hindi na magkokomento si Pa&amp;shy;ngulong Benigno Aquino III hinggil sa impeachment trial ni Chief Justice Renato Corona. Ito ang sinabi ni Pa&amp;shy;ngulong Aquino sa kanyang coffee with Malaca&amp;ntilde;ang reporters sa Mansion House kamakalawa ng gabi matapos dumalo sa graduation rites ng Philippine Military Academy. Ayon kay Aquino, gagaya na lamang siya sa kanyang mga spokespersons na hindi na muna magkokomento tungkol sa Corona impeachment trial. Aniya, isa sa strategy ng kampo ni Corona ay pag-usapan ang lahat ng mga isyu maliban sa detalye ng kaso kaya napipilitan ang kanyang mga spokespersons na sagutin ang mga ito. Kaya sabi ng Pangulo, mas mabuting huwag na lamang pag-usapan ang isyu sa impeachment trial habang dinidinig pa ito sa Senado. Samantala,&amp;nbsp;iginiit ni Aquino na hindi maaaring ikumpara ang Statement of Assets, Liabilities and Networth (SALN) ni Budget Secretary Florencio Abad sa SALN ni Corona. Sinabi pa ng Pangulo na sa SALN ni Corona ay P3 milyon lamang ang naideklara at hindi isinama ang P34 milyon na assets nito habang sa SALN ni Abad ay idineklarang lahat ang kanyang pag-aari. Sa kaugnay na kaganapan, hinamon kahapon ni Senador Miriam Defensor-Santiago ang prosekusyon na patunayan na sinadya ni Corona na mali ang ilagay sa kaniyang Statement of Assets, Liabilities and Net Worth (SALN) samantalang dapat naman umanong patunayan ng depensa na tapat ang ginawang pagdedeklara ng chief justice sa kaniyang mga ari-arian. Pinuna kahapon ni Santiago ang napakahabang oras na ginugol ng impeachment court&amp;nbsp;&amp;nbsp;noong nakaraang linggo tungkol sa assessed o fair market value at acquisition cost ng mga properties ni Corona. Sinabi ni Santiago sa kaniyang manifestation na kung tutuusin ay hindi na dapat pinag-uusapan ang assessed o fair market value dahil ang mas mahalagang tingnan at patunayan ay kung sinadya ang pagkakamali sa pagdedeklara sa SALN. Ayon kay Santiago, hindi maituturing na gross misconduct ang isang pagkakamali kung ginawa ito “in good faith”. Ayaw na ring magbigay ng pahayag ni Supreme Court (SC) Spokesman Justice Midas Marquez kaugnay ng posible niyang pagtestigo sa impeachment trial ni Chief Justice Renato Corona sa Senado. Sinabi ni Marquez, hindi pa naman kasi siya nakakatanggap ng subpoena mula sa impeachment court.</body>
<link>http://www.philstar.com/Article.aspx?articleId=789034&amp;publicationSubCategoryId=92</link>
</article>
<article>
<title>SALN ng gov't officials bilang ebidensiya 'di tanggap ni Enrile</title>
<author>Ni Rudy Andal</author>
<date>
<month>March</month>
<day>19</day>
<year>2012</year>
</date>
<body>MANILA, Philippines - Malamig ang pagtanggap ni impeachment court presiding-judge Juan Ponce Enrile sa plano ng mga abogado ni Chief Justice Renato Corona na gamiting ebidensiya ang mga statements of assets, liabilities and net worth (SALN) ng ibang mga government officials. Tinawag ni Sen. Enrile na “immaterial” at wala umanong kaugnayan sa kaso ni Chief Justice Corona ang SALN ng ibang opisyal, katulad nilang mga senador at mga mi&amp;shy;yembro ng gabinete. Pinayuhan ng senate president ang defense panel na huwag ng magpaligoy-ligoy at kaagad ipaliwanag ang mga sinasabing “inconsistencies” sa SALN ni Corona. Una ng umalma ang ilang senador-judges sa balakin ng depensa na iprisinta sa impeachment court ang SALN ng ilang senador. Ayon kay Sen. Panfilo Lacson, hindi ang mga senador ang nasasakdal kundi ang punong ma&amp;shy;histrado kaya’t dapat siya ang magpaliwanag sa kwestyunableng ari-arian.</body>
<link>http://www.philstar.com/Article.aspx?articleId=788589&amp;publicationSubCategoryId=92</link>
</article>
<article>
<title>Sin tax haharangin ng 'solid north'</title>
<author>Ni Gemma Garcia</author>
<date>
<month>March</month>
<day>19</day>
<year>2012</year>
</date>
<body>MANILA, Philippines - Haharangin ng mga Kongresista mula sa Hilagang Luzon ang balak ng Department of Finance (DOF) na bersyon nito sa tinatawag na “sin tax” bill na nananawagan para sa unitary excise tax system para sa mga produktong Tabako at Alcohol. Ayon kay La Union Rep. Victor Ortega, president ng Northern Luzon Alliance, inaasahan niya ang miyembro ng orga&amp;shy;ni&amp;shy;sasyon na tinawag ni&amp;shy;tong “solid north” na mananatili sa kanilang paninindigan matapos na malaman na hindi suportado ni Ilocos Sur Gov. Luis “Chavit” Singson&amp;nbsp;ang House Bill 5727 na naglalaman ng bersyon ng DOF sa panukalang sin tax. Siniguro ni Ortega na tutulan nila ang unitary tax system dahil buo ang northern alliance at plano nilang mag-black voting upang maprotektahan ang industriya ng tabako. Anya, ang HB 5727 ay ikinokonsidera ng mga kongresista na makakasira sa interes ng kanyang mga constituents gayundin sa tobacco industry. Iginiit pa ng beteranong mambabatas, na isu&amp;shy;su&amp;shy;long ng NLA ang pag-apruba sa “sin tax” bill na inihain ni Rep. Eric Singson Jr. na pinuno ng subcommittee on re&amp;shy;venues. Nilinaw naman ni Singson na ang kanyang pahayag sa sin tax ay para lang sa kanyang pananaw na ang panukala ay dapat maisabatas subalit hindi dapat na maapektuhan ang pinagkukunan ng pangkabuhayan ng mga magsasaka mula sa Regions I at II. Matindi umano ang pagtutol ng mga tobacco farmers mula sa Regions I at II dahil sa paniniwa&amp;shy;lang ang HB 5727 ay magkakaroon ng matin&amp;shy;ding epekto sa industriya ng tabako bukod pa dito ang paglaganap ng smuggling ng siga&amp;shy;rilyo mula sa katabing ban&amp;shy;sang Asya.</body>
<link>http://www.philstar.com/Article.aspx?articleId=788587&amp;publicationSubCategoryId=92</link>
</article>
<article>
<title>Graft vs Pasay mayor, vice, 14 pa</title>
<author>Ni Butch Quejada</author>
<date>
<month>March</month>
<day>19</day>
<year>2012</year>
</date>
<body>MANILA, Philippines - Sinampahan ng kasong paglabag sa Anti-Graft and Corrupt Practices Act sa Office of the Ombudsman sina Pasay City Mayor Antonio G. Calixto, Vice Mayor Marlon A. Pesebre at 14 konsehal bunsod ng umano’y maanomalyang pagpapaupa sa Pasay City Mall. Ayon sa complainant na si Pamela Ann Paredes-Bautista ng #415 Inocencio St., Pasay City, inapura umano ng Sangguniang Panlungsod ang proseso upang agad na maigawad ang kontrata ng pagpapaupa sa Pasay City Mall sa Widescope Property Management Corp. Ang nasabing pro&amp;shy;seso ay umabot lamang ng 12 araw at wala rin daw nangyaring public bidding. Dagdag pa complainant, naging “disadvantageous” sa pamahalaang panlungsod ang nasabing pagpapaupa dahil sa nakaraang mga taon, ang Pasay City Mall ay kumikita ng mahigit P2 milyon kada buwan. Habang ang lease contract sa Widescope ay P900,000 lamang kada buwan sa loob ng 15 taon. Ito ay magbibigay lamang ng kabuuang P13,500,000 sa pamahalaang lungsod. Ang kasalukuyang kon&amp;shy; trata ay “manifestly and grossly disadvantageous” sa Pasay City Government na maaaring malugi ng P1,100,000 kada buwan o umaabot sa P16,500,000 sa loob ng 15 taon. Hiniling ng complainant na agad mapatawan ng preventive suspension ang nasabing mga opis&amp;shy;yal ng lungsod.</body>
<link>http://www.philstar.com/Article.aspx?articleId=788585&amp;publicationSubCategoryId=92</link>
</article>
<article>
<title>352 bumbera ikinasa ng BFP</title>
<author>Ni Ricky Tulipat</author>
<date>
<month>March</month>
<day>19</day>
<year>2012</year>
</date>
<body>MANILA, Philippines - Upang patunayang hindi lamang para sa kala&amp;shy;lakihan ang pagi&amp;shy;ging bumbero, may 352 kababaihan ang itinala&amp;shy;gang ma&amp;shy;ging miyembro ng Bureau of Fire Protection-Na&amp;shy;tional Capital Region. Sinasabing ang pagiging bumbero ay dinodomina ng mga kalalakihan, pero ayon kay&amp;nbsp;Chief Supt. Santiago E Laguna, head ng BFP-NCR, sa kasalukuyang panahon hindi na maaring sabihin na ang mga kababaihan ay pang-opisina na lamang dahil ang mga ito ay may kakayahan ding tumulong sa larangan ng sunog. Ang pagbibigay kaha&amp;shy;lagahan sa mga kababa&amp;shy;ihan ay bahagi ng International Women’s Month, kung saan magsasagawa ang BFP-NCR pagkilala sa kapabilidad, responsibilidad at kontribusyon ng mga kababaihan sa pag-unlad ng bayan. Ipinakita kamakailan ng BFP-NCR sa pangu&amp;shy;nguna ng lady firefighters ang kanilang kakayahan sa lantarang operasyon sa paggamit ng &amp;nbsp;firetruck, paghatak sa mabigat at mahabang fire hose, pag-akyat sa hagdanan at pagpigil sa sunog.&amp;nbsp; Sa&amp;nbsp;kasalukuyan, ang BFP ay nagtala ng 683 sunog ngayong Marso.</body>
<link>http://www.philstar.com/Article.aspx?articleId=788583&amp;publicationSubCategoryId=92</link>
</article>
<article>
<title>1st year HS lusaw na, Grade 7 ipinalit!</title>
<author>Ni Mer Layson</author>
<date>
<month>March</month>
<day>19</day>
<year>2012</year>
</date>
<body>MANILA, Philippines - Simula sa susunod na pasukan ay lusaw na ang 1st year high school na pasok ng mga estud&amp;shy;yante at lahat ng magtatapos sa grade 6 ngayon taon ay papasok sa grade 7 sa darating na pasukan. Inihayag ni Fr. Gre&amp;shy;gorio “Gregg” Ba&amp;ntilde;aga Jr., pre&amp;shy;sidente ng Adamson University at isa sa pa&amp;shy;ngunahing nagsusulong ng K to 12 program ng Department of Education (DepEd), na nagpatawag na siya ng pagpupulong sa lahat ng magulang na nasa grade 6 at ipina&amp;shy;alam ang nasabing plano ng DepEd. “Wala na pong tata&amp;shy; waging 1st year high school sa halip ay grade 7 na at sa susunod na mga taon ay grade 8, 9, 10, 11 at 12.” ani Fr. Gregg. Si Fr. Gregg ay siya ring pangulo ng Catholic Educational Association of the Philippines o samahan ng lahat ng paaralan na pinatatakbo ng simbahang Katoliko. Aniya, nasa ‘chronic illness&amp;shy;’ o naghihingalo na ang kalagayan ng edukasyon sa bansa kaya ka&amp;shy;&amp;shy;ilangan ng baguhin ang sistema ng pagtuturo sa mga estudyante para makasabay sa ‘global competition’. Inihayag pa ni Fr. Gregg na may suporta naman ang pamahalaan sa mga mag-aaral sa mga pribadong paaralan sa pagpapatupad sa K to 12 kung saan ay P10,000 sa National Capital Region (NCR) at P5,000 na&amp;shy;man sa mga probinsiya habang libre sa mga pampublikong paaralan. Tutol ang ilang magulang sa dagdag na dalawang taon na pag-aaral ng mga estudyante dahil panibago umanong pasa&amp;shy;nin sa kanila ang dagdag na gastos sa tuition fee at iba pang bayarin pero wala ng magagawa dahil sisimulan ng ipatupad ng DepEd ang K to 12 program nito sa darating na pasukan.</body>
<link>http://www.philstar.com/Article.aspx?articleId=788582&amp;publicationSubCategoryId=92</link>
</article>
<article>
<title>'Wag hatiin ang PNP</title>
<author>Ni Butch Quejada</author>
<date>
<month>March</month>
<day>19</day>
<year>2012</year>
</date>
<body>MANILA, Philippines - Nagbabala ang ilang mambabatas na posible umanong magdulot ng demoralisasyon sa hanay ng Philippine National Police ang ginagawang “pagpapahiya” ni Department of Interior and Local Government Secretary Jesse Robredo sa kapulisan sa harap ng media para umano makadagdag puntos kaugnay ng kanyang planong pagtakbo sa Senado sa dara&amp;shy;ting na May 2013. Ayon kay Antipolo Rep. Romeo Acop, hindi makakabuti na mismong ang kanilang pinuno ang naglalabas ng umano’y kamalian sa PNP dahil lamang sa kagustuhan ng kalihim na sumikat bilang paghahanda sa mid-term elections sa 2013. “There might be demoralization in the PNP dahil sa nakikita nila na sariling supervisor o commander nila binabakba&amp;shy;kan sila,” pahayag ni Acop. Kaugnay ito ng pahayag ni Robredo na overpriced umano ang PRO5 police stations. Idinagdag pa ng mam&amp;shy;babatas na kung ang tanging nais ni Robredo ay linisin ang kapulisan ay dapat sana ay kausapin niya ang mga opis&amp;shy;yales at mag-utos muna ng malalimang imbestigasyon sa halip na humarap kaagad sa media. “Sec. Robredo could tell it all to the public if he had already exhausted all means para maayos ang mga problema. They should be discussing the issues within their own sphere,” paliwanag pa ni Acop. Naniniwala naman ni Maguindanao Rep. Simeon Datumanong na nararapat na nagsagawa muna ng imbestigasyon si Robredo bago siya nag&amp;shy;labas ng pahayag dahil sa malaki ang epekto ng nasabing negatibong akusasyon sa mga mi&amp;shy;yembro ng kapulisan. “It’s causing demora&amp;shy;lization among police. He should have it investigated first within the DILG before divulging to the public since everyone should be presumed innocent until proven guilty. Yung ibang issues eh baka hindi totoo,” dagdag pa ni Datumanong. Sinabi naman ni Rep. Mitos Magsaysay ng Zambales, na kung mayroon man siyang nakitang pagkakamali sa PNP ay mas maiging lutasin na lamang niya ito sa tama at mabilis na pamamaraan. “Exposing it is not enough especially if you are the head of the agency tasked to oversee. People expect results not just lip service,” paliwanag ni Magsaysay. Binigyan diin naman ni Dante Jimenez, ng Volunteers Against Crime and Corruption (VACC) na maraming mas maha&amp;shy;lagang isyu na dapat una&amp;shy;hin ang DILG gaya ng lumalalang peace and order situation sa bansa maging ang operasyon ng ilegal na mga sugal na bigong mapahinto ng kalihim. Umaasa umano si Robredo na mapasama sa Senatorial line-up ni Pangulong Aquino para sa eleksiyon sa susunod na taon, subalit tanging sina dating Rep. Risa Hontiveros-Baraquel, Ruffy Biazon, Danny Lim at incumbent Sen. Antonio Trillanes ang nabanggit pa lamang ng Pangulo sa kaniyang listahan.</body>
<link>http://www.philstar.com/Article.aspx?articleId=788580&amp;publicationSubCategoryId=92</link>
</article>
<article>
<title>P-Noy nasa PMA rites</title>
<author>Ni Rudy Andal</author>
<date>
<month>March</month>
<day>18</day>
<year>2012</year>
</date>
<body>BAGUIO CITY, Philippines --Pangu&amp;shy;ngunahan ngayong umaga ni Pangulong Benigno Aquino III ang graduation rites ng Philippine Military Academy (PMA) sa Fort del Pilar sa Baguio. Ihahandog ni Pangulong Aquino ang presidential saber sa valedictorian ng PMA “Bagwis” class 2012 na si Cadet Tom Puertollano. Mula sa Lipa City, Ba&amp;shy;tangas at anak ng karpintero ang top 1 ng PMA Bag&amp;shy;wis Class na incoming lieutenant sa Philippine Army (PA) na si Puertollano. Tatanggapin din ng top 1 ng PMA 2012 class Bagwis ang Army saber award mula kay Army chief Lt. Gen. Emmanuel Bautista. Sinabi naman ni PMA superintendent Maj. Gen. Nonato Peralta na may kabuuang 102 kadete ang magtatapos sa PMA class of 2012 na tinawag na Bagong Kawal na may Iisang Lakas (Bagwis) kung saan 19 ang kababaihan. Ang no. 2 naman ng Bag&amp;shy;wis class ay si Jose Mari Cabrera na mula sa Cebu City na tatanggap naman ng vice-presidential saber mula kay Bise-President Jejomar Binay at incoming 2nd&amp;nbsp;Lt. naman sa Philippine Air Force. Ang 3rd&amp;nbsp;placer ay si Lucien Jay Gumban ng Taguig City na magiging 2nd&amp;nbsp;Lt. naman sa Philippine Navy.</body>
<link>http://www.philstar.com/Article.aspx?articleId=788394&amp;publicationSubCategoryId=92</link>
</article>
<article>
<title>'52 araw sa summer job' - DOLE</title>
<author>Ni Doris Franche-Borja</author>
<date>
<month>March</month>
<day>18</day>
<year>2012</year>
</date>
<body>MANILA, Philippines - Ito naman ang&amp;nbsp;&amp;nbsp;idiniin ng&amp;nbsp;Department of Labor and Employment (DOLE) kung saan&amp;nbsp;&amp;nbsp;may katumbas&amp;nbsp;&amp;nbsp;itong 416 oras para maghanapbuhay habang bakasyon. Ayon kay Lorna Obidoza, Officer-in Charge ng Deve&amp;shy;lopmental Department ng Technical Services ng DOLE-National Capital Region (NCR), tulad ng Department of Education (DepEd) ay suportado rin ng Kagawaran ang summer job para sa mga estudyante dahil magandang pagkakataon ito para kumita habang bakasyon. Ayon kay Obidoza, maaaring magtrabaho din ang mga out-of-school youth sa kondisyon na makakapag-enroll din ang mga ito sa loob ng isang taon. Kinakailangan lamang na nasa edad na 15-25 taong gulang at maipakita ang Baptismal o Birth Certificate sa Public Employment Service Office ng mga local government unit.</body>
<link>http://www.philstar.com/Article.aspx?articleId=788393&amp;publicationSubCategoryId=92</link>
</article>
<article>
<title>MRT sarado sa Kuwaresma</title>
<author>Ni Mer Layson</author>
<date>
<month>March</month>
<day>18</day>
<year>2012</year>
</date>
<body>MANILA, Philippines - Maging ang Metro Rail Transit (MRT-3) ay magsususpinde rin ng kanilang operasyon sa loob ng apat na araw sa Holy Week o mula Huwebes Santo (Abril 5) hanggang Linggo ng Pagkabuhay (Abril 8). Ito’y upang bigyang-daan umano ang maintenance at repair works ng transit line sa EDSA. Ayon sa MRT management, ang operasyon ng MRT ay magbabalik ganap na alas-5:00 ng umaga sa Abril 9, kasabay ng pagdiriwang ng Araw ng Kagitingan, na isang regular holiday. Matatandaang una nang sinabi ng Light Rail Transit Authority (LRTA) na magsususpinde ng operasyon ang LRT Line 1 at 2 sa Holy Week. Ayon kay Engr. Emerson L. Benitez, Officer-In-Charge ng LRTA, magsasagawa ang LRTA ng taunang &amp;nbsp;maintenance work sa naturang mga railways sa Mahal na Araw. Kabilang umano sa isasagawang maintenance work ay paglilinis at pag-check ng lahat ng pasilidad ng LRT, systems at equipment, at pagpapalit ng catenary wires at rail ballasts sa mga critical segments nito.&amp;nbsp;</body>
<link>http://www.philstar.com/Article.aspx?articleId=788392&amp;publicationSubCategoryId=92</link>
</article>
<article>
<title>75 Pinoy patay sa TB araw-araw</title>
<author>Ni Doris Franche-Borja</author>
<date>
<month>March</month>
<day>18</day>
<year>2012</year>
</date>
<body>MANILA, Philippines - Umaabot sa 75 Pilipino ang namamatay araw-araw dahil sa sakit na tuberculosis kaya nananatili ang Pilipinas sa ilalim ng World Health Organization (WHO) Watch List ng 22 bansa na may pinakamataas na problema sa TB. Ayon&amp;nbsp;&amp;nbsp;sa DOH, ang TB ay ang pang-anim sa mga sakit na nangungunang sanhi ng mortality at morbidity sa Pilipinas. Sa kabila naman nito, nilinaw ng DOH na batay sa kanilang pinakahuling istatistika, bumaba ang bilang ng TB mortality. Nakamit na rin ng DOH ang 70 porsiyento ng TB Case Detection Rate at 85 porsiyento ng Treatment Success Rate sa mga bagong smear positive TB cases nitong nakalipas na anim na taon. Batay naman sa 2010 National Tuberculosis and Control Plan (NTP) report ng CHD-MM Infectious Disease Cluster, may kabuuang 11,025 identified new smear positive TB cases at 9,102 dito ang nagamot na. Ang kabuuang TB cases naman noong 2011 na sumasailalim sa evaluation at treatment ay aabot sa 37,203. Kabilang sa limang pangunahing lungsod sa Metro Manila na may mataas na TB cases ay ang Quezon City (9,122), Manila (6,763), Caloocan (3,573), Valenzuela (2,177) at Taguig (2,100). Ayon kay DOH Center for Health Development for Metro Manila (CHD-MM) Regional Director Eduardo Janairo, ang burden ng TB disease sa bansa ay bumaba nang i-adopt nila ang DOTS strategy noong 1996, gayundin ang Public-Private Mix DOTS (PPMD) approach sa TB management. Umaasa si Janairo na dahil sa matatag na prog&amp;shy;reso at patuloy na koo&amp;shy;perasyon ng lahat ng stakeholders sa public at private sector ay tuluyan nang masusugpo ang TB sa bansa hanggang sa taong 2050. Iginiit pa nito na ang TB ay nagagamot at hinimok ang publiko na makiisa para labanan ito.</body>
<link>http://www.philstar.com/Article.aspx?articleId=788390&amp;publicationSubCategoryId=92</link>
</article>
<article>
<title>45 sugatan sa lindol sa Surigao</title>
<author>Ni Joy Cantos</author>
<date>
<month>March</month>
<day>18</day>
<year>2012</year>
</date>
<body>MANILA, Philippines - Umaabot na sa 45 katao habang isinusulat ang nasugatan na karamihan ay sa nangyaring stampede sa isang mall sa Surigao City matapos na yanigin ng 5.9 magnitude na lindol ang ilang lugar sa CARAGA Region&amp;nbsp;nitong Biyernes ng hapon. Sa ulat na ipinalabas kahapon ng&amp;nbsp;National Disaster Risk Reduction and Management Council (NDRRMC), nasa 45 katao lamang ang nasu&amp;shy;gatan na karamihan ay sa nangyaring stampede sa Gaisano capital mall sa Surigao City. Ayon kay Office of Civil Defense (OCD) Officer-in-Charge&amp;nbsp;Undersecretary Proceso Domingo, dakong alas-3:58 ng hapon nang yanigin ng 5.9 magnitude na lindol na tectonic origin ang Dinagat Island sa Surigao del Norte. Sinasabi sa ulat ni Surigao del Norte Governor Sol Matugas na&amp;nbsp;&amp;nbsp;karamihan sa mga nasugatang biktima ay bunsod ng&amp;nbsp;pagkataranta o pag-“panic” o&amp;nbsp;&amp;nbsp;stampede sa Gaisano capital mall sa pag-uunahang makalabas sa exit sa lungsod sanhi ng lindol. Sa isang television interview naman kay Ralph Anthony Roan ng Surigao City Quick Action Response Team, sinasabing aabot sa 52 katao ang nasugatan kabilang ang mga nagasgasan at nagtamo ng mga sugat bagaman hindi na dinala ang mga ito sa pagamutan. Ang iba naman sa mga biktima ay tinamaan ng basag na mga salamin&amp;nbsp;kung saan ang mga nasugatan ay isinugod sa&amp;nbsp;&amp;nbsp;Miranda Hospital, Surigao City Medical Center at ang iba pa ay sa Caraga Regional Hospital. Sa Dinagat Island, bumagsak&amp;nbsp;ang kalaha&amp;shy;ting bahagi ng munisipyo ng Basilisa habang nagkaroon rin ng pinsala ang multi-purpose nito. Dahil sa lindol, nagkaroon ng blackout sa Surigao City at iba pang mga bayan ng Surigao del Norte. Bukod sa Gaisano mall ay napinsala rin ang Provincial Gymnasium sa lungsod. Naitala naman ang intensity 5 sa General Luna, Surigao del Norte; Basi&amp;shy;lisa, Dinagat Island,&amp;nbsp;&amp;nbsp;San Ricardo,&amp;nbsp;&amp;nbsp;Southern Leyte; intensity&amp;nbsp;&amp;nbsp;4 sa Carrascal, Surigao del Sur at Tandag City. Naramdaman naman ang intensity 3&amp;nbsp;&amp;nbsp;sa Talosa at Tacloban Leyte, Davao City, Bislig City, Borongan, Oras, Dolores, Eastern Samar, Cateel, Taragona, Davao Orien&amp;shy;tal, Cagayan de Oro City, Cagwait, Surigao del Sur, Catbalogan, Samar, Maasin at Hinunangan, Southern Leyte. Intensity 2 sa Cebu City, Butuan City, San Agustin, Surigao del Sur at Intensity 1 sa Hibok-hibok, Camiguin. Nabatid na ang mga tao&amp;nbsp;ay abala sa pagsa-shopping matapos na dumalo sa Gaisano capital mall grand opening nang mangyari ang lindol kung saan nagsipag-panic ang mga tao.</body>
<link>http://www.philstar.com/Article.aspx?articleId=788389&amp;publicationSubCategoryId=92</link>
</article>
<article>
<title>Batak?</title>
<author></author>
<date>
<month>March</month>
<day>18</day>
<year>2012</year>
</date>
<body>&amp;nbsp;&amp;nbsp;</body>
<link>http://www.philstar.com/Article.aspx?articleId=788379&amp;publicationSubCategoryId=92</link>
</article>
<article>
<title>Graduation gawing simple</title>
<author>Ni Mer Layson</author>
<date>
<month>March</month>
<day>17</day>
<year>2012</year>
</date>
<body>MANILA, Philippines - Sinabihan&amp;nbsp;ng Department of Education (DepEd) ang lahat ng public school heads, mga guro at magulang na gawing simple pero makabuluhan&amp;nbsp;ang graduation day sa mga pampublikong paaralan sa buong bansa sa darating na Marso 28 at 29. Ayon kay Education Secretary Armin Luistro, ang araw ng pagtatapos ng klase ng mga mag-aaral ay hindi dapat maging pabigat sa mga magulang na siyang nagtaguyod para mapatapos ang kani-kanilang mga anak. Sinabi ng Kalihim, mahigpit niyang ipinagbaba&amp;shy;wal ang pangongolekta ng anumang graduation fees ng mga school officials para sa graduation rites. Alinsunod sa DepEd Order No. 9, dapat na iwa&amp;shy;san ng mga school officials na maningil ng anumang ha&amp;shy;laga para sa pagdaraos ng graduation, maliban lamang kung ito’y boluntaryong bigay ng mga magulang. Nasa pasya naman ng magulang o ng PTCA ang pagsusuot ng toga habang boluntaryo ang pagbabayad sa yearbook. Mahigpit ding ipinagbabawal ng DepEd na ga&amp;shy;wing political platform ang graduation rites sa alin man pampublikong paaralan sa bansa.&amp;nbsp;</body>
<link>http://www.philstar.com/Article.aspx?articleId=787848&amp;publicationSubCategoryId=92</link>
</article>
<article>
<title>White rice, ugat ng Type 2 diabetes?</title>
<author>Ni Angie dela Cruz</author>
<date>
<month>March</month>
<day>17</day>
<year>2012</year>
</date>
<body>MANILA, Philippines - Nagpahayag ng pagkabahala ang mga eksperto sa kanilang natuklasan na ang mataas na consumptiom&amp;nbsp;sa puting kanin o white rice ay may kinalaman sa pagkakaroon ng isang tao ng Type 2 diabetes. “What we’ve found is white rice is likely to increase the risk of Type 2 diabetes, especially at high consumption levels such as in Asian populations,” ayon kay Qi Sun ng Harvard School of Public Health. Sa pagsusuri na isinagawa sa China at Japan, ang mga tao na kumakain palagi ng white rice ay may 55 percent na nagkaroon ng sakit na Type 2 diabetes. Lumabas din sa pagsururi ng British Medical Journal (BMJ) sa Australia at Estados Unidos na mahigit sa 13,000 sa 350,00 katao mula sa apat hanggang 22 taon ang nagkaroon ng Type 2 diabetes. Kung&amp;nbsp;pagbabasehan naman ang sugar content sa brown rice ay mayaman ito sa fiber, magnesium at vitamins, at mas mababa rin ang tinatawag na “glycaemic index” hindi katulad sa white rice. Ang sakit na diabetes ay nakakaapekto sa halos 350 milyong matatanda sa buong mundo, ayon sa US Centers for Disease Control and Prevention (CDC). Gayunman ayon sa mga doktor, isang malaking factor pa rin upang makaiwas sa naturang sakit ay ang tamang diet at regular na ehersisyo.</body>
<link>http://www.philstar.com/Article.aspx?articleId=787847&amp;publicationSubCategoryId=92</link>
</article>
<article>
<title>'Mga bumbero laanan ng pondo'</title>
<author>Ni Malou Escudero</author>
<date>
<month>March</month>
<day>17</day>
<year>2012</year>
</date>
<body>MANILA, Philippines - Dapat umanong maglaan ng mas malaking pondo ang mga local government units para sa pagsasaayos ng mga local fire fighting units upang masigurado ang kahandaan ng mga ito tuwing may sunog at ibang uri ng sakuna. Ginawa ni Senate minority leader Alan Peter Cayetano ang panawagan matapos&amp;nbsp;ihayag ng Bureau of Fire and Protection (BFP) na ang mga bumbero sa ngayon ay hindi lamang sa sunog isinasabak kundi maging sa ibang uri ng kalamidad. Ayon sa BFP, may “multiple functions” na ang mga bumbero kabilang ang pagbibigay ng first aid&amp;nbsp;at maging sa disaster prevention at preparedness. Hinahasa na rin ang mga bumbero na tumulong sa mga biktima ng vehicular accidents at mag-rescue sa mga retrieval operations kapag may baha o bagyo. Dapat din masigurong kumpleto ang kagamitan ng mga fire fighters at pakinggan ang kanilang mga karaingan upang mas ganahan silang gampanan ang kanilang tungkulin.</body>
<link>http://www.philstar.com/Article.aspx?articleId=787846&amp;publicationSubCategoryId=92</link>
</article>
<article>
<title>Writ of Kalikasan idinulog ni Villar sa SC</title>
<author>Ni Butch Quejada</author>
<date>
<month>March</month>
<day>17</day>
<year>2012</year>
</date>
<body>MANILA, Philippines - Naghain ng petition for Writ of Kalikasan sa Korte Suprema si dating Las Pi&amp;ntilde;as, Rep. Cynthia Villar laban sa mga land reclamation project sa kahabaan ng baybayin ng Bacoor, Las Pi&amp;ntilde;as at&amp;nbsp;Para&amp;ntilde;aque na nasasakop ng Manila Bay. Suportado ng may 315,849 lagda mula sa mga residente ng Las Pi&amp;ntilde;as ng magtungo sa Korte Suprema dakong alas-11 ng umaga si Villar. Kabilang naman sa mga respondents sa petition ang Altech Contractors Inc. (Alltech), Philippine Reclamation Authority (PRA), Department of Environment and Natural Resources (DENR), Environment Management Bureau (EMB) at lokal na pamahalaan ng Las Pi&amp;ntilde;as. Base sa petition, dapat na atasan ng Korte Suprema ang respondents na ipatupad ang Para&amp;ntilde;aque at Las Pi&amp;ntilde;as Coastal Bay project dahil magreresulta lamang ito sa pagkasira ng wildlife habitat sa naturang lugar at magdudulot din umano ito sa mga residente sa paligid ng Las Pi&amp;ntilde;as at Para&amp;ntilde;aque gayundin sa munisipalidad ng Bacoor ng matinding pagbaha. Ang nasabing proyekto ay kaugnay sa reclamation ng 635.14 ektarya ng lubog sa tubig na lupa na matatagpuan sa kahabaan ng naturang mga lungsod at munisipalidad.&amp;nbsp; Sa ulat ng Tricore, dapat ikonsidera ang limang bagay bago gawin ang proyekto kabilang dito ang laki ng tubig, storm surge at waves, climate change, rainfall at reclamation dahil base sa forecast ng Alltech reclamation project, ang ulan na umaabot sa 450mm, malakas na hanging aabot sa halos 200kph, maximum tide ng 1.44 meters at isang metrong pagtaas ng tubig na umaabot sa Mean Sea level (MSL) na dulot ng climate change, ay tulu&amp;shy;yang lulubog sa lalim na 0.15 meter to 5.12 meters na tubig baha sa may 37 barangay sa munisipalidad ng Bacoor, 17 bgy. sa Las Pi&amp;ntilde;as at 11 bgy. sa Para&amp;ntilde;aque.</body>
<link>http://www.philstar.com/Article.aspx?articleId=787845&amp;publicationSubCategoryId=92</link>
</article>
<article>
<title>Botohan sa RH bill inatras</title>
<author>Ni Gemma Garcia</author>
<date>
<month>March</month>
<day>17</day>
<year>2012</year>
</date>
<body>MANILA, Philippines - Nagdesisyon na ang liderato ng Kamara na bigyan pa ng mahabang panahon ang mga kongresista na pagdebatihan ang kontrobersyal na Reproductive Health (RH) bil bago ibasura ang diskusyon sa sandaling muling mag-resume ang session sa Mayo 7. Paliwanag ni House Majority Leader Neptali Gonzales II, ito’y upang wala silang dinadalang bigat sa mga kumokontra sa pagpapasa ng kontrobersyal na panukala sa paggunita ng semana santa sa Abril. Nauna nang ipinanukala ni Gonzales kay House Speaker Feliciano Belmonte Jr., na tapusin na ang debate sa pamamagitan ng pag-terminate dito at paghandaan na ang panukalang pagpapasa nito sa ikalawang pagbasa. Ayon pa kay Gonzales, kusa nang mamamatay ang panukala sa 15th Congresss sa sandaling matalo ito sa botohan para i-terminate ang debate. At sa sandaling matalo na umano ang debate,ay ito na ang panahon upang makapag-move on at pag-usapan ang iba pang mahalagang panukala na nakabinbin sa Kamara.</body>
<link>http://www.philstar.com/Article.aspx?articleId=787844&amp;publicationSubCategoryId=92</link>
</article>
<article>
<title>Kamara handang mag-move on</title>
<author>Ni Gemma Garcia</author>
<date>
<month>March</month>
<day>17</day>
<year>2012</year>
</date>
<body>MANILA, Philippines - Sakaling mapawalang sala ng senate impeachment court si Chief Justice Renato Corona, nakahanda naman ang liderato ng Kamara na mag-move on. Sa kabila nito, iginiit ni House Speaker Feliciano Belmonte na kahit handa sila sa anumang kahahantungan ng paglilitis umaasa pa rin ito na makikita ng mga senator-judges ang bigat ng mga ebidensya ng prosekusyon na sapat ng dahilan upang maparusahan at mapatalsik ang punong mahistrado. Ayon kay Belomnte, dapat na maipaliwanag at maipakita ni Corona ang liquidation sa kanyang salaries at allowances na natatanggap upang makita kung magkano ang tunay na halagang natira para sa kanya dahil imposible umanong maipon nito ang halos P21 milyon dahil ang ibang allowances ay nakalaan para panggastos na may kaugnayan sa pagtupad nito ng kanyang tungkulin. Hinamon na rin ni Belmonte si Corona na humarap at ipagtanggol ang kaniyang sarili sa impeachment court dahil kuwestiyunable pa rin kung bakit ang mga ari-arian nito ay aabot ng hanggang P100 milyon. Ito ay para mawala na rin umano ang pagdududa at kwestyon sa integridad ni Corona na nabahiran ng lamat dahil sa umano’y pagsisinungaling sa kaniyang Statement of Assets Liabilities and Networth (SALN).</body>
<link>http://www.philstar.com/Article.aspx?articleId=787843&amp;publicationSubCategoryId=92</link>
</article>
<article>
<title>12% VAT sa langis aalisin</title>
<author>Ni Mer Layson</author>
<date>
<month>March</month>
<day>17</day>
<year>2012</year>
</date>
<body>MANILA, Philippines - Pinaplano ngayon ng pamahalaan na alisin na ang 12 percent na Value Added Tax (VAT) sa la&amp;shy;ngis. Ayon kay Department of Transportation and Communication (DOTC) Sec. Mar Roxas, ang planong pag-alis sa VAT sa langis ang siyang nakikitang solusyon ngayon ng gobyerno sa patuloy na pagtaas ng presyo ng produktong petrolyo sa bansa. Sinabi ni Roxas, humahanap ngayon ng mga pamamaraan ang pamahalaan at kinokonsidera ang lahat ng factor na maaaring makaapekto sa buhay ng bawat isang Pilipino kapag nagpatuloy ang pagtaas ng mga produktong petrolyo. “The government is taking into consideration all factors, including potential rise in the wages and prices of commodities, in deciding on the petition of drivers and operators for a provisional increase in jeepney fares,” sabi ni Roxas. Aniya, kapag pinayagan nila ang pagtaas ng pasahe na hinihiling ng mga transport sector ay mag-uugat ito na pagtaas din ng presyo ng lahat ng mga pangunahing bilihin sa bansa na malaking epekto sa mas nakararaming mamamayan at tiyak na susunod din ang kahilingan na dagdag na sahod sa mga manggagawa na makakaapekto naman sa larangan ng pagnenegosyo. Una nang iginiit ng transport groups na sa hirap ng buhay dapat alisin na ni Pangulong&amp;nbsp;Aquino ang VAT sa petroleum products, pigilin ang tuloy-tuloy na oil hike at im&amp;shy;bestigahan ang patuloy na overpriced sa petroleum products at ibigay na ang P1.00 fare hike sa jeep.</body>
<link>http://www.philstar.com/Article.aspx?articleId=787842&amp;publicationSubCategoryId=92</link>
</article>
<article>
<title>Lisensiya ng manning agency pinawalambisa</title>
<author>Ni Butch Quejada</author>
<date>
<month>March</month>
<day>16</day>
<year>2012</year>
</date>
<body>MANILA, Philippines - Pinawalambisa ng Philippine Overseas Employment Administration ang lisensiya ng isang manning agency dahilan sa umano’y paglabag sa Anti-Dummy Law ng mga corporate officers nito na labag sa mga patakaran at regulasyon ng POEA. Tinukoy sa kautusan ni POEA Administrator Hans Leo Cacdac ang Sun Marino Shipping Inc. na ang bisa sana ng lisensiya ay hanggang Abril 14, 2014 pero kinansela na ng POEA. Idiniin ni Cacdac na, alinsunod sa mga regulas&amp;shy;yon, ang mga Pilipino o kum&amp;shy;panyang pag-aari ng mga Pilipino ang maaari lang magnegosyo sa rec&amp;shy;ruitment o pangangalap ng mga seaman o seafarer na Pilipino. Nabatid pa sa pahayag ng POEA na naunang inirekomenda ng Office of the City Prosecutor of Manila ang pagsasampa sa korte laban sa mga opis&amp;shy;yal ng San Marino na sina Masaya Yorozu, Masahiko Tomita, Jose Melchor M. Del Pilar, Charito Abalayan Rangel, Bernardo B. Gerardo, Asher Marino A. Kasala at Vivencio L. Tugano, Jr. dahil sa paglabag sa Anti-Dummy Law. Nagsampa ng nasabing kaso ang da&amp;shy;ting presidente ng San Marino na si Dionnie Guerrero. Sinabi pa ni Cacdac na, batay sa mga katiba&amp;shy;yan, 80 porsiyento ng total shares ng kumpanya ay pag-aari umano ni Yorozu habang ang 20 porsiento ay pag-aari raw ni Tomita. Pero lumalabas daw sa corporate paper ng kumpanya na mga stockholder ng kumpanya ang mga Pilipinong sina Del Pilar, Rangel, Gerardo, Kasala at Tugano. Dahilan sa nasabing kautusan, ang mga respondents ay hindi na pwedeng mag-recruit ng mga manggagawang Filipino para sa trabaho sa ibang bansa.</body>
<link>http://www.philstar.com/Article.aspx?articleId=787604&amp;publicationSubCategoryId=92</link>
</article>
<article>
<title>DENR binatikos sa inisyung ECC</title>
<author>Ni Rudy Andal</author>
<date>
<month>March</month>
<day>16</day>
<year>2012</year>
</date>
<body>MANILA, Philippines - Kinondena ng Kilusan Kontra Kabulukan at Katiwalian (4K) ang pagbibigay ni Department of Environment and Natural Resources (DENR) Secretary Ramon Paje ng environmental compliance certificate (ECC) sa Obando landfill nang walang ginagawang pampublikong konsultasyon kahit lubhang manga&amp;shy;nganib ang mga mamamayan ng nasabing bayan sa Bulacan. Ayon kay Mario Liwanag, tubong Obando, Bulacan at kalihim ng 4K, masyadong kaduda-duda ang ginawa umanong pagmaniobra ng may-ari ng Ecoshield Development Corp. kaya agad nabigyan ng ECC ang Obando landfill. “Bakit pumayag si Paje na bigyan ng ECC ang Obando landfill nang walang konsultasyon sa mga taga-Obando? Napakalakas naman ‘ata ng Ecoshield kaya puwedeng madyikin ang ECC nang hindi isinasangguni sa mga tao,” ani Liwanag. Bagamat ipinagtatanggol ni Bulacan Governor Willy &amp;nbsp;Alvarado ang proyekto,&amp;nbsp;inisyuhan na ito ng Writ of Kalikasan ng Supreme at nagbabala mismo si Phivolcs Director Renato Solidum Jr. na kung matutuloy ang Obando landfill ay madali itong mapipinsala ng baha, bagyo, lindol &amp;nbsp;at iba pang natural na kalamidad. Kinuwestiyon din ng 4K si Paje sa pagkakaloob ng ECC sa proyekto ga&amp;shy;yong wala pang karanasan at pruweba ang Ecoshield sa paggawa ng ipinagmamalaki nilang makabagong landfill na tiniyak na makakaapekto sa katubigan ng Obando &amp;nbsp;na mayroong mga palaisdaan.</body>
<link>http://www.philstar.com/Article.aspx?articleId=787603&amp;publicationSubCategoryId=92</link>
</article>
<article>
<title>Gov. Singson 'kampi' sa Abaya bill</title>
<author>Ni Gemma Garcia</author>
<date>
<month>March</month>
<day>16</day>
<year>2012</year>
</date>
<body>MANILA, Philippines - Matapos na mapaulat na si Ilocos Sur Gov. Chavit Singson ay nagbibigay ng suporta sa Abaya bill o ang House Bill 5727 kayat nakipagpulong ang mi&amp;shy;yembro ng Northern Luzon Alliance (NLA) kamakalawa ng gabi sa gobernador upang linawin nito ang kanyang posisyon at pag-usapan ang collective position kaugnay sa nasabing panukala. Matatandaan na ang Abaya bill ay naglalayon na baguhin ang umiiral na four-tiered excise tax system sa single tier system, na nagdadagdag ng P30 kada pakete sa mga produktong tabako sa loob ng tatlong taon matapos ang implementasyon nito. Ayon kay La Union Rep. Victor Ortega at kilalang miyembro ng NLA, kinikilala nito ang pangangailangan na itaas ang singil sa excise tax sa mga produktong&amp;nbsp;tabako, subalit naniniwala ito na anumang adjustment ay dapat dahan-dahan lamang at resonable. Nangangamba naman si Ortega na ang pagpapatupad ng sobrang taas sa singil ng buwis ay maaring magresulta sa pagkalugi ng industriya ng tabako sa bansa. Kapwa parehong sinabi ng NLA at ni Singson na “while there is a need to increase taxes, any changes in the current excise tax system should reflect a sound balance between the government’s need for increased revenues and the need to protect local industries and other stakeholders.”</body>
<link>http://www.philstar.com/Article.aspx?articleId=787602&amp;publicationSubCategoryId=92</link>
</article>
<article>
<title>Pinas mag-aangkat na ng bigas - DA</title>
<author>Ni Angie dela Cruz</author>
<date>
<month>March</month>
<day>16</day>
<year>2012</year>
</date>
<body>MANILA, Philippines - Binabalak na ng pa&amp;shy;mahalaan na mag-angkat ng may 120,000 metric tons ng bigas sa ibayong dagat. Ayon kay Agriculture Secretary Proceso Alcala, kinokonsidera ngayon ng ahensiya na mag-import ng 120,000 metriko tonelada ng bigas mula sa abroad sa ilalim ng go&amp;shy;vernment–to-government contract para mapunan ang shortfall sa private sector importation program. Ang unang plano ay pinayagan ang private sector na mag-import ng kabuuang&amp;nbsp;500,000-me&amp;shy;tric tons bilang buffer requirement para sa taong 2012. Una rito, sinabi ng National Food Authority (NFA) na takda itong mag-bid ng may 380,000 lamang na metric tons&amp;nbsp;ng bigas ngayong buwan&amp;nbsp;na hahatiin mula sa mga farmers’ cooperatives at commercial rice traders. Gayunman, nilinaw ng DA na sapat naman ang suplay ng bigas sa bansa at hindi pa kinukulang ang pamahalaan para sa pangangailangan ng taumbayan.</body>
<link>http://www.philstar.com/Article.aspx?articleId=787601&amp;publicationSubCategoryId=92</link>
</article>
<article>
<title>Toga ng 41,152 graduating students sasagutin ni Recom</title>
<author>Ni Lordeth Bonilla</author>
<date>
<month>March</month>
<day>16</day>
<year>2012</year>
</date>
<body>MANILA, Philippines - Aakuin ng administrasyon ni Caloocan City Mayor Enrico “Recom” Echiverri ang gagastusin sa pagrenta ng toga ng mga graduating students sa elementarya at sekon&amp;shy;darya sa mga pampubli&amp;shy;kong paaralan sa buong lungsod ngayong nalalapit na pagtatapos ng mga ito. Ayon kay Echiverri, nararapat lamang na tulungan ng lokal na pamahalaan ang mga magulang ng mga graduating students nang sa gayon ay hindi na mahirapan ang mga ito sa paghanap ng ipang-aarkila sa gagamiting toga ng kanilang mga anak. Sinabi pa ng alkalde, responsibilidad ng lokal na pamahalaan na ibigay ang mga pangangaila&amp;shy;ngan ng mga residenteng hindi sapat ang kinikita para sa kanilang pamilya kaya’t bilang tugon dito ay naisipan ni Echiverri na ilibre ang togang gagamitin ng mga magsisipagtapos na estudiyante. Napag-alaman pa sa talaan na aabot sa 41,152 mag-aaral ang magsisipagtapos ngayong taon kung saan ay 23,598 sa mga ito ay nagmula sa elementarya habang 17,554 naman ang nanggaling sa sekondarya. Nagmula rin ang mga magsisipagtapos na mag-aaral na ito sa 57 paaralan sa elementarya at 31 naman ang sa sekon&amp;shy;darya na matatagpuan sa buong lungsod. &amp;nbsp;</body>
<link>http://www.philstar.com/Article.aspx?articleId=787600&amp;publicationSubCategoryId=92</link>
</article>
<article>
<title>Nagbitiw na hepe ng PAGASA gagawing consultant ni Loren</title>
<author>Ni Malou Escudero</author>
<date>
<month>March</month>
<day>16</day>
<year>2012</year>
</date>
<body>MANILA, Philippines - Balak ni Senator Loren Legarda na gawing consultant ang nagbitiw na supervising undersecretary ng Philippine Atmospheric Geophysical and Astronomical Services Administration (PAGASA) na si Graciano Yumul upang mapakinabangan pa rin ng gobyerno ang talento at kakayahan nito. Nagretiro si Yumul noong Marso 12 matapos ang 28 taong serbisyo sa gobyerno. Ayon kay Legarda, chairman ng Senate committee on Climate Change, magiging asset ng kaniyang komite&amp;nbsp;si Yumul kung papayag itong maging consultant. Naging kontrobersiyal ang pagbibtiiw sa tungkulin ni Yumul noong Marso 12 dahil sa hinalang may bahid ito ng pulitika. Nanghihinayang si Legarda kung tuluyang mawawala sa gobyerno si Yumul.</body>
<link>http://www.philstar.com/Article.aspx?articleId=787599&amp;publicationSubCategoryId=92</link>
</article>
<article>
<title>Property sa McKinley nakapangalan sa anak ni Corona</title>
<author>Ni Malou Escudero</author>
<date>
<month>March</month>
<day>16</day>
<year>2012</year>
</date>
<body>MANILA, Philippines - Iniharap kahapon ng depensa bilang testigo sa ika-30 araw ng impeachment trial ang officer-in-charge ng city assessor ng Taguig na nagpatunay na nakapangalan sa anak ni impeached Justice Renato Corona ang isang property sa McKinley. Dinala ni Roberto Villaluz sa impeachment court ang kopya ng tax declaration at transfer certificate of title ng McKinley property na nakapangalan kay Charina Corona. Ayon kay Dennis Manalo, defense lawyer ni Corona, maliwanag na hindi ang chief justice ang may-ari ng nasabing property kaya hindi niya ito idineklara sa kaniyang statement of assets, liabilities and net worth (SALN). Tumestigo rin si Villaluz tungkol sa assessed at market values ng dalawang properties sa Taguig na nakapangalan sa chief justice at sa asawa nitong si Ma. Crisina. Ayon kay Villaluz ang assessed value ng mga Corona sa Bonifacio Ridge ay P1,421,990 samantalang ang market value sa Bellagio property ay P5,827,200 at mayroon itong assessed value na P3,496,310. Ang properties ni Corona sa Bonifacio Ridge at sa Belagio ay nakadeklara sa kaniyang SALN noong 2010. Samantala, naniniwala ang prosekusyon na si Corona ang totoong may-ari ng property sa McKinley Hill at hindi ang anak nitong si Charina dahil wala umanong kakayahan ang huli na bumili ng ari-arian. Matatandaan na iniharap ng prosekusyon bilang testigo noong Enero 30 si Giovanni Ng, financial director ng Megaworld Corp. na nagpatunay na bagaman at nakapangalan kay Charina ang nasabing property, pero ang mga magulang naman nito ang nagbayad para sa nasabing ari-arian.</body>
<link>http://www.philstar.com/Article.aspx?articleId=787598&amp;publicationSubCategoryId=92</link>
</article>
<article>
<title>Piston binara ng M'ca&amp;ntilde;ang</title>
<author>Ni Rudy Andal</author>
<date>
<month>March</month>
<day>16</day>
<year>2012</year>
</date>
<body>MANILA, Philippines - Iginiit ng Malaca&amp;ntilde;ang na hindi dapat sila ang sisihin ng transport group sa pagkabigo ng mga ito na makakuha ng suporta sa taumbayan sa ginawa nilang ‘transport caravan’ kahapon sa Metro Manila. Sinabi ni Deputy Presidential Spokesperson Abigail Valte, naging handa lamang ang gobyerno sa planong transport strike ng ibat ibang grupo upang paralisahin ang transportasyon sa Metro Manila. Paliwanag ni Valte, tinangka ni MMDA chairman Francis Tolentino na kausapin ang magwewelgang transport group subalit naging matigas ang mga ito na ituloy ang kanilang kilos-protesta. Hindi ang Department of Education o Commission on Higher Education ang nagpalabas ng kautusan upang suspindihin ang klase kundi ang management umano ng mga paaralan at local government units kaugnay sa transport caravan kahapon ng Piston. Sinabi pa ni Valte, nais lamang protektahan ng gobyerno ang riding public mula sa posibleng maging epekto ng ‘transport caravan’ ng ibat ibang grupo. Hindi rin anya dapat magkubli ang PISTON sa mga terminologies nilang ginagamit na ‘transport caravan’ sa pagsasagawa ng kilos protesta dahil layunin ng mga ito ay pilayin ang transportasyon sa Metro Manila upang maperewisyo ang taumbayan.</body>
<link>http://www.philstar.com/Article.aspx?articleId=787597&amp;publicationSubCategoryId=92</link>
</article>
<article>
<title>2% tapyas sa VAT 'pag pumalo sa $100 kada bariles ang langis</title>
<author>Ni Butch Quejada</author>
<date>
<month>March</month>
<day>16</day>
<year>2012</year>
</date>
<body>MANILA, Philippines - Nanawagan ang isang kongresista sa Kongreso na magpasa ng batas upang otomatikong mabawasan ng dalawang porsyento ang VAT na ipinapataw sa produktong petrolyo tuwing aabot ang presyo ng langis sa $100 kada bariles. Sinabi ni Kasangga Rep. Teodorico Haresco na ito ang magiging pa&amp;shy;nanggalang ng publiko laban sa mataas na presyo ng langis. “In short, the 2% cut would serve as temporary government subsidy to provide relief to our people each time fuel prices becomes too steep. This is a win-win solution in the light of increasing calls to either cut or reduce the VAT which I think will do more harm than good if it is done across-the-board and on a permanent basis,” ani Haresco. Sa panukala ni Haresco kapag umakyat sa $100 kada bariles ang presyo ng langis ay otomatikong magiging 10 porsyento ang VAT na ipapataw dito at babalik naman sa 12 por&amp;shy;syento kung mas mababa sa $100. Nanawagan naman si Quezon City Rep. Winston Castelo sa Malaca&amp;ntilde;ang na sumali na sa panawagan na ibasura ang Oil Deregulation Law. “The interplay of market forces has become illusory and what we see is the emergence of an oligopoly of three large oil companies that keep on dictating without mercy and increasing the prices of petroleum products,” ani Castelo. “Even the presence of small but independent oil companies has not given the much anticipated stability to the prices of domestic petroleum pro&amp;shy;ducts.” &amp;nbsp;</body>
<link>http://www.philstar.com/Article.aspx?articleId=787596&amp;publicationSubCategoryId=92</link>
</article>
<article>
<title>Media binalaan sa 'drug payola'</title>
<author>Ni Butch Quejada</author>
<date>
<month>March</month>
<day>16</day>
<year>2012</year>
</date>
<body>MANILA, Philippines - Nagbabala kahapon si Bureau of Correction Director Gaudencio Pa&amp;shy;ngilinan sa media na mag-ingat sa ikakalat na “drug money” ng isang malaking sindikato ng droga para maprotektahan ang ope&amp;shy;rasyon nito. Ginawa ni Pangilinan ang babala matapos ma&amp;shy;ibulgar ang talamak na bentahan nito sa loob ng National Bilibid Prison (NBP) sa Muntinlupa. Desperado na umano ang mga miyembro ng sindikato na ipatanggal si NBP at Bureau of Corrections (BuCor) director, Gaudencio Pangilinan, kaya’t naghahanap na umano ng “contact” ang ilang miyembro ng grupo sa hanay ng media upang tuluyang gibain ang kredibilidad ni Pangilinan sa mata ng publiko at ni Pang. Noynoy Aquino. Sa unang pagkaka&amp;shy;taon sa kasaysayan ng NBP, nabuwag ang malawakang bentahan ng iligal na droga sa NBP at iba pang pasilidad na nasa kontrol ng BuCor, sapul ng maitalaga ni PNoy si Pangilinan sa puwesto noong Hulyo 2011. Ang pagbangon sa kredibilidad ng NBP at paggiba sa lahat ng mga iligal na operasyon ng samu’t-saring sindikato sa loob nito ang naging prayoridad ni Pangilinan sa pag-upo niya bilang BuCor chief. Sa ngayon ay patuloy ang ginagawang imbestigasyon ng NBP sa lawak at lalim ng mga operasyon ng mga drug syndicates sa loob ng pambansang piitan kung saan ang mga lider ng dalawang kilabot na grupo, ang ‘Sigue Sigue Sputnik’ at ‘Batang City Jail’ ay kasama sa mga iniimbestigahan. Noong Enero ay “umiskor” laban sa sindikato ang mga tauhan ni Pangilinan matapos maharang ang tangkang pagpuslit sa loob ng NBP ng may 300 gramo ng shabu. Ayon pa kay Pangi&amp;shy;linan, kada linggo, ay patuloy pa ring nakakakumpiska ng shabu ang mga jailguards sa mga bumibisita sa pasilidad. Anila pa, aabot sa daang milyong piso kada taon ang kinikita ng sindikato ng droga sa NBP kasabwat ang isang&amp;nbsp;alias “Mickey Macky” na uma&amp;shy;no’y isang beteranong jailguard. Ayon pa sa mga impormante, “dismayado” ang sindikato ng droga sa loob ng Muntinlupa matapos umanong sumablay ang kanilang plano na “gibain” si Pangilinan na isinangkot ni Jail Guard 3 Kabungsuan ‘Bong’ Makilala sa samu’t-saring iregularidad. Ang mga akusasyon ni Makilala ay dinidinig na ngayon ng isang “special panel” ng Department of Justice (DOJ), kung saan lumalabas na walang batayan ang mga bintang ni Makilala laban kay Pa&amp;shy;ngilinan.</body>
<link>http://www.philstar.com/Article.aspx?articleId=787593&amp;publicationSubCategoryId=92</link>
</article>
<article>
<title>Pagbuwag sa mga bgy. sa Maynila itinuloy</title>
<author>Ni Butch Quejada</author>
<date>
<month>March</month>
<day>15</day>
<year>2012</year>
</date>
<body>MANILA, Philippines - Sa kabila ng pag-veto at mariing pagtutol ni Mayor Alfredo S. Lim, muli umanong inaprubahan ng City Council sa pamumuno ni Vice Mayor Isko Moreno ang abolisyon ng mga barangay sa Maynila na diumano’y kulang sa 5,000 populasyon. Una nang tinutulan ni Mayor Lim ang plano ng mayorya sa City Council na ipatupad ang ‘selective abolition’ na aniya, “discriminatory and prejudicial to public welfare” sapagkat maraming barangay ang maapektuhan at iilan lamang ang pinapaboran ng City Ordinance No 8264. Nanindigan si Lim laban sa pagbuwag ng anumang barangay sa siyudad at nangakong hindi ito mangyayari habang siya ang Alkalde ng Lungsod. Gayunman. inoverride umano ng City Council ang pag-veto ni Lim sa Ordinance No 8264 na nag-aabolis sa Barangay 659-A Zone 71 sa pamumuno ni Chairwoman Ligaya V. Santos na sumasakop sa lugar ng Arroceros, Concepcion, Lawton, Ayala Bridge at Natividad Lopez kung saan naroon ang tatlong high-rise residential condominiums, unibersidad, ilang pabrika at gov’t offices ang nakatirik taliwas sa akusasyon na wala umanong tao sa nasabing lugar. Base na rin sa talaan ng Manila Barangay Bureau (MBB), kapag ipinatupad ang “baluktot na interpretasyon” ng City Council sa mga probisyon ng RA 7160, 28 barangay lamang ang matitira at 869 ang mabubura. Isinasaalang-alang ng Local Gov’t Code hindi lamang ang general population ng komunidad ng barangay, kundi ang land area nito, business activity at revenue ng barangay at potensiyal na paglaki pa ng mga nanirahan doon. Puntirya umano ng ordinansa ang mga ba&amp;shy;rangay na sumusuporta kay Lim tulad ni Chairwoman Santos.</body>
<link>http://www.philstar.com/Article.aspx?articleId=787190&amp;publicationSubCategoryId=92</link>
</article>
<article>
<title>Divorce bill 'wag ibasura</title>
<author></author>
<date>
<month>March</month>
<day>15</day>
<year>2012</year>
</date>
<body>MANILA, Philippines - Nanawagan si Gabriela Rep. Luz Ilagan sa liderato ng Kamara na huwag ibasura ang divorce bill. Sinabi ni Ilagan, may-akda ng Divorce bill (House bill 1799), na hindi dahil kontrobersyal ay dapat na tigilan na ang pagtalakay sa panukala. Reaksiyon ito ni Ilagan sa pahayag ni Majority leader Neptali Gonzales na ang nasabing panukala ay wala ng tsansa pa na maipasa ngayong 15th Congress. Ayon kay Ilagan, maaaring muling dinggin ang panukala sa House committee on revision of laws. Noong Hunyo 2011 nagkaroon ng pagdinig ang divorce bill. Hindi na ito muling nasundan. Giit pa ni Ilagan hindi dapat awtomatikong ibi&amp;shy;nabasura o itinatambak lang ang isang panukala dahil lamang sa tutol dito ang simbahan. Habang ang divorce bill ay hindi katanggap-tanggap sa isang sector, maari namang kailangan ito ng mga kababaihan na nakakulong sa karahasan, pang-aabuso at irreparable marriages. Ang mga kababaihan umano na nasa ganitong sitwasyon ay hindi dapat tanggihan na pagpilian ang divorce bill. (Butch Quejada/Gemma Garcia)</body>
<link>http://www.philstar.com/Article.aspx?articleId=787189&amp;publicationSubCategoryId=92</link>
</article>
<article>
<title>PAGASA chief nagretiro na</title>
<author></author>
<date>
<month>March</month>
<day>15</day>
<year>2012</year>
</date>
<body>MANILA, Philippines - Nagbitiw na si Undersecretary Graciano Yumul Jr. sa PAGASA na tinanggap naman ni DOST Sec. Mario Montejo. Sinabi ni Sec. Montejo, nagbitiw si Yumul matapos magdesisyon ito ng optional retirement dahil sa personal na dahilan.&amp;nbsp;Si Yumul ay may 28 taon na sa public service. Papalitan siya ni Amelia Guevarra. Pinasalamatan ni Yumul ang mga tauhan sa ginawang pagsuporta ng mga ito sa kanya sa ahensiya. Si Yumul ang pumalit noon sa puwesto ni dating PAGASA Chief Prisco Nilo na inalis sa trabaho ni Pa&amp;shy;ngulong Noynoy Aquino dahil sa hindi nagustuhang pag-aanunsyo ng update sa mga kalamidad sa bansa&amp;nbsp;laluna ng bagyo. (Rudy Andal/Angie dela Cruz)</body>
<link>http://www.philstar.com/Article.aspx?articleId=787188&amp;publicationSubCategoryId=92</link>
</article>
<article>
<title>Pinay todas sa ambus sa Syria</title>
<author></author>
<date>
<month>March</month>
<day>15</day>
<year>2012</year>
</date>
<body>MANILA, Philippines - Isang 23 anyos na overseas Filipino worker na nagmula sa Camarines Sur at kinilala sa pangalang Meran Prieia Montezor ang napatay sa isang pana&amp;shy;nambang ng isang armadong gang sa magulong bayan ng Homs sa Syria. Ito ang inulat kahapon ng Department of Foreign Affairs na nagsabing, batay sa report ng Philippine Embassy sa Damascus, nakasakay sa isang kot&amp;shy;se si Montezor at ang pamilya ng kanyang amo nang maambus sila noong Pebrero 24. Iniulat ng Ministry of Foreign Affairs ng Syria sa Philippine Embassy noong Marso 12 na naganap ang pananambang bandang alas-11:00 ng umaga malapit sa isang kumpanya ng tela sa industrial district ng Homs. Napatay sa mga tama ng bala si Montezor at ang alaga niyang bata at ang kanyang among Syrian, ayon pa sa isang ulat.&amp;nbsp; Kasalukuyan pang hinahanap ng mga awtoridad ng Homs ang mga suspek. Ilang linggo nang nagaganap ang mga karahasan sa naturang lugar kaugnay ng patuloy na rebelyon ng mamamayan doon laban sa kanilang pamahalaan.</body>
<link>http://www.philstar.com/Article.aspx?articleId=787187&amp;publicationSubCategoryId=92</link>
</article>
<article>
<title>Prosec duda sa benepisyo ni Corona</title>
<author>Ni Gemma Garcia</author>
<date>
<month>March</month>
<day>15</day>
<year>2012</year>
</date>
<body>MANILA, Philippines - Duda ang prosekusyon sa iprinisintang listahan ng sweldo, allowance at mga benepisyo na natatanggap ni Chief Justice Renato Corona na umaabot ng P21 milyon sa nakalipas na 10 taon. Ayon kay Anwaray party list Rep. Florencio Bem Noel, chairman ng House Committee on Accounts kuwestiyunable ang ilang detalye dahil isinama sa dokumento ang mga allowance at gastusin para sa operasyon ng tanggapan ni Corona. Kabilang na dito ang Representation and Travel Allowance (RATA) at extra ordinary and miscellaneous expenses mula noong 2002 hanggang 2011 na umabot sa halos P4.6 milyon. Paliwanag pa ni Noel, hindi umano ito maitutu&amp;shy;ring na sweldo o allowance na maaring isama sa bank accounts ni Corona dahil kailangan itong i-liquidate sa pamamagitan ng mga resibo o certification at subject sa auditing ng Commission on Audit (COA). Ito ay dahil sa nakapaloob umano ito sa Maintenance and Other Operating Expenses (MOOE) ng bawat ahensya sa ilalim ng taunang budget. Katulad din umano ito ng mga allowance na ibi&amp;shy;nibigay sa mga kongresista sa ilalim ng pambansang budget at hindi maaring ikunsidera bilang sweldo ni Corona.</body>
<link>http://www.philstar.com/Article.aspx?articleId=787186&amp;publicationSubCategoryId=92</link>
</article>
<article>
<title>Vicente, credible</title>
<author>Ni Malou Escudero</author>
<date>
<month>March</month>
<day>15</day>
<year>2012</year>
</date>
<body>MANILA, Philippines - Naniniwala ang ilang senador na nagsasabi ng totoo ang testigo ng depensa na si Demetrio Vicente,&amp;nbsp;ang pinsan ni impeached Chief Justice Renato Corona na sinasabing nakabili ng pitong lupa ng asawa ng chief&amp;nbsp; justice sa Marikina City noong 1990 sa halagang P509,985. Sa magkahiwalay na panayam, sinabi nina Senators Panfilo “Ping” Lacson at Sergio Osme&amp;ntilde;a na sa kanilang palagay ay isang “credible witness” si Vicente. Nagbiro pa si Osme&amp;ntilde;a na pareho silang mahilig sa bonsai ni Vicente&amp;nbsp;kaya ito naging credible na testigo. Ayon naman kay Lacson, spontaneous ang mga sagot ni Vicente hindi lamang sa mga abogado ng depensa at prosekusyon kundi ma&amp;shy;ging sa tanong ng mga senador na nagpapatunay umano na totoo ang mga sinasabi nito. Pero idinagdag din ni Lacson na may mga butas din ang sagot ni Vicente kaya ire-review ulit niya ang transcript ng testimonya ng nasabing testigo. Sinabi rin ni&amp;nbsp;Osme&amp;ntilde;a, nagtanong siya sa ilan niyang mga kaibigan na nakatira sa Marikina at kinumpirma ng mga ito na nakapunta na sila sa bahay ni Vicente at sa taniman nito ng bonsai. May kabuuang 1,700 square meters ang lupa ni Vicente na nabili kay Mrs. Corona pero hanggang ngayon ay hindi pa naipapalipat sa kaniyang pangalan, bukod pa sa kalapit na lupain na nabili rin niya sa isang Miriam Roco. Ayon pa kay Osme&amp;ntilde;a, si Vicente ay itinuturing na isa sa pinakamala&amp;shy;king bonsai collection at kilalang bonsai artist sa bansa. Posible rin umano na dahil sa katamaran at sa mahabang proseso kaya hindi pa ipinapapalipat ni Vicente sa kaniyang pa&amp;shy;ngalan ang nabiling lupa kay Cristina Corona.</body>
<link>http://www.philstar.com/Article.aspx?articleId=787185&amp;publicationSubCategoryId=92</link>
</article>
<article>
<title>Welga ng transport ngayon</title>
<author>Nina Angie Dela Cruz, Mer Layson, Danilo Garcia at Joy Cantos</author>
<date>
<month>March</month>
<day>15</day>
<year>2012</year>
</date>
<body>MANILA, Philippines - Tatangkain ng grupong Pagkakaisa ng mga Samahan ng Tsuper at Opereytor Nationwide (PISTON) na paralisahin ngayon ang transportasyon sa buong bansa sa pamamagitan ng malakihan at&amp;nbsp;malawakang welga bilang pagkondena sa&amp;nbsp;patuloy na pagtaas ng presyo ng produktong petrolyo at pagbibingi-bingihan umano ng Aquino government sa mga hinaing ng mga jeepney drivers na alisin ang 12 percent buwis&amp;nbsp;sa langis. Ayon kay&amp;nbsp;George San Mateo, national president ng Piston, bukod sa tigil pasada na gagawin nila sa Metro Manila sa ganap na 9:30 ngayong&amp;nbsp;umaga&amp;nbsp;inaasahan niyang higit sa 50 pampasaherong jeep ang sasali sa isasagawa nilang “convoy” na mag-uumpisa sa Quezon City Circle at tutungo sa tanggapan ng mga oil companies. Sinabi ni San Mateo, sasabayan sila ng kanilang mga kaalyadong grupo sa mga lalawigan ng Isabela, Baguio, Laguna, Bicol, Iloilo, Cebu, Dumaguete City, Bacolod City, Caraga, Cagayan de Oro, General Santos City at Davao City. Iginiit ni San Mateo, sa hirap ng buhay dapat alisin na ni President&amp;nbsp;Aquino ang Value Added Tax sa petroleum products, pigilin ang tuloy-tuloy na oil hike at imbestigahan ang patuloy na overpriced sa petroleum products at ibigay na ang P1.00 fare hike sa jeep. Nais din ng grupo na ibasura na ang Oil Deregulation Law dahil talaga umanong napatunayan na hindi pabor sa taong bayan. Hindi naman sasama ang grupong Pasang Masda sa ikinasang transport strike&amp;nbsp;ngayon araw. Sinabi ni Obet Martin na bagamat tutol din sila sa patuloy na pagtaas ng presyo ng produktong petrolyo ay hindi pa naman umano kailangan na magwelga sila. Sinabi pa Martin na malaki rin ang mawawala sa kanilang mga driver kapag sumali sila sa welga na kakarampot lamang ang kita at sa pamamasada lamang umaasa.&amp;nbsp;&amp;nbsp; Inihayag naman ng Department of Education (DepEd) na may pasok sa lahat ng paaralan sa bansa sa kabila ng kios-protesta.&amp;nbsp; May 5,000 pulis ang ipakakalat ng Philippine National Police (PNP) upang magkaloob ng seguridad at umasiste sa mga mai-stranded na commuters. Dulot ng ilulunsad na pagkilos ng transport sector ngayon, nagdesisyon ang Land Transportation Franchising and &amp;nbsp;Regulatory Board (LTFRB) kahapon na ipagpaliban ulit ang paglalabas ng desisyon hinggil sa fare hike sa mga pampasaherong jeep.</body>
<link>http://www.philstar.com/Article.aspx?articleId=787184&amp;publicationSubCategoryId=92</link>
</article>
<article>
<title>DENR chief hiling sibakin sa Mining Act</title>
<author>Ni Rudy Andal</author>
<date>
<month>March</month>
<day>14</day>
<year>2012</year>
</date>
<body>MANILA, Philippines - Kinondena ng Kilusan Kontra Kabulukan at Katiwalian (4K) ang pagiging iresponsable umano ni Department of Environment and Natural&amp;nbsp;Resouces Sec. Ramon Paje na isinuko ang kanyang kapangyarihan na ipatupad ang Philippine Mining Act of 1995 sa&amp;nbsp;ordinansang ipinatutupad ng local government units (LGUs). Ayon kay 4K chairman Dominador Pena, kataka-taka ang mga aksiyon ni Paje na pumapayag na mamayani ang mga ordinansang ipinatutupad sa kapritso lamang&amp;nbsp;ng LGUs na lumalaktaw sa Mining Act na dapat niyang estriktong ipinatutupad sa buong bansa. Naunang pinuna ni dating pangulong Fidel V. Ramos sa kanyang pagdalo sa 1st Philippines-Australia-New Zealand Business Forum sa Makati City kamakailan na inaabuso ng LGUs ang kanilang poder&amp;nbsp;sa pagpapasa ng mga ordinansang kontra at nakagugulo sa mga pambansang batas. Inihalimbawa ni FVR&amp;nbsp;ang $5.9-B Tampa&amp;shy;kan gold-copper project na kauna-unahang isinailalim sa Financial and Technical Assistance Agreement (FTAA) at magkakaloob sa gobyerno ng mahigit 70 porsiyentong bahagi sa kita at buwis pero hindi nabigyan ng environmental compliance certificate (ECC) ng DENR dahil sa ordinansang ipinasa sa South Cotabato bago mag-eleksiyon noong 2010 na nagbabawal sa open-pit mining. Hiniling din ng grupo kay Paje na magbitiw na lamang sa tungkulin kung hindi niya kayang ipatupad ang Mining Act na kung maipaiiral lamang nang maayos ay walang magiging pagtatalo ang iba’t ibang sektor sa industriya ng pagmimina.</body>
<link>http://www.philstar.com/Article.aspx?articleId=786870&amp;publicationSubCategoryId=92</link>
</article>
<article>
<title>Tiangco kay Gonzales: Kasuhan mo 'ko!</title>
<author></author>
<date>
<month>March</month>
<day>14</day>
<year>2012</year>
</date>
<body>MANILA, Philippines - Hinamon ni Navotas Rep. Toby Tiangco si House Majority leader Neptali Gonzales II na magsampa ng reklamo sa House Ethics Committee kung inaakala umano nito na mayroon siyang nilabag na batas. Ayon kay Tiangco, maraming sinasabi si Gonzales na nilabag niya ang alintuntunin ng Kamara kung saan lahat ng napag-usapan sa isang caucus ay hindi dapat ilabas sa publiko subalit hindi naman umano ito pinanumpaan o under oath. Giit ng Kongresista, huwag ng hintayin pa ni Gonzales na iba ang maghain ng reklamo sa Ethics committe at sa halip ay pangunahan na nito ang pagsasampa ng reklamo. Kung mayroon din umanong dapat na mapatalsik sa Kamara at ma-disbar ay walang iba kundi si Gonzales dahil sa pananakot sa isang testigo tulad niya. Tiniyak naman ni Tiangco na handa nitong harapin ang anumang reklamo na ihahain laban sa kanya sa Ethics. Samantala, naghain kahapon ng mosyon ang mga abogado ni Corona na humihiling sa impeachment court na i-cite for contempt si Gonzales dahil sa hayagan nitong pananakot na i-expel si Tiangco dahil sa pagtestigo sa korte tungkol sa nangyaring pagpasa ng impeachment complaint sa House of Representtives noong Dis. 12, 2011. Ayon sa mosyon ng depensa, ang naging pahayag ni Gonzales laban kay Tiangco na boluntar&amp;shy;yong humarap sa impeachment court ay isang uri ng pananakot. Bukod kay Tiangco, pinagbantaan din umanong didisiplinahin at i-expel sina Reps. Crispin Remulla at Hermilando Mandanas. Ayon pa sa mga abogado ni Corona, dapat pagpaliwanagin ng impeachment court si Gonzales kung bakit hindi ito dapat ma-cite for contempt dahil sa pananakot sa mga mambabatas na nais humarap sa korte. (Gemma Garcia/Malou Escudero)</body>
<link>http://www.philstar.com/Article.aspx?articleId=786869&amp;publicationSubCategoryId=92</link>
</article>
<article>
<title>Probe sa tuition hike isinulong sa Kamara</title>
<author>Ni Butch Quejada</author>
<date>
<month>March</month>
<day>14</day>
<year>2012</year>
</date>
<body>MANILA, Philippines - Isang resolution ang inihain ni Kasangga Partylist Rep. Ted Haresco para magsagawa ng agarang imbestigasyon tungkol sa ‘tuition fee hike’ na ipatutupad ng mga pribadong eskuwelahan dahil hindi na ito kayang kontrolin pa ng Department of Education (DepEd) ar Commission on Higher Education (CHED). Sinabi ni Haresco, kailangan ma-regulate ang pagtaas ng tuition fee dahil ang mga magulang at mga estudyante ang apektado ng malaki rito sa pagtaas ng matrikula at miscellaneous fees. “These have lasting results which many officials fail to see. Namely, the drop-out rates increase, as does the level of out-of-school youths. This actually contributes negatively to society because the number of unproductive and unskilled persons potentially increases,” sabi ni Haresco. Ayon kay Haresco, sa pagtaas ng matrikula at miscellaneous fees dapat aniyang konsultahin dito ng mga pribadong eskuwelahan ang mga magulang ng mag-aaral. Mahigit 70 paaralan sa National Capital Region ang nagpasabi sa DepEd na magtataas sila ng matrikula. Umaabot sa average na 11 porsyento ang itinataas ng matrikula taon-taon.</body>
<link>http://www.philstar.com/Article.aspx?articleId=786868&amp;publicationSubCategoryId=92</link>
</article>
<article>
<title>Buyer ng lupa ni Corona tumestigo</title>
<author>Ni Malou Escudero</author>
<date>
<month>March</month>
<day>14</day>
<year>2012</year>
</date>
<body>MANILA, Philippines - Iniharap kahapon ng depensa bilang testigo sa ika-28 araw ng pagdinig ang pinsan ni Chief Justice Renato Corona na si Demetrio Vicente na nakabili umano ng pitong lupa ni Cristina Corona, asawa ng mahistrado&amp;nbsp;sa Marikina noong 1990. Pero inamin din ni Vicente na bagaman at noon pang 1990 niya nabili ang pitong properties, nananatili ito sa pangalan ni Cristina Corona. Umabot umano sa P500,989 ang pitong lupa na may kabuuang sukat na 1,700 square meters. Mismong si Serafin Cuevas, lead counsel ng depensa ang pumuna na sa pangalan pa ni Cristina Corona ang nakarehistro ang mga ari-arian. Sinabi naman ni Vicente na hindi pa niya naipapalipat sa kaniyang pangalan ang titulo dahil kinapos na siya sa pondo. Pero idiniin ni&amp;nbsp;Vicente na wala na umanong pakialam sa kaniyang lupa ang asawa ng chief justice. Ayon pa kay Vicente, siya mismo ang nagbabayad ng buwis sa mga nabili niyang pitong properties mula kay Cristina mula noong 1990. Bukod sa pitong lupa ng mga Corona, nabili rin umano ni Vicente ang isa pang lupa na nakapa&amp;shy;ngalan naman kay Miriam Corona na sister-in-law ng chief justice. SInabi ni Vicente na kinuha niya ang ipinambili sa mga properties sa Marikina sa pinagbilhan ng kaniyang house and lot sa Tandang Sora na nagkakahalaga ng P3.5 milyon.</body>
<link>http://www.philstar.com/Article.aspx?articleId=786867&amp;publicationSubCategoryId=92</link>
</article>
<article>
<title>Sahod, benepisyo ni Corona sa SC umabot ng P21.6 M</title>
<author>Ni Malou Escudero</author>
<date>
<month>March</month>
<day>14</day>
<year>2012</year>
</date>
<body>MANILA, Philippines - Umabot sa P21.6 mil&amp;shy;yon ang sahod at mga benepisyong natanggap ni impeached Chief Justice Renato Corona sa pagsisilbi nito sa&amp;nbsp;Supreme Court mula 2002 hanggang 2011. Iniharap kahapon ng depensa bilang panga&amp;shy;lawa sa kanilang testigo si Araceli Bayuga, chief judicial staff officer of the Supreme Court’s Cash, Collections and Disbursement Division. &amp;nbsp;Ayon kay Bayuga, ang sahod, allowances, at benepisyong natanggap ni Corona mula 2002 hanggang 2011 ay umaabot sa P21,636,781.45. Ang kabuuang sahod umano ni Corona sa loob ng 10 taon ayon kay Bayuga ay umaabot sa P5,872.859.82. Nang tanungin ni de&amp;shy;fense lead counsel Se&amp;shy;rafin Cuevas kung saan nanggaling ang ka&amp;shy;buuang P21, 636, 781.45, sinabi ni Bayuga kasama na dito ang lahat ng mga benepisyo at iba’t ibang bonus. Kabilang sa mga benepisyong natatanggap ni Corona ay ang tinatawag na PERA, longevity pay, monthly special allowance,&amp;nbsp;representation allowance, transportation allowance, extra ordinary miscellaneous allowance, additional cost of living allowance, productivity incentive benefit, clothing allowance, year-end bonus and cash gift loyalty, cash awards, at ang &amp;nbsp;extra ordinary miscellaneous mula sa Presidential Electoral Tribunal (PET). Nakakatanggap din si Corona ng rice allowance, emergency economic assistance, anniversary bonus, Christmas cash gifts, additional cash gifts, at groceries. Sinabi ni Bayuga na nagsagawa siya ng evaluation sa lahat ng mga benepisyo at sahod na natanggap ni Corona sa nakaraang 10 taon. May kinalaman sa Article 2 na tungkol sa statement of assets, liabilities and net worth ni Corona ang pagharap kay Bayuga.</body>
<link>http://www.philstar.com/Article.aspx?articleId=786866&amp;publicationSubCategoryId=92</link>
</article>
<article>
<title>Ex-Palawan gov., 4 pa pinakakasuhan ng DOJ</title>
<author>Ni Doris Franche-Borja</author>
<date>
<month>March</month>
<day>14</day>
<year>2012</year>
</date>
<body>MANILA, Philippines - Pinakakasuhan na ng Department of Justice ng reklamong murder ang iba pang mga respondent sa kasong pagpatay sa mamamahayag sa Palawan na si Doc Gerry Ortega noong Enero 24, 2011. Sa 28-pahinang resolusyon na may petsang March 12, 2012, kasama sa mga pinakakasuhan sina dating Palawan Governor Joel Reyes, Coron Palawan Mayor Mario Reyes, dating Palawan Administrator Romeo Seratubias, Arturo Regalado at Valentin Lecias. Abswelto naman sa kaso dahil sa kawalan ng sapat na ebidensya si da&amp;shy;ting Marinduque Governor Jose Antonio Carrion. Ang resolusyon ay inaprubahan ni Prosecutor General Claro Arellano kasunod na rin ng rekomendasyon ng panel na binubuo nina Asst State Prosecutor Stewart Allan Mariano, Asst State Prosecutor Vimar Barcellano at Associate Prosecution Attorney Gerard Gaerlan. Kinatigan naman ng DOJ ang nauna nang desisyon ng dating lupon na nag-imbestiga sa kaso na sampahan ng reklamong murder ang mga respondent na sina Rodolfo Edrad alyas Bumar, Armando Noel alyas Salbakotah, Dennis Aranas at Arwin Arandia.</body>
<link>http://www.philstar.com/Article.aspx?articleId=786865&amp;publicationSubCategoryId=92</link>
</article>
<article>
<title>Herrera pinatalsik ng TUCP</title>
<author>Ni Butch Quejada</author>
<date>
<month>March</month>
<day>14</day>
<year>2012</year>
</date>
<body>MANILA, Philippines - Tinanggal ng Trade Union Congress of the Philippines sa puwesto ang secretary general nitong si dating Senador Ernesto Herrera at dalawang kaalyadong miyembrong pederasyon dahil sa umano’y pagmamaliit sa liderato ng pinakamalaking organisasyon ng mga manggagawa sa bansa at pagtatakwil sa interes ng isa nitong pinakamalakas na affiliate member. Ipinalabas ng TUCP Executive Board&amp;nbsp;ang resolus&amp;shy;yong may petsang Marso 7, 2012 na nagtatanggal kay Herrera at sa affiliates nilang Alyansa ng Manggagawang Pilipinong Organisado at Philippine Federation of Labor. Ang pagsibak ng executive board kay Herrera ay kinumpirma ng 24-kataong General Council. Idiniin ni TUCP Spokesperson at Assistant General Secretary Hernan Nicdao na mahigpit na sinunod ng Board ang due process na nagbigay sa kinauukulang mga partido ng sapat na panahon at oportunidad para makapagbigay ng sarili nilang panig. Sinabi ni Nicdao na nabigo ang mga nasasangkot na pabulaanan ang alegasyon laban sa kanila at kinuwestyon pa ni Herrera ang ligalidad ng pagiging pangulo ni Atty. Democrito Mendoza na pinakamatagal nang lider ng TUCP. Naunang inireklamo ng Associated Labor Union na&amp;nbsp;kumolekta umano si Herrera ng P40,000 kompensasyon pero inamin na kinakatawan nito ang interes ng AMAPO sa TUCP. Pinuna pa ni Nicdao na nagpapakilala pa si Herrera bilang TUCP president sa mga media interview. Ipinaliwanag pa ni Nicdao na tinanggihan ng executive board at ng general council ang naunang pagbibitiw ni Mendoza sa puwesto at nakumbinsi ito na tapusin ang termino nito na matatapos pa sa Disyembre ng taong ito. Inihalal naman ng TUCP si dating Social Security System Commissioner Victorino Balais bilang general secretary.</body>
<link>http://www.philstar.com/Article.aspx?articleId=786864&amp;publicationSubCategoryId=92</link>
</article>
<article>
<title>GMA, 3 pa pinaaaresto uli!</title>
<author>Nina Butch Quejada at Gemma Garcia</author>
<date>
<month>March</month>
<day>14</day>
<year>2012</year>
</date>
<body>MANILA, Philippines - Nagpalabas ng warrant of arrest ang Sandiganbayan laban kay dating pangulo at ngayo’y Pampanga Rep. Gloria Arroyo, asawa nitong si Mike Arroyo at dalawa pang dati nitong opisyal bunsod sa kasong graft kaugnay sa naunsyaming NBN-ZTE deal. Sa ipinalabas ng resolution ng Sandiganbayan fourth division, bukod sa mag-asawang Arroyo,&amp;nbsp;ipi&amp;shy;naaresto rin si dating Commission on Elections (Comelec) chairman Benjamin Abalos at dating Transportation and Communications Secretary Leandro Mendoza. Itinakda ng korte ang piyansa ng dating Pa&amp;shy;ngulo sa P70,000 at tig-P30,000 naman ang iba pang akusado. Kaagad namang nagpiyansa ang abogado ng dating unang ginoo na si Atty. Ferdinand Topacio. Si Mrs. Arroyo at Aba&amp;shy;los ay kasalukuyang nakakulong dahil sa kasong electoral sabotage dahil sa pagmamanipula umano ng 2007 elections. Nagulat naman si Mr. Arroyo sa pagpapalabas ng arrest warrant ng korte. “This (warrant of arrest) comes as a surprise to me because there are no valid charges against me and my wife.” Sinabi ni Mr. Arroyo, ang kontrata ay hindi natuloy kaya walang ito nagawang pinsala sa gobyerno gaya ng inaakusa sa kanila. “Bakit ako kakasuhan, samantala wala naman akong pinirmahan kontrata ?’ sabi ni Arroyo. Matatandaan na si&amp;shy;nam&amp;shy;pahan ng kasong graft ang mag-asawang Arroyo at iba pa kaugnay sa $329 milyon NBN pro&amp;shy;ject noong 2007 sa pagitan ng Zhong Xing Telecommunications ng China. Nauna na rin naghain ng&amp;nbsp; magkahiwalay na motion ang kampo nina Mike Arroyo at Mendoza &amp;nbsp;ng Urgent Omnibus Motion sa anti-graft court noong Marso 9,2012 na nagsasabing walang basehan upang idiin sila sa NBN-ZTE contract dahil nakansela na ito at hindi natuloy. Dahil dito kayat ang kaso na inihain sa Ombudsman ay wala umanong basehan sa isang kontrata na hindi naman nag-e-exist. Samantala ang dating Pangulo ay nadamay sa kaso matapos na mapaulat na wala itong ginawa upang pigilan ang kasunduan sa kabila ng alam nito ang proyekto.</body>
<link>http://www.philstar.com/Article.aspx?articleId=786863&amp;publicationSubCategoryId=92</link>
</article>
<article>
<title>Holdaper utas sa shootout</title>
<author>Ni Danilo Garcia</author>
<date>
<month>March</month>
<day>13</day>
<year>2012</year>
</date>
<body>MANILA, Philippines - Patay ang isang hinihinalang holdaper nang mabistay ng bala ng mga tauhan ng Makati City Police makaraang makipagbarilan umano sa mga alagad ng batas, kahapon ng tanghali sa naturang lungsod. Nakilala ang nasa&amp;shy;wing suspek na si Eliseo Ramos Basilio, ng Langka St., Brgy. Comembo, ng naturang lungsod. Sa inisyal na ulat ng Makati City Police, unang napansin ng isang grupo ng lalaki ang suspek na aali-aligid sa may P. Zamora St. dakong alas-11:48 ng tanghali.&amp;nbsp;Nang kanilang sitahin ito, agad na nagtatakbo ang lalaki tungo sa direksyon ng J.P. Rizal Street. Agad namang humi&amp;shy;ngi ng tulong ang naturang mga lalaki sa mga nagpapatrulyang pulis ng Police Community Precinct 7 lulan ng isang patrol car. Agad na hinabol ng mga alagad ng batas ang tumatakbong suspek na umano’y nagbunot ng baril at pi&amp;shy;naputukan ang mga awtoridad. Gumanti ng putok ang mga pulis kung saan napuruhan ang suspek sa kanto ng P. Zamora at J.P. Rizal St. &amp;nbsp;&amp;nbsp;</body>
<link>http://www.philstar.com/Article.aspx?articleId=786549&amp;publicationSubCategoryId=92</link>
</article>
<article>
<title>Top 1 cadet ng PMA, anak ng karpintero</title>
<author>Ni Joy Cantos</author>
<date>
<month>March</month>
<day>13</day>
<year>2012</year>
</date>
<body>MANILA, Philippines - Isang anak ng karpintero sa Batangas ang tatanggap ng Presidential Saber award bilang top 1 sa mga magsisipagtapos sa Philippine Military Academy (PMA) sa Marso 18 na mapapabilang sa hukbo ng Philippine Army. Sinabi ni Army spokesman Major Ha&amp;shy;rold Cabunoc, si Cadet Tom Puertollano, 21, ay nanguna sa 102 inco&amp;shy;ming 2nd Lieutenants na lalahok sa may 80,000 malakas na puwersa ng Philippine Army matapos ang kanilang graduation ceremony sa Fort del Pilar, Baguio City. &amp;nbsp;“Cadet Puertollano is among the would-be Army officers who were received by Army Chief Lt. General Emmanuel Bautista at the Army headquarters after fi&amp;shy;nishing their on-the-job training (OJT) at the 16th Infantry Battalion in Baras, Rizal last week,” ani Cabunoc. Nabatid na sa kabuuang 187 miyembro ng PMA Bagwis Class of 2012, ay gagawaran ng Presidential Saber Award ni Pangulong Benigno Aquino III si Puertollano na tatanggap din ng Army Saber award mula kay Philippine Army Commanding General Lt. Gen. Emmanuel Bautista. Inihayag ni Cabunoc na si Puertollano ay mula sa mahirap na pamilya sa Lipa City, Batangas na nagsumikap sa buhay para makamit ang tagumpay at ikaapat na anak ng karpintero. Bago pa pumasok sa PMA ay nagtinda pa si Puertollano ng kakanin tulad ng puto para makatulong na kumita ng pera sa kaniyang mga magulang para sa ikabubuhay ng kanilang pamilya. Samantala, kabilang din sa magsisipagtapos&amp;nbsp; ang kaisaisang babae sa top 10 na &amp;nbsp;si Cadet First Class Angeline Esmeria ng &amp;nbsp;Taguig City na nasa ikaapat na puwesto. Nabatid na may 19 babae sa mga magsisipagtapos ngayong taon. Kabilang pa sa top 10 ng PMA Bagwis Class of 2012 ay sina Cadets First Class Jose Mari Cabrera ng Cebu City, pangalawa, mapapabilang sa Philippine Air Force; Lucien Jay Caiman&amp;nbsp; ng Fort Bonifacio, Taguig City, 3rd; Jethro Olavidez ng Zamboanga Sibugay, 5th; Aron Lessler Regimen ng Tanauan, Batangas, 6th; Dyan Karl Cabigas ng &amp;nbsp;Caloocan City, 7th; Fel Saguin ng Zamboanga del Sur, 8th; Rone Jo Manganaan ng Rosales, Pangasinan, 9th;&amp;nbsp; at Christopher Juan ng Tagum City, ika-10 naman sa mga magsisipagtapos.</body>
<link>http://www.philstar.com/Article.aspx?articleId=786545&amp;publicationSubCategoryId=92</link>
</article>
<article>
<title>6-anyos lasog sa bomba</title>
<author>Ni Joy Cantos</author>
<date>
<month>March</month>
<day>13</day>
<year>2012</year>
</date>
<body>MANILA, Philippines - Patay ang 6-anyos na nene habang tatlong iba pa ang nasugatan kabilang ang kapatid nito matapos sumabog ang bomba na ginagawa ng mga rebeldeng New People’s Army (NPA) sa bayan ng Tapaz, Capiz kamakalawa ng hapon. Kinilala ni Captain Reylan Java, spokesman ng Army’s 3rd Infantry Division,&amp;nbsp;ang nasawi na si Rodelyn Aguirre. Isinugod naman sa ospital ang kapatid nitong si Roda, 5, nagtamo ng malubhang sugat sa katawan. Bandang alas-4:30 ng hapon habang nag&amp;shy;lalaro ang magkapatid sa bakuran ng kanilang bahay nang sumabog ang improvised explosive device sa Ba&amp;shy;rangay Tacayan. Lumilitaw na nag-assemble ng bomba ang mga rebeldeng NPA sa bisinidad ng bahay nina Aguirre ng sumambulat ang bomba na ikinasugat ng bata at ng dalawang rebelde. Ang nasabing mga bomba ay gagamitin ng mga rebelde sa paglulunsad ng terorismo sa Capiz at iba pang lugar sa Panay. &amp;nbsp;“We appeal to the leadership of the NPA to spare our children from harm and stay away from the communities that choose to live in peace,” panawagan naman ni Major Gen. Jose Mabanta, Commander ng Army’s 3rd Infantry Division.</body>
<link>http://www.philstar.com/Article.aspx?articleId=786541&amp;publicationSubCategoryId=92</link>
</article>
<article>
<title>Rep. Tiangco unang testigo ng depensa</title>
<author>Ni Malou Escudero</author>
<date>
<month>March</month>
<day>13</day>
<year>2012</year>
</date>
<body>MANILA, Philippines - Iniharap ng depensa bilang una nilang testigo si Navotas Rep. Toby Tiangco na nagboluntar&amp;shy;yong humarap sa impeachment court. &amp;nbsp;Nais umanong patunayan ng depensa na hindi nagkaroon ng ma&amp;shy;ayos na berepikasyon sa impeachment complaint ni Corona. Sinabi ni Tiangco na noong magpatawag ng majority caucus sa House of Representatives&amp;nbsp;noong Disyembre 12, 2011 ay pinilit na lamang niya ang kaniyang sarili na bumoto sa impeachment ni Corona. Ayon pa kay Tiangco, nagkaroon na siya ng masamang karanasan nang hindi siya bumoto sa impeachment complaint laban kay dating Ombudsman Merceditas Gutierrez. Alam na rin umano ni Tiangco na may sapat na bilang na ng mga mambabatas para ma-impeach si Corona at ayaw umano niyang magalit sa kaniya ang presidente ng bansa. Ikinuwento pa ni Tiangco na noong impeachment ni Gutierrez, nakatanggap siya ng text message mula kay House Appropriations Chairman Rep. Jun Abaya na ’yong mga hindi buboto pabor sa impeachment ay walang makukuhang priority development assistance fund (PDAF).&amp;nbsp;&amp;nbsp;</body>
<link>http://www.philstar.com/Article.aspx?articleId=786540&amp;publicationSubCategoryId=92</link>
</article>
<article>
<title>POEA nagbabala vs pekeng job offer sa e-mail</title>
<author>Ni Danilo Garcia</author>
<date>
<month>March</month>
<day>13</day>
<year>2012</year>
</date>
<body>MANILA, Philippines - Nagbabala ang Philippine Overseas Employment Agency (POEA) sa mga naghahanap ng trabaho abroad na mag-ingat sa pagtanggap ng mga alok ng trabaho na ipinapadala sa pamamagitan ng “electronic mail (e-mail)” na buhat umano sa mga internasyunal na kumpanya. “When you post your resume to a job search site, you are opening your personal data to potential employers, and even scammers, so be careful,” ayon kay POEA Administrator Hans Leo Cacdac. Sinabi pa nito na ang isang e-mail na agad na kino-congratulate ang isang aplikante na natanggap sa isang trabaho na hindi naman nito inaplayan ay maaaring isang “recruitment scam” kaya nararapat ang mga aplikante na maging mapanuri. Kabilang sa mga e-mail na ipinapadala ay nanga&amp;shy;ngako ng trabaho sa mga pagamutan o sa mga caregiving offices sa Canada at Estados Unidos na halos walang gastos maliban sa babayarang mga “medical tests” at “interview coaching”. Isa sa mga scam na nadiskubre ng POEA ang paggamit ng isang grupo sa Fraser Health sa Canada.&amp;nbsp; Nang berepikahin, itinanggi ng naturang kumpanya na nagpapadala sila ng e-mails para mag-recruit ng mga nurses.&amp;nbsp; Gumagamit ang bogus na grupo ng e-mail accounts sa&amp;nbsp;hushmail.com. &amp;nbsp;&amp;nbsp;</body>
<link>http://www.philstar.com/Article.aspx?articleId=786539&amp;publicationSubCategoryId=92</link>
</article>
<article>
<title>Bagong Tourism officer ng Bulacan</title>
<author>Ni Rudy Andal</author>
<date>
<month>March</month>
<day>13</day>
<year>2012</year>
</date>
<body>MANILA, Philippines - Itinalaga bilang bagong tourism officer sa lalawigan ng Bulacan si senior cultural officer ng Cultural Center of the Philippines (CCP) na si Joseph Cristobal. Nagsilbi ding executive director ng National Commission for Culture and Arts (NCCA) si Cristobal bago kinuha ni Bulacan Gov. Wilhelmino Sy-Alvarado bilang tourism officer ng lalawigan ng mga makata. Kabilang sa mga programa na nais ipatupad ni Cristobal bilang tourism officer ng Bulacan ay ang ‘green tourism’, ang lalo pang pagpapaunlad sa turismo ng lalawigan at ang pagkakaroon ng mahigpit na pakikipagtulungan ng barangay level sa pagsusulong ng mga programang pang-kultura at turismo ng Bulacan. Nagpasalamat naman si Cristobal kay Gov. Alvarado sa pagbibigay ng tiwala sa kanya upang ma&amp;shy;ging katuwang ng provincial government.&amp;nbsp;&amp;nbsp;</body>
<link>http://www.philstar.com/Article.aspx?articleId=786538&amp;publicationSubCategoryId=92</link>
</article>
<article>
<title>Smuggling ng yosi magpapatuloy kahit may unitary tax system - Rep. Abaya</title>
<author>Ni Gemma Garcia</author>
<date>
<month>March</month>
<day>13</day>
<year>2012</year>
</date>
<body>MANILA, Philippines - Kahit na maipatupad ang panukalang “unitary tax system” sa mga produktong tabako at alak, magpapatuloy pa rin ang smuggling ng sigaril&amp;shy;yo sa bansa. Paliwanag ni Cavite Rep. Joseph Emilio Aba&amp;shy;ya, pangunahing may akda ng House Bill 5725, kasabay ng posibleng paglaganap ng smuggling ng sigaril&amp;shy;yo sa bansa kaya’t mas makabubuti umanong alertuhin na rin ang Bureau of Customs (BOC).&amp;nbsp; Ang reaksyon ng kongresista ay bunsod sa&amp;nbsp;&amp;nbsp;napaunang lumabas sa mga pahayagan kung ano ang magiging resulta ng HB 5727 sa smuggling activities at sa napaulat na rin na&amp;nbsp; isang kongresista ang nananabako ng kulay itim na sigarilyo na P28.00 lamang ang halaga ng kaha dahil ito ay ipinuslit mula sa Indonesia. Ang naturang kongresista umano ay kabilang sa listahan ng 50 pinakamayaman na miyembro ng Kamara. Inamin din ni Abaya na may dahilan upang maalarma ang mga local cigarette manufactu&amp;shy;rers at dealers tungkol sa laganap na pagpupuslit dahil sa posibleng pagkalugi ng kanilang mga produkto. Matatandaan na una nang ibinunyag ni Blake Clinton Dy, vice president ng Associated Anglo-American Tobacco Corporation, na naglipana ang mga smuggled cigarettes sa bansa mula sa Indonesia, Thailand at Vietnam na aniya’y idinadaan sa Mindanao particular sa Sulu, Zamboanga at Tawi-Tawi. Binatikos din ni Dy si Finance Secretary Cesar Purisima sa pagsasabing mabubura at tuluyan nang masusugpo ang pagpupuslit ng sigarilyo kapag naipatupad ang Abaya bill o ang HB 5727. &amp;nbsp;&amp;nbsp;</body>
<link>http://www.philstar.com/Article.aspx?articleId=786537&amp;publicationSubCategoryId=92</link>
</article>
<article>
<title>5 Articles of impeachment hindi na pagbobotohan ng korte</title>
<author>Ni Malou Escudero</author>
<date>
<month>March</month>
<day>13</day>
<year>2012</year>
</date>
<body>MANILA, Philippines - Hindi na isasama sa pagbobotohan ng mga senador ang lima sa walong Articles of Impeachment laban kay impeached Chief Justice Renato Corona na kinabibila&amp;shy;ngan ng Articles 1,4,5,6 at 8 na matatandaang binawi ng prosecution team sa ika-25 araw ng impeachment trial. Hindi rin tatanggap ng kahit na anong ebidensiya ang impeachment court sa mga nabanggit na limang Articles of Impeachment, base sa ruling ng impeachment court. Ayon kay Senate President Juan Ponce Enrile, ang tanging pagbobotohan lamang ng mga senators-judges ay ang mga Articles 2 na may kaugnayan sa Statement of Assets, Liabilities and Net Worth ni Corona; Article 3 na tungkol sa diumano’y flip-flopping ng SC sa mga nakabinbing kaso at ang Article 7&amp;nbsp; na tungkol sa pagpapalabas ng temporary restraining order (TRO) &amp;nbsp;ng SC sa watch list order ng Department of Justice laban kay dating Pangulong Gloria Arroyo. Ayon sa ruling ng impeachment court, hindi na nito dedesisyunan ang motion ng depensa na pormal na ibasura ang articles 1,4,5,6,at 8 at sa halip ay nagkasundo na lamang ang mga senators-judges na hindi na sila magbobotohan at tatanggap ng ebidensiya sa mga nabanggit na articles. &amp;nbsp;</body>
<link>http://www.philstar.com/Article.aspx?articleId=786535&amp;publicationSubCategoryId=92</link>
</article>
<article>
<title>Tiangco 'tinatakot' daw ni Gonzales</title>
<author>Nina Gemma Garcia at Butch Quejada</author>
<date>
<month>March</month>
<day>13</day>
<year>2012</year>
</date>
<body>MANILA, Philippines - Dahilan sa umano’y pagtestigo sa kampo ni Chief Justice Renato Corona ni Navotas Rep. Toby Tiangco kaya’t tinatakot umano siya ni House Majority leader Neptali Gonzales Jr. Ayon kay Tiangco, hindi nararapat kay Gonzales na magbato ng mga pagbabanta na patatalsikin siya mula sa Kamara sa sandaling ang testimonya nito ay mababastos ang mga lumagdang kongresista sa impeachment complaint. Giit ng kongresista, hindi tama ang naging aksyon ni Gonzales dahil alam naman umano nito na ang naging pagbabanta ay ground para sa disbarment nito. “Nakakagulat ito kasi abugado siya di ba? Alam niya na bawal na bawal sa justice system ang pananakot sa isang witness. Threatening a witness is an illegal act, so if there is someone who is doing unruly behavior eh siya iyon, siya dapat ang ma-expel hindi ako,” ayon pa kay Tiangco. Itinanggi naman ni Gonzales ang paratang na tinatakot niya si Tiangco bagkus ay pinaalalahanan lamang niya ito pero hindi pinigilan ng Kamara upang tumestigo sa impeachment trial.&amp;nbsp;</body>
<link>http://www.philstar.com/Article.aspx?articleId=786534&amp;publicationSubCategoryId=92</link>
</article>
<article>
<title>Pagpapa-subpoena sa mga kongresista tinutulan ng Senado</title>
<author>Ni Malou Escudero</author>
<date>
<month>March</month>
<day>13</day>
<year>2012</year>
</date>
<body>MANILA, Philippines - Hindi pinagbigyan ng Senate impeachment court ang mosyon ng defense team ni impeached Chief Justice Renato Corona na maipa-subpoena ang ilang mambabatas sa House of Representatives upang magamit nilang testigo kaugnay sa beripikasyon ng impeachment complaint bago ito iakyat sa Senado noong Disyembre 2011. Sa ruling ni Senate President Juan Ponce Enrile, ipinaliwanag nito na nagkaroon na ng ruling ang impeachment court tungkol sa mosyon na magdaos ng preliminary hearing&amp;nbsp;kung saan hindi rin ito pinagbigyan kaya walang dahilan para kuwestiyunin ang circumstances sa berepikasyon ng Articles of Impeachment.&amp;nbsp; “Since the purpose of the subpoena is to present evidence on the circumstances of the verification of the Articles of Impeachment which has been previously ruled upon by this court when it considered the motion for preliminary hearing filed by the defense, the request is denied,” sabi ni Enrile. Ipinaliwanag pa ni Enrile na binigyan naman ng due process si Corona nang payagan siyang magsumite ng sagot tungkol sa impeachment complaint na isinampa ng&amp;nbsp;&amp;nbsp;House of Representatives. Sa Pagsisimula pa lamang ng trial, muling kinuwestiyon ng lead counsel ng depensa na si Serafin Cuevas ang validity ng impeachment complaint. Ayon kay Cuevas, hindi umano nadetermina ang probable cause bago na-impeached si Corona sa House of Representatives. Pero pinanindigan ni Enrile na isang “verified complaint” ang isinampa ng Kamara sa Senado.&amp;nbsp;&amp;nbsp;</body>
<link>http://www.philstar.com/Article.aspx?articleId=786533&amp;publicationSubCategoryId=92</link>
</article>
<article>
<title>Hukom sa Maguindanao masaker nag-walk out</title>
<author>Ni Angie dela Cruz</author>
<date>
<month>March</month>
<day>13</day>
<year>2012</year>
</date>
<body>MANILA, Philippines - Nag-walk out kahapon sa court room &amp;nbsp;si QC RTC branch 221 Judge Jocelyn Reyes na &amp;nbsp;may hawak ng Maguindanao masaker case &amp;nbsp;matapos magtalo ang &amp;nbsp;abogado ng depensa at prosekusyon dahil sa isyu ng paglilipat sa principal suspek sa kaso na si Andal Ampatuan Sr. mula Taguig City &amp;nbsp;patungo sa Quezon City hospital. Sinasabing nairita umano si Judge Reyes sa pag&amp;shy;sasagutan nina private&amp;nbsp;prosecutor Harry Roque at Gregorio Narvasa, abogado ng Ampatuan, na nagtalo sa kanyang harapan kahapon kaya ito nag-walk out. Umalis ng court room si Judge Reyes matapos pakiusapan ang dalawang abogado na kumalma at babalik lamang siya kapag natapos na ang pagtatalo ng dalawa. Nag-ugat &amp;nbsp;ang pagtatalo nang maghain ng urgent motion sa korte ang &amp;nbsp;Fortun Narvasa and Salazar Law Office noong &amp;nbsp;March 9 para payagang mailipat si Ampatuan Sr. sa &amp;nbsp;Armed Forces of the Philippines Medical Center sa &amp;nbsp;V. Luna Road, Quezon City mula sa kanyang piitan sa Camp Bagong Diwa, Bicutan, Taguig City. Sinisi ni Roque si Narvasa at iba pang abogado ng Ampatuan dahil sa ginawang paglipat ng pagamutan ni Ampatuan na wala aniyang pahintulot kay Judge &amp;nbsp;Reyes. Nakipagtalo si Roque na ang kanyang law office, umano ang may gusto at hindi ang Bureau of Jail Management and Penology, na mailipat ang akusado sa medical center na pilit namang itinatanggi ni Narvasa.&amp;nbsp; Samantala, nilagyan ng ‘mechanical ventilator’ si Andal Sr. upang lumuwag na ang paghinga nito, ayon sa AFP. &amp;nbsp;</body>
<link>http://www.philstar.com/Article.aspx?articleId=786532&amp;publicationSubCategoryId=92</link>
</article>
<article>
<title>Sen. Miriam pinagso-sorry</title>
<author>Ni Malou Escudero</author>
<date>
<month>March</month>
<day>13</day>
<year>2012</year>
</date>
<body>MANILA, Philippines - Isang human rights group ang naghain kahapon ng reklamo laban kay senator-judge Miriam Defensor-Santiago sa Senate Committee on Ethics kung saan &amp;nbsp;bukod sa reklamo, nais din nilang magpalabas ng public apo&amp;shy;logy ang senadora dahil sa pagmumura at panenermon sa prosecution team ng House of Representatives. Sa sulat na ipinadala sa komite ng grupong Born Free Coalition for Truth and Justice at Raphael Intelligence and Security Provider Inc., pinuna ng grupo ang diumano’y magaspang na ugali ng senadora. Lumampas umano ang senadora sa “bounds of propriety, good manners, and right conduct in her public tirade as senator judge against the prosecution panel.” Ayon kay Socorro Guatlo Jr., lider ng grupo, marapat lamang na magpalabas ng public apology si Santiago dahil sa inasal nito sa impeachment court noong sermunan nito ang prosecution team dahil sa pagbawi ng lima sa inihain nilang Articles of Impeachment laban kay impeached Chief Justice Renato Corona. “We are demanding to the honorable judge Miriam Defensor Santiago to issue a public apology for and in behalf of the Filipino people,” sabi ni Guatlo &amp;nbsp;sa kanilang sulat. Partikular na tinuloy ng grupo ang paggamit ng senadora &amp;nbsp;ng mga salitang “mga gago naman” (kayo) patungkol sa prosekusyon sa ika-26 na araw ng impeachment trial. Isa rin umanong insult sa Integrated Bar of the Philippines ang ginawa ng senadora dahil karamihan sa mga senermunan nito ay mga abogado at mga miyembro ng House of Representatives. Kaugnay nito, sinabi ni Senate President Juan Ponce Enrile na ipinauubaya na niya ang reklamo sa komite ni Sen. Alan Peter Cayetano. Sinabi pa ni Enrile na hindi siya maaaring magsalita para kay Santiago o maaari niyang kontrolin ang sinasabi nito sa impeachment court.</body>
<link>http://www.philstar.com/Article.aspx?articleId=786531&amp;publicationSubCategoryId=92</link>
</article>
<article>
<title>Pagsasapribado ng Water Districts, tinutulan</title>
<author>Ni Butch Quejada</author>
<date>
<month>March</month>
<day>12</day>
<year>2012</year>
</date>
<body>MANILA, Philippines - Tinututulan ng Philippine Association of Water District (PAWD) ang panukalang batas na nakahain ngayon sa Senado at Kamara na isapribado ang mga water district sa bansa gayundin ang pagtatatag ng Water and Sanitation Regulatory Authority (WSRA). Ayon kay Gilbert Camaligan, national president ng PAWD, hindi makatwiran na isapribado ang mga water districts na inihain bilang Senate bill 2997 na inakda ni Senador Edgardo Angara. Sinabi pa ni Camaligan, ang paglikha ng Water Supply and Sanitation Companies (WSSC) sa ilalim ng section 17 ng SB 2997 na nagpapahintulot&amp;nbsp;na magmay-ari ng lahat ng ari-arian&amp;nbsp;ng mga Water Service Providers&amp;nbsp;(WSPs) ay hindi makakabuti sa publiko. Aniya, ang&amp;nbsp;pagsasapribado sa mga Water Districts ay malaking pinsala sa may 20,000 empleyado nito na nag&amp;shy;lingkod ng halos tatlong dekada sa gobyerno. Samantala, nagpaha&amp;shy;yag naman ng pagsuporta ang PAWD sa Senate bill 518&amp;nbsp;ni Sen. Jinggoy Estrada&amp;nbsp;na nagpapahintulot na magtatag ng Water Regulatory Commission (WRC) na pinapayagan naman ang pagpapatuloy ng operasyon ng mga water districts sa bansa. Iginiit pa ni Camaligan na ang pagpapatakbo ng Water Districts ay malayo sa pakikialam ng mga local na pamahalaan at nasasaklaw ito sa Civil Service Commission (CSC), Commission on Audit (COA) at Department of Budget and Management (DBM) at idineklara itong isang government owned and controlled corporation ng Korte Suprema noong Sept. 13, 1991. Ang mga Water Districts ay nasa ilalim ng pangangasiwa ng Local Water Utilities Administration (LWUA) na ang ope&amp;shy;rasyon ay napatunayang matagumpay. Sinasabing itinatag ang mga Water Districts upang magbigay ng serbisyo at hindi nagpapatubong ne&amp;shy;gosyo.</body>
<link>http://www.philstar.com/Article.aspx?articleId=786128&amp;publicationSubCategoryId=92</link>
</article>
<article>
<title>Gobyerno hindi raw gagastos sa pagpipinta ng mga larawan sa EDSA</title>
<author>Ni Danilo Garcia</author>
<date>
<month>March</month>
<day>12</day>
<year>2012</year>
</date>
<body>MANILA, Philippines - Malaking pakinabang at walang nakikitang pin&amp;shy;sala si Metropolitan Manila Development Authority (MMDA) Chairman Francis Tolentino sa proyekto nilang pagpipinta ng mga larawan sa kahabaan ng EDSA bilang bahagi ng Metro Manila Greenprint 2030. Iginiit ni Tolentino na dumaan sa masusing pag-aaral ng mga batikang pintor ang mga larawang ipipinta sa mga bawat lugar sa Edsa na sasalalim sa kasaysayan. Inihalimbawa nito ang larawang iginuhit ng isang pintor sa Finland na anim na buwang naninirahan sa Ayala upang pag-aralan ang kasaysayan na pagbabatayan ng iguguhit nilang larawan. Bukod aniya sa dalubhasang artist sa Finland, kasama rin sa mga guguhit ng iba pang larawan sa EDSA ang mga bantog na artist mula Sweden, Japan at mismong sa Pilipinas na mag-aaral ng kasaysayan sa bawat lugar na kanilang ipipinta. Nilinaw din ni Tolentino na walang kahit isang ku&amp;shy;sing na magagastos ang pamahalaan partikular ang kanilang ahensya sa programa dahil bukod sa hindi sisingil ng kanilang talento sa pagguhit ang mga pintor, sasagutin ng isang malaking kompan&amp;shy;ya ng pintura ang mga gagamitin. Isa anyang anti-pollution paint ang gagamiting pintura na malaki ang maitutulong upang mapangalagaan ang malinis na hangin.</body>
<link>http://www.philstar.com/Article.aspx?articleId=786127&amp;publicationSubCategoryId=92</link>
</article>
<article>
<title>ECC sa Tampakan muling iginiit ng Mindanao LGUs</title>
<author>Ni Rudy Andal</author>
<date>
<month>March</month>
<day>12</day>
<year>2012</year>
</date>
<body>MANILA, Philippines - Muling umapela kay Pangulong Aquino ang local government units (LGUs) na apektado ng hindi pagkakaloob ng environmental compliance certificate (ECC) ng Department of Environment and Natural Resources (DENR) sa kinontrata ng gobyerno na Sagittarius Mines, Inc. (SMI) sa $5.9-B Tampakan gold copper project sa South Cotabato. Sa pagdalo sa iba’t ibang forum sa Metro Manila kamakailan, nilinaw nina Tampakan, South Cotabato Mayor Leonardo Escobillo Sr. at Kiblawan, Davao del Sur Mayor Marivic Diamante na mas gusto nila ang large-scale mining sa kanilang mga lugar dahil mas nakapipinsala ang ilegal na small-scale mining na walang kontrol sa paggamit ng asoge o mercury at dinamita sa kanilang operasyon. Sinabi ni Mayor Diamante na bagamat walang small-scale mining sa kanyang bayan, tiyak na magaganap ito kapag hindi pinagkalooban ng ECC ang Tampakan project dahil lamang sa ordinansang ipinatupad ng South Cotabato na nagbabawal sa open-pit mining na gagamiting paraan sa pagmimina ng SMI. Aminado naman si Mayor Escobillo na kahit ano ang gawin nilang paghihigpit, laganap ang ilegal na pagmimina sa kanilang bayan at ang tanging solusyon dito ay ang operasyon ng SMI para magkaroon ng hanapbuhay ang maraming mamamayan.</body>
<link>http://www.philstar.com/Article.aspx?articleId=786126&amp;publicationSubCategoryId=92</link>
</article>
<article>
<title>Smuggled na yosi kalat na</title>
<author>Ni Gemma Garcia</author>
<date>
<month>March</month>
<day>12</day>
<year>2012</year>
</date>
<body>MANILA, Philippines - Nagkalat na umano sa bansa ang mga smuggled na sigarilyo na gawa pa mula sa mga katabing bansang Asya. Ito ang lumitaw sa hearing ng House Committee on Ways and Means kung saan nagpakita si Blake Clinton Dy, vice president ng Associated Anglo-Ame&amp;shy;rican Tobacco Corp. ng pruweba na ang smuggling ay nangyayari na umano sa bansa partikular na sa southern area. Sa naturang pagdinig, nagpakita si Dy ng mga halimbawa ng smuggled na sigarilyo&amp;nbsp;sa mga kongresista upang suportahan ang kanyang pahayag na ang unitary tax system sa mga produktong tabako ay magreresulta ng mataas na kaso ng smuggling sa bansa. Taliwas umano sa pahayag ni Finance Secretary Cesar Purisima na maiiwasan ang smuggling sa mga produktong tabako at alcohol sa ilalim ng unitary excise tax rate. Sa pahayag ni Dy sa komite, mayroon ng mga smuggled cigarettes sa Sulu, Zamboanga at Tawi-tawi kung saan ginawa umano ito mula sa mga bansang Indonesia, Thailand at Vietnam at lahat na umano ay nakakaalam na nito maliban na lamang kay Purisima at mga tauhan nito. Paliwanag pa nito, bakit umano nasasabi ni Purisima na hindi mangyayari ang smuggling gayung nangyayari na ito sa baha&amp;shy;ging South ng bansa at kung sinasabi umano ng kalihim na walang lugar ang smuggling sa merkado ay halata na hindi nito alam ang nangyayaring realidad sa industriya &amp;nbsp;na nais nitong dagdagan ng buwis. Ang nasabing mga sigarilyo umano ay hindi nagbabayad ng anumang buwis at hindi rin nagtatag&amp;shy;lay ng health warning na itinatakda ng batas at ipinapakilala umano ito ng mga smugglers sa pamamagitan ng paggamit ng maliliit na bangka na tumatawid sa pagitan ng boarder ng Pilipinas at iba pang isla sa Asya. Isiniwalat din ni Dy sa komite na ang mga counterfeit cigarettes ay direktang nakikipag kumpitensya sa mga murang presyo ng sigarilyo kung saan ibinibenta ang mga smuggled na sigaril&amp;shy;yo sa halagang P10 kada pakete. Nauna na rin nagbanta ang Federation of Philippine Industries (FPI) sa komite na ang smuggling incidence sa bansa ay nagreresulta ng P170 bil&amp;shy;yon na pagkalugi subalit sa tantiya naman ng World Bank ay umaabot ito ng P240 bilyon.</body>
<link>http://www.philstar.com/Article.aspx?articleId=786125&amp;publicationSubCategoryId=92</link>
</article>
<article>
<title>Women's Day lusot na bilang holiday</title>
<author>Ni Gemma Garcia</author>
<date>
<month>March</month>
<day>12</day>
<year>2012</year>
</date>
<body>MANILA, Philippines - Aprubado na sa Kamara sa ikatlo at huling pagbasa ang panukalang gawing non-working holiday ang Marso 8 bilang pagdiriwang ng National Women’s Day o araw ng mga kababaihan. Layunin ng panukala na amyendahan ang House Bill 3962 na inihain nina Gabriela Party-list Reps. Luzviminda Ilagan at Emmi de Jesus ang Republic Act 6949 o An Act to Declare March Eight of Every Year as a Working Special Holiday bilang pagkilala sa na&amp;shy;ging kontribusyon ng mga babae sa lahat ng aspeto ng national development sa bansa. Sa ilalim ng panukala, ang lahat ng government agencies kabilang na ang mga attached agencies at Local Government Units, at mga government owned and controlled corporations, sa pamamagitan ng GAD (Gender and Development) Focal Persons, ay kailangang magprepara at magpatupad ng programa para sa selebrasyon ng National Women’s Day kada Marso 8 ng taon. Dapat din umanong maisulong at maimpormahan ang mga babae sa kanilang karapatan at partisipasyon sa pagsulong ng bansa. Itinatalaga rin ang Philippine Commission on Women na makipag-ugnayan, magmonitor at masigurong maipatutupad ang naturang panukala kapag ganap nang na&amp;shy;ging batas.</body>
<link>http://www.philstar.com/Article.aspx?articleId=786124&amp;publicationSubCategoryId=92</link>
</article>
<article>
<title>Enrile magre-resign 'pag binastos si Corona sa trial</title>
<author>Ni Rudy Andal</author>
<date>
<month>March</month>
<day>12</day>
<year>2012</year>
</date>
<body>MANILA, Philippines - Nakahandang magbitiw si Senate President Juan Ponce Enrile bilang presiding judge ng impeachment court sa sandaling ‘bastusin’ si Chief Justice Renato Corona sa pagtestigo nito sa korte. Sinabi ni Sen. Enrile, nais niyang mismong si CJ Corona ang iharap ng depensa bilang testigo nito sa pagpapatuloy ng impeach trial sa linggong ito. “Kung&amp;nbsp;babastusin nila ang chief justice, magre-resign ako. I will rule them out of order. Bahala sila kung tatanggalin nila ako,” wika ni Enrile kahapon. Hindi rin niya papayagan ang mga senator-judges na mag-cross examine sa punong mahistrado sakaling magdesisyon itong tumestigo sa kanyang impeachment. “Cross-examination is the function of the contending lawyers. [The senator-judges] would be partisan if they cross-examine,” paliwanag pa ni Enrile. Samantala, siniguro naman ng pangulo ng Senado na papayagan nito ang pagsalang nina Reps. Toby Tiangco at Hermilando Mandanas bilang testigo ng depensa. Aniya, hahayaan niyang magbigay ng testimonya ang dalawang kongresista na hindi lumagda sa impeachment complaint pero ipauubaya na niya sa mga senator-judges ang desisyon kung tatanggapin ito bilang ebidensiya.</body>
<link>http://www.philstar.com/Article.aspx?articleId=786123&amp;publicationSubCategoryId=92</link>
</article>
<article>
<title>Hatol ng impeachment tatanggapin ko! - Corona</title>
<author>Ni Doris Franche-Borja</author>
<date>
<month>March</month>
<day>12</day>
<year>2012</year>
</date>
<body>MANILA, Philippines - Tahasang sinabi&amp;nbsp;ni Chief Justice Renato Corona na handa siya sa anumang&amp;nbsp;kahihinatnan ng&amp;nbsp;kanyang kasong nakasampa sa impeachment court. Ayon kay Corona, sa simula pa lamang ay handa na siyang humarap sa Senado upang&amp;nbsp;maipakita ang&amp;nbsp; katotohanan. Aniya, anuman ang maging desisyon ng&amp;nbsp;impeachment court ay malugod nitong tatanggapin. Sinabi ni Corona na tiwala siya na ginagampanan naman ng mga senator-judge ang kanilang tungkulin. Naniniwala ang chief justice na paiiralin ng mga senator-judge ang&amp;nbsp;impartiality sa pagdinig Sakaling siya ay ma-convict, magbibitiw siya sa kanyang tungkulin subalit kung mapapatunayang wala siyang kasalanan, ipagpapatuloy pa rin niya ang kanyang trabaho&amp;nbsp;kabilang na ang pagpapatuloy ng&amp;nbsp;pagbabago sa hudikatura. Alas-2 ng hapon nga&amp;shy;yon itutuloy ang&amp;nbsp;impeachment hearing kung saan&amp;nbsp;sisimulan na ng depensa ang paghaharap ng kanilang ebidensiya.</body>
<link>http://www.philstar.com/Article.aspx?articleId=786122&amp;publicationSubCategoryId=92</link>
</article>
<article>
<title>Kudeta?</title>
<author></author>
<date>
<month>March</month>
<day>11</day>
<year>2012</year>
</date>
<body>&amp;nbsp;&amp;nbsp;</body>
<link>http://www.philstar.com/Article.aspx?articleId=786018&amp;publicationSubCategoryId=92</link>
</article>
<article>
<title>Fish kill banta ng BFAR ngayong tag-init</title>
<author>Ni Angie dela Cruz</author>
<date>
<month>March</month>
<day>11</day>
<year>2012</year>
</date>
<body>MANILA, Philippines - Nagbanta ang Bureau of Fisheries and Aquatic Resources (BFAR) sa posibleng pagkakaroon ng fish kill ngayong panahon ng tag-init. Bunsod nito, nanawagan si BFAR Director Asis Perez sa mga fish cage owners na paghandaan na ang bagay na ito at agapan ang paghango ng mga isda para maiwasan ang inaasahang pagkalugi dulot ng mainit na panahon. Sa Taal Lake Fisheries Stakeholders forum sa QC, sinabi ni Perez na kailangang bantayan ng mga fish cage owners ang tinatawag na lake overturn, sulphur upwelling, pagbaba ng level ng dissolved oxygen at parasite infestation sa mga isda. Ito umano ay nangyayari dahil sa epekto ng pagbabago ng temperature laluna sa panahon ng tag-init partikular mula buwan ng Abril hanggang Hunyo at sa panahon ng tag-ulan. Noong nakaraang taon, 2,000 tonelada ng isda ang naapektuhan ng fish kill sa Taal lake na may halagang P148.5 million.</body>
<link>http://www.philstar.com/Article.aspx?articleId=785874&amp;publicationSubCategoryId=92</link>
</article>
<article>
<title>Anti-crime czar ni PNoy pinakikilos</title>
<author>Ni Doris Franche-Borja</author>
<date>
<month>March</month>
<day>11</day>
<year>2012</year>
</date>
<body>MANILA, Philippines - Pinakikilos ni dating Catholic Bishops’ Conference of the Philippines (CBCP) President Jaro Archbishop Angel Lagdameo&amp;nbsp;ang anti-crime czar at&amp;nbsp;Executive Sec. Paquito Ochoa na kumilos&amp;nbsp;laban sa laganap na krimen na nagaganap sa bansa. Ayon kay Lagdameo, nababahala na ang&amp;nbsp;publiko para sa kanilang seguridad sa dami ng krimen na nangyayari sa bansa samantalang hindi naman&amp;nbsp;tinutugunan ng&amp;nbsp; pamahalaan partikular ni Ochoa. Inihalimbawa ni Lagdameo ang serye ng krimen sa Laguna at pagpatay sa isang negosyante na mismong ang dating spokesman ng PNP-NCRPO ang suspect gayundin ang maraming krimen na kinasasangkutan ng mga otoridad. Aniya, kailangan na maibalik ng publiko ang ka&amp;shy;ni&amp;shy;lang tiwala sa mga pulis kung kaya’t dapat na kumilos ang mga ito at labanan ang krimen sa bansa. Ang kaliwa’t kanang krimen sa bansa ay indikasyon aniya ng kawalan ng pakialam o pagiging manhid ng pamahalaan na tugunan ang naturang problema. Nagpapalala pa dito ay ang pagkakasangkot ng mga awtoridad na mismong tagapagpatupad ng&amp;nbsp; batas.</body>
<link>http://www.philstar.com/Article.aspx?articleId=785873&amp;publicationSubCategoryId=92</link>
</article>
<article>
<title>'555' bawal na - DOLE</title>
<author>Ni Doris Franche-Borja</author>
<date>
<month>March</month>
<day>11</day>
<year>2012</year>
</date>
<body>MANILA, Philippines - Mahigpit nang ipinagbabawal ng Department of Labor and Employment (DOLE) ang&amp;nbsp;“555” o pagre-renew ng&amp;nbsp; kontrata ng isang empleyado kada limang&amp;nbsp; buwan. Sa ilalim ng Department&amp;nbsp; Order 18-A na ipinaprubahan&amp;nbsp;noong Nobyembre 2011, inoobliga na ang mga sub contractor na&amp;nbsp;gawing regular ang kanilang mga empleyado na matagal nang nagtatrabaho subalit dumaan lamang sa renewal. Ayon kay DOLE USec. Rebecca Chato, karapatan na ng mga empleyado na makatanggap ng&amp;nbsp;regular na sahod,&amp;nbsp;incentive leave at security of tenure mula sa kanilang pinagtatrabahuhan. Wala naman umanong pinag-iba ang mga sub-contractor sa mga direct&amp;nbsp;employer kung kaya’t dapat lamang&amp;nbsp;na ibigay ang karapatan ng mga empleyado. Isa umano sa mga requirements ng DOLE&amp;nbsp;upang makapagparehistro ang&amp;nbsp;sub-contractor ay ang pagkakaroon ng&amp;nbsp; capitalization. Ito ang siyang magiging puhunan&amp;nbsp; para sa pagpapasahod sa mga manggagawa. Lumilitaw sa record &amp;nbsp;ng sub-con na 1,442 construction at 1,848 security ang lumabag noong 2011 Tiniyak naman ni Ed lacson,&amp;nbsp;pangulo ng Employees Confederation of the Philippines na&amp;nbsp;suportado nila ang&amp;nbsp; desisyon ng DOLE, dahil hindi lamang ang mga employees ang protektado nito kundi maging silang mga employer. Ito na din ang daan upang&amp;nbsp;masawata ang&amp;nbsp;fly-by-night sub-contracting at maging legal at professional ang sub-contracting.</body>
<link>http://www.philstar.com/Article.aspx?articleId=785872&amp;publicationSubCategoryId=92</link>
</article>
<article>
<title>Santo Papa nakiramay sa pagpanaw ni Cardinal Sanchez</title>
<author>Ni Doris Franche-Borja</author>
<date>
<month>March</month>
<day>11</day>
<year>2012</year>
</date>
<body>MANILA, Philippines - Nagpaabot ng kanyang&amp;nbsp;pakikiramay si Pope Benedict XVI sa mga naulila ni Cardinal Jose Sanchez na pumanaw sa edad na 91. Sa report ng Vatican Information, ang mensahe &amp;nbsp;ng&amp;nbsp; Santo Papa ay ipinadala umano kay retired Cebu Archbishop Ricardo Cardinal Vidal. Nakasaad sa report na si Cadinal Sanchez ay magsisilbing inspirasyon sa iba para maging tunay na tagasunod ng Diyos at sa kanyang Simbahan. Inaalala din ni Benedict XVI ang dedikasyon ni Cardinal Sanchez bilang pari at obispo sa Pilipinas, gayundin sa paninilbihan sa Roman Curia sa ilalim ng panunungkulan ni Blessed John Paul II. Si Cardinal Sanchez ang panglimang cardinal na Pilipino.</body>
<link>http://www.philstar.com/Article.aspx?articleId=785871&amp;publicationSubCategoryId=92</link>
</article>
<article>
<title>Modus ng carjacker vs online rent-a-car buking</title>
<author>Ni Joy Cantos</author>
<date>
<month>March</month>
<day>11</day>
<year>2012</year>
</date>
<body>MANILA, Philippines - Ibinisto ng PNP-Highway Patrol Group (HPG) ang bagong modus operandi ng mga&amp;nbsp;notoryus na carjacker na target ang mga operator ng rent-a-car na gumagamit ng social networking site sa internet upang ipakilala at mas maging mabenta ang kanilang iniaalok na mga sasakyan. Dahil dito, nagbabala si PNP-HPG Director P/Chief Supt. Leonardo Espina sa nasabing panibagong istilo ng mga hinahanting na carjacking gang matapos madiskubre ang pagkakatangay sa mga rent-a-car vehicle kabilang ang dalawang utility van. Sinabi ni Espina, karaniwang mga kolorum o walang prangkisa na rent-a-car operator ang naglalagay ng anunsyo sa internet at higit na delikadong mabiktima ng modus operandi. Sa database ng PNP-HPG sa mga nakaw na sasakyan, pinakahuling natangay ng mga suspek ang isang Hyundai Starex van na ipinoste sa online advertisement site na sulit.com. Mas madali umanong mahanap ng mga sindikato sa internet ang uri ng sasakyan na puwede nilang tangayin sa pamamagitan ng pagpapanggap na sila ay kliyente, makikipagnegosasyon sa telepono sa halaga ng renta at saka lang magkikita para sa lugar na nakaposisyon na ang mga kasabwat din ng sindikato. Ang masaklap nito matapos na magkabayaran ng downpayment saka sasakay ang mga suspek at ang driver ng rent-a-car patungo sa destinasyon. Pero sa kalagitnaan ng biyahe ay puwersahang pabababain ang tsuper na tututukan pa ng baril saka tatakas ang mga suspek tangay ang kinarnap na sasakyan.</body>
<link>http://www.philstar.com/Article.aspx?articleId=785870&amp;publicationSubCategoryId=92</link>
</article>
<article>
<title>21 bilanggo pasado sa DepEd exam</title>
<author>Nina ni Mer Layson/Angie dela Cruz</author>
<date>
<month>March</month>
<day>11</day>
<year>2012</year>
</date>
<body>MANILA, Philippines - Dalawampu’t isang (21) bilanggo mula sa provincial jail ng Sta. Cruz, Laguna ang muling makakapag-aral kahit nasa loob ng bilangguan matapos na makapasa sa pagsusulit na ibinigay sa kanila ng Department of Education (DepEd). Nabatid na sumailalim ang mga inmates sa Accreditation and Equivalency program, isang uri ng alternative learning ng DepEd at nagawa namang makapasa. Naniniwala si Education Secretary Armin Luistro na ang pagbibigay ng oportunidad upang makapag-aral at matuto maging sa mga society offenders o mga bilanggo ay tungkulin ng pamahalaan. Sinabi pa ni Luistro na para sa mga bilanggo na makakapasa sa A &amp;amp; E elementary level ay makakapagpatuloy ng kanilang secondary education habang ang mga nakapasa naman sa A &amp;amp; E for secondary level ay maipagpapatuloy ng mga ito ang kanilang tertiary education&amp;nbsp;oras na makalaya ng kulungan. Nabatid na naglagay na rin ang Deped &amp;nbsp;ng extension testing center sa ibat ibang mga kulungan, prisons, camps, correctional formation at rehabilitation centers nationwide para matulungan ang mga bilanggo na maipagpatuloy ang pag-aaral kahit nasa loob ng kulu&amp;shy;ngan.</body>
<link>http://www.philstar.com/Article.aspx?articleId=785869&amp;publicationSubCategoryId=92</link>
</article>
<article>
<title>Corona hinamon na pangalanan ang senador</title>
<author>Ni Malou Escudero</author>
<date>
<month>March</month>
<day>11</day>
<year>2012</year>
</date>
<body>MANILA, Philippines - Hinamon kahapon ng Malaca&amp;ntilde;ang si impeached Chief Justice Renato Corona na pangalanan kung sino ang sinasabi nitong&amp;nbsp;senador na lumapit sa kaniya upang hilingin na bumaba siya&amp;nbsp;sa puwesto. Ayon kay deputy presidential spokesperson Abigail Valte, mas makakabu&amp;shy;ting humarap sa Senate impeachment court si Corona sa halip na mag-ikot ito sa mga istasyon ng radyo at magpa-interview. Sa pinakahuling interview ni Corona, sinabi nito na&amp;nbsp;isang senador umano ang nagpadala sa kaniya ng emisaryo at nagsabing bitawan na niya ang kaniyang posisyon sa Supreme Court. Kung may pinaghahawakan umanong ebidensiya si Corona ay dapat sabihin niya ito. Inamin ni Valte na pinagtanong-tanong din niya kung sino ang posibleng emisaryo na sinasabi ni Corona pero wala naman siyang nakuhang sagot. Hindi rin aniya nakakatulong ang ginagawang pag-iikot ni Corona sa media dahil hindi naman nito nabibigyan ng linaw ang mga isyung ibinibintang sa kaniya sa impeachment court katulad ng kuwestiyonableng statement of assets, liabilities and networth (SALN). Kabilang sa mga ibinunyag ni Corona sa kaniyang panayam sa isang istasyon ng radyo ay ang pag-aalok umano ni Sen. Teofisto Guingona ng term sharing kay Justice Antonio Carpio.</body>
<link>http://www.philstar.com/Article.aspx?articleId=785868&amp;publicationSubCategoryId=92</link>
</article>
<article>
<title>Anti-VAT bill inaamag sa Kamara</title>
<author>Ni Butch Quejada</author>
<date>
<month>March</month>
<day>11</day>
<year>2012</year>
</date>
<body>MANILA, Philippines - Binara ni Bayan Muna Rep. Teddy Casi&amp;ntilde;o si Pre&amp;shy;sidential Deputy spokesperson Abigail Valte dahil sa paghamon nito&amp;nbsp;sa mga mambabatas na magsampa ng kinakailangang panukalang-batas na magpapawalambisa o magbabasura sa 12% value added tax sa mga produktong petrolyo. Sinabi ni Casi&amp;ntilde;o na matagal na nilang isinampa sa Kongreso o noon pang Agosto 23, 2010 ang House Bill 2719 na magbabasura sa VAT na ipinapataw sa mga produktong langis “Sa kasawiam-palad, inaalikabok na lang ito sa ways and means committee ng House of Representatives na pinangunguluhan ni Davao Rep. Isidro Ungab. Hinahamon namin si Rep. Ungab na pabilisin ang bill at suwayin ang kautusan ng Malacanang na bigyan ng prayoridad ang malalaking kumpanya ng langis habang binabalewala ang kapakanan ng mamamayan,” sabi ni Casi&amp;ntilde;o. Sinabi ni Casi&amp;ntilde;o na, kapag nawala ang VAT, makakatipid ang mga konsyumer ng P6-P9 bawat litro sa kinokonsumo nilang gasoline at diesel. Mababawasan din anya ang presyo ng LPG o liquefied petroleum gas na nagkakahalaga na ngayon ng P800 bawat 11kg tank.</body>
<link>http://www.philstar.com/Article.aspx?articleId=785867&amp;publicationSubCategoryId=92</link>
</article>
<article>
<title>Andal Sr. nasa ICU</title>
<author>Ni Joy Cantos</author>
<date>
<month>March</month>
<day>11</day>
<year>2012</year>
</date>
<body>MANILA, Philippines - Nasa&amp;nbsp;Intensive Care Unit (ICU) ng AFP Medical Center si dating Gov. Andal Ampatuan Sr., matapos sumuka ng dugo noong Biyernes. Sinabi ni AFP Public Affairs Office (PAO) Chief Col. Arnulfo Marcelo Burgos Jr., si Andal Sr. ay na-diagnose ng military doctors na nagtataglay ng sakit na ‘chronic obstructive pulmonary disease at chronic alcoholic liver disease’. Kamakalawa ay unang isinugod si Andal Sr. sa Taguig Pateros Hospital bago ito dinala sa St. Lukes Hospital&amp;nbsp;at Makati Medical Center bago inilipat muli sa AFP Medical Center sa V. Luna, Quezon City. Inihayag naman ni Burgos na 24 oras lamang ang court order na pinahintulutan ng QC Regional Trial Court Branch 221 para manatili si Andal Sr. sa pagamutan at matapos ito ay kailangan itong ibalik sa kaniyang piitan sa Metro Manila District Jail sa Camp Bagong Diwa sa Bicutan, Taguig City pero nilinaw ni Burgos na depende na rin ito sa&amp;nbsp;mga doktor na sumusuri sa kalagayan ng pasyente. “He was admitted dahil emergency. yung emergency 24 hours lang yan, now after that kung walang court order babalik siya ( Taguig),” ani Burgos. Idinagdag pa ni Burgos&amp;nbsp;may sapat na seguridad si Ampatuan sa nasabing pagamutan na binabantayan ng sapat na bilang ng mga sundalo at&amp;nbsp; ng mga jailguard ng Bureau of Jail Management and Penology (BJMP). Si Andal Sr. ang itinurong pangunahing “utak” sa pagpatay sa 57 katao kabilang ang 32 journalist sa malagim na masaker noong Nobyembre 23, 2009 sa Ampatuan, Maguindanao.</body>
<link>http://www.philstar.com/Article.aspx?articleId=785866&amp;publicationSubCategoryId=92</link>
</article>
<article>
<title>P75-P100 wage hike malabo</title>
<author>Ni Malou Escudero</author>
<date>
<month>March</month>
<day>11</day>
<year>2012</year>
</date>
<body>MANILA, Philippines - Malabo pa umanong magkaroon kaagad ng umento sa sahod para sa mga minimum wage ear&amp;shy;ners dahil sa umiiral na isang taong moratorium sa wage hike. Ito ang ipinunto ni De&amp;shy;puty Presidential spokesperson Abigail Valte sa plano ng Trade Union Congress of the Philippines (TUCP) na isulong ang P75 hanggang P100 wage increase sa gitna ng patuloy na pagtaas ng presyo ng langis at mga pangunahing bilihin. “Ang gusto ko lang pong puntuhin dito is that nasa Marso pa lang po tayo ngayon and me&amp;shy;ron ho kasing one year na moratorium bago ho makapagtaas ng sahod muli,” sabi ni Valte. Ayon pa kay Valte dapat tingnan ng mga Regional Wage Boards ang planong paghingi ng wage increase ng TUCP lalo pa’t Hunyo noong nakaraang taon huling nagtaas ng sahod. “Kung hindi po ako nagkakamali June po kasi tayo huling nagtaas ng sahod and this is something that should be entertained by the Regional Wage Boards,” sabi ni Valte. Sinabi ni Valte na iba-iba ang pangangailangan ng mga empleyado&amp;nbsp;sa iba’t ibang lugar sa bansa kaya iba-iba rin ang nagiging desisyon ng wage boards.&amp;nbsp; Una nang sinabi ni Atty. Democrito Mendoza, pangulo ng TUCP, na masyado ng mabigat ang dinadanas na pahirap ng mga manggagawa sa pagtaas ng presyo at hindi na ito kayang tugunan ng kanilang kasalukuyang sahod.</body>
<link>http://www.philstar.com/Article.aspx?articleId=785864&amp;publicationSubCategoryId=92</link>
</article>
<article>
<title>P100 umento sa sahod hingi</title>
<author>Ni Angie dela Cruz</author>
<date>
<month>March</month>
<day>10</day>
<year>2012</year>
</date>
<body>MANILA, Philippines - Nanawagan ang mga manggagawa sa pamahalaan na maitaas ang kanilang sahod ng mula P75 hanggang P100. Ayon kay Atty. Demo&amp;shy;crito Mendoza, pangulo ng Trade Union Congress of the Philippines (TUCP), takda nilang ihain ang petis&amp;shy;yon sa uniform wage&amp;nbsp;rate na P75-P100 para sa mga manggagawa ng National Capital Region (NCR)&amp;nbsp; at dalawang kalapit na rehiyon bunga ng serye ng pagtataas&amp;nbsp;ng presyo ng langis, bilihin at bayarin sa mga pangunahing serbisyo. Ayon kay Mendoza, masyado ng mabigat ang dinadanas na pahirap ng mga manggagawa sa pagtaas ng presyo at hindi na ito kayang tugunan ng kanilang kasalukuyang sahod. Malawak na anya ang panawagan ng mga manggagawa sa Metro Manila, Cavite, Laguna, Batangas, Quezon at sa Region 3 para sa umento sa sahod&amp;nbsp;at kumakalap na lamang sila ng dagdag na data bago isapinal ang kanilang petisyong ihahain sa Wage Board. Noong 2011, nagpetisyon din ang TUCP para sa P75 dagdag sahod sa NCR pero P22 lamang ang naibigay at P100 naman ang kanilang hiniling na umento para sa Region 3 pero P13 lamang ang naaprubahan.</body>
<link>http://www.philstar.com/Article.aspx?articleId=785606&amp;publicationSubCategoryId=92</link>
</article>
<article>
<title>Cheaper medicine law bigo</title>
<author>Ni Malou Escudero</author>
<date>
<month>March</month>
<day>10</day>
<year>2012</year>
</date>
<body>MANILA, Philippines - Hindi umano masyadong napapakinabangan ng mga mamamayan lalo na ng mga mahihirap ang “Cheaper Medicine Law” dahil hindi naman masyadong naibaba ang presyo ng mga gamot. Ito ang sinabi ni Senator Manny Villar, chairman ng Senate Committee on Trade kaugnay sa nasabing batas na dapat na umanong amiyendahan. “Mukhang di successful itong batas na ito dahil ang objective nito ay maibaba ang presyo ng medicines para sa ating mahihirap na kababayan,” pahayag &amp;nbsp;ni Villar. Kung aamiyendahan ang Cheaper Medicine Law, dapat umanong palawakin pa ang coverage nito. “Base sa mga narinig ko, although masyadong maaga pa, kulang ang covered na gamot. Sa tingin ko dapat palawakin pa ang coverage para mas marami pa tayong maibaba. Pangalawa, ang mahal ay iyong mga manufacturer, hindi iyong mga drug stores. Kung ibibigay nga naman sa kanila nang mahal, hindi nila maibebenta ng mura, lugi pa sila,” sabi ni Villar. Dapat umanong isama sa lilimitahan ay ang ipinapataw na presyo ng mga manufacturers. Hindi rin umano&amp;nbsp;talaga naibaba ng husto ang presyo ng mga gamot dahil may ilang pharmaceutical companies na nagla-lobby para hindi masaklaw ang kanilang ibinibentang mga produkto.</body>
<link>http://www.philstar.com/Article.aspx?articleId=785604&amp;publicationSubCategoryId=92</link>
</article>
<article>
<title>Rep. Iggy inilibing na</title>
<author>Nina Gemma Garcia at Doris Franche-Borja</author>
<date>
<month>March</month>
<day>10</day>
<year>2012</year>
</date>
<body>MANILA, Philippines - Inihatid na kahapon sa huling hantungan si Negros Occidental Rep. Ignacio “iggy” Arroyo sa Manila North Cemetery sa Maynila. Bago dalhin sa naturang libingan ay nagkaroon muna ng isang misa sa ancestral house ng pamilya Arroyo sa La Vista, Quezon City kung saan nakadalo dito si Pampanga Rep.Gloria Arroyo. Dakong alas-8 ng umaga ng dumating ang dating pangulo at umalis din pasado alas-12 ng tanghali dahil apat na oras lang itong pinayagan ng korte na dumalo sa misa. Nagbigay naman ng 21-gun salute ang honor guards sa kabaong ni Iggy habang inilalagay ito sa puntod na katabi ng kanyang ina na si Lourdes Zaragoza Tuason sa Tuason-Arroyo mausoleum. Kabilang sa mga kapamilya ng kongresista na nakipaglibing ang kapatid nito na si dating First Gentleman Mike Arroyo habang nasa tabi nito ang dating asawa na si Aleli gayundin ang common law wife ni Iggy na si Grace Ibuna. Naroon din ang mga anak ng kongresista na sina Bianca, Dina at Alelu. Iniabot naman ang bandila ng Pilipinas na nakapatong sa ibabaw ng kabaong ni Iggy kay Aleli. Si Iggy ay namatay noong Enero 26 sa London dahil sa cardiac arrest dulot ng kumplikasyon sa sakit nito sa atay.</body>
<link>http://www.philstar.com/Article.aspx?articleId=785602&amp;publicationSubCategoryId=92</link>
</article>
<article>
<title>Mga preso makakaboto sa 2013</title>
<author>Ni Doris Franche-Borja</author>
<date>
<month>March</month>
<day>10</day>
<year>2012</year>
</date>
<body>MANILA, Philippines - Inilabas na ng Commission on Elections (Comelec) ang paraan ng rehistrasyon at pagboto ng mga bilanggo bilang bahagi ng paghahanda sa May 13, 2013 national at local elections. Sa ilalim ng Comelec resolution no 9371, lahat ng bilanggong aabot ng 18-taong gulang sa araw ng halalan sa 2012 ay papayagang makapagparehistro at makaboto. Maglalagay ang Comelec ng mga satellite registration center sa lahat ng provincial, city, municipal jails at iba pang correctional at rehabilitation centers sa buong bansa. Sa araw ng halalan, magtatayo ang Comelec ng special polling places na tatauhan ng special board of election inspectors. Nabatid na papayagan lamang na makaboto sa ibang lugar ang mga bilanggo kung mayroong kautusan ang hukuman.</body>
<link>http://www.philstar.com/Article.aspx?articleId=785601&amp;publicationSubCategoryId=92</link>
</article>
<article>
<title>Corona tinakot, pinilit ng senador na mag-resign</title>
<author>Nila Doris Franche at Rudy Andal</author>
<date>
<month>March</month>
<day>10</day>
<year>2012</year>
</date>
<body>MANILA, Philippines - Ibinulgar ni Supreme Court Chief Justice Renato Corona na isang senador ang umano’y pinressure siya at nagpadala pa ng emisaryo para siya piliting mag-resign na lamang. Bagamat tumanggi si Corona na pangalanan ang nasabing senador sinabi nito na grabe umano ang panggigipit nito sa kanya kung saan may&amp;nbsp;kasama pang pananakot. “.Alam nyo ang sabi eh, “mabuting sabihin mo sa kanya mag-resign na siya kundi huhubaran namin siya sa publiko.&amp;nbsp;Alam ng senador na ito kung sino siya dahil kino-quote ko siya ng verbatim, kasi ‘yon ang mensaheng ipinaabot niya sa akin,”&amp;nbsp;ani&amp;nbsp;Corona. Todo tanggi naman ang Palasyo na may ipinadala itong emisaryo kay Corona upang magbitiw ito o baligtarin ang naging desisyon sa Hacienda Luisita. Sinabi ni Deputy Presidential Spokesperson Abigail Valte, hindi gawain ng Aquino government ang ‘manggapang’. Aniya, wala siyang nalalaman na ipinadalang emisaryo ang Pangulo kay Corona upang hilingin na magbitiw na lamang ito sa kanyang tungkulin. Samantala, hinamon ni Corona si Pangulong Aquino na ilabas ang kanyang record hinggil sa pagkakaroong mental sanity at iwaksi ang special protection na ipinagkakaloob sa kanyang mga “KKK” o mas kilala bilang Kaibigan, Kabarilan at Kaklase. Ayon kay Corona, panahon na upang ilantad ng Pangulo ang kanyang mental sanity records kasabay nang pagtuligsa sa double standard treatment and cover-up sa mga pagkakamali ng kanyang mga kaalyado. Partikular namang tinukoy ni Corona ang mga kontrobersiyang kinasasangkutan ni Presidential Political Adviser Ronald Llamas na nasangkot sa pagbili ng mga piniratang DVD at ang eskandalo ng AK-47 machine gun. Hindi rin pinalampas ni Corona ang sinasabing pagtanggap ng suhol ni PAGCOR Chairman Cristino “Bong” Naguiat Jr.&amp;nbsp;mula kay Japanese gambling resort tycoon Kazuo Okada. Si Llamas ay shooting buddy ni Aquino habang si Naguiat ay kanyang kaklase. “Kapag sila nahuhulihan ng pirated DVD pwede, kapag iba hindi pwede. Kapag sila nahuhulihan ng AK 47 pwede, pag iba hindi pwede. Kapag sila nagpupunta sa malalaking casino abroad pwede, pag iba hindi pwede. Masama po ‘yon, double standard,” giit ni&amp;nbsp;Corona. Hindi naman nababahala ang Palasyo sa mga ‘pasabog’ ng punong mahis&amp;shy;trado sa ginagawa nitong media blitz.</body>
<link>http://www.philstar.com/Article.aspx?articleId=785600&amp;publicationSubCategoryId=92</link>
</article>
<article>
<title>Desisyon sa fare hike sa jeep ipinagpaliban</title>
<author>Ni Angie dela Cruz</author>
<date>
<month>March</month>
<day>10</day>
<year>2012</year>
</date>
<body>MANILA, Philippines - Ipinagpaliban ng Land Transportation Franchising and Regulatory Board (LTFRB) ang pag-aanunsiyo sa desisyon sa pagtataas ng singil sa pasahe sa mga pampasaherong jeep. Ayon kay LTFRB Chairman Jaime Jacob, sa halip kahapon ay sa darating na araw ng Miyerkoles nila i-aanunsiyo ang desisyon sa fare hike petition na 50 centavos na pagtataas sa minimum fare sa jeep. Ngayon ay P8 ang minimum na pasahe at nais ng mga transport group na bawiin ang 50 cents para maging P8.50&amp;nbsp; dahil sa patuloy na pagtaas ng halaga ng mga produktong petrolyo laluna sa gasoline at&amp;nbsp;diesel. &amp;nbsp; Binigyang diin ni Jacob na marami pa silang kinokonsidera sa magiging desisyon sa taas pasahe kayat mi&amp;shy;nabuting sa susunod na linggo na lamang ito iaanunsyo. Sa Miyerkules din anya ipapalabas ng LTFRB ang desisyon sa hiling na taas na pasahe sa mga provincial at Metro Manila buses sa bansa. Huli na lamang anyang dedesisyunan&amp;nbsp;ang tungkol sa fare hike petition ng mga taxi na maitaas sa P10 ang flag down rate. Sa ngayon ay P40 ang flag down rate sa taxi.</body>
<link>http://www.philstar.com/Article.aspx?articleId=785597&amp;publicationSubCategoryId=92</link>
</article>
<article>
<title>GSIS case vs Echiverri dinismis ng Ombudsman</title>
<author>Ni Angie dela Cruz</author>
<date>
<month>March</month>
<day>10</day>
<year>2012</year>
</date>
<body>MANILA, Philippines - Panalo si Caloocan City Mayor Enrico “Recom” Echiverri at tatlo pang opisyal ng lokal na pamahalaan hinggil sa isinampang kaso laban sa mga ito sa Office of the Ombudsman dahil sa alegasyon na hindi pagbabayad ng employees premium contribution sa Government Service Insurance System (GSIS). Batay sa 29-pahinang joint Resolution na nilagdaan ni Ombudsman Conchita Carpio-Morales noong Marso 6,2012, pinawawalang sala nito sina Echiverri, City Treasurer Evelina Garma, City Budget Officer Jesusa Garcia at City Accountant Edna Centeno&amp;nbsp;sa naturang kaso dahil walang&amp;nbsp;sapat na ebidensiya na nakita ang Ombudsman para idiin ang mga ito sa kaso. Bunsod nito, inutos ni Morales na tanggalin na ang suspension order ng mga ito kaugnay ng naturang kaso. Ang kaso ay nag-ugat nang magsampa ng reklamo sa Ombudsman si Caloocan City Vice-Ma&amp;shy;yor Edgar Erice laban sa mga respondents bunga ng umano’y paglabag sa RA 8291 (the GSIS Act of 1997), Sec. 3(e) ng RA 3019 (Anti-Graft and Corrupt Practices Act) at Grave Misconduct and Conduct Prejudicial to the Best Interest of the Service. Ito’y bunga ng hindi umano pag-remit ng lokal na pamahalaan ng GSIS premium ng mga emple&amp;shy;yado nito mula&amp;nbsp;Hulyo 1997 hanggang Disyembre 2002 at mula Enero 2007 hangang Dis. 31, 2010. Dahil dito, agad namang nagpasalamat si Echiverri sa Ombudsman at ayon pa sa alkalde ay lumabas din sa wakas ang katotohanan at napatunayan na nagsisinunga&amp;shy;ling lamang ang nagsampa dito ng kaso.</body>
<link>http://www.philstar.com/Article.aspx?articleId=785595&amp;publicationSubCategoryId=92</link>
</article>
<article>
<title>Pinas baka mabura sa mapa</title>
<author>Ni Butch Quejada</author>
<date>
<month>March</month>
<day>10</day>
<year>2012</year>
</date>
<body>MANILA, Philippines - Nangangamba si Kasangga party list Rep.Ted Haresco na puwedeng maabo ang Pilipinas at mabura sa mapa ng mundo kapag totohanin ng China ang pahayag nito na sisiguruhin na mananalo sa mga “local wars” kaya tinaasan nila ng pondo ang militar. Sinabi ni Haresco, dahil walang pondo o kulang ito dapat baguhin ng Department of National Defense (DND) at Department of Foreign Affairs(DFA) ang mga defense pact na pinasok ng mga ito para masiguro na tutulungan ang Pilipinas oras na nagkaroon ng giyera. Ang China ay isa sa mga bansa na umaangkin sa Spratly islands, na mayaman sa langis. ‘With its claim to parts of the West Philippine Sea and the Spratly Islands, these could presumably be one of those local wars Beijing is referring to,” sabi ni Haresco. Ayon kay Haresco, ang Mutual Defense Treaty ng Pilipinas at Estados Unidos ay hindi nangangahulugan na tutulungan tayo nito kapag nagkaroon ng giyera. “The US would have to seek Congressional approval before committing forces. In that time it could all be over, we simply don’t have the resources to engage in one.” ani Haresco. Ipinaliwanag ni Haresco ang Amerika ay pumasok&amp;nbsp; sa kasunduan sa Australia at iba pang Southeast Asian countries. “These are more comprehensive than what they allocate to us.” Sinabi pa ni Haresco, sa Taiwan ang inilaan ng Amerika sa Thailand ay $6 bilyon para sa 2010. Ngayon taon ang inilaan ng US na tulong militar sa Pilipinas ay $144.7 milyon lamang. Kamakailan sinabi ni China Premier Wen Jiabao na itinaas nito ang kanilang budget para sa militar upang masiguro ang panalo.</body>
<link>http://www.philstar.com/Article.aspx?articleId=785590&amp;publicationSubCategoryId=92</link>
</article>
<article>
<title>Ampatuan Sr., sumuka ng dugo</title>
<author>Nina Joy Cantos at Danilo Garcia</author>
<date>
<month>March</month>
<day>10</day>
<year>2012</year>
</date>
<body>MANILA, Philippines - Isinugod sa pagamutan kahapon si dating Maguindanao Governor Andal Ampatuan Sr., matapos itong magsuka ng dugo sa kaniyang selda sa Camp Bagong Diwa, Taguig&amp;nbsp;City. Kinumpirma ni PNP Spokesman Chief Supt. Agrimero Cruz, Jr. ang pagsugod kay Ampatuan sa Taguig-Pateros Hospital pasado alas-12 ng tanghali. Ayon kay BJMP chief, Director Rosendo Dial, ilang araw nang nilalagnat ang matandang Ampatuan hanggang sa sumuka na ng dugo.&amp;nbsp; Agad namang nagpadala ng karagdagang puwersa ang PNP para ayudahan ang Bureau of Jail Management and Penology (BJMP) sa pagbibigay ng seguridad kay Ampatuan sa pagamutan. Habang isinusulat ang balitang ito, hindi pa malinaw kung ano ang naging sanhi ng pagsuka ng dugo ng matandang Ampatuan. Si Ampatuan at iba pang itinuturong mastermind sa malagim na Maguindanao massacre noong Nob. 23, 2009 ay nakapiit sa Metro Manila District Jail sa Camp Bagong Diwa sa Bicutan. Ang angkan ng mga Ampatuan kabilang din ang anak ng gobernador na si dating Datu Unsay Mayor Andal Ampatuan Jr., dating ARMM Governor Zaldy Ampatuan ay siya umanong nag-utos ng pagharang, pagdukot at paglilibing sa minasaker na 57 katao, 32 rito ay mediamen sa Brgy. Salman, Ampatuan, Maguindanao.</body>
<link>http://www.philstar.com/Article.aspx?articleId=785589&amp;publicationSubCategoryId=92</link>
</article>
<article>
<title>Pagbabagong mukha ng MM suportado ni Recom</title>
<author></author>
<date>
<month>March</month>
<day>09</day>
<year>2012</year>
</date>
<body>MANILA, Philippines - Suportado ni Caloocan City Mayor Enrico “Recom” Echiverri ang plano ng Metro Manila Deve&amp;shy;lopment Authority (MMDA) na baguhin ang anyo ng Metro Manila upang ganap na maabot ang potensiyal sa ekonomiya at hindi tuluyang maiwan ang Pilipinas ng mga umuunlad na karatig lungsod sa Asya. Ayon kay Echiverri na siya ring National Chairman ng League of Cities of the Philippines (LCP), maganda ang plano ni MMDA Chairman Francis Tolentino sa paglulunsad nito ng “Metro Manila Greenprint 2030” na layuning makilala ang Metro Manila bilang isang progresibong lugar. Aniya, ang Metro Manila ang sentro ng ekonomiya ng Pilipinas kaya’t dapat lamang na pagtuunan ng pansin kung ano ang mga dapat baguhin dito nang sa gayon ay makasabay ang bansa sa pag-asenso ng mga karatig lungsod sa Asya tulad ng Beijing, Vietnam, Hongkong at Singapore. Base sa plano ng MMDA, sa pamamagitan ng pagtutulungan ng national, local governments at public sectors ay hahanapin sa buong Metro Manila ang mga lugar na may potensiyal na dapat na idebelop na siyang makatutulong sa Pilipinas upang makilala sa buong mundo bilang isang progresibong lugar. Popondohan ang naturang programa ng World Bank (WB) na aabot sa halagang US$100 million at target na maisakatuparan ito sa darating na taong 2030. Posible rin maisama sa proyektong ito ang bagong Skyway sa Metro Manila na magpapaluwag ng 40% sa bigat ng daloy ng trapiko sa EDSA, paglaban sa climate change at ang pagpapalakas sa ekonomiya.</body>
<link>http://www.philstar.com/Article.aspx?articleId=785231&amp;publicationSubCategoryId=92</link>
</article>
<article>
<title>Malungai Life Oil pinatunayang epektibo</title>
<author></author>
<date>
<month>March</month>
<day>09</day>
<year>2012</year>
</date>
<body>MANILA, Philippines - Pinatunayan at isiniwalat ng mga kababaihan na may ibat-ibang sakit ang malaking naitulong sa kanilang kalusugan simula ng sila ay uminom ng sumisikat na food supplement na Life Oil capsule, na mula sa katas ng mabitaminang puno ng malunggay. Ayon kay Rowena Anderes, 46, isang school administrator at may 2nd stage breast cancer, malaki ang ipinagbago ng kanyang katawan matapos niyang matuklasan at uminom ng Life Oil mula Nobyembre noong isang taon. “Three times ko iniinom ang Life Oil. Isang linggo mahigit ay nawala na ang pananakit ng aking balakang at pag-ihi. Itinuloy ko ito hanggang tatlong linggo, salamat at nagtuloy- tuloy ang paggaling ko,” ayon kay Bernadeth Birosel, 39, isang guro na may UTI. Ang Life Oil ay epektibo sa mga sumusunod na sakit gaya ng blood pressure, blood sugar levels (diabetes), headache, tumors, rheumatism, skin disease, immune system, digestion and energy levels.&amp;nbsp; Ayon din sa scientific research, na ang malunggay (Moringa Oleifera) ay isang puno na may pinakamataas na nutritional value. Ang malunggay kabilang sa pamilya ng onogeneric shrubs at puno.</body>
<link>http://www.philstar.com/Article.aspx?articleId=785230&amp;publicationSubCategoryId=92</link>
</article>
<article>
<title>Clinic ni Coseteng</title>
<author></author>
<date>
<month>March</month>
<day>09</day>
<year>2012</year>
</date>
<body>MANILA, Philippines - Hindi siya doktor, ngunit nagbukas ng klinika ang Konsehal ng Ikatlong distrito ng lungsod Quezon na si Julian Coseteng sa pakikipagtulungan ng Clinic ng Bayan. Kahapon ay pumirma ang konsehal ng Memorandum of Agreement kasama ang may-ari ng PrimaryCare Plus, Inc. at namamahala ng Clinic ng Bayan na si Robert Bautista, na nagbibigay ng propesyunal at mahusay na pag-aalaga na abot-kaya, mada&amp;shy;ling puntahan at ayon sa pa&amp;shy;ngangailangan ng mga komunidad na pinaglilingkuran nito. Ang Clinic ng Bayan ay isang one-stop clinic na mayroong primary healthcare, specialty at ancillary care tulad ng comprehensive diagnostic, laboratoryo, botika at konsultasyon. Namigay din si Coseteng ng mga P200 prepaid clinic load cards na ginagamit bilang access pass para sa Clinic ng Bayan. “Layunin kong ma&amp;shy;ging masigla at maayos ang lahat ng pamilyang nasasakupan ko,” anang konsehal na naniniwalang ang kalusugan ang pinakamahalagang pa&amp;shy;ngangailangan ng kanyang mga kababayan.</body>
<link>http://www.philstar.com/Article.aspx?articleId=785229&amp;publicationSubCategoryId=92</link>
</article>
<article>
<title>Paggawa ng asukal mula sa katas ng niyog palalakasin pa</title>
<author>Ni Angie dela Cruz</author>
<date>
<month>March</month>
<day>09</day>
<year>2012</year>
</date>
<body>MANILA, Philippines - Higit pang palalakasin ng pamahalaan ang paggawa ng asukal mula sa katas ng niyog o coconut sap sugar sa bansa. Ayon kay Agriculture Secretary Proceso Alcala, ang coconut sap sugar ay itinuturing na bagong superstar product na inexport ng bansa dahil healthy at mababa ang glycemic index nito kaya ligtas na pampatamis sa pagkain o inumin at ideal sa mga may sakit na diabetes. Sinabi ni Alcala, may $1 bilyon ang global market ng coconut sap industry at ito ngayon ay nangunguna sa Indonesia,Thailand at Pilipinas. Lumalakas naman anya ang demand nito sa US, Middle East, Europe, Australia at New Zealand. Dito sa bansa, mayroon pa lamang 36 producers ng coconut sap sugar na karamihan ay nakabase sa Mindanao. Pinaalalahanan din ni Alcala ang mga produ&amp;shy;cers nito na panatilihin ang kalidad ng produkto para hindi madiskaril ang industriya nito gaya ng sa nata de coco. &amp;nbsp;</body>
<link>http://www.philstar.com/Article.aspx?articleId=785228&amp;publicationSubCategoryId=92</link>
</article>
<article>
<title>Word war nina PNoy, CJ pinatitigil</title>
<author>Ni Doris Franche-Borja</author>
<date>
<month>March</month>
<day>09</day>
<year>2012</year>
</date>
<body>MANILA, Philippines - Pinayuhan ni Sorsogon Bishop Arturo Bastes sina PNoy at Corona na tigilan na ang word war dahil hindi maganda ang&amp;nbsp;dating nito sa bansa. Ayon kay Bishop Bastes, sa halip na patuloy na magbangayan ay dapat na magnilay na lamang sa kani-kanilang mga sarili ang dalawang matataas na lider ng bansa lalo pa’t panahon na ng Kuwaresma at pagbabalik-loob sa Panginoon. Dapat anyang maging mabuting halimbawa sina PNoy at Corona hindi lamang sa mga kabataan kundi maging sa lahat ng mga Pilipino. Iginiit ng obispo na dapat pairalin ng punong ehe&amp;shy;kutibo at punong mahistrado ang kahinahunan at ka&amp;shy;ba&amp;shy;&amp;shy;baang loob sa halip na magsiraan sa isa’t isa. Nauna rito, ibinunyag ni Corona na ang paghingi ng Hacienda Luisita Incorporated ng P10-bilyon bilang kompensasyon sa pamamahagi ng lupain ng hasyenda sa mga magsasaka nito na kanyang tinanggihan ang naging ugat ng impeachment laban sa kanya&amp;shy;.</body>
<link>http://www.philstar.com/Article.aspx?articleId=785227&amp;publicationSubCategoryId=92</link>
</article>
<article>
<title>Kabataang volunteers, psychologists kailangan</title>
<author>Ni Angie dela Cruz</author>
<date>
<month>March</month>
<day>09</day>
<year>2012</year>
</date>
<body>MANILA, Philippines - Nangangailangan ng mga kabataang volunteer ang Department of Social Welfare and Development (DSWD) para tumulong sa mga kababayang nasa&amp;shy;lanta at naapektuhan ng kalamidad. Sa programang CNEX na ginanap sa Philippine Information Agency, nanawagan sa sektor ng kabataan si Social Welfare Secretary Corazon “Dinky” Soliman upang lalong mapabilis at mapalawak ang pagbibigay ng tulong ng DSWD sa mga biktima. “Any time ay pwede pong pumunta (ang mga gustong mag-volunteer) sa mga regional offices ng DSWD... Maaari rin po ninyong bisitahin ang aming website (www.dswd.gov.ph) para sa karagdagang detalye,” sinabi ni Soliman, kasabay ng pag-apela sa kanila na gamitin sa kapaki-pakinabang na gawain ang bakasyon ngayong summer. Gayundin, aniya, nangangailangan ang DSWD ng mga tapos o nakapag-aral ng kursong may kinalaman sa social sciences tulad ng psychologists, sociologists at community development workers upang maka&amp;shy;agapay sa pagbibigay ng serbisyo sa mga evacuation center.</body>
<link>http://www.philstar.com/Article.aspx?articleId=785226&amp;publicationSubCategoryId=92</link>
</article>
<article>
<title>'Corona magpakalalaki ka'</title>
<author>Ni Butch Quejada</author>
<date>
<month>March</month>
<day>09</day>
<year>2012</year>
</date>
<body>MANILA, Philippines - Hinamon kahapon ni Deputy Speaker Lorenzo “Erin” R. Ta&amp;ntilde;ada III si Chief Justice Renato Corona na magpakalalaki at tumestigo sa impeachment trial sa Lunes para lumabas&amp;nbsp;ang katotohanan. “Kung pinirmahan ni Corona ang kanyang SALN, tanging siya lamang ang pwedeng tumestigo tungkol sa katotohanan ng mga nakasaad dito,” sabi ni Ta&amp;ntilde;ada. Sinabi ni Ta&amp;ntilde;ada, “magsalita ka, gamit ang sarili mong boses, at sa&amp;shy;bihin mo ang totoo.” Pinuna ni Ta&amp;ntilde;ada si Corona sa pagpirma niya sa SALN gayong alam pala niyang misdeclared at may kulang sa impormasyon na nakasaad dito. Ayon kay Ta&amp;ntilde;ada, malinaw na pangalan at pirma ni Corona ang nakalagay sa kanyang SALN, sa mga bank signature cards, at property contracts, at ma&amp;shy;kikita doon ang mga pagkakaiba o discrepancies. “Ang nangyayari ay lalong dumarami ang mga tanong kaysa sa kaliwana&amp;shy;gan sa mga nasabing do&amp;shy;kumento,” ayon kay Ta&amp;ntilde;ada. Sinabi ni Ta&amp;ntilde;ada sa pamamagitan ng pagtes&amp;shy;tigo niya mismo sa witness stand, dito niya ma&amp;shy; ipagtatanggol ang ka&amp;shy;rampatang paggalang sa mataas na hukuman, sa kanyang pamilya, at sa kanyang sarili samantalang pinangangalandakan niyang ipagtatanggol ang mga ito. Sa paghaharap ng depensa ng mga ebidensiya nito sa Lunes, “magkaka-alaman” na rin kung paano ipapaliwanag ni Corona na hindi siya lumabag sa Section 8 ng Republic Act 6713, o ang ‘Code of Conduct and Ethical Standards for Public Officials and Employees, to Uphold the Time-Honored Principle of Public Office Being a Public Trust…?,” wika ni Ta&amp;ntilde;ada.</body>
<link>http://www.philstar.com/Article.aspx?articleId=785225&amp;publicationSubCategoryId=92</link>
</article>
<article>
<title>Pinas posibleng ma-blacklist</title>
<author>Ni Malou Escudero</author>
<date>
<month>March</month>
<day>09</day>
<year>2012</year>
</date>
<body>MANILA, Philippines - Nanganganib na ma-blacklist ang Pilipinas sa Financial Action Task Force (FATF)&amp;nbsp;kung hindi kaagad maaamiyenda&amp;shy;han ang Anti-Money Laun&amp;shy;dering Act (AMLA) matapos ma-downgrade ang bansa sa ‘dark grey list’ mula sa dating ‘grey list’. Ayon kay Senator Sergio Osme&amp;ntilde;a III, chairman ng Senate committee on banks, financial institutions and currencies, hanggang sa katapusan na lamang ng Mayo ang taning upang hindi ma-blacklist ang Pilipinas. Ang FATF ay isang in&amp;shy;&amp;shy;ter-government body na tumututok sa money laundering, financial terrorism at paglaganap ng mga “wea&amp;shy;pons of mass des&amp;shy;truction” sa buong mundo. Pero aminado si Osme&amp;ntilde;a na posibleng hindi maipasa ang panukalang batas na mag-aamiyenda sa AMLA dahil nakatutok ang mga senador sa impeachment trial ni impeached Chief Justice Renato Corona at dalawang linggo na lamang ang natitira bago magba&amp;shy;kasyon ang Kongreso. “Sa sandaling ma-blacklist umano ang Pili&amp;shy;pinas ng FATF, mas made-delay ang pagpapadala ng remittance ng mga OFWs at mapapatawan sila ng mas mataas na charges.</body>
<link>http://www.philstar.com/Article.aspx?articleId=785224&amp;publicationSubCategoryId=92</link>
</article>
<article>
<title>Pagtama ng malakas na lindol sa Negros 'wag paniwalaan - Phivolcs</title>
<author>Ni Angie dela Cruz</author>
<date>
<month>March</month>
<day>09</day>
<year>2012</year>
</date>
<body>MANILA, Philippines - Pinawi ng Philippine Institute of Volcanology and Seismology (Philvocs)&amp;nbsp;ang pangamba ng publiko parti&amp;shy;kular ng mga residente ng Tayasan at Jimalalud sa lalawigan ng Negros Oriental matapos kumalat ang text scare sa mga residente doon na magkakaroon ng isang malakas na lindol sa Marso 28 ng taong ito na maaring magpalubog&amp;nbsp;daw sa lugar. Muling binigyang diin ni Philvocs Director Renato Solidum na walang sinuman ang maaaring mag-predict kung kailan magkakaroon ng lindol sa alinmang lugar sa bansa laluna sa Negros. Hinimok ni Director Solidum ang mga residente doon na huwag paniniwalaan ang mga kahalintulad na text messages lalu’t mali-mali naman ang mga impormasyon tungkol sa lindol. Sa katunayan, wala naman anyang direktang faultline sa Tayasan at Jimalalud, at ang nangyaring pag&amp;shy;lindol sa Negros Oriental noong February 6 ay nag-paa&amp;shy;ngat pa nga sa ilang parte ng lalawigan. Hindi rin anya nagpapalubog ng isang lugar ang isang faultline. Sinabi pa ni Solidum na nagpakalat na rin siya ng mga tauhan katuwang ang Office of Civil Defense (OCD) sa mga lugar na nilindol para magpaliwanag sa publiko kung ano ang lindol at ano ang mga dapat gawin sakaling magkaroon ng mga pagyanig sa ka&amp;shy;nilang lugar.</body>
<link>http://www.philstar.com/Article.aspx?articleId=785223&amp;publicationSubCategoryId=92</link>
</article>
<article>
<title>Krimen ng 'tandem' tumaas</title>
<author>Ni Gemma Garcia</author>
<date>
<month>March</month>
<day>09</day>
<year>2012</year>
</date>
<body>MANILA, Philippines - Gustong pagpaliwa&amp;shy;nagin ng Kamara ang Phi&amp;shy;lippine National Police&amp;shy; (PNP) dahil sa naka&amp;shy;ka&amp;shy;alarmang pagtaas ng kri&amp;shy;men sa bansa na kina&amp;shy;sa&amp;shy;sangkutan ng mga ‘riding in tandem’ at rape kung saan karaniwang nabibiktima ang mga kabataan. Sa House Resolution 2189 na isinusulong ni Las Pi&amp;ntilde;as Rep. Mark Villar, nais nito na siyasatin ng House Committee on Public Order and Safety ang talamak na krimen ga&amp;shy;mit ang motorsiklo at pag-aralan ang posibleng pag-angat sa parusang ipapataw sa mga ito. Sinabi ni Villar na batay sa naitala ng PNP noong 2010, 1,700 sa mga kaso ay riding-in-tandem at ka&amp;shy;ra&amp;shy;mihan sa mga krimen na ito ay nangyari sa Central Luzon, habang 452 ay sa Visayas, at 374 sa Metro Manila at kalapit probinsya. Giit ng kongresista, ka&amp;shy;&amp;shy;&amp;shy;&amp;shy; ila&amp;shy;ngan na ng karagdagang aksyon ng PNP sa luma&amp;shy;lalang krimen ng mga ri&amp;shy;ding in tandem. Umaasa rin ito na ang imbestigasyon ng Kamara ay mag-uudyok upang lalo pang paigtingin ng mga awtoridad ang ka&amp;shy;nilang&amp;nbsp;masusing pagbabantay at paglaban sa karahasan at kriminalidad. Nauna na ring inihain ni&amp;nbsp;Bayan Muna Rep. Teddy Casi&amp;ntilde;o ang House reso&amp;shy;lution 2229 na kumo&amp;shy;kondena sa tatlong magkakasunod na krimen sa University of the Philippines Los Ba&amp;ntilde;os, Laguna (UPLB), na nagresulta sa pagkamatay ng tatlong estudyanteng sina Bernard Penaranda na hinoldap at pinatay; Given Grace Cebanico na ginahasa bago pinatay, at ang high school student na si Rochel Geronda ng Los Ba&amp;ntilde;os National High School na ginahasa at pinatay.</body>
<link>http://www.philstar.com/Article.aspx?articleId=785222&amp;publicationSubCategoryId=92</link>
</article>
<article>
<title>PNoy kinonsulta si Corona sa Truth Commission</title>
<author></author>
<date>
<month>March</month>
<day>09</day>
<year>2012</year>
</date>
<body>MANILA, Philippines - Kinumpirma ng Ma&amp;shy;laca&amp;ntilde;ang na may naganap na pakikipagpulong noong Hulyo 2010 sa pagitan nina Pangulong Aquino at Chief Justice Renato Corona upang pag-usapan ang ilalatag na reporma ng Pangulo sa ilalim ng kanyang administrasyon. Ayon kay Presidential Spokesman Edwin La&amp;shy;cierda, totoong nagkaroon ng palitan ng kuro-kuro sina PNoy at Corona kung paano higit na mapapatibay ang ugnayan ng ehe&amp;shy;kutibo at hudikatura. Pero itinanggi ni La&amp;shy;cierda na nakatuon ang pag-uusap nina Aquino at Corona sa Truth Commission na kinuwestyon sa Korte Suprema. Aniya, isinantabi pa nga ng Pangulo ang anu&amp;shy;mang agam-agam kay Corona at binigyan siya ng Pangulo ng pagkakataong patunayan na wala itong kinikilingan at interes lamang ng nakakarami ang mananaig sa mga desisyon nito sa SC. “Subalit matapos ang pabagu-bagong desisyon ng Korte Suprema sa kaso ng Dinagat Island, ang pagharang ng Hudikatura sa nakatakdang paglilitis kay dating Ombudsman Merci Gutierrez, nagsimulang luma&amp;shy;wak ang lamat sa katapatan at pananagutan ni Ginoong Corona. At nang naglabas si Ginoong Corona ng TRO na muntik nang magpatakas kay Ginang Arroyo, naging lantaran ang pagdududang hindi interes ng publiko ang inuuna ng Punong Mahistrado, kundi ang pagtatanggol kay Ginang Arroyo,” paliwanag pa ni Lacierda. Ibinunyag naman ni Corona sa panayam ng DWIZ radio na inalok siya ni Sen. Teofisto Guingona III na magretiro ng mas maaga kung saan ang ipapalit umano sa puwesto niya ay si Associate Justice Antonio Carpio. Nangyari ang nasabing “social lunch” sa bahay ng ama ng sena&amp;shy;dor na si dating vice pre&amp;shy;si&amp;shy;dent Teofisto Guingona III. Pero ayon kay Guin&amp;shy;gona, isang “social lunch” lamang umano ang nangyari at hind niya ito inalok na magkaroon sila ng term sharing ni Carpio. (Rudy Andal/Malou Escudero)</body>
<link>http://www.philstar.com/Article.aspx?articleId=785221&amp;publicationSubCategoryId=92</link>
</article>
<article>
<title>Air pollution 'silent killer'</title>
<author>Ni Doris Franche-Borja</author>
<date>
<month>March</month>
<day>09</day>
<year>2012</year>
</date>
<body>MANILA, Philippines - Pinag-iingat ng Philippine Medical Association (PMA) ang publiko&amp;nbsp;laban sa air pollution na itinuturing nilang ‘silent killer’ at banta sa buhay ng mamamayan kasabay nang pagsasagawa ng multi-sectoral roadside anti-smoke belching apprehension drive sa C-5 road sa Pasig City, kahapon ng umaga. Ang naturang roadside campaign ay resulta ng katatapos na Clean Air Summit for Metro Manila no&amp;shy;ong nakaraang linggo na inorganisa ng iba’t ibang grupo sa pangunguna ng Department of Health (DOH), Department of Environment and Natural Resources (DENR), PMA at iba pa. Paliwanag ni Dr. Mardave Martinez, vice president ng PMA, ang air pollution ay maaaring mauwi sa iba’t ibang respiratory diseases tulad ng lung cancer, cardiovascular diseases gaya ng heart attack at stroke, neurologic problems kabilang na ang impaired Intelligence Quotient (IQ) at maging sudden death o big&amp;shy;laang pagkamatay. Lumitaw din na may 1.3 milyon tao sa buong mundo ang namatay dahil sa outdoor air pollution at 2 milyon pa ang naitalang human deaths dahil naman sa indoor pollution taun-taon. Babala pa ni Martinez, ang mga bata ang pinakamadaling mabiktima ng air pollution, batay pa rin sa istatistika ng DOH.</body>
<link>http://www.philstar.com/Article.aspx?articleId=785220&amp;publicationSubCategoryId=92</link>
</article>
<article>
<title>P8.50 pasahe sa jeep dedesisyunan ngayon</title>
<author>Ni Angie dela Cruz</author>
<date>
<month>March</month>
<day>09</day>
<year>2012</year>
</date>
<body>MANILA, Philippines - Ngayon ipalalabas ng&amp;nbsp;Land Transportation Franchising and Regulatory Board (LTFRB) ang desisyon kung ibabalik sa dating P8.50 ang minimum na pasahe sa jeep kasunod ng may 9 na beses ng pagtataas sa halaga ng produktong petrolyo sa bansa. Noong 2008 ang P8.50 minimum fare ay ginawang P8.00 na lamang dahil&amp;nbsp;pumayag noon ang transport sector na alisin muna ang 50 cents dahil mababa naman noon ang halaga ng diesel pero ngayon ay umaabot na ito ng P48 kada litro. Kahapon ng umaga,&amp;nbsp;sumalang ang three-man LTFRB board sa pagbusisi sa kahilingan&amp;shy; ng transport sector na maibalik ang P8.50 mi&amp;shy;nimum na pasahe at sinabi ni Atty. Manuel Iway, board member ng ahensiya na kailangang mabusisi ng husto ang isyu para sa interes ng mamamayan. Napag-alaman na hindi kasama sa delibe&amp;shy;rasyon ng board ang pagbusisi sa&amp;nbsp;P2 fare hike petition o gawing P10 ang minimum fare mula P8&amp;nbsp;ng Fejodap, Altodap, Ltop, MTU-Transporter, ACTO at Pasang&amp;nbsp;Masda dahil uunahin muna ang pagresolba sa isyu sa pagbabalik ng 50 cents. Una rito, nagbanta ang Piston na magsasagawa sila ng Welgang Bayan sakaling hindi aksiyunan ng pamahalaan ang patuloy na pagtaas ng halaga ng produktong petrolyo sa bansa.&amp;nbsp;</body>
<link>http://www.philstar.com/Article.aspx?articleId=785219&amp;publicationSubCategoryId=92</link>
</article>
<article>
<title>RP-US war games aarangkada na</title>
<author>Ni Joy Cantos</author>
<date>
<month>March</month>
<day>08</day>
<year>2012</year>
</date>
<body>MANILA, Philippines - Aabot sa 4,500 US troops at 2, 300 naman mula sa counterpart ng mga itong sundalong Pinoy ang lalahok sa gagana&amp;shy;ping ika-28 serye ng RP-US Balikatan joint military exercises sa susunod na buwan. Ayon kay AFP Public Affairs Office Chief Col. Arnulfo Marcelo Burgos Jr., nag RP-US Balikatan Exercises ay kabibila&amp;shy;ngan ng cross training at field training exercises na isasagawa sa Luzon at Palawan mula Abril 16-27 para sa Balikatan 2012 (BK12). Kapapalooban din ito ng humanitarian assistance at disaster response training. Ang RP-US war games ay isinasagawa kada taon alinsunod sa umiiral na Visiting Forces Agreement&amp;nbsp;o VFA. &amp;nbsp;</body>
<link>http://www.philstar.com/Article.aspx?articleId=784866&amp;publicationSubCategoryId=92</link>
</article>
<article>
<title>CGMA, 3 pa tinuluyan sa NBN-ZTE</title>
<author>Ni Angie dela Cruz</author>
<date>
<month>March</month>
<day>08</day>
<year>2012</year>
</date>
<body>MANILA, Philippines - Nakakuha ng probable cause ang tanggapan ng Ombudsman para isulong ang kasong kriminal&amp;nbsp;laban kay&amp;nbsp;dating Pangulo at ngayo’y Pampanga Rep. Gloria Macapagal-Arroyo at tatlong iba pa kaugnay ng umano’y kontrobersiyal na $329 milyong ZTE-NBN deal na pinasok ng nagdaang administrasyon. Si Arroyo ay nahaharap sa&amp;nbsp;2 counts ng graft at isang paglabag sa Code of Conduct and Ethical Standards noong December 28 kaugnay ng umano’y&amp;nbsp;paggamit ng kapangyarihan nito para aprubahan ang naturang proyekto. Ilan pa sa co-defendants sa unang graft case&amp;nbsp;ni Arroyo sina dating first gentleman Mike Arroyo, ex-Comelec chairman Benjamin Abalos Sr. at dating DOTC secretary Leandro Mendoza. Ibinasura naman ng Ombudsman ang mosyon nina Bayan Muna Rep. Teddy Casi&amp;ntilde;o, dating Gabriela Rep. Liza Maza at Bayan Chair&amp;nbsp;Carol Araullo na gawing plunder ang kasong graft dahil hindi ma-establish ng Ombudsman ang lahat ng mga&amp;nbsp;elemento para gawing plunder ang graft ng mga akusado.</body>
<link>http://www.philstar.com/Article.aspx?articleId=784865&amp;publicationSubCategoryId=92</link>
</article>
<article>
<title>Typhoid victims sa Cebu ipinagamot ng PCSO</title>
<author>Ni Rudy Andal</author>
<date>
<month>March</month>
<day>08</day>
<year>2012</year>
</date>
<body>MANILA, Philippines - Pinasan ng Philippine Charity Sweepstakes Office (PCSO) ang hospitalization ng mga biktima ng typhoid outbreak sa Tuburan, Cebu. “PCSO will shoulder the medical expenses of the typhoid patients being treated in the government hospitals in the area,” ayon kay PCSO general manager Jose Ferdinand M. Rojas II. Sinabi ni GM Rojas, ina&amp;shy;tasan na nila ang PCSO sa Cebu upang mabilis na tulungan ang mga biktima ng outbreak. “It is PCSO’s mandate to help fellow Filipinos especially during such emergency situations requiring medical attention,” wika ni Rojas. Umabot na sa 4 katao ang iniulat na nasawi sa typhoid outbreak mula sa 900 kaso nito na naitala ng Department of Health. Noong manalasa ang bagyong Sendong ay nasa P8.4 mil&amp;shy;yon ang naging tulong ng PCSO sa mga survivors ng landslides sa Cagayan de Oro at Iligan na matinding naapektuhan ng bagyo.</body>
<link>http://www.philstar.com/Article.aspx?articleId=784864&amp;publicationSubCategoryId=92</link>
</article>
<article>
<title>Sunud-sunod na krimen sa UPLB kinondena sa Kamara</title>
<author>Ni Butch Quejada</author>
<date>
<month>March</month>
<day>08</day>
<year>2012</year>
</date>
<body>MANILA, Philippines - Naghain ng resolusyon si Bayan Muna Rep. Teddy Casino upang kondenahin ang sunod-sunod na krimen sa UP-Los Banos. Inihain ni Casino ang House Resolution 2229 upang ihanap ng katarungan ang pagkamatay ng tatlong estudyante na pinatay sa UP-Los Banos area. Noong Marso 4 ay sinaksak at napatay ng holdaper ang 19-anyos na Agriculture student na si Ray Bernard Penarada. Siya ay galing sa isang practice sa pagsasayaw. Ang pagpatay kay Penarada ay nangyari limang araw matapos ang panggagahasa at pagpatay sa 14-anyos na si Rochel Geronda, isang estudyante sa Los Ba&amp;ntilde;os National High School. Limang buwan na ang nakakaraan ay natagpuan naman sa isang kanal ang katawan ng UPLB student na si Given Grace Cebanico na ginahasa bago pinatay. “Whereas, Filipinos can no longer take these senseless killings. Justice must be served. More importantly, future crimes must be prevented,” ani Casino.</body>
<link>http://www.philstar.com/Article.aspx?articleId=784862&amp;publicationSubCategoryId=92</link>
</article>
<article>
<title>SUV ng solon ipapagamit kay PNoy</title>
<author>Ni Gemma Garcia</author>
<date>
<month>March</month>
<day>08</day>
<year>2012</year>
</date>
<body>MANILA, Philippines - Nag-boluntaryo na si Iloilo Rep. Augusto Buboy Syjuco na maki&amp;shy;pagpalit ng sasakyan kay Pangulong Aquino para sa kaligtasan nito sa halip na bumili ng bullet&amp;nbsp;at bomb-proof na sasakyan. Ayon kay Syjuco, hindi sigurado ng Pa&amp;shy;ngulo ang kaligtasan nito sa lumang Mercedes Benz na ginagamit nito kaya’t ipagpapalit na lang umano nito ang kanyang 2011 armored black na SUV Land Cruiser. Ang nasabing SUV umano ay wala pang 1000km ang natatakbo at bagong bago pa ito na binili ng kanyang misis noong nakaraang taon bunsod sa pagkakaroon ng kaguluhan sa Ilo&amp;shy;ilo kung saan mayroon umanong isang grupo ng nag-iinuman ang bigla na lamang namamaril ng mga nagdaraang sasakyan. Nilinaw din ni Syjuco na ang SUV niya ay ginawa pa sa Dubai at dito rin inarmored&amp;nbsp;kayat kahit na madaanan nito ang anumang landmine at barilin ang sakay nito ay hindi masasaktan ang sasakay dito. Hindi naman binanggit ni Syjuco kung magkano ang halaga ng naturang sasakyan. Nilinaw naman ng mambabatas, hindi niya inaalok ang kanyang sasakyan dahil mayroon siyang hihinging kapalit sa Pangulo subalit nanawagan ito na ibigay na ang kanyang Priority Deve&amp;shy;lopment Assistant Fund (PDAF) dahil marami na umanong pagkakautang ang kanilang lalawigan sa PhIlHealth at wala na rin silang maipambili ng gamot para sa mga may sakit. Sinisisi naman ng opo&amp;shy;sisyon sa Kamara si PNoy kung bakit nalalagay din sa balag ng ala&amp;shy;nganin ang seguridad nito. Ayon kay House Mino&amp;shy;rity leader Danilo Suarez, mas tumataas ang banta sa seguridad ng Pangulo dahil ito mismo ang nag-utos na huminto sa mga traffic lights at nagbawal sa paggamit ng wang-wang na panguna&amp;shy;hing requirements sa isang presidential entourage. Katwiran ni Suarez, tanging sa Pilipinas lang ginagawa ang ganitong patakaran na tumitigil ang convoy ng Pangulo sa isang traffic light.</body>
<link>http://www.philstar.com/Article.aspx?articleId=784861&amp;publicationSubCategoryId=92</link>
</article>
<article>
<title>LPP binara ni Gov. Imee</title>
<author>Ni Gemma Garcia</author>
<date>
<month>March</month>
<day>08</day>
<year>2012</year>
</date>
<body>MANILA, Philippines - Pinabulaanan ni Ilocos Norte Governor Imee Marcos ang pahayag ni League of Provinces of the Philippines &amp;nbsp;(LPP) President Oriental Mindoro Gov. Alfonso Umali at Ilocos Sur Gov. Chavit Singson na pabor sila sa unitary excise tax system para sa produktong tabako at alcohol. Ayon kay Marcos, nakakalungkot umano na sina Governors Umali at Singson ay gumawa ng ganitong pahayag samantalang nagmula sila sa mga tobacco growing provinces at ang kanilang mga constituents&amp;nbsp;ay tobacco farmers bukod pa dito na ang kanilang lalawigan ay tumatanggap ng pondo mula sa kanilang share sa tobacco tax collections. Dahil dito kaya umapela si Marcos sa kanyang mga kapwa gobernador na ikonsidera ang sitwasyon ng may 2.9 milyon tobacco farmers,workers at kanilang pamilya bago suportahan ang panukalang batas ni 1st district Cavite Rep. Joseph&amp;nbsp;Emilio Abaya dahil wala umanong mangyayari sa sandaling pigilan ang pangunahing pinagkukunan ng kabuhayan ng kanilang mga kababayan. Paliwanag pa nito na ang kasalukuyang “four-tiered tax system” ay hindi binuo upang magdulot ng monopolya kundi magbigay ng suporta sa local na industriya sa pamamagitan ng pagbabayad ng tax sa mga small players ng mababang halaga kum&amp;shy;para sa mga matataas na premium brands.</body>
<link>http://www.philstar.com/Article.aspx?articleId=784860&amp;publicationSubCategoryId=92</link>
</article>
<article>
<title>Palasyo dumipensa sa appointees</title>
<author>Ni Rudy Andal</author>
<date>
<month>March</month>
<day>08</day>
<year>2012</year>
</date>
<body>MANILA, Philippines - Nilinaw ng Palasyo na walang kinalaman sa ginampanang papel sa prosecution panel ni Iloilo Rep. Neil Tupas Jr. ang appointment ng kanyang ama at mga kapatid sa mga ‘juicy posts’ sa gobyernong Aquino. Sinabi ni Presidential Spokesman Edwin Lacierda, hindi pa man umaandar ang impeachment laban kay Chief Justice Renato Corona ay naitalaga na sa kani-kanilang posisyon ang kaanak ni Rep. Tupas Jr. Ayon kay Sec. Lacierda, itinalaga ang ama ni Tupas na si Neil Sr. bilang executive director ng Philippine National Oil Company (PNOC) noong Nov. 11, 2011; ang kapatid nitong si Raul Tupas bilang Director III ng Department of Agriculture (DA) na itinalaga naman noong Sept. 30, 2011 at ang kapatid nitong si Nielette Tupas-Belleza bilang national consultant ng Philippine Charity Sweepstakes Office (PCSO) noong Mayo 2011. Iginiit din ni Lacierda na hindi Presidential appointee si Belleza kundi ang PCSO board ang nagtalaga dito pero ayon sa ilang source, hindi naman ito maitatalaga sa PCSO board bilang consultant kung walang clearance mula sa Palasyo. Bukod sa pamilya Tupas, itinalaga din ni Aquino sa iba’t ibang posisyon ang ama ng prosecution spokesman na si Quezon Rep. Erin Ta&amp;ntilde;ada na si da&amp;shy;ting Sen. Wigberto Tanada gayundin ang ama ng mi&amp;shy;yembro ng prosecution team na si QC Rep. Bolet Banal na si Jorge Banal Sr.</body>
<link>http://www.philstar.com/Article.aspx?articleId=784859&amp;publicationSubCategoryId=92</link>
</article>
<article>
<title>Corona handang humarap sa trial</title>
<author>Ni Doris Franche-Borja</author>
<date>
<month>March</month>
<day>08</day>
<year>2012</year>
</date>
<body>MANILA, Philippines - Handa si Supreme Court Chief Justice Renato Corona&amp;nbsp;na humarap sa impeachment trial upang sagutin ng personal ang mga tanong at patunayan na walang pandaraya sa kanyang kita at sa kanyang statement of assets, liabilities and net worth (SALN) subalit&amp;nbsp;ito ay depende pa rin sa kanyang mga abogado. Ayon kay Corona,&amp;nbsp;ipiprisinta ng kanyang mga abogado sa Marso 12 ang kanilang mga ebidensiya, witness, umano’y discrepancy ng SALN maging ang laman ng kanyang bank accounts. Aniya, bahagi lamang ng&amp;nbsp;“professional demolition job” ang&amp;nbsp;pagpapa&amp;shy;kalat na&amp;nbsp;ill-gotten wealth ang&amp;nbsp;kanyang&amp;nbsp; mga yaman. “Pinalalabas kasi na ako daw ay walang-wala ng pumasok sa gobyerno. Eh hindi na totoo yan. Ako po ay top executive sa private sector, may naipon po ako, at ang pamilyang pinanggalingan ko ay hindi walang wala. “I can explain every cent of my property,” ani Corona. Aniya, bukod sa kanyang sahod, tumatanggap din siya ng allowance mula sa High Court. Naniniwala din si Corona na binusisi na ang kanyang bank accounts bago pa man nagsimula ang&amp;nbsp; impeachment trial. Inamin din nito na windraw na niya ang P37 mil&amp;shy;yon&amp;nbsp;deposito&amp;nbsp;sa Philippine Savings Bank dahil na rin sa kawalan ng tiwala sa nasabing bangko. Pinabulaanan din nito na mayroon siyang kabit at anak sa labas. Inakusahan din nito si Associate&amp;nbsp;Justice Antonio Carpio, na umano’y tumulong upang maisampa ang&amp;nbsp;impeachmet case laban sa kanya. Matagal na umanong gusto ni Carpio na maging Chief Justice. “Alam ko yung partners niya sa law firm ang gumagalaw,” ani&amp;nbsp;Corona.</body>
<link>http://www.philstar.com/Article.aspx?articleId=784858&amp;publicationSubCategoryId=92</link>
</article>
<article>
<title>Multi-million drug trade sa Munti!</title>
<author>Ni Butch Quejada</author>
<date>
<month>March</month>
<day>08</day>
<year>2012</year>
</date>
<body>MANILA, Philippines - Aabot umano sa daang milyong piso kada taon ang kalakalan ng droga, partikular na ang “shabu,” sa loob mismo ng National Bilibid Prisons (NBP). Ito ang lumilitaw sa paunang imbestigasyon ng Bureau of Corrections sa pangunguna ni BuCor director, Gaudencio Pa&amp;shy;ngilinan. Nito lang nakaraang Enero, nasabat ng mga NBP jailguards ang may 300 gramo ng shabu at isang .380 caliber pistol, habang tinatangkang ipuslit ang mga ito papasok sa NBP. Ayon pa sa mga NBP officials, ang droga at armas ay nakuha sa brigada ng ‘Sigue Sigue Sputnik’ kung saan kinilala ang isa sa mga lider na isang Mar Alejandro. Bagaman inilipat na sa San Ramon penal colony sa Zamboanga si Alejandro patuloy pa rin ang bentahan ng droga sa loob ng Bilibid. Nabatid din na aabot sa P80,000 kada gramo ang bentahan ng shabu sa loob ng ‘Munti,” halos 40 beses ang presyo kumpara sa P5,000 kada gramo na “street price” nito. Sa ganitong presyo, sinabi ng mga BuCor officials na hindi malayong umabot sa daang milyong piso kada taon ang kinikita ng mga sindikato ng droga sa loob pa lang ng NBP. Natukoy naman ang “Rose Galo” drug syndicate bilang isa umano sa mga “suppliers” ng shabu na pumapasok sa loob ng NBP kung saan ibinebenta naman daw ito ng isang “Ibrahim” na umano’y mi&amp;shy;yembro ng “Batang City Jail.” Sa mahabang panahon umano ay matagum&amp;shy;pay ang naging operasyon ng sindikato sa loob ng NBP dahil na rin daw sa tulong ng isang opisyal na kung tawagin ay “Mickey Macky.” Si “Macky” raw ay opis&amp;shy;yal na dating may sensitibong puwesto sa NBP. Habang isinasagawa ang tahimik na imbestigasyon sa lawak at lalim ng bentahan ng droga sa Munti, ipinag-utos ni Pangilinan ang paglipat ni Mickey Macky sa isa sa mga penal colonies na nasa hurisdiksyon ng BuCor. Sa pagkabuwag ng operasyon ng nasabing sindikato at patuloy na imbestigasyon sa kontrobersiya na iniutos ni Pangilinan, hindi na ito nagtataka kung bakit mayroon umanong “well funded ‘smear’ job” laban sa kanya sa media. Layunin ng kampan&amp;shy;yang pinondohan ng drug money na masibak si Pangilinan sa kanyang puwesto. “Malaking pera kasi ang pinag-uusapan dito; pero ang utos sa akin ng ating mahal na Pang. Aquino ay ‘linisin’ ko ang NBP at ito ang aking gagawin,” diin naman ni Pangilinan. Si Pangilinan ay kasalukuyang iniimbestigahan ng Department of Justice (DOj) sa samu’t-saring bintang ng katiwalian na ibinato sa kanya ni JG3 Kabungsuan “Bong” Makilala.</body>
<link>http://www.philstar.com/Article.aspx?articleId=784857&amp;publicationSubCategoryId=92</link>
</article>
<article>
<title>1,000% taas sa presyo ng tabako inangalan ni Dy</title>
<author>Ni Gemma Garcia</author>
<date>
<month>March</month>
<day>07</day>
<year>2012</year>
</date>
<body>MANILA, Philippines - Dismayado si Isabela Governor Faustino Dy sa panukalang pagpepresyo ng P30 kada pakete sa lahat ng produktong tabako kahit saan ito galing at kasikatan nito sa merkado kung saan lumalabas na mahigit umano sa 1,000 porsiyentong pagtataas nito. Sinabi ni Dy na mas&amp;shy;yadong marahas ang panukala sa Kamara ni Cavite Rep. Emilio Abaya na sigurado naman umanong makakahanap pa ng ibang alternatibo at hindi lamang limitado sa nasabing House bill na siguradong magreresulta ng paghihirap ng industriya ng tabako. Nilinaw naman ng gobernador na hindi siya tutol sa anumang pagtataas sa excise taxes dahil nauunawaan naman umano nila na ang buwis ang siyang life blood ng gobyerno subalit ang polisiya umano ay dapat na maging balanse sa pagitan ng pangangaila&amp;shy;ngan ng gobyerno at sa pangangailangan ng lokal na industriya na dapat matugunan.</body>
<link>http://www.philstar.com/Article.aspx?articleId=784509&amp;publicationSubCategoryId=92</link>
</article>
<article>
<title>Filing ng COCs sa Okt. na</title>
<author>Ni Butch Quejada</author>
<date>
<month>March</month>
<day>07</day>
<year>2012</year>
</date>
<body>MANILA, Philippines - Posibleng sa Oktubre na itakda ang filing of candidacy ng mga kandidato na tatakbo sa May 2013 elections. Sa pagdinig ng House committee on suffrage and electoral reforms kahapon, sinabi ni Comelec Chairman Sixto Brillantes na plano nilang itakda ang filing ng COC sa Oktubre 1-5. Maaari umano na mapalawig pa ito ng ilang araw upang mabigyan ng pagkakataon ang mga magpapalit ng kandidato. Hindi pa naman kumbinsido ang mga kongresista na dapat nang bilhin ng Comelec ang mga precinct count optical scan machine na ginamit noong 2010 elections. Kung bibilhin ang PCOS machines ay makatitipid daw ang gobyerno.</body>
<link>http://www.philstar.com/Article.aspx?articleId=784508&amp;publicationSubCategoryId=92</link>
</article>
<article>
<title>Ayala, Tan, Belmonte Rotary tourism awardees</title>
<author></author>
<date>
<month>March</month>
<day>07</day>
<year>2012</year>
</date>
<body>MANILA, Philippines - Inanunsiyo ng Rotary Club of Manila sa pamumuno ni Urbano Caasi ang 10 outstanding tourism personalities na tatanggap ng prestihiyosong annual Tourism Award 2012. Gaganapin ang awarding sa Huwebes, Marso 15, sa weekly luncheon meeting ng Rotary sa Manila Polo Club sa Makati. Ayon kay Robert Lim Joseph, awards committee chairman, ang parangal ay pagkilala sa tourism personalities sa industriya sa suporta at pagsusulong sa bansa bilang tourist destination. Kabilang sa parara&amp;shy;ngalan sina businessmen Fernando Zobel de Ayala para sa Tourism Investment; Andrew Tan, chairman ng Megaworld at may-ari ng Resort World Manila, Hotel category; Henry Chusuey, chairman and owner ng Boracay Regency Group, Resort category; Jerry Alcuzar, chairman, New San Jose Builders, Tourism Destination, at Miguel Belmonte, president and CEO ng Philippine Star Group of Companies, for Print Media. Sa government sector, bibigyan ng award sina Tourism Undersec. Danny Corpuz para sa National Government category at Alaminos City mayor Hernani Braganza ng Pangasinan, Local Government Unit category. Awardee rin sa private sector sina Vincent Golangco, Online Media category; Ruth von Siebenthal Hung, principal lecturer for Hospitality Management, Enderum Colleges for Tourism Education category, at Bessie Padilla, Online Travel &amp;amp; Tour category.</body>
<link>http://www.philstar.com/Article.aspx?articleId=784507&amp;publicationSubCategoryId=92</link>
</article>
<article>
<title>Singil sa kuryente bababa</title>
<author>Ni Mer Layson</author>
<date>
<month>March</month>
<day>07</day>
<year>2012</year>
</date>
<body>MANILA, Philippines - Bababa ng P0.24 kada kilowatt hour (kWh) ang generation charge ng Manila Electric Company (Meralco) ngayong Marso. Bunsod nito, mula sa dating P5.57 per kWh na singil noong Pebrero ay magiging P5.33 na lamang ito ngayong buwan. Ayon kay Joe Zaldariaga,&amp;nbsp;spokesman ng Meralco, ang pagbaba ay bunsod nang pagbabawas ng Wholesale Electricity Spot Market (WESM) charges, na nagko-contribute ng limang porsiyento ng power requirements ng Meralco. Ang WESM charges ay bumaba ng P5.04 kumpara noong nakaraang buwan. Idinagdag pa ng Meralco na ang improved availability sa mga generating companies, partikular ang mga coal-fired power plant, ang dahilan nang pagbaba ng rate sa spot market.&amp;nbsp;</body>
<link>http://www.philstar.com/Article.aspx?articleId=784505&amp;publicationSubCategoryId=92</link>
</article>
<article>
<title>Tawag sa Azkals palitan na!</title>
<author>Ni Butch Quejada</author>
<date>
<month>March</month>
<day>07</day>
<year>2012</year>
</date>
<body>MANILA, Philippines - Binatikos ni dating Unang Ginang Amelita “Ming” Ramos ang Azkals, na tinaguriang pambato ng bansa sa larangan ng football, dahil&amp;nbsp;sa kawalan ng respeto sa isang opisyal ng nasabing palakasan. Sinabi ni Ramos na palitan na ang tawag sa koponan dahil nasasalamin lamang ang pag-uugali ng ilang miyembro ng team bilang asong gala. Si Ginang Ramos kasama si dating Pangulong Fidel V. Ramos ay nagpunta sa Taiwan para&amp;nbsp; dumalo sa ilang serye ng miting ng mga negosyante doon. Kinondena ni Ginang Ramos ang ginawang pambabastos sa kanyang anak na si Christy Ramos, &amp;nbsp;Match Commissioner ng Asian Football Confederation (AFC), ng dalawang kasapi ng Azkals nang puntahan nito ang mga manlalaro para ma-check ang kanilang credentials bago dumating ang araw ng friendly match laban sa Malaysia noong nakaraang linggo. Una rito, nagsampa ng reklamo si Christy Ramos, anak ni dating Pangulong Fidel V. Ramos, ng sexual harassment kay AFC Chairman of Disciplinary Committee Lim Kia Tong laban kina Azkals players Angel Guirado at Lexton Moy. Sa kanyang reklamo, sinabi ng batang&amp;nbsp;Ramos na habang sinusuri nito ang pagkilanlan ng team sa loob ng locker room bago ang laban sa Malaysia,&amp;nbsp;tumayo daw itong si Moy sa kanyang tabi at nagsabing “must be a cup B,” na sinabayan naman ng halakhakan ng ibang mga manlalaro. Ayon sa complaint letter, sinabi ni Ramos na halatang tinukoy ni Moy ang size ng kanyang bra, dahil siya lamang ang tanging babaeng nasa loob ng locker room.</body>
<link>http://www.philstar.com/Article.aspx?articleId=784504&amp;publicationSubCategoryId=92</link>
</article>
<article>
<title>P9 pasahe sa jeep ikakasa</title>
<author>Ni Angie dela Cruz</author>
<date>
<month>March</month>
<day>07</day>
<year>2012</year>
</date>
<body>MANILA, Philippines - Isusulong ng militanteng transport group na Pinagkaisang Samahan ng mga Tsuper at Operators Nationwide (PISTON) ang P1.00&amp;nbsp;dagdag na singil sa pasahe sa mga pampasaherong jeep sa Land Transportation Franchising and Regulatory Board (LTFRB) dahilan sa anila’y hindi na makatwirang serye ng oil price hike sa bansa. Ang pahayag ni&amp;nbsp;Goerge San Mateo, national president ng Piston,&amp;nbsp;ay kasunod ng paglusob nila kahapon sa tanggapan ng Shell sa Makati para kontrahin ang isa pang oil price hike ngayong linggo. Wika ni San Mateo, mula nang pumasok ang taong 2012, walong beses nang tumaas ang halaga ng gasoline at diesel kaya mas mainam na maitaas sa P1.00 ang pasahe sa jeep o gawing P9.00 minimum fare mula sa kasalukuyang P8.00 minimum pasahe. Kinalampag din ng Piston ang Malakanyang na alisin ang 12 percent VAT sa langis at umpisahan ng imbestigahan ang overpricing at parusahan ang mapagsamantalang oil cartel. Kung hindi anya aaksiyon ang pamahalaan sa patuloy na pagtaas ng halaga ng mga produktong petrolyo, lalung dadami ang magugutom, walang trabaho at lalung tataas ang halaga ng mga bilihin sa bansa.</body>
<link>http://www.philstar.com/Article.aspx?articleId=784503&amp;publicationSubCategoryId=92</link>
</article>
<article>
<title>Whistleblower Act lusot na sa Kamara</title>
<author>Ni Gemma Garcia</author>
<date>
<month>March</month>
<day>07</day>
<year>2012</year>
</date>
<body>MANILA, Philippines - Lusot na sa ikalawang pagbasa sa Kamara ang Whistleblower Act na inaasahang magbibigay ng proteksiyon sa mga naglalantad ng katiwalian sa bansa. Sa inaprubahang panukala, makakatanggap ng P100,000 hanggang P200,000 ang sinumang magbubun&amp;shy;yag ng katiwalian sa anumang ahensiya ng gobyerno. Maari pa itong madagdagan ng P50,000 hanggang P100,000 kapag naisampa ang kaso at nakumpleto ang kanilang testimonya sa korte. Bibigyan din ng matinding proteksiyon ang mga whistleblower dahil hindi maaaring tanggalin ang mga ito sa kaniyang trabaho lalo na kung ang kanyang amo ang kanyang ibinunyag. Magkakaroon din ng immunity sa kaso ang whistleblower dahil hindi ito maaaring kasuhan ng kasong paninira ng opisyal o sinumang tauhan ng gobyerno na kanyang ibinunyag lalo’t mapapatunayan ang kaniyang alegasyon. Tiniyak naman ng Kamara na pagtitibayin sa ikatlo at pinal na pagbasa ang panukala sa pagbabalik ng sesyon sa Mayo.</body>
<link>http://www.philstar.com/Article.aspx?articleId=784502&amp;publicationSubCategoryId=92</link>
</article>
<article>
<title>Aguirre hindi na parurusahan sa pagtatakip ng tenga sa Senado</title>
<author>Ni Rudy Andal</author>
<date>
<month>March</month>
<day>07</day>
<year>2012</year>
</date>
<body>MANILA, Philippines - Hindi na papatawan ng parusa ng impeachment court si Private Prosecutor Atty. Vitaliano Aguirre kayat lusot na ito sa kulong at dagdag na parusa ng Senado. Ito’y sa kabila ng pagpapataw ng contempt ng impeachment court matapos ang ginawang pambabastos sa paglilitis sa kaso ni Chief Justice Renato Corona nang takpan ang dalawang tenga habang nagsasalita si Senator-Judge Miriam Defensor-Santiago. Sa ginawang caucus kahapon, nagkaisa ang mga senator-judges na admonition lamang ang ipapataw kay Aguirre o babala laban sa ginawa nitong pambabastos sa impeachment court at pinagsabihan na huwag ng uulitin. Ayon kay Senate Pre&amp;shy;sident Juan Ponce Enrile, hindi na nila pinatawan ng mabigat na parusa ang abogado upang hindi na lumaki pa ang isyu at magkaroon ng katahimikan ang impeachment court sa halip ay nais nilang tutukan ang paglilitis sa kaso ni Corona. Nagpasya rin ang mga senator-judges na huwag nang payagan si Aguirre na humarap sa impeachment court bilang private prosecutor, bagamat una na ring nagbitiw sa kanyang posisyon sa prosekusyon ang abogado. Tanggap naman ni Sen. Santiago ang naging desisyon ng Senado. Samantala, tinanggap na rin ng impeachment court bilang ebidensiya ang mga bank records ni Corona.</body>
<link>http://www.philstar.com/Article.aspx?articleId=784501&amp;publicationSubCategoryId=92</link>
</article>
<article>
<title>'Inapi kami ni Corona'</title>
<author>Ni Butch Quejada</author>
<date>
<month>March</month>
<day>07</day>
<year>2012</year>
</date>
<body>MANILA, Philippines - Ibinunyag ng isang kamag-anak ng mga Corona ang umano’y pang-aapi sa kanila ni Chief Justice Renato Corona nang “kamkamin” umano ang mga pag-aari ng Basa-Guidote Enterprises, Inc. (BGEI). Ito ang bombang isinambulat ni Ana Basa sa isang panayam kamakailan. Si Ana Basa at misis ni CJ Corona na si Cristina ay magpinsang buo sa angkan ng mga Basa at Guidote na nagmamay-ari sa BGEI. Sinabi ni Ana, na isang American citizen, na lumutang siya upang ibulgar ang ginawa umano ng mag-asawang Corona sa angkan ng mga Basa at Guidote, partikular sa ama niyang si Jose Ma. Basa, inang si Raymunda na sinampahan ng mga Corona ng libel case, at madreng tiyahin na si Flory Basa. Sa edad na 90, si Flory na lang anya ang natitirang buhay sa orihinal na incorporators ng BGEI, bagamat ang magkakapatid na Basa ay may 26 na mga anak na siyang tunay na nagmamay-ari ng BGEI, taliwas raw sa pahayag ng mga abogado ni Corona na si Cristina na ang nag-iisang may-ari ng kumpanya. “Talagang itinago sa amin ng mag-asawang Corona ang lahat ng transaksyon ng BGEI. Hindi namin alam yung cash advance, na ang perang winidraw noong Disyembre 12, 2011 sa tatlong magkakaibang accounts ni Renato Corona ay lumalabas na pag-aari ng BGEI,” ani Ana. Binigyang-diin din ni Ana na hindi totoo ang sinasabi ni Corona na hindi siya nakisawsaw noon sa usapin ng BGEI dahil dumadalo pa raw ito sa mga hearing. Maging ang madreng si Flory ay tanging hustisya na lang ang hinihi&amp;shy;ling na makamtam para magkaroon ng kabayaran ang sinapit nila sa mag-asawang Corona, wika ni Ana nang pasyalan niya ang tiyahin sa kumbento sa okasyon ng kaarawan nito. “Syempre bilang madre, mapagpatawad siya at kami naman ay mapagpatawad na tao. Matagal ko na silang napatawad. Pero ito ay para malaman lang ng lahat ang katotohanan.” Binanggit din ni Ana ang umano’y panunutok ng baril sa isang katiwala na mahigit 50 taong nanilbihan sa BGEI at bantaang “pasasabugin” ang mukha. Ayon kay Ana, ang panunutok umano ni Corona ng baril kay Pedro“Mang Indo” Aguilon, 83 anyos, ay nangyari noong 1997. Sa sinumpaang salaysay naman ni Aguilon, ibinulgar niyang ipinagiba rin ng mag-asawang Corona ang maliit na bahay na itinayo niya sa lupain ng BGEI sa Bustillos, Manila na kanyang binabantayan noon. Ani Aguilon, ikinagalit ni Corona ang hindi niya paglalagay ng kandado sa naturang lupain. Nagalit umano si Corona kay Aguilon dahil pinapasok ng huli ang mga Basa sa naturang property nang magdesisyon ang kanyang amang si Jose Ma.Basa III na alamin kung ano ba ang inirereklamo ng mga nangungupahan doon laban kay Cristina.</body>
<link>http://www.philstar.com/Article.aspx?articleId=784500&amp;publicationSubCategoryId=92</link>
</article>
<article>
<title>Pagbasa ng sakdal kay Abalos, muling pinagpaliban</title>
<author>Ni Danilo Garcia</author>
<date>
<month>March</month>
<day>06</day>
<year>2012</year>
</date>
<body>MANILA, Philippines - Hindi na naman nabasahan ng sakdal sa kasong electoral sabotage si dating Commission on Elections Chairman Benjamin Abalos Sr. makaraang magpasya ang huwes ng Pasay City Regional Trial Court na humahawak ng kaso resolbahin muna ang “motion to quash” na isinampa nito. Itinakda ngayong Miyerkules (Marso 7) ni Judge Eugenio Dela Cruz ng Pasay RTC branch 117 ang pagpapalabas ng resolusyon sa mosyon na layong ibasura ang kaso laban kay Abalos. Ikinatwiran ni Dela Cruz na kung mababasahan na ng sakdal agad si Abalos ay mawawalan na ng saysay ang lahat ng mosyon na isinampa ng mga abogado nito tulad ng motion to quash at maging ang “motion to post bail”. Hindi rin natuloy kahapon ang pagdinig sa inihain pang mosyon ni Abalos na humihiling ng pa&amp;shy;liwanag kung bakit dapat manatili ang kapwa aku&amp;shy;sado na si Cotabato provincial election supervisor Atty. Lilian&amp;shy; Radam sa Witness Protection Program (WPP), gayung&amp;shy; may nakabinbin pang warrant of arrest&amp;shy; laban sa kanya. Nasa ilalim ng WPP si Radam&amp;shy; maka&amp;shy;raang magpahayag ito ng intensyon na maging testigo laban&amp;shy; kay Abalos. Iginiit ni Atty. Brigido Dulay na walang nakasaad sa batas na pinapahintulutan ang “provisional custody&amp;shy;” sa ilalim ng WPP sa isang akusadong nahaharap sa kaso at may inilabas ng warrant of arrest tulad ng ginawa kay Radam.&amp;nbsp; Dapat munang isuko muna sa korte si Radam at hintaying maglabas ang huwes ng “commitment order” kung saan ito ikukulong o ilalagay sa kustodiya. &amp;nbsp;Kumpiyansa naman ang kampo ng prosekus&amp;shy;yon na ibabasura ng korte ang inihaing mosyon ni Abalos&amp;shy; dahil malakas umano ang mga ebidensiya at testigong kanilang nakalap na magpapatunay na sangkot sa kasong electoral sabotage ang dating chairman. Sinabi ni Atty. Esmeralda Ladra na nasa 22-testigo ang handa nilang iharap sa korte na sapat na umano para madiin si Abalos.</body>
<link>http://www.philstar.com/Article.aspx?articleId=784198&amp;publicationSubCategoryId=92</link>
</article>
<article>
<title>Trenching activity sa West Valley fault, nakumpleto na ng QC govt. at Phivolcs</title>
<author>Ni Angie dela Cruz</author>
<date>
<month>March</month>
<day>06</day>
<year>2012</year>
</date>
<body>MANILA, Philippines - Nakumpleto na ng &amp;nbsp;Quezon City&amp;nbsp;govern&amp;shy;ment at ng Philippine Ins&amp;shy;titute of Volcanology&amp;shy; and Seismology (Phivolcs&amp;shy;) &amp;nbsp;ang trenching activity sa &amp;nbsp;West Valley Fault line sa Brgy. Bagong Sila&amp;shy;ngan sa lung&amp;shy;sod upang malaman at madetermina ang pinagmumulan ng fault line tulad ng ground rupture movements at slip rate estimates &amp;nbsp;doon. Ang aktibidad ay kinabibila&amp;shy;ngan ng pag&amp;shy;huhukay sa dalawang &amp;nbsp;trenches, &amp;nbsp;may 50 metro ang haba sa loob ng 50 ektaryang lupa ng Banco Filipino sa Brgy. Bagong Sila&amp;shy;ngan na batay sa &amp;nbsp;Metro&amp;shy; Manila Earthquake Impact Reduction Study (MMEIRS) ay may&amp;nbsp;ma&amp;shy;taas&amp;shy; na susceptibility&amp;shy; sa lindol na nasa kaha&amp;shy;baan ng &amp;nbsp;Brgy. Payatas sa &amp;nbsp;QC. &amp;nbsp; Bunga nito, naitala ng geologists ng Phivolcs ang pagkakaroon ng &amp;nbsp;ground displacement partikular ang unti-unting pagba&amp;shy;bago ng sediment layers sa may &amp;nbsp;fault. Sa ngayon ang Phivolcs ay nagsasa&amp;shy;gawa ng pagko&amp;shy;lekta ng pi&amp;shy;raso ng mga uling para sa carbon-14 analysis para&amp;nbsp; malaman&amp;shy; ang tamang oras ng pagtama ng lindol at ang edad ng sediment layers&amp;shy; na naapektuhan ng ground displacement. Ayon sa MMEIRS, ma&amp;shy;a&amp;shy;aring mag&amp;shy;resulta ng lindol na may lakas na magnitude 7.2 kapag gumalaw ang West Valley&amp;shy; Fault line. Una rito, ini&amp;shy;utos ni QC Mayor Herbert Bau&amp;shy; tista bilang danger zone ang 7 kilometrong haba ng fault line na nasa loob ng lungsod. “The safety of our residents, particularly those living on top of the faultline, is non-negotiable, our plan is to discourage the construction of structures within the 5 meter-wide borders or buffer zone on both sides of the fault line. We are considering declaring this buffer zone as non-residential to avoid further damage in case of ground rupture,” ayon kay Bau&amp;shy;tista.</body>
<link>http://www.philstar.com/Article.aspx?articleId=784197&amp;publicationSubCategoryId=92</link>
</article>
<article>
<title>NBP probe sinimulan ng DOJ</title>
<author>Ni Ludy Bermudo</author>
<date>
<month>March</month>
<day>06</day>
<year>2012</year>
</date>
<body>MANILA, Philippines - Sinimulan na ng Department of Justice ang imbestigasyon sa umano’y mga iregularidad sa New Bilibid Prison (NBP) sa ilalim ng pamumuno ni Bureau of Corrections (BuCor) Director Gaudencio Pangilinan. Gayunman, hindi humarap si Pangilinan at tanging ang complainant lamang na si Kabungsuan Makilala, dating Prison guard 3 ng NBP ang nagpakita. Kabilang sa mga reklamo ni Makilala laban kay Pangilinan ay ang umano’y hinati-hating procurement sa mga proyekto upang wala nang maganap na bidding, pagpapaputol ng 50 puno na isang daang taon na ang edad nang walang pahintulot mula sa Department of Environment and Natural Resources at iba pa.</body>
<link>http://www.philstar.com/Article.aspx?articleId=784196&amp;publicationSubCategoryId=92</link>
</article>
<article>
<title>Police chief sinibak</title>
<author>Ni Joy Cantos</author>
<date>
<month>March</month>
<day>06</day>
<year>2012</year>
</date>
<body>MANILA, Philippines - Dahil sa pagkakapaslang sa isang naholdap na estudyante ng University of the Philippines-Los Ba&amp;ntilde;os kamakalawa, sinibak na sa puwesto kahapon ang hepe ng pulisya ng Los Ba&amp;ntilde;os, Laguna at 50 pang pulis&amp;nbsp;&amp;nbsp;o buong puwersa ng nasabing himpilan. Ito’y kasunod ng utos ni Philippine National Police (PNP) Chief Director General Nicanor Bartolome na balasahin ang buong puwersa ng Los Ba&amp;ntilde;os Police. Kinilala ni Police Regional Office (PRO) IV A Director P/Chief Supt.James Melad ang sinibak na opisyal na si Los Ba&amp;ntilde;os Chief of Police Supt. Dante Novicio. Ang mga ito ay nasibak kaugnay ng pagkakapatay sa 19 anyos na si BS Agriculture student Ray Bernard Pe&amp;ntilde;aranda na pinagsasaksak matapos pumalag sa mga notoryus na holdaper sa harapan ng gate ng UPLB.</body>
<link>http://www.philstar.com/Article.aspx?articleId=784195&amp;publicationSubCategoryId=92</link>
</article>
<article>
<title>Heneral nag-sorry sa Comelec officer</title>
<author>Ni Joy Cantos</author>
<date>
<month>March</month>
<day>06</day>
<year>2012</year>
</date>
<body>MANILA, Philippines - Dalawang taon matapos ang kontrobersya, nag-sorry na ang isang heneral ng militar kay Commission on Elections Commissioner&amp;nbsp;Elias Yusoph at pamilya nito kaugnay ng kaso ng pagdukot sa anak nito sa Marawi City, Lanao del Sur, ayon sa opisyal kahapon.&amp;nbsp;&amp;nbsp; Sinabi ni Col. Prudencio Asto, Chief&amp;nbsp;ng Public Affairs Office ng Army’s 6th&amp;nbsp;Infantry Division (ID), upang matuldukan na ang pagtatampo ni Yusoph, nagpakumbaba&amp;nbsp;ang kanilang Commander na si Major Gen. Rey Ardo at personal na iniabot ang liham ng ‘written apology’ ng heneral sa opisyal sa pagbisita nito sa Cotabato City nitong nakalipas na mga araw. Sa nasabing paghingi ng paumanhin ni Ardo kay Yusoph, sinabi nitong nais niyang magkaunawaan na&amp;nbsp;&amp;nbsp;sila ni Yusoph dahilan sa ‘misquoted’ lamang umano siya sa mga naglabasang ulat hinggil sa pagdukot sa anak ni Yusoph na si Nuraldin noong 2010 sa Marawi City. Si Ardo ay dating Commander ng Army’s 103rd&amp;nbsp;Brigade na nakabase sa Marawi City at iba pang bayan sa Lanao del Sur nang mangyari ang insidente.Tinanggap naman ni Yusoph ang paghingi ng ‘apo&amp;shy;logy ‘ ng heneral at umaasang higit pang mapagbubuti ang samahan sa tropa ng militar.</body>
<link>http://www.philstar.com/Article.aspx?articleId=784194&amp;publicationSubCategoryId=92</link>
</article>
<article>
<title>Fare discount sa estudyante kahit bakasyon iginiit ng solon</title>
<author>Nina Gemma Garcia at Butch Quejada</author>
<date>
<month>March</month>
<day>06</day>
<year>2012</year>
</date>
<body>MANILA, Philippines - Minamadali ng isang mam&amp;shy;babatas ang panukalang magbibigay ng diskwento sa mga estudyante sa pamasahe kahit sa mga araw na walang pasok o bakasyon. Ipinaliwanag ni Aurora Rep. Juan Edgardo Angara na hindi lamang sa tuwing panahon na may pasok pakikinabangan ng mga estudyante ang 20% diskwento&amp;nbsp; kundi kahit na weekend, bakasyon at holiday sa sanda&amp;shy;ling maipasa ang House Bill 90. Ang kailangan lamang umano ay magpresenta ang estudyante ng kanilang ID para mabigyan ng tamang diskwento sa mga araw na walang pasok kung sasakay ng mga pampublikong sasakyan. Bukod dito, nais din ng kongresista na maging batas ang pagbibigay ng discount sa pasahe ng mga estudyante dahil sa kasalukuyan ay nakabase lamang ito sa circular ng Land Transportation Franchising Regulatory Board (LTFRB). Masasakop din umano ng panukala ang mga medical interns at sumasailalim sa military training kaya’t dapat na umano itong madaliin ng House Committee on Transportation ang deliberasyon sa naturang panukala.</body>
<link>http://www.philstar.com/Article.aspx?articleId=784193&amp;publicationSubCategoryId=92</link>
</article>
<article>
<title>Necrological rites kay Iggy isinagawa sa Kamara</title>
<author>Nina Gemma Garcia, Butch Quejada at Danilo Garcia</author>
<date>
<month>March</month>
<day>06</day>
<year>2012</year>
</date>
<body>MANILA, Philippines - Nagsagawa kahapon&amp;nbsp;&amp;nbsp;ng necrological service ang Kamara para sa namayapang si Negros Occidental Rep. Ignacio “Iggy” Arroyo. Dakong alas-9:00 ng umaga nang dumating ang labi ni Arroyo sa plenaryo ng Kamara mula sa La Vista, Quezon City kung saan kasama nito ang miyembro ng kanyang pamilya at kaibigan. Kabilang sa dumating mula sa miyembro ng pamilya ng pumanaw na mambabatas ang legal na asawa nito na si Aleli Arroyo, dating First Gentleman Mike Arroyo. Reps. Dato at Mikey Arroyo at mga anak ng yumaong kongresista na sila Bianca, Dina at Alelu. Upang maiwasan naman ang komprontasyon, tanging si Aleli ang nakaupo sa session hall na inilaan para sa mga miyembro ng pamilya nito samantalang ang common law wife nito na si Grace Ibuna at kanyang pamilya ay nakaupo lamang sa gallery. Kabilang naman sa mga mambabatas na nagsalita sa necrological service sina Rep. Antonio Lagdameo, Rep. Jeffrey Ferrer, Zambales Rep. Mitos Magsaysay, Minority leader Danilo Suarez at Speaker Sonny Belmonte na kapwa inilarawan si Iggy bilang isang mapagkumbabang kaibigan. Samantala, nang magsalita naman si Aleli ay biglang lumabas ng plenary si Ibuna at muli lamang pumasok nang ang mga anak ng kongresista ang nagsalita. Bandang ala-1 ng hapon nang alisin ang labi ng kongresista upang dalhin naman sa isang simbahan at sa Hinigaran, Negros Occidental kung saan si Ibuna naman ang nagdala para sa tatlong araw na burol at muli itong ibabalik sa La Vista para sa huling lamay at saka ililibing ng Biyernes ng umaga sa North Cemetery. Inaasahan ding darating sa misa sa La Vista si Pampanga Rep. Gloria Arroyo sa Biyernes matapos itong payagan ng korte subalit kaagad ding ibabalik sa Veterans Memorial Medical Center (VMMC) at hindi na makikipaglibing pa. Nauna rito, nawalan ng gana ang kampo ni Aleli sa pagpapakita ni Grace sa necrological service ni Arroyo. Sinabi ni Atty. Lorna Kapunan, abogado ni Aleli, na ipinakita ni Ibuna ang kawalang respeto nito nang pumunta siya sa Kongreso. Ayon kay Kapunan, hindi pumunta ang kanyang kliyente sa airport nang dumating ang labi ni Iggy kasama si Ibuna, gayundin sa Arlington Funeral Homes “out of respect.” Tinuligsa ni Kapunan ang pagkaway ni Ibuna sa mga dumalo sa necrological service samantalang si Aleli ay nananahimik sa isang tabi.&amp;nbsp; Sa kaugnay na ulat, hindi pinayagan ng Pasay City Regional Trial Court si Pampanga 2nd&amp;nbsp;district Rep. Gloria Macapagal-Arroyo na makadalo sa libing ng bayaw na si da&amp;shy;ting Negros Occidental Rep. Ignacio Arroyo sa darating na Biyernes sa Manila North Cemetery. Sa halip, pinayagan lamang ni Pasay RTC branch 112 Judge Jesus Mupas na makadalo na lamang ang dating Pangulo sa huling misa ng burol ni Iggy sa Biyernes ng umaga na gaganapin sa “ancestral house” ng mga Arroyo sa La Vista Subdivision sa Quezon City.</body>
<link>http://www.philstar.com/Article.aspx?articleId=784192&amp;publicationSubCategoryId=92</link>
</article>
<article>
<title>Bank record ni Corona baka tanggapin din ng Senado</title>
<author>Nina Malou Escudero at Gemma Garcia</author>
<date>
<month>March</month>
<day>06</day>
<year>2012</year>
</date>
<body>MANILA, Philippines - Malamang tanggapin ng Senado na tumatayong Impeachment Court ang ebidensyang nakuha sa mga dokumentong naglalaman ng mga impormasyon sa mga bank account ni Supreme Court Chief Justice Renato Corona. Sinabi kahapon ni Senador Panfilo Lacson sa isang ulat na iyon ang pangkalahatang sentimyento ng mga senator-judges na mag-uusap sa closed-door meeting sa Martes hinggil sa kahilingan ni Corona na ipuwera ng impeachment court ang anumang ebidensiyang kaugnay ng kanyang signature card sa Philippine Savings Bank. Kabilang sa mga dokumento ang mga dollar account na sinasabing peke umano o iligal na nakuha. “Lahat ng ebidensya na naiprisinta at namarkahan na, hangga’t maaari, tatanggapin namin bilang ebidensiya,” sabi ni Lacson. Hindi naman nababahala ang prosekusyon sa umano’y ipinagmamalaking “key witness” ng depensa kaugnay sa impeachment trial ni Corona. &amp;nbsp;Ayon kay House Majority leader Neptali Gonzalez III, kahit sino naman ay makag&amp;shy;papaliwanag tungkol sa Statement of Assets Liabilities and Net worth (SALN) ni Corona kahit na ito ay isang accountant-lawyer na makakapagpaliwanag ng mga discrepancies sa SALN. Subalit sa bandang huli umano ay maituturing pa rin itong “hearsay” dahil tanging ang punong mahistrado lang umano ang may “first hand knowledge” sa filling ng kanyang SALN. Ang sinasabing accountant-lawyer ang umano’y key witness ng depensa.</body>
<link>http://www.philstar.com/Article.aspx?articleId=784191&amp;publicationSubCategoryId=92</link>
</article>
<article>
<title>'Walang impierno' - Miriam</title>
<author>Ni Malou Escudero</author>
<date>
<month>March</month>
<day>06</day>
<year>2012</year>
</date>
<body>MANILA, Philippines - “Walang impiyerno!” Ito ang sinabi kahapon ni Senator Miriam Defensor-Santiago patungkol kay Father Catalino Arevalo matapos mapaulat ang sermon &amp;nbsp;nito &amp;nbsp;na dapat mapunta sa impiyerno ang senadora dahil sa pagmumura sa mga House pro&amp;shy;secutors sa impeachment trial ni Chief Justice Renato Corona. Nais din ni Arevalo, &amp;nbsp;naging spiritual adviser ni dating Pangulong Corazon Aquino, na humingi ng tawad sa publiko si Santiago dahil sa paulit-ulit na pagmumura at panenermon sa prosekusyon. Pero ayon kay San&amp;shy;tiago, hindi dapat maging mapang&amp;shy;husga si Arevalo kung ayaw nitong husgahan. Ayon pa kay Santiago, wala ring &amp;nbsp;impiyerno at kung meron man ay siguradong walang makikitang kaluluwa doon. Sinabi ni Santiago na sa theology, ang impiyerno ay hindi isang geographical na lugar kundi isang metaphor na naglalarawan ng layo ng isang tao sa Diyos. “Sa ilalim ng Vatican 2, walang impiyerno. Pero kung meron man, walang sino mang naroon,” dagdag ng mambabatas. Nakarating din sa kaalaman ni Santiago na lumapit umano sa ilang mamamahayag ang nasabing pari upang masigurado na maiuulat sa print media ang kaniyang sinabi tungkol sa senadora. Ipinunto pa ng senadora na sa ilalim ng Vatican 2 hindi lamang ang Simbahang Katoliko ang may monopolyo sa katotohanan. Ang mga pari at madre umano ay dapat na ring itrato na katulad ng mga ordinaryong tao at hindi siya masasabing special dahil lamang pumasok sila sa isang religious community. Ipinunto naman ni Santiago na hindi dapat nakikialam sa gobyerno ang Simbahan dahil na rin sa tinatawag na “separation of church and estate”. Mas dapat din umanong pagtuunan ng pansin ng nasabing pari ang pedophilia sa loob ng Catholic Church sa halip na makialam ito sa pulitika.</body>
<link>http://www.philstar.com/Article.aspx?articleId=784190&amp;publicationSubCategoryId=92</link>
</article>
<article>
<title>Power shortage sa VisMin reresolbahin</title>
<author>Ni Rudy Andal</author>
<date>
<month>March</month>
<day>05</day>
<year>2012</year>
</date>
<body>MANILA, Philippines - Siniguro kahapon ng Palasyo na reresolbahin ng Department of Energy (DoE) sa loob ng susunod na 3 linggo ang power shortage sa Visayas at Mindanao. Ayon kay Deputy Presidential spokesperson Abigail Valte, nakikipag-usap na si Sec. Rene Almendras sa mga electric cooperatives at distributors sa Visayas at Mindanao kung paano lulutasin ang sinasabing power shortage. Kabilang sa pangunahing solusyon ng DOE ay magtayo ng mga baseload non-hydro power plants. Nais naman ng mga LGUs na dagdagan ang mga hydropower plants sa kani-kanilang lugar upang ma&amp;shy;ging source ng kanilang elektrisidad. Pupulungin din ng DOE ang mga kongresista mula sa Visayas at Mindanao upang agad na hanapan ng solus&amp;shy;yon ang problemang ito.</body>
<link>http://www.philstar.com/Article.aspx?articleId=783898&amp;publicationSubCategoryId=92</link>
</article>
<article>
<title>Pagkamatay ng Pinay sa HK pinasisiyasat</title>
<author>Ni Ellen Fernando</author>
<date>
<month>March</month>
<day>05</day>
<year>2012</year>
</date>
<body>MANILA, Philippines - Hiniling na ni Vice President Jejomar Binay sa mga opisyales ng Konsulado ng Pilipinas na makipag-ugnayan sa Hong Kong Police upang malaman ang tunay na sanhi ng pagkamatay ng OFW na si Rowena Gomez, 34 na natagpuan sa may pampang ng isang dagat sa HK. Si Gomez ay nakitang wala nang buhay noong Pebrero 5 sa isang baybayin malapit sa bahay ng kanyang employer sa Shau Kei Wan, isang bayan sa eastern Hong Kong. Bago ang pagkaka&amp;shy;tuklas sa bangkay, nakapagpadala pa umano ng mensahe si Gomez sa kanyang pamilya sa Pilipinas at sinasabing may problema siya sa kanyang amo. Hinihinala ng pamilya Gomez na pinatay si Rowena saka itinapon sa nasabing dagat upang mapagtakpan ang krimen at iligaw ang imbestigasyon sa kaso. Tumulong ang tanggapan ni Binay sa pagpapauwi sa mga labi ni Gomez sa Manila mula HK at dumating ang bangkay nito noong Sabado at naiuwi sa kanyang hometown sa Antipolo.</body>
<link>http://www.philstar.com/Article.aspx?articleId=783897&amp;publicationSubCategoryId=92</link>
</article>
<article>
<title>Gusaling ginigiba sa Quiapo mapanganib</title>
<author>Ni Mer Layson</author>
<date>
<month>March</month>
<day>05</day>
<year>2012</year>
</date>
<body>MANILA, Philippines - Mapanganib umano sa mga residente at mga taong nagdadaan sa Quiapo, Maynila ang isang ginigibang building bunsod umano ng kawalan nito ng “safety net” na siyang dahilan upang maglaglagan ang mga tipak na bato, semento at bakal sa kalsada. Sumulat na kay Manila Mayor Alfredo Lim ang mga residente sa lugar at ipinarating ang peligrosong paggiba sa dating Ginto Cinema building na makikita sa 657 Quezon Boulevard, Quiapo. Ang liham ay na-receive ng tanggapan ng alkalde nitong Pebrero 27, 2012. Natatakot na umano ang mga residente na nakatira sa paligid ng ginigibang gusali partikular ang mga nakatira sa Esperanza at Porvenir Sts., na mabulaga at tamaan ng nagbabagsakang mga bato na maari nilang ikapahamak kaya hinihiling nila ang mabilis na aksiyon hinggil dito. Isa umanong nagngangalang “Dick” ang sinasabing nangangasiwa sa ginigibang gusali.</body>
<link>http://www.philstar.com/Article.aspx?articleId=783893&amp;publicationSubCategoryId=92</link>
</article>
<article>
<title>Jaywalkers 'di kaya ng MMDA</title>
<author>Ni Danilo Garcia</author>
<date>
<month>March</month>
<day>05</day>
<year>2012</year>
</date>
<body>MANILA, Philippines - Inamin kahapon ng Metropolitan Manila Development Authority (MMDA) na wala silang magagawa para sawatain ang mga walang disiplinang “pedestrian” na walang takot na tumatawid sa mga lansangan maging sa mga pangunahing highways. Sinabi ni MMDA Traffic Engineering Center Director Noemi Recio, na wala naman silang pa&amp;shy;niket para hulihin ang mga “jaywalkers” kaya tanging pagsaway lamang ang nagagawa ng kanilang mga traffic enforcers. Ipinasa nito ang sisi sa mga traffic enforcers ng mga lokal na pamahalaan na siyang may angkop na ordinansa para hulihin ang mga ito.&amp;nbsp; Ito’y makaraang sandamakmak na reklamo na ang natatanggap ng MMDA sa publiko dahil sa mistulang kawalang-batas na sa mga lansangan ng mga tumatawid. Karamihan umano ng lungsod sa Metro Manila ay kabi-kabila ang paglabag sa jaywalking ngunit sa Commonwealth Avenue sa Quezon nakakapagtala ng mga nasasawi dahil sa aksidente at maging sa EDSA sa may Balintawak. Sa kabila umano ng napakaraming MMDA traffic enforcers sa mga pangunahing lansangan, parang hindi nila nakikita ang ginagawang paglabag ng mga jaywalkers kahit may inilagay ng footbridge na dapat gamitin ng mga tumatawid. Hindi naman mabatid ng MMDA kung bakit walang ginagawang aksiyon ang mga lokal na pamahalaan sa naturang problema gayung sila ang may karapatan na sawatain ang pagtawid sa mga pangunahing lansangan na hindi dapat tawiran. Hindi umano nagkukulang ang ahensiya na gumawa ng mga kaukulang hakbang upang hindi na tumawid sa mga lansangang hindi na dapat tawiran tulad ng paglalagay ng mga footbridges, paglalagay ng babala na bawal ang tumawid at maging paglalagay ng mga fences o bakod sa mga center island.</body>
<link>http://www.philstar.com/Article.aspx?articleId=783889&amp;publicationSubCategoryId=92</link>
</article>
<article>
<title>Phl, Sokor nagkaisa vs nuke terrorism</title>
<author>Ni Ellen Fernando</author>
<date>
<month>March</month>
<day>05</day>
<year>2012</year>
</date>
<body>MANILA, Philippines - Nagkaisa ang Pilipinas at South Korea na labanan ang terorismo sa pamamagitan ng matinding pag-aaral at pagsawata sa pagpupuslit ng mga nuclear materials sa Pilipinas matapos ang isinagawang joint seminar sa “nuclear safety and security” kamakailan. Nagsilbing keynote speaker sa Nuclear Safety and Security Summit 2012 na ginanap sa Diamond Hotel si Vice Pres. Jejomar Binay na itinalaga ni Pangulong Aquino bilang Presidential envoy sa 2012 Nuclear Security Summit na nakatakdang gawin sa Seoul, South Korea sa Marso 26-27 at dadaluhan ng may 50 lider ng ibat ibang bansa. Dumalo sa katatapos na seminar ang kinatawan ng DFA, PNP, DOTC, PNRI at&amp;nbsp;media bilang preparasyon sa South Korean summit. Inorganisa ito ng Departments of Foreign Affairs (DFA) at Science and Technology (DOST) sa pakiki&amp;shy;pag-kooperasyon ng South Korean Embassy sa Manila. Layon ng summit na masupil na ang trafficking o pagpupuslit ng mga nuclear materials at mapigilan na mapasakamay ng mga terorista. Ang pagpigil aniya sa gawaing ito ay kailangan tugunan ng buong mundo at nangangailangan ng koo&amp;shy;perasyon pang-internsyunal. Inihalimbawa dito ang 9/11 attack sa US kung saan libu-libong katao ang nasawi at maging ang epekto ng Fukushina Daiichi Nuclear Power Plant sa Japan noong Marso 2011.</body>
<link>http://www.philstar.com/Article.aspx?articleId=783886&amp;publicationSubCategoryId=92</link>
</article>
<article>
<title>PDI publisher pumanaw na</title>
<author></author>
<date>
<month>March</month>
<day>05</day>
<year>2012</year>
</date>
<body>MANILA, Philippines - Nagluluksa ngayon ang Philippine media sa pagpanaw ng beteranong journalist na si Isagani Yambot, 77. Si Yambot, publisher ng Philippine Daily Inquirer, ay namatay sanhi ng cardiac arrest sa kanyang tahanan nitong Biyernes matapos sumailalim sa quadruple bypass operation sa Medical City. Ang kanyang labi ay nakalagak ngayon sa Arlington Memorial Chapel sa Araneta Avenue, Quezon City. Nagpahatid na rin ng pakikiramay ang Malaca&amp;ntilde;ang sa pamilya ni Yambot. Ayon kay Presidential spokesperson Abigail Valte, isang malaking shock sa lahat ang pagpanaw ni Yambot na maituturing ng haligi sa media. Sinabi pa ni Valte na bago pa ideklara ang Martial Law ay isa ng mamamahayag si Yambot at marami ring mga bagong journalists ang naturuan nito. “Isagani Yambot was a newsman in the no-holds-barred days before martial law, and continued in the profession in the oppressive martial law years; he was one of the links with the pre-martial law press who mentored a new generation of journalists to understand just how much a free press matters, and who stood shoulder to shoulder with his peers each and every time free speech came under attack after EDSA,” ani Valte. “It is with great sadness that we announce the passing of our beloved publisher Isagani Yambot. He will surely be missed but his spirit lives on in the work we do to ensure editorial policies are closely followed,” pahayag ng Inquirer sa kanilang website. Sinabi naman ni Manila Overseas Press Club (MOPC) chairman Babe Romualdez na ang pagkamatay ni Yambot ay malaking kawalan sa pamamahayag. Si Yambot ay nagsilbing presidente ng MOPC noong nakaraang taon. “Yambot is a good man,” wika naman ni STAR president and chief executive officer Miguel Belmonte.</body>
<link>http://www.philstar.com/Article.aspx?articleId=783883&amp;publicationSubCategoryId=92</link>
</article>
<article>
<title>Imported frozen fish safe bang kainin?</title>
<author>Ni Gemma Garcia</author>
<date>
<month>March</month>
<day>05</day>
<year>2012</year>
</date>
<body>MANILA, Philippines - Hiniling ni Agham party list Rep. Angelo Palmones na imbestigahan ng House Committee on Agriculture and Food kung&amp;nbsp; ligtas kainin ang mga inimport na frozen fish sa ibang bansa. Sa House Resolution 2115 ni Palmones, nais nitong masiguro kung ligtas kainin ang mga frozen fish tulad ng galunggong, tulingan at hasa-hasa. Ang imbestigasyon ay bunsod sa natanggap nitong ulat na tinatayang nasa 800,000 metriko tonelada ng imported na isda ang pumasok sa bansa noong 2011 para ibenta sa mga malalaking restaurants, manufacturers at planta na gumagawa ng process seafood. Subalit, ilan umano sa mga isda tulad ng galunggong, tulingan (frigate tuna o auxis thazard) at hasa-hasa (short-bodied mackerel) ay bumabagsak din sa mga wet markets, na inamin naman ng Bureau of Fisheries and Aquatic Resources (BFAR) dahil sa pagkakaroon umano ng leakage sa bahagi ng mga importers. Ayon pa kay&amp;nbsp;Palmones na may batas na nagre-regulate sa storage at pagbiyahe ng mga imported frozen fish at iba pang produkto tulad nang paglalagay sa storage na may lamig na 0-4 degrees centigrade. Subalit karamihan umano sa mga tindahan sa mga palengke ay walang pasilidad para mag-imbak ng imported frozen fish. Ang nasabing mga isda umano ay posibleng nagtataglay ng mga kemikal na maaring magdulot ng masamang epekto sa katawan ng tao na maaring mauwi sa heart attack o pagkamatay.</body>
<link>http://www.philstar.com/Article.aspx?articleId=783880&amp;publicationSubCategoryId=92</link>
</article>
<article>
<title>Bombproof na Pres'l car ni PNoy pinamamadali</title>
<author>Ni Gemma Garcia</author>
<date>
<month>March</month>
<day>05</day>
<year>2012</year>
</date>
<body>MANILA, Philippines - Pinamamadali ng grupong “movement 188” sa Department of Budget and Management (DBM) ang paglalabas ng pondo na pambili ng bago at hi-tech na Presidential car para maproteksyunan ang Pangulo. Sa House Resolution no. 2191, kailangan ng makabili ng bagong bulletproof at bombproof na sasakyan upang mapalitan ang binahang sasakyan ng Presidential&amp;nbsp;Security Group (PSG) kayat ang personal na sasakyan na lamang ng Pangulo ang ginagamit nito sa araw-araw. Ang nasabing sasak&amp;shy;yang bibilihin umano ay mayroong security features upang mas maproteksyunan pang mabuti ng PSG ang Pangulo sa mga tangkang pag-atake ng mga international terorrists na gumagamit ng Improvised Explosives Device (IED) bombs upang i-assassinate ang kanilang mga target. Ang IED umano ang siyang ginamit sa magkakahiwalay na pag-atake sa convoy ni Local Government Secretary Jesse Robredo sa Cotabato City at sa convoy ni Maguindanao Gov. Esmael Ma&amp;shy;ngudadatu sa Tacurong City noong nakaraang taon. Paliwanag ng grupo maari namang i-realign ng DMB ang pondo mula sa savings ng gobyerno na pambili ng sasakyan kundi maging ng mga matataas na pinuno ng ibat ibang bansa na bibisita sa Pilipinas. Kabilang sa tatlong sasakyan na ginagamit ng Palasyo ay ang dalawang Mercedes Benz W221 S-Class limousine na binili noong 1998 at ang Mercedes Benz S-Guard automobile na binii noong 2007 subalit nasira na ito matapos na malubog sa tubig-baha noong bagyong Ondoy.</body>
<link>http://www.philstar.com/Article.aspx?articleId=783877&amp;publicationSubCategoryId=92</link>
</article>
<article>
<title>Taas sa matrikula 'di mapipigilan</title>
<author>Ni Rudy Andal</author>
<date>
<month>March</month>
<day>05</day>
<year>2012</year>
</date>
<body>MANILA, Philippines - Inamin ng Palasyo na wala itong magagawa at hindi mapipigilan ang nakatakdang pagtataas ng matrikula sa mga kolehiyo at unibersidad. Sinabi ni Deputy Pre&amp;shy;sidential Spokesperson Abigail Valte, bagama’t nagpalabas ng kautusan ang Commission on Higher Education (CHED) na dapat magsagawa muna ng konsultasyon ang mga paaralan sa mga estud&amp;shy;yante, magulang at alumni ay magiging epektibo pa ito sa susunod na taon. “Schools that plan to hike tuition will have to consult their students, alumni and faculty before getting CHED’s approval. CHED chairperson Patricia Licuanan has issued an order requiring similar consultations in hiking miscellaneous fees but that order may not take effect this coming school year. It may take effect next year,” wika pa ni Valte. Idinagdag pa ng ta&amp;shy;gapagsalita ng Palasyo, walang kontrol ang CHED sa mga paaralan partikular kung nais nitong magtaas ng matrikula kundi humihingi lamang daw ng permiso ang mga paaralan dito kung nais nilang magtaas ng tuition fees. Mula sa 2,000 kolehiyo at unibersidad ay nasa 300 eskuwelahan dito ang humingi ng permiso upang magtaas ng kanilang tuition fee para sa school year 2012-2013.</body>
<link>http://www.philstar.com/Article.aspx?articleId=783876&amp;publicationSubCategoryId=92</link>
</article>
<article>
<title>Sunog!</title>
<author></author>
<date>
<month>March</month>
<day>04</day>
<year>2012</year>
</date>
<body>&amp;nbsp;&amp;nbsp;</body>
<link>http://www.philstar.com/Article.aspx?articleId=783669&amp;publicationSubCategoryId=92</link>
</article>
<article>
<title>SC may paalala sa Bar passers</title>
<author>Ni Doris Franche-Borja</author>
<date>
<month>March</month>
<day>04</day>
<year>2012</year>
</date>
<body>MANILA, Philippines - Pinaalalahanan ng Korte&amp;nbsp;Suprema ang may 1,913&amp;nbsp;bagong abogado na kinakailangan na munang makakuha&amp;nbsp;at makapagsumite ng&amp;nbsp;clearance mula sa Office of the Bar Confidant (OBC) bago makapag-oath taking sa Pasay City sa Marso 21. Sa ipinalabas na advisory, kailangan na&amp;nbsp;maglabas ang&amp;nbsp;Bar passer&amp;nbsp;ng clearance&amp;nbsp;sa SC cashier na nagpapatunay na&amp;nbsp;sila ay nagbayad ng P3,000 bar admission fee at P100 certification fee. &amp;nbsp; Ang nasabing clearance ay&amp;nbsp;isusumite rin sa Integrated Bar of the Philippines representative na nasa OBC para naman sa pagbabayad ng IBP membership fee (P1,000 annual fee o P13,500 lifetime membership fee) at building fund fee na&amp;nbsp;P200. Ang Bar passers na nakatoga lamang ang&amp;nbsp;papasukin sa lobby ng&amp;nbsp;plenary hall ng Philippine In&amp;shy;ternational Convention Center (PICC). Pinagbabawal naman ang&amp;nbsp;ca&amp;shy;mera&amp;shy; at mga commu&amp;shy;nication gadgets sa PICC. Umaasa naman ang&amp;nbsp;SC na makakapag&amp;shy;lingkod ng maayos at mabuti ang mga bagong abogado sa mga nanga&amp;shy;ngailangan ng hustisya.</body>
<link>http://www.philstar.com/Article.aspx?articleId=783532&amp;publicationSubCategoryId=92</link>
</article>
<article>
<title>Canadian actor na nabastos raw sa Pinas, walang rekord sa BI at Customs</title>
<author>Ni Ludy Bermudo</author>
<date>
<month>March</month>
<day>04</day>
<year>2012</year>
</date>
<body>MANILA, Philippines - Walang rekord ang Bureau of Immigration (BI) na dumating sa bansa ang isang Canadian actor na si Taylor Kitsch na una nang nagpahayag sa isang US late talk show na “David Letterman” na siya ay binastos ng isang Customs officer sa Ninoy Aquino International Airport (NAIA) kamakailan lang. Ayon kay Immigration spokesperson Atty. Ma. Antonette Mangrobang, walang rekord sa kanilang computer database files ang pagdating sa bansa ng isang Taylor Kitsch. Sa pagsisiyasat naman ni Customs Commissioner Ruffy Biazon, sinabi nito na hindi sa Pilipinas nagpunta si Kitsch kundi sa Indonesia. Pinabulaanan rin ni Mangrobang ang pahayag ni Kitsch na mayroon itong working visa. Sinabi ng BI official na wala silang rekord na may alien certificate of registration-identity card (ACR I-Card) na inisyu para sa isang Canadian na nag&amp;shy;ngangalang Taylor Kitsch. “We also checked the flight manifests of all airlines from Japan to Manila and it all yielded negative results,” sabi ni Mangrobang. Sa kabila nito, pinaiim&amp;shy;bestigahan pa rin aniya ni BI Commissioner Ricardo David Jr. ang claim ni Kitsch na siya ay binastos sa NAIA, bagamat sa huli ay pinayagan ding makapasok sa bansa.</body>
<link>http://www.philstar.com/Article.aspx?articleId=783530&amp;publicationSubCategoryId=92</link>
</article>
<article>
<title>Corona ipapahiya 'pag humarap sa impeachment court - Miriam</title>
<author>Ni Malou Escudero</author>
<date>
<month>March</month>
<day>04</day>
<year>2012</year>
</date>
<body>MANILA, Philippines - Tama lamang na hin&amp;shy;di humarap sa trial si impeached Chief Justice Re&amp;shy;nato Corona dahil posibleng ipahiya pa rin ito ng mga senator-judges at ng prosekusyon. Pahayag ito ni Senator Miriam Defensor-Santiago sa kabila ng paniniyak ni Senate President Juan Ponce Enrile na igagalang ang chief justice. Ayon kay Santiago, hindi naman mai-screen ni Enrile ang tanong ng mga senador kapag nakasalang na sa witness stand si Corona kaya hindi pa maiiwasan ang pagpapahiya dito.&amp;nbsp; Sinabi pa ni Santiago na&amp;nbsp;tama ang naging pahayag ni defense lead counsel former Justice Serafin&amp;shy; Cuevas na magi&amp;shy;ging bukas si Corona sa panggigisa ng prosekus&amp;shy;yon at mga senador. “So this is I think is a well founded fear that he might be asked questions just to embarrass him or for no purpose but only to make him squirm on the stand for example, or make him lose his (Corona) temper,” sabi ni Santiago. Naniniwala si Santiago na may mga magbabato&amp;nbsp;pa rin ng mga misleading, irre&amp;shy;levant at immaterial na tanong kahit pa sinigurado ni Enrile na igagalang ng impeachment court si Corona kapag humarap sa witness stand. Matatandaan na inihayag ni Enrile na tanging si Corona lamang ang maa&amp;shy;aring magpaliwanag tungkol sa mga ibinibin&amp;shy;tang sa kaniya. Karapatan din umano ni Corona na huwag tumestigo kung ayaw nitong kusang humarap sa impeachment court. “That is the right of the accused. You cannot sub&amp;shy;poena the accused in a quasi criminal case. It’s his right against self incri&amp;shy;mination. We can subpoena other witnesses but not him,” ani Santiago.</body>
<link>http://www.philstar.com/Article.aspx?articleId=783528&amp;publicationSubCategoryId=92</link>
</article>
<article>
<title>Mag-ingat sa pagpasok ng summer</title>
<author>Ni Angie dela Cruz</author>
<date>
<month>March</month>
<day>04</day>
<year>2012</year>
</date>
<body>MANILA, Philippines - Pinaalalahanan ng Philippine Athmospheric Geophysical and Astronomical Services Administration (PAGASA) ang publiko na mag-ingat dahil sa pagpasok ng summer at pagkakaroon ng matinding sikat ng araw&amp;nbsp;kayat dapat umanong palagiang magdala ng inuming tubig, payong at sumbrero ang publiko para makaiwas sa epekto ng mainit na panahon. Ilan lamang sa mga sakit na maaaring dumapo ngayong summer season ang bungang araw, sore eyes, hika, pagtaas ng alta presyon at iba pa bunga ng epekto ng ma&amp;shy;tinding init ng panahon. Ayon kay Dr. Nathaniel Servando, administrator ng PAGASA, pumasok na ang summer nang ang Ridge of High Pressure Area (HPA) sa&amp;nbsp;Luzon o ang ihip ng hangin ay naging easterly mula northeasterly at ang unti-unting pagtaas ng temperatura ay nagpapakita ng pag-alis ng northeast monsoon. Ang pagsanib anya ng weather condition ay nagreresulta ng maalinsangan at mainit na panahon sa ibat ibang bahagi ng bansa. Gayunman, may oras anya na may malakas na ihip na hangin mula sa silangan sa&amp;nbsp;may eastern section&amp;nbsp;ng bansa at katamtaman ang alon sa karagatan dulot ng umiiral na La Ni&amp;ntilde;a phenomenon.</body>
<link>http://www.philstar.com/Article.aspx?articleId=783527&amp;publicationSubCategoryId=92</link>
</article>
<article>
<title>'Formal offer of evidence' inihain ng prosec sa impeachment court</title>
<author>Ni Malou Escudero</author>
<date>
<month>March</month>
<day>04</day>
<year>2012</year>
</date>
<body>MANILA, Philippines - Pormal nang inihain ng prosekusyon&amp;nbsp;sa Se&amp;shy;nate impeachment court ang listahan ng kanilang mga ebidensiya laban kay impeached Chief Justice Renato Corona. Inisa-isa ng proseku&amp;shy;syon&amp;nbsp;sa isinumiteng “formal offer of documentary evidence” ang kanilang mga&amp;nbsp;ebidensiya tulad ng kopya ng statement of assets, liabilities and net worth ni Corona mula taong 2002 hanggang 2010. Kabilang din sa mga nais patunayan ng prosekusyon ang kabiguan ni Corona na ihayag ang acquisition cost ng kanilang mga real properties na nasa kanilang SALN. Mapapatunayan din umano sa SALN ni Corona na hindi ito nilagdaan at pinanumpaan ng kaniyang asawa. Nais din patunayan sa isinumiteng dokumento na nagkanulo si Corona ang tiwala&amp;shy; ng publiko at luma&amp;shy;bag ito sa Konstitusyon ng hindi nito isinama sa kaniyang SALN ang ilan sa kaniyang mga ari-arian. Kasama rin sa lista&amp;shy;han ng mga ebidensiya ang certificate&amp;nbsp;of titles na nakapangalan sa mag-asawang Renato Corona at Cristina Corona upang patunayan na ang mga ito ang may-ari ng Unit No. 38B, Belagio I, Fort Bonifacio, Taguig, Metro Manila at Unit No. 1902, Bonifacio Ridge, Fort Bonifacio, Taguig. Isinama rin sa listahan ang mga bank certification ng PSBank na may petsang Pebrero 7, 2012 upang patunayan na ang chief justice ang may-ari ng limang accounts. Bukod sa mga dokumento isinama rin bilang ebidensiya ang video footages ng press confe&amp;shy;rence ni Supreme Court spokesman&amp;shy; Midas Marquez noong Nobyembre&amp;nbsp;15, kung saan inihayag niya ang temporary res&amp;shy;training order sa travel ban ni dating pangulong Gloria Macapagal-Arroyo; ang pagtatangka ni Arroyo na lumabas ng bansa; ang tangkang&amp;nbsp;paglalagak ni Atty. Ferdinand Topacio, abogado ni Arroyo na magbayad ng P2 milyon cash bond&amp;nbsp;na bahagi ng kondisyong nakasaad sa TRO. Nauna ng sinabi ni kampo ni Corona na pag-aaralan nilang mabuti ang listahan ng mga ebiden&amp;shy;siya upang maihain ang kanilang oposisyon sa pagbabalik ng impeachment trial.</body>
<link>http://www.philstar.com/Article.aspx?articleId=783526&amp;publicationSubCategoryId=92</link>
</article>
<article>
<title>Fresh graduates 1-year libre sa SSS, Pag-Ibig, Philhealth</title>
<author>Ni Malou Escudero</author>
<date>
<month>March</month>
<day>04</day>
<year>2012</year>
</date>
<body>MANILA, Philippines - Isang taong libre sa pagbabayad ng premium sa Social Security System (SSS), Pag-Ibig Fund at Philippine Health Insurance Corporation (PhilHealth) ang mga fresh graduate na makakakuha ng trabaho sa bansa. Sa Senate Bill 3135 na isinusulong ni Senator Edgardo Angara, sinabi nito na dapat tulungan ang mga bagong nagtapos ng kolehiyo na makapagsimula ng kanilang career sa pinasukan nilang propesyon o negosyo. Kung ganap na magiging batas, ang bagong graduate na miyembro ng SSS ay puwede nang makapag-salary loan na katumbas ng isang buwang suweldo.&amp;nbsp; Dapat ding sagutin din ng Philhealth ang kanilang health at medikal na pa&amp;shy;ngangailangan. Kung makakabayad naman ng dalawang taong kontribusyon sa Pag-Ibig ay maaaring makapag-apply&amp;shy; ng housing loan kung saan ang isang taong na kontribusyon ay sagot ng gobyerno. Nais ni Angara na bigyan ng&amp;nbsp;“New College Incentive Card” ang mga fresh graduate na mabebenepisyuhan ng kaniyang panukala. Ang Department of Labor and Employment (DOLE) ang aatasan na magbigay ng New College Incentive Card na naglalaman ng mga insentibo at pribilehiyong makukuha ng bagong college graduate. Upang lubusang mapakinabangan nila ang kanilang suweldo, magkakaroon din sila ng karagdagang P10,000 personal exemption sa pagbabayad ng taunang income tax.</body>
<link>http://www.philstar.com/Article.aspx?articleId=783524&amp;publicationSubCategoryId=92</link>
</article>
<article>
<title>LPG papalo sa P1-libo kada tangke</title>
<author>Ni Lordeth Bonilla</author>
<date>
<month>March</month>
<day>04</day>
<year>2012</year>
</date>
<body>MANILA, Philippines - Posibleng pumalo na sa halagang P1,000 kada tangke ang Liquefied Petroleum Gas (LPG) sa mga pamilihan sa susunod na linggo dahil sa sunud-sunod na paglobo ng presyo nito. Ito ang pinangangambahan ngayon ng Department of Energy (DOE) makaraang umakyat na sa pinakamataas na antas ang presyo ng produktong petrolyo sa world market mula noong 2008. Ayon sa DOE, ang pres&amp;shy;yo ng LPG ay direktang apektado ng pagsirit sa pandaigdigang merkado ng halaga ng langis. Nabatid na nitong Huwebes lamang ay humataw&amp;nbsp;ang presyo ng LPG makaraang magtakda ng P6 kada kilong dagdag sa presyo ng cooking gas ang Liquigaz at Isla Gas na nagbebenta na ngayon ng Shellane na katumbas ng P66 sa isang tangke na tumitimbang ng 11-kilo. Ang pagtaas din ng presyo ng langis sa pandaigdigang merkado ang itinuturong dahilan ng Liquigaz sa pagtataas nila ng presyo. Sa ngayon ang umiiral na presyo ng LPG sa Kalakhang Maynila ay nasa pagitan ng P750.00 at P810.00 kada tangke. Dahil sa panibagong tensyon sa Iran, pumalo na ang Brent Crude sa $128 kada bariles na matatandaang umabot sa $150 kada bariles noong 2008. Dahil sa pag-akyat noon ng presyo ng imported na langis sa $147 ay umakyat ng mahigit P60 kada litro ang presyo ng gasolina sa Pilipinas. Nitong Martes ay nagtaas na ng&amp;nbsp;50 sentimos kada litro ang&amp;nbsp;diesel at gasolina sa bansa. Kaugnay nito, nababahala na ang DOE dahil sa unang apat na araw ng linggo ay may nakikita na namang pagtaas na ma&amp;shy;aring umabot sa P0.50 sa gasolina at P0.20 naman sa diesel. Kamakalawa ng gabi nag-anunsiyo ang Chervon at Petron ng pagtataas ng P0.50 sentimos kada litro ng diesel, premium at unleaded gasoline, P1 naman sa kerosene at P0.60 sentimos sa regular gasoline na epektibo alas-12:01 ng madaling araw.</body>
<link>http://www.philstar.com/Article.aspx?articleId=783523&amp;publicationSubCategoryId=92</link>
</article>
<article>
<title>Petisyon sa Lions tinanggihan ng CA</title>
<author></author>
<date>
<month>March</month>
<day>03</day>
<year>2012</year>
</date>
<body>MANILA, Philippines - Ipinalabas ng Court of Appeals noong Pebrero 3, 2012 ang isang resolusyong tumatanggi sa petisyon sa pagpapalabas ng temporary restraining order laban sa dalawang magkahiwalay na kautusan ng Regional Trial Court of San Juan sa Civil Case Nos. 3661 at 3662 na isinampa ng mga opisyal ng Lions International na sina Romy Yu at Willy Lao.&amp;nbsp; Ang dalawang kautusan ay nagpalabas ng Writ of Preliminary Injunction na pumipigil kay Lion Governor Anton Wong Lim sa panunungkulan bilang District Governor ng 301-AI para sa Lion Fiscal Year 2010-2011.&amp;nbsp; Kinumpirma ng mga utos ang naunang temporary restraining order ng nasabing mababang hukuman na umoobliga kay Wong na ipaubaya ang kanyang posisyon kay Romulo B. Lumauig bilang nahalal na kandidato sa naturang posisyon. Sinabi naman ng Court of Appeals na walang karapatan si Wong sa TRO dahil hindi siya nakasunod sa mga rekisitos para sa pagpapalabas ng injunction.</body>
<link>http://www.philstar.com/Article.aspx?articleId=783302&amp;publicationSubCategoryId=92</link>
</article>
<article>
<title>Passport ni Ramona kakanselahin ng DFA</title>
<author>Ni Ellen Fernando</author>
<date>
<month>March</month>
<day>03</day>
<year>2012</year>
</date>
<body>MANILA, Philippines - Hinihintay na lamang ng Department of Foreign Affairs (DFA) ang kautusan ng korte upang ganap nang makansela ang pasaporte ni Ramona Bautista (Revilla), kapatid at isa sa mga suspek sa pagpatay kay Ramgen Revilla sa Para&amp;ntilde;aque City kamakailan. Ayon kay DFA spokesman Raul Hernandez, hanggang kahapon ay wala pa ring natatanggap na kautusan mula sa Para&amp;ntilde;aque Regional Trial Court na nag-aatas na makansela ang Phl passport ni Ramona sa kabila ng paglalagay ng International Criminal Police Organization (Interpol) sa kanya sa listahan ng mga wanted persons. Dahil dito, kabilang ang pangalan ni Ramona na kasalukuyang nasa Turkey sa Red Notice List ng Interpol at maaari itong maaresto sa pamamagitan ng extradition treaty. Dahil walang umiiral na extradition treaty sa pagitan ng Pilipinas at Turkey, maaring hilingin na isuko o hulihin ng Turkey si Ramona. &amp;nbsp;</body>
<link>http://www.philstar.com/Article.aspx?articleId=783298&amp;publicationSubCategoryId=92</link>
</article>
<article>
<title>Human trafficking sa US talamak</title>
<author>Ni Butch Quejada</author>
<date>
<month>March</month>
<day>03</day>
<year>2012</year>
</date>
<body>MANILA, Philippines - Dumarami na ang mga sindikato sa human trafficking sa Estados Unidos na nambibiktima sa mga Pilipinong pangarap makapagtrabaho doon at kumita ng dolyar. “Tumanggap kami sa Kongreso ng ulat mula sa POEA na may dalawa pang grupo sa US na nambibiktima ng mga kababayan nating gustong magtrabaho sa Amerika,” pagbubulgar ni Deputy House Speaker Erin Ta&amp;ntilde;ada III. Sinabi ni POEA General Manager Hans Leo Cacdac sa pulong ng Committee on Overseas Workers,&amp;nbsp;kamakailan na tutulong na ang NBI para imonitor ang operasyon ng mga sindikato ng human trafficking sa Amerika. Nauna rito, nakipagkita si Ta&amp;ntilde;ada nitong 2010 sa 11 biktima ng human trafficking sa Amerika upang matulungan silang mabawi ang binayad nilang $7,000 sa ngayo’y nabuwag nang ADMAN Human Resources, Placement and Promotions. Sa tulong ni Ta&amp;ntilde;ada, nagwagi sa isang kasong isinampa laban sa ADMAN ang 11 biktima, subalit napeke rin ng pinaghihinalaang sindikato ang proseso sa pagbabayad ng surety bond sa apela sa korte ng ADMAN kaya’t hindi mabayaran ang 11 biktima, bagamat nanalo na sila sa naisampang demanda. Naniniwala si Ta&amp;ntilde;ada na malaking grupo ang mga sangkot sa human trafficking at posibleng may mga kasabwat ang mga sindikato sa mga insiders ng mga opisinang pampahalaan na nagpo-proseso ng mga travel at working permits. Legal na nakarating ang 11 biktima sa Amerika ngunit wala palang trabahong naghihintay sa kanila doon.</body>
<link>http://www.philstar.com/Article.aspx?articleId=783295&amp;publicationSubCategoryId=92</link>
</article>
<article>
<title>Mosyon sa piyansa ni CGMA pinabilis</title>
<author>Ni Danilo Garcia</author>
<date>
<month>March</month>
<day>03</day>
<year>2012</year>
</date>
<body>MANILA, Philippines - Pinabilis ngayon ng Pasay City Regional Trial Court ang pagdinig sa pagtalakay sa isinampang “motion to bail” ni dating Pangulong Gloria Macapagal-Arroyo makaraang paboran ito ng korte. Itinakda ni Pasay RTC branch 112 Judge Jesus Mupas ang pagdinig sa naturang mosyon sa darating na Marso 15, 22, at 29 kung saan inaasahan rin na magpiprisinta na ng kanilang mga ebidensiya ang panig naman ng Comelec prosecution panel. Sa pagdinig kahapon, iginiit ni Atty. Benjamin Santos, abogado ni Arroyo, na kailangang may maiprisintang malakas na ebidensya ang panig ng Comelec panel na makagpadidiin sa kanyang kliyente. Kung wala umanong mailalabas na ebidensiya, walang dahilan ang korte para hindi pagbigyan ang kanilang kampo na makapagpiyansa ang dating pangulo para sa pansamantalang kalayaan habang dinidinig ang kasong electoral sabotage. Binigyan ang prosekusyon ng hanggang Marso 12 para maghain ng komento sa mosyon.</body>
<link>http://www.philstar.com/Article.aspx?articleId=783292&amp;publicationSubCategoryId=92</link>
</article>
<article>
<title>P8.50 pasahe sa jeep ibalik!</title>
<author>Ni Angie dela Cruz</author>
<date>
<month>March</month>
<day>03</day>
<year>2012</year>
</date>
<body>MANILA, Philippines - Pinababalik ng transport group na Pasang Masda sa Land Transportation Franchising and Regulatory Board (LTFRB)&amp;nbsp;sa dating P8.50 ang minimum na pasahe sa mga pampasaherong jeep nationwide. Sinabi ni Obet Martin, national President ng Pasang Masda na noong nagbaba ang halaga ng gasolina, may dalawang taong nakararaan ay ibinaba nila sa P8.00 ang minimum fare sa jeep mula sa dating P8.50 para sa kapakanan ng mga pasahero. Pero ngayong patuloy ang pagtaas ng presyo ng gasolina at diesel ay dapat nang maibalik ang P8.50 minimum fare. “Sa susunod kapag bumaba ang presyo ng gasolina at diesel ay hindi na kami magbibigay daan na maibaba ang singil sa pasahe ..eh ngayong tumaas na ang presyo ng gasolina at diesel ayaw na nilang ibaba e,“ pahayag ni Martin. Sinabi rin ni Martin na temporary relief lamang ang pantawid pasada&amp;nbsp;sa mga tsuper dahil naglalaman lamang ito ng P1,500 na pang isang araw lamang na karga ng diesel sa jeep at ito ay one time lamang. Kaugnay nito, nanawagan si Martin sa mga kongresista na bigyang daan ang pag-amyenda sa Oil Deregulation Law dahil ito ang ugat ng patuloy na oil price hike. Sa Marso 8&amp;nbsp;takdang dinggin ng LTFRB ang fare hike petition ng ilang transport group na nagsampa ng taas pasahe na P1.00.&amp;nbsp;</body>
<link>http://www.philstar.com/Article.aspx?articleId=783289&amp;publicationSubCategoryId=92</link>
</article>
<article>
<title>Boksingero dapat may medical clearance, insurance bago lumaban</title>
<author>Ni Gemma Garcia</author>
<date>
<month>March</month>
<day>03</day>
<year>2012</year>
</date>
<body>MANILA, Philippines - Kailangan munang magsumite ang mga professional boxers ng medical clearance kada anim na buwan at insurance coverage bago ito payagang makalaban sa ring. Nakapaloob sa House Bill 5799 ni Cavite Rep. Lani Mercado-Revilla, ang medical clearance ay kailangang isumite ng boksingero sa Games and Amusements Board (GAB) kada anim na buwan, bago mag-Hunyo 31 at Disyembre 31 ng bawat taon. Iginiit ni Revilla ang maagang pagsasabatas ng panukala matapos ang pagkamatay ng Filipino boxer na si Karlo Maquinto na nagkaroon ng brain hemorrhage dulot nang mga tinamong suntok sa laban nito noong Enero 28, 2012. Dahil umano sa kara&amp;shy;ngalan at malaking pera mula sa pagiging professional boxer, maraming Pinoy lalo na mula sa mahihirap na pamilya ang pumapasok sa larangan ng boksing. Dapat nakapaloob sa medical clearance ang resulta ng CT scan, X-ray, ECG, Drug Test, HIV Test at Eye Refraction. Ang hindi pagsusumite ng medical clearance sa GAB ay maaaring magsilbing basehan para sa hindi pagbibigay o non-renewal ng lisensiya para sa professional boxer. Maaari itong masuspinde ng 15 araw para sa four-round match, 20 araw sa six-round match at 30 araw para sa 8, 10 at 12 round matches sa mga professional boxers.&amp;nbsp; Hindi rin papayagan magkaroon ng boxing match ng walang insu&amp;shy;rance para sa laban ng boksingero sa isang laban at ang sinumang lalabag dito ay maaaring makulong prision correccional o pagmultahin ng P250,000.</body>
<link>http://www.philstar.com/Article.aspx?articleId=783285&amp;publicationSubCategoryId=92</link>
</article>
<article>
<title>Tax records ng bidding firm sinisilip na ng BIR</title>
<author>Ni Butch Quejada</author>
<date>
<month>March</month>
<day>03</day>
<year>2012</year>
</date>
<body>MANILA, Philippines - Sinimulan nang busisiin ng Bureau of Internal Revenue (BIR) ang tax records ng isang bidding firm bunsod na rin ng kahilingan ng ilang tauhan ng Department of Interior and Local Government (DILG) na imbestigahan ang kompanya. Habang kinumpirma ang pagtanggap ng sulat mula sa DILG employees na may February 5, 2012, hindi naman nagbigay ng detalye si BIR Commissioner Kim Jacinto-Henares ukol sa proseso ng imbestigasyon sa Kolonwel Trading. “We cannot discuss it because it is confidential,” wika ni Henares, na binanggit ang Sections 71 at 270 ng Internal Revenue Code. Ang Kolonwel at sister company nitong Joodar Cottage Industry, ay nakarehistro bilang single proprietorship sa ilalim ng isang Juanito Tionloc. Bago rito, hiniling ng ilang kawani ng DILG kina DILG Secretary Jesse Robredo at Henares na silipin ang kakayahang pampinansiyal ng Kolonwel Trading na magsagawa ng government supply projects at kung nagbabayad ito ng tamang buwis. Batay sa rekomendasyon ng Bureau of Fire Protection, tinanggal ni Robredo ang Kolonwel matapos nitong makuha ang supply contract para sa P243 million halaga ng firefighting equipment sa BFP matapos makita na hindi ito nakasunod sa documentary requirements na hinihingi ng government bidding procedures. Naalis din umano sa bidding ang Kolonwel sa kontrata ng Department of Education (DepEd) para sa pag-supply ng 17.5 million kopya ng textbooks at teachers’ manuals. At kahit hindi umano bidder sa P455-million ice machine project ng Department of Agriculture noong 2009, kinasuhan daw ng Kolonwel si dating DA Secretary Arthur Yap at ang nanalong contractor ng plunder sa bintang na overpriced ang mga ice machine. Samantala ang Joodar, na noon ay nanalo sa bidding para sa P102-million halaga ng combat boots ay natanggal matapos umanong mabigo ang mga produkto nito na makapasa sa quality standards ng AFP.</body>
<link>http://www.philstar.com/Article.aspx?articleId=783284&amp;publicationSubCategoryId=92</link>
</article>
<article>
<title>Pag-uwi sa Pinas ni Joma aprub kay PNoy</title>
<author>Ni Rudy Andal</author>
<date>
<month>March</month>
<day>03</day>
<year>2012</year>
</date>
<body>CALAPAN CITY, Mindoro Oriental ,Philippines &amp;nbsp;- Malayang makakauwi ng Pilipinas si Communist Party of the Philippines (CPP) founding chairman Jose Maria Sison, ayon kay Pangulong Aquino. Sa pahayag ng Pangulo sa media interview dito matapos inagurahan nito ang 2.1 megawatt mini-hydropower na nagpailaw sa 45 Sityo sa lalawigang ito, naniniwala siyang uuwi lamang si Joma Sison kapag pormal nang lalagdaan ang usapang pangkapayapaan sa pagitan ng CPP-NPA-NDF at gobyerno. Wika pa ni Aquino, umaasa siyang sa sandaling magbalik ng bansa ang communist leader ay dapat iwaksi na nito ang prinsipyo ng pakikidigma o arm struggle upang tuluyang makamit ang pagbabago. Samantala, ipinagmalaki din ng Pangulo na kumonti ang mga sumasama sa mga kilos-protesta sa ilalim ng kanyang administrasyon. Maging ang mga sinasabing ‘contrarians’ o ang grupong laging kontra sa gobyerno kahit sino ang maupo ay nabawasan na din ang mga sumasama sa kanilang rali. Aniya, ito ay dahil nakikita nang taumbayan ang ginagawa niyang reporma sa gobyerno lalo ang paglilinis sa mga corrupt officials.</body>
<link>http://www.philstar.com/Article.aspx?articleId=783283&amp;publicationSubCategoryId=92</link>
</article>
<article>
<title>No plot vs PNoy - AFP, PNP</title>
<author>Nina Joy Cantos at Malou Escudero</author>
<date>
<month>March</month>
<day>03</day>
<year>2012</year>
</date>
<body>MANILA, Philippines - Itinanggi ng Armed Forces of the Philippines (AFP) at Philippine National Police (PNP) ang ibinulgar ni Pangulong Aquino na ‘ouster plot’ umano ng mga dating mga opisyal ng gobyerno laban sa kasalukuyang administrasyon. Ayon kay AFP Deputy Chief for Intelligence (J2) Chief Major Gen. Francisco Cruz,&amp;nbsp;wala ni isang banta laban sa umano’y planong pabagsakin ang gobyerno ni PNoy ang namomonitor ng kanilang intelligence units. “Wala, wala kaming namomonitor, maybe it’s a disinformation but definitely hindi sa&amp;nbsp;AFP galing,” ani Cruz sa panayam. “It’s quiet and calm, the AFP remains strong and loyal to the chain of command,” dagdag ni Cruz. Sa panig ng PNP, sinabi ng spokesman nitong si Chief Supt. Agrimero Cruz Jr.,&amp;nbsp;na wala rin silang namomonitor sa naturang kontrobersyal na ‘ouster plot”. “No information on our level. We believe this information is on the higher level of intelligence. Threats&amp;nbsp;to heads of state usually come with the territory for so many reasons,” sabi pa&amp;nbsp;ni Cruz. Ayon naman sa ibang sources sa intelligence, sinabi ng ilang mga opisyal nito na tsismis lamang ang nasabing ‘ouster plot’ at hindi ito dapat ikabahala ni PNoy. Sa kabila nito, kinumpirma naman kahapon ni Sen. Panfilo “Ping” Lacson na may natanggap din siyang impormasyon sa planong kudeta pero tumanggi ang senador na banggitin kung sino-sino ang mga perso&amp;shy;nalidad na sangkot. Sa talumpati ng Pa&amp;shy;ngulo sa anibersaryo ng Presidential Security Group sa Malaca&amp;ntilde;ang Park&amp;nbsp;kamakalawa, sinabi nito na ang mga taong sangkot sa pagnanakaw sa kaban ng bayan sa nakalipas na administrasyon ang umano’y nasa likod ng coup plot laban sa kaniya. Matatandaan na ma&amp;shy;ging noong nanunungkulan pang presidente ang ina ni PNoy na si dating Pa&amp;shy;ngulong Corazon Aquino ay ilang beses rin itong nakudeta kung saan kasama pa sa naglunsad si Sen. Gregorio Honasan.</body>
<link>http://www.philstar.com/Article.aspx?articleId=783282&amp;publicationSubCategoryId=92</link>
</article>
<article>
<title>Net income ng BDO sa 2011, umakyat ng 19%</title>
<author></author>
<date>
<month>March</month>
<day>02</day>
<year>2012</year>
</date>
<body>MANILA, Philippines - Nagtala ang BDO Unibank, Inc. (BDO) ng audited net income na P10.5 bilyon para sa 2011. Ito ay alinsunod sa earnings guidance ng bangko at nanga&amp;shy;ngahulugan ng 19 por&amp;shy;syento na paglago mula sa P8.8 bilyon na kita nuong 2010. Bagaman naging mabagal ang paglago ng Gross Domestic Product or GDP ng bansa sa 3.7 por&amp;shy;syento, napalawak ng BDO ang loan portfolio nito ng 24 porsyento sa P670.1 bilyon noong 2011 sa pamamagitan ng pagtutok sa mga credit worthy borrowers mula sa mga sektor ng industrIya na mabibilis ang paglago. Hindi lang nalampasan ng Bangko ang 19 porsyento na loan growth ng buong industriya, nagawa pa nito na mapanatiling maayos ang kanilang asset quality. Ang gross non-performing loan (NPL) ratio ng bangko ay lalo namang bumaba sa 3.4 porsyento sa katapusan ng 2011 mula sa 4.7 porsyento na naitala nito nuong 2010. Samantala, tumaas naman ang NPL coverage nito sa 106 porsyento mula sa 92 porsyento habang ang Bangko ay patuloy sa konserbatibong probisyon kasama na dito ang P6.1 bilyon na probisyon na naisantabi para sa taon.&amp;nbsp; Napanatili ng BDO ang malaking paglago ng low-cost na mga deposito nito patungo sa 10 porsyento na pagtaas ng kabuuang deposito na umabot sa P858.6 bilyon. Habang ang funding mix ng Bangko ay mas napabuti, ang net interest income naman nito ay hindi nagbago dahil na rin sa patuloy na pagbaba ng mga asset yields mula sa kanilang excess system liquidity.</body>
<link>http://www.philstar.com/Article.aspx?articleId=782913&amp;publicationSubCategoryId=92</link>
</article>
<article>
<title>PNP-HPG chief kinasuhan ng libel</title>
<author>Ni Ricky Tulipat</author>
<date>
<month>March</month>
<day>02</day>
<year>2012</year>
</date>
<body>MANILA, Philippines - Sinampahan ng ta&amp;shy;t&amp;shy;long kasong libelo&amp;nbsp;ang hepe ng PNP-Highway Patrol Group kasama ang dalawang mamahayag ng isang negosyante sa General Santos City. Ayon kay Atty. Rogelio Garcia, abogado ng nagsampa ng reklamong si Mohammad “Bong” Acquia, kinasuhan nila ng libelo si General Leonardo Espina dahil na rin sa pagsasabi na umano’y miyembro ng carnapping syndicate ang kanyang kliyente. Bukod kay Espina, kinasuhan din nito ang reporter ng ABS-CBN na si Doland Castro, matapos na i-ulat nito sa TV Patrol noong Pebrero 23 ang pag-aakusa ni Espina kay Acquia; at reporter ng People’s Tonight noong Pebrero habang si Alfred Dalison naman ay &amp;nbsp;kinasuhan din ng libelo dahil sa paglabas ng artikulo nito noong Pebrero 24. “Wala silang basehan &amp;nbsp;para &amp;nbsp;akusahan nila ang aking kli&amp;shy;yente at hanggang sa kasalukuyan wala pa rin nasasampang kaso ang HPG o sinumang ahensya ng gobyerno sa aking kliyente,” paliwanag pa ni Garcia sa isang press conference. Matatandaan na nagsagawa ng opera&amp;shy;syon ang HPG sa General Santos na kung saan nakumpiska ng mga ito ang 26 na iba’t ibang modelo ng sasakyan na umano’y sinasabing mga hot car. Napag-alaman pa na mali din ang ginawang pagsalakay ng mga otoridad sa bahay ni Acquia dahil ang dala nito ay isang search warrant para sa illegal position of fire arms at hindi search warrant para sa sinasa&amp;shy;bing mga hot car upang maiugnay si Acquia sa carnapping syndicate.</body>
<link>http://www.philstar.com/Article.aspx?articleId=782912&amp;publicationSubCategoryId=92</link>
</article>
<article>
<title>Pagkawala ng imported cars bubusisiin</title>
<author>Ni Gemma Garcia</author>
<date>
<month>March</month>
<day>02</day>
<year>2012</year>
</date>
<body>MANILA, Philippines - Iimbestigahan ng House of Representatives Committee on Ways and Means ang umano’y pagkawala ng mahigit sa isanlibong imported na second hand na mga sasakyan na nasa storage areas sa loob ng Subic Bay Freeport simula 2007. Ito ay matapos na aprubahan ng Kamara ang naturang imbestigasyon base sa rekomendasyon ng rules committee sa inihaing House Resolution 1664 ni Quezon City Rep. Winnie Castelo.&amp;nbsp; Sinabi ni Castelo na dapat maimbestigahan ng Kamara kung ano ang nangyari sa nawawala umanong 1,800 impor&amp;shy;ted na sasakyan upang malaman kung smuggled ito at kung nilabag nito ang Executive order 156 na nagbabawal sa mu&amp;shy;ling pagbebenta ng mga ito.Bago lumabas ang BOC report, inihayag ng LTO na nasa 172 imported luxury na sasakyan ang nawawala sa Freeport Zone na kinabibilangan ng Ja&amp;shy; guar&amp;shy;, Ferrari, Porsche, BMW, Mercedes-Benz, Land Rover at Chrysler units.</body>
<link>http://www.philstar.com/Article.aspx?articleId=782911&amp;publicationSubCategoryId=92</link>
</article>
<article>
<title>CGMA dapat pa raw magpasalamat</title>
<author>Ni Rudy Andal</author>
<date>
<month>March</month>
<day>02</day>
<year>2012</year>
</date>
<body>MANILA, Philippines - Iginiit ng Malaca&amp;ntilde;ang na dapat ipagpasalamat na ni dating Pangulong Gloria Macapagal-Arroyo ang ibinigay ditong pitong oras na ‘furlough’ upang madalaw sa burol ang kanyang yumaong bayaw na si Negros Occidental Rep. Iggy Arroyo.Sinabi ni Presidential Spokesman Edwin Lacierda, bilang isang ordinaryong preso ay dapat magpasalamat si Pampanga Rep. Arroyo na pinayagan pa siya ng korte na makadalaw sa burol ng kanyang bayaw. Aniya, ang sinumang preso ay hindi nabibigyan ng ganitong pagka&amp;shy;kataon ng korte kaya masuwerte pa din ang kongresista dahil pina&amp;shy;yagan siya ng Pasay City Regional Trial Court na makabisita sa burol ng kanyang bayaw.</body>
<link>http://www.philstar.com/Article.aspx?articleId=782910&amp;publicationSubCategoryId=92</link>
</article>
<article>
<title>Probe sa Pagcor chief tuloy</title>
<author>Ni Rudy Andal</author>
<date>
<month>March</month>
<day>02</day>
<year>2012</year>
</date>
<body>MANILA, Philippines - Tiniyak ng Malaca&amp;ntilde;ang na kahit hindi interesado ang Senado at Kongreso na imbes&amp;shy;tigahan si Pagcor Chairman Cristino Naguiat ka&amp;shy;ugnay sa naging aku&amp;shy;sasyon dito ng Wynn casino magnate ay tuloy pa din ang imbestigasyon dito na ipinag-utos ni Pangulong Benigno Aquino III. Sinabi ni Presidential Spokesman Edwin Lacierda na tuloy pa rin ang imbestigasyon kay Naguiat na iniutos ni Pangulong Aquino kay Executive Secretary Paquito Ochoa Jr.</body>
<link>http://www.philstar.com/Article.aspx?articleId=782909&amp;publicationSubCategoryId=92</link>
</article>
<article>
<title>Chinese dagsaan sa PPUR</title>
<author>Ni Angie Dela Cruz</author>
<date>
<month>March</month>
<day>02</day>
<year>2012</year>
</date>
<body>MANILA, Philippines - Dumagsa na naman ang mga Chinese sa Pilipinas makaraang ma&amp;shy;nalo ang Puerto Prin&amp;shy;cesa Underground River sa&amp;nbsp; 7 New&amp;nbsp; Wonders of Nature. Ayon kay Ms. Rebecca Labin, Tourism Palawan head, nagpakita ng interes ang mga Chinese na makita ang sikat na PPUR na may malaking tulong para sa patuloy na pagsigla ng ekonomiya sa Palawan . Sinabi ni Labin na sinisikap nila na mapaganda ang imahe ng Pilipinas sa mga turista upang balik-balikan nila ang mga magagandang lugar sa bansa partikular ang PPUR makaraan ang madugong hostage crisis sa Quirino grandstand no&amp;shy; ong nakaraang taon na maraming Chinese national ang namatay. Ipinagmalaki din ni Labin na magandang ma&amp;shy;malagi sa Puerto Prin&amp;shy; cesa dahil wala doong bagyo, walang lindol dahil walang fault line at napangalagaan ang likas na yaman doon. Sa kasalukuyan, mga Pinoy pa rin ang kadalasang dumadayo sa PPUR ngunit parami na rin nang parami ang mga dayuhan&amp;nbsp;na una na dito ang mga Europeans, pa&amp;shy;ngalawa ang mga Asyano na ang pinakamarami ay Koreano, ikalawa ang Japanese at pumapangatlo ang mga Chinese.</body>
<link>http://www.philstar.com/Article.aspx?articleId=782908&amp;publicationSubCategoryId=92</link>
</article>
<article>
<title>&amp;quot;Please all rise&amp;quot; ng Senate sergeant-at-arms ring tone na</title>
<author>Ni Malou Escudero</author>
<date>
<month>March</month>
<day>02</day>
<year>2012</year>
</date>
<body>MANILA, Philippines - Hindi lamang mga senador, miyembro ng prosecution panel at defense panel ang sumi&amp;shy;sikat sa impeachment trial ni impeached Chief Justice Renato Corona kundi maging si Senate Sergeant-at-arms Jose Balajadia na araw-araw na napapanood sa tele&amp;shy;bisyon at ngayon ay ring tone na ang&amp;nbsp;kaniyang opening statement sa trial na “please all rise”. Mismong si Balajadia ay nagulat nang marinig umano na ginagamit ng ring tone ang kaniyang opening statement tuwing magbubukas ang impeachment trial. Sa isang panayam sa media, ikinuwento ni Balajadia na kahit sa simbahan at sa mall ay may bumabati na sa kaniya na nagiging dahilan para mahiya siya. “Kahit sa department store pag pasok, ko binabati ako, ibig sabihin may nanonood sa trial,” dagdag niya. Minsan naman aniya ay nagkakamali at tinatawag siyang Mr. Sherrif. Ikinuwento rin ni Ba&amp;shy;lajadia na maging si Se&amp;shy;nator Lito Lapid ay binibiro siya sa kaniyang statement na “please all rise” at sinabihan umano siya ng senador ng “rise ka nang rise,” padadalhan kita ng ulam. Marami rin umano ang nagbibiro kay Balajadia na dapat ay “java rice” naman ang kaniyang sabihin kaya minsan sa pagsisimula ng trial ay muntik na niyang masabi ang salitang “java rice” pero agad siyang nakapag-isip kaya hindi natuloy.</body>
<link>http://www.philstar.com/Article.aspx?articleId=782907&amp;publicationSubCategoryId=92</link>
</article>
<article>
<title>Sereno atras sa impeachment</title>
<author>Ni Gemma Garcia</author>
<date>
<month>March</month>
<day>02</day>
<year>2012</year>
</date>
<body>MANILA, Philippines - Umayaw na si Supreme Court (SC) Associate Justice Ma. Lourdes Sereno na dumalo sa im&amp;shy;&amp;shy;peachment trial ng Senado laban kay Chief Justice Renato Corona. Ito ang kinumpirma ni Bayan Muna Rep. at pro&amp;shy;secutor Neri Colme&amp;shy;nares matapos na ma&amp;shy; tang&amp;shy;gap ang tugon ni Sereno sa pamamagitan ng isang fax message kung saan nakasaad ang paghingi nito ng paumanhin sa hindi pagpapa&amp;shy;unlak sa kanilang apela na maging testigo. Sa kabila nito, nagpa&amp;shy;pasalamat naman si Se&amp;shy;reno sa pag-imbita sa kanya ng prosecution panel. Bukod dito, maituturing na rin umanong wala nang saysay dahil ang ginawang pahayag ni lead prosecutor Niel Tupas Jr. na hindi na sila magpipresenta ng ebidensya ay magpapawalang bisa na rin sa kanyang testimonya kasabay ng paglalaglag sa limang articles of impeachment. Matatandaang nagsu&amp;shy;mite ng pormal na imbitasyon ang prosekusyon kay Sereno para sumalang sa witness stand ng Senate o impeachment court upang ipaliwanag ang dissenting opi&amp;shy;nion nito hinggil sa inisyung temporary restraining or&amp;shy;der ng korte suprema pa&amp;shy;bor sa travel plea ni dating Pangulong Gloria Arroyo. Dahil sa hakbang ni Tupas, kaya ikinasama ito ng loob ni Colmenares dahil wala naman umano sa kanilang usapan. Bukod kay Colmenares, masama din ang loob nina Bayan Muna Rep. Teddy Casi&amp;ntilde;o, Gabriela Rep. Emmie De Jesus at ACT Teachers Rep. Antonio Tinio kay Tupas dahil mistulang nagtaksil ito sa prosekusyon.</body>
<link>http://www.philstar.com/Article.aspx?articleId=782906&amp;publicationSubCategoryId=92</link>
</article>
<article>
<title>Prosecutor nag-sorry</title>
<author>Ni Malou Escudero</author>
<date>
<month>March</month>
<day>02</day>
<year>2012</year>
</date>
<body>MANILA, Philippines - Humingi kahapon ng paumanhin kay Se&amp;shy;nator-judge Miriam De&amp;shy;fensor-Santiago ang pri&amp;shy;vate pro&amp;shy;&amp;shy;secutor na si Lawyer Vitaliano Aguirre dahil sa kanyang ginawi sa impeachment trial kay Supreme Court Chief Justice Renato Corona na ikinabalisa ng senadora. Tumaas sa 190/90 ang alta presyon ni San&amp;shy;tiago pagkatapos ng ma&amp;shy;initang pagtatalo nila na dahilan para suspindihin ni Senate President Juan Ponce Enrile ang paglilitis noong Miyer&amp;shy;kules. Ginawa ni Aquirre ang paghingi ng paumanhin sa panayam sa kanya. Gayunman, iginiit ni Aguirre na walang dapat ihingi ng paumanhin sa kanyang ginawa na tina&amp;shy;takpan niya ang kanyang mga tenga ha&amp;shy;bang kinakastigong muli ni Santiago ang pro&amp;shy;secution na dahilan para idesekato siya o i-cite for contempt of court ng Senado. “May konting mali pero di pambabastos iyon sa impeachment court. Ma&amp;shy;laki ang paggalang ko sa kanya [Senate Pre&amp;shy;&amp;shy;sident Juan Ponce Enrile], binigyan niya ako ng tsansang magpaliwanag,” sabi pa ni Aguirre sa ulat. Humingi rin si Aguirre sa mga kasamahan&amp;nbsp;niya sa prosecution panel para sa anumang masamang epekto sa kanila ng nagawa niya. Samantala, ba&amp;shy;ga&amp;shy;man pag-uusapan pa la&amp;shy;mang ng mga senador kung ano ang dapat igawad na parusa kay Aguirre dahil sa pambabastos kay Santiago at sa impeachment court ka&amp;shy;makalawa, nais ni Enrile na ikulong ito sa Senado sa loob ng da&amp;shy;lawang araw. Sinabi ni Enrile na naiintindihan niya ang sobrang frustrations ni Santiago dahil sa panga&amp;shy;ngapa ng prosekusyon na ilang beses na ring nasabihan na hindi handa sa isinampang walong Articles of Impeachment pero binawi na ang lima. “Pag nakikita namin ang kapwa abogado na&amp;shy;min na nangangapa, frustrating ‘yon,” sabi ni Enrile. Matatandaan na mis&amp;shy;mong si Santiago ang nag&amp;shy;pa-contempt kay Aguirre matapos isumbong ni Senator Jose “Jinggoy” Estrada sa impeachment court na nagtatakip ng tenga ha&amp;shy;bang sinesermunan ni Santiago ang pro&amp;shy;se&amp;shy;kusyon dahil sa ginawang pagbawi ng lima sa walong Articles of Impeachment. Ayon kay Enrile, nor&amp;shy;mal lamang sa mga hukom na sermunan ang mga abogadong nag&amp;shy;tu&amp;shy;tungo sa korte ng hindi handa sa kanilang kaso. Sa ibang kaganapan, ipina-contempt ka&amp;shy;hapon ni Enrile ang isang exa&amp;shy;miner ng Bangko Sen&amp;shy;tral ng Pilipinas (BSP) na kasama sa mga nag-im&amp;shy;bestiga sa bank records ni Corona sa Philippine Sa&amp;shy;vings Bank noong 2010. Sa pagdinig ng Se&amp;shy;&amp;shy; nate Committe on Banks, inakusahan ni Enrile si Jerry Leal, isang anti-money laundering exa&amp;shy;miner ng BSP ng pagsi&amp;shy;sinungaling dahil sa ginawa nitong pagbawi ng unang pahayag noong Pebrero 27 na hindi nito nakita ang bank records ni Corona nang magsa&amp;shy;gawa sila ng audit sa BSP. Pero kahapon ay ina&amp;shy;min ni Leal sa hearing ng komite na nagkaroon siya ng access sa bank records ni Corona. Kapwa naman iti&amp;shy;nanggi ng BSP at ng PS Bank na sa kanila nag&amp;shy;&amp;shy;mula ang sinasabing bank documents ni Corona na ginamit ng prosekusyon sa impeachment trial ni Corona.</body>
<link>http://www.philstar.com/Article.aspx?articleId=782905&amp;publicationSubCategoryId=92</link>
</article>
<article>
<title>Dole-out mentality tigilan na! - Obispo</title>
<author>Ni Doris Franche-Borja</author>
<date>
<month>March</month>
<day>01</day>
<year>2012</year>
</date>
<body>MANILA, Philippines - Dapat na umanong tigilan ng&amp;nbsp;administrasyong&amp;nbsp;Aquino ang “dole out” para sa pangangailangan ng mga mahihirap na sektor sa bansa. Ito ang&amp;nbsp;apela ni Catholic Bishops Conference of the Philippines (CBCP) President Cebu Archbishop Jose Palma dahil panandalian lamang&amp;nbsp;ito tulad ng “Pantawid Pasada Program” ng pamahalaan para sa mga tsuper. Ang pahayag ni Pal&amp;shy;ma ay bunsod na rin sa&amp;nbsp;plano ng&amp;nbsp;Malaca&amp;ntilde;ang na&amp;nbsp;dadag&amp;shy;dagan ng P1,200 ang subsidy na ibibigay sa mga pampublikong driver sa bansa. Ayon kay Archbishop Palma, kailangang isaalang-alang ng mga opisyal ng gobyerno ang pangmatalagang solusyon para higit na matulungan at maihango ang kabuhayan ng mga mahihirap tulad ng pagbibigay trabaho, livelihood programs at iba pang kapaki-pakinabang na programa. Paliwanag pa ni Palma, mas&amp;nbsp;magiging epektibo ang sistema ng&amp;nbsp;pamahalaan kung hahasain ang kakayahan ng mga Filipino upang mas mapaunlad ang kanilang&amp;nbsp; mga sarili at pamumuhay at hindi gawing tamad.</body>
<link>http://www.philstar.com/Article.aspx?articleId=782515&amp;publicationSubCategoryId=92</link>
</article>
<article>
<title>Atenista topnotcher sa 2011 Bar Exams</title>
<author>Ni Doris Franche-Borja</author>
<date>
<month>March</month>
<day>01</day>
<year>2012</year>
</date>
<body>MANILA, Philippines - Muling nakopo sa ikalawang pagkakataon&amp;nbsp;ng Ateneo de Manila University&amp;nbsp;ang&amp;nbsp;2011 Bar Exam na ginanap sa University of Santo Tomas (UST). Kasabay nito, inilabas na rin ng&amp;nbsp;Korte Suprema ang mga pangalan ng 1,913 mga nakapasa mula sa 6,200 na kumuha ng pagsusulit noong nakaraang taon. Kabilang sa mga nasa top 10 sina Raoul Atadero (Ateneo de Manila University) - 85.536%; Luz Bolong (Ateneo de Manila University) - 84.556%;&amp;nbsp; Cherry Rafal-Roble (Arellano University) - 84.455%;&amp;nbsp; Rosemil Banaga (Notre Dame, Cotabato) - 84.122%;&amp;nbsp; Christian Louie Gonzales (UST ) - 84.093%; 6. Ivan Bandal (Silliman University) - 84.090%;&amp;nbsp; Eirene Acosta (San Beda College) - 84.066%; Irene Marie Qua (Ateneo de Manila University) - 84.057%; Elaine Lacerda (Far Eastern University-DLSU) - 84.040% at&amp;nbsp; Rodolfo Aquino (San Beda College) - 83.727% Ayon kay Supreme Court Associate Justice Roberto Abad na siya ring chairman ng 2011 Bar Examinations Committee, 34 percent ang pumasa sa multiple choice, 50 percent sa legal opinion essay ng pagsusulit at 15 porsiyento ang nakapasa sa trial memorandum essay part. Gaganapin ang oathtaking ng mga nakapasa sa March 21 sa PICC.</body>
<link>http://www.philstar.com/Article.aspx?articleId=782514&amp;publicationSubCategoryId=92</link>
</article>
<article>
<title>Special polls sa distrito ni Iggy</title>
<author>Ni Gemma Garcia</author>
<date>
<month>March</month>
<day>01</day>
<year>2012</year>
</date>
<body>MANILA, Philippines - Umuusad na sa Kamara ang resolusyon na magdedeklarang bakante at walang kinatawan sa Kongreso ang ika-limang distrito ng Negros Occidental dahil sa pagkamatay ni Rep. Ignacio “Iggy” Arroyo. Sa House Resolution 2171 nina House Speaker Feliciano Belmonte, layon nito na magpatawag ng special elections para sa distrito ni Iggy. Kasama din ni Belmonte na naghain ng re&amp;shy;solusyon ang iba pang kinatawan ng Negros na sina 3rd&amp;nbsp;district Negros Occidental Reps. Alfredo Maranon, Alfredo Benitez,Merdedes Alvarez at Julio Ledesma. Ang nasabing reso&amp;shy;lusyon ay nakatakda ng isalang sa deliberasyon matapos na iendorso ng plenaryo sa House Committee on Suffrage and Electoral Reforms at kapag na-adopt na ng Kamara ang resolusyon, pormal na maidedeklarang bakante na ang posis&amp;shy;yon ni Iggy at hihingin sa Commission on Elections (Comelec) na magdaos ng special elections para punuan ito. Sa ilalim ng batas, maaring idaos ang special election kung nabakante ang puwesto isang taon bago ang regular na eleksiyon.</body>
<link>http://www.philstar.com/Article.aspx?articleId=782513&amp;publicationSubCategoryId=92</link>
</article>
<article>
<title>22 miyembro ng Lambdha Rho Kakasuhan</title>
<author>Ni Doris Franche-Borja</author>
<date>
<month>March</month>
<day>01</day>
<year>2012</year>
</date>
<body>MANILA, Philippines - Aabot sa 22 miyembro ng Lambda Rho Beta fraternity ang kakasuhan ng pamilya ng napaslang na hazing victim na si Marvin Reglos. Ayon kay Atty. Dennis Pangan, abogado ng pamilya ng biktima, nakipagkita siya kay Justice Secretary Leila de Lima upang humingi ng affidavit ng isa pang testigo na lumutang kahapon. Sinabi nito na kaagad din nilang isasampa ang kaso oras na makuha ang mga pangalan ng mga sangkot sa hazing. Ipinarating din aniya nila kay de Lima ang hiling ng pamilya Reglos na madaliin ang imbestigasyon at nawa’y magkaroon ng patas na pagdinig. Una rito lumabas ang balita na nahaharap sa expulsion si Eduardo Escobal II, ang grand rhoan o pinuno ng Lambda Rho Beta fraternity sa San Beda College. Maging ang 30 pang miyembro ng fraternity ay nanganganib din umano na masibak sa nasabing unibersidad.</body>
<link>http://www.philstar.com/Article.aspx?articleId=782511&amp;publicationSubCategoryId=92</link>
</article>
<article>
<title>Rep. Tinga pinasisiyasat sa House Ethics</title>
<author>Ni Butch Quejada</author>
<date>
<month>March</month>
<day>01</day>
<year>2012</year>
</date>
<body>MANILA, Philippines - Hiniling kahapon ng kampo ni Taguig City Mayor Lani Cayetano sa House of Representative Ethics Committee na maimbestigahan si Taguig Congressman Freddie Tinga dahil na rin umano sa paggamit nito ng kanyang kapangyarihan para “maimplu&amp;shy;wensiyahan” ang poll protest ng kanyang ama na si natalong Taguig mayoralty candidate Dante Tinga. Tinukoy ni Atty. Darwin Icay, tagapagsalita ni Cayetano ang ginawang privilege speech ng Kongesista kung saan hiniling pa umano nito kay Pangulong Noynoy Aquino na matulungan sila sa kinahaharap na poll protest sa Commission on Elections. Ani Icay, malinaw na pinepressure ng Kongresista ang komisyon sa naging pahayag nito para paboran ang electoral protest ng kanyang ama. Hindi umano tamang gamitin ng kongresista ang kanyang&amp;nbsp;kapangyarihan bilang kongresista upang takutin ang mga taga-Comelec sa isang budget hearing sa kongreso. “Dapat si Freddie ang imbestigahan ng Ethics Committee ng House of Representative dahil illegal at immoral ang paghingi nito ng tulong kay Pangulong Noynoy Aquino na makialam na sa nasabing kaso, tila nakalimutan nito&amp;nbsp;na independent constitutional body ang Comelec at may sariling rules na sinusunod alinsunod sa batas,” pahayag ni Icay. Kasabay nito, nilinaw ng kampo ni Cayetano na walang basehan ang akusasyon ng mga Tinga na ginagamit nito ang kanyang posisyon upang maantala ang proceedings sa poll protest laban sa kanya. Iginiit ni Cayetano na dumadaan sa tamang proseso ang protesta at tulad umano ng mga Tinga ay hangad din nito ang mabilis na pag-usad ng kaso lalo at batid umano nila na sila ang nanalo noong 2010 election kahit sila ang underdog noong eleksyon dahil&amp;nbsp;ang mga Tinga ang siyang nakaupo noon sa City Hall. Umaasa naman ang mga Cayetano na magi&amp;shy;ging patas ang Comelec sa pagresolba sa kaso lalo at kilala umanong maimpluwensiya ang kanilang kalaban.</body>
<link>http://www.philstar.com/Article.aspx?articleId=782510&amp;publicationSubCategoryId=92</link>
</article>
<article>
<title>Ramona Bautista pasok sa most wanted list ng Interpol</title>
<author>Ni Danilo Garcia</author>
<date>
<month>March</month>
<day>01</day>
<year>2012</year>
</date>
<body>MANILA, Philippines - Kahanay na ni Maria Ramona Belen Bautista ang mga pinaghahanap na mga terorista at maging ang anak ng napaslang na lider na si Moammar Gaddafi mayapos mapabilang sa most wanted list ng International Criminal Police Organization (Interpol) sa bansang Turkey kung saan siya tumakas makaraang masangkot sa pagpaslang sa kanyang kuya na si Ramgen Bautista. Ipinaliwanag ni Atty. Argee Guevarra, abogado ni Janelle Manahan, na ang pagkakalagay ni Ramona sa talaan ng Interpol sa mga wanted person ay nangangahulugan lamang na kahit saan siya magtungong bansa na walang extradition ang Pilipinas ay patuloy siyang imo-monitor. Sa oras aniya na magtungo si Ramona sa bansang may extradition treaty ang Pilipinas, kaagad siyang ipatatapon pabalik dito.&amp;nbsp; Sa patuloy na pagdinig kahapon sa kasong murder sa sala ni Paranaque Regional Trial Court (RTC) Judge Fortunito Madrona ng Branch 274, kinatigan ng hukom ang hirit ni Guevarra na makansela na ang pasaporte ni Ramona na nasa Turkey. Sinabi ni Guevarra na bagama’t walang extradition treaty ang Pilipinas sa Turkey, maaari nilang ipakiusap kay Pangulong Aquino na hilingin sa gobyerno ng naturang bansa na ipatapon pabalik si Ramona upang harapin ang kasong isinampa laban sa kanya kaugnay sa pagkakapaslang sa kanyang kapatid at malubhang pagkasugat ni Manahan. Kahapon ay kinatigan rin ni Judge Madrona ang mosyon nina Manahan na magpalabas na rin ng hold departure order (HDO)sa iba pang mga akusado sa nangyaring krimen kahit nakapiit na ang mga ito.</body>
<link>http://www.philstar.com/Article.aspx?articleId=782508&amp;publicationSubCategoryId=92</link>
</article>
<article>
<title>Miriam binastos!</title>
<author>Nina Malou Escudero at Gemma Garcia</author>
<date>
<month>March</month>
<day>01</day>
<year>2012</year>
</date>
<body>MANILA, Philippines - Pina-contempt ng impeachment court si private prosecutor Atty. Vitaliano Aguirre dahil sa pagtatakip ng dalawang tenga habang nagsasalita si Senator-Judge Miriam Defensor-Santiago. Mismong si Santiago ang naghain ng mosyon na ipa-contempt si Aguirre matapos ipaalam sa plenaryo ni Senator-Judge Jose “Jinggoy” Estrada ang pagtatakip ng tenga ni Atty. Aguirre habang nagsasalita si Santiago. Ayon kay Estrada, ang pagtatakip ng tenga ni Aguirre ay kabastusan sa miyembro ng korte. Inamin naman ni Aguir&amp;shy;re ang kaniyang ginawa at sinabi nitong nasasaktan na ang tenga niya dahil sa ginawang panenermon ng senadora sa grupo ni lead prosecutor Rep. Niel Tupas dahil sa pagbawi ng Articles 1,4,5,6 at 8. “Totoo po yon sapagkat nasasaktan na ang tainga ko,” sabi ni Aguirre. Sinabi ni Aguirre na na&amp;shy;tural lamang ang ginawa ng prosekusyon na pagwi-withdraw ng ilan sa kanilang complaints at nangyayari umano ito araw-araw sa kahit saang korte. Pero ito umano ang unang pagkakataon na nasaksihan niya na ang isang judge (Santiago) ay nagle-lecture sa isang abogado. Sinabi naman ni Estrada na dapat ay umalis na lamang sa plenaryo si Aguirre kung ayaw na nitong marinig ang sinasabi ni Santiago sa halip na magtakip ng tenga. Idinagdag pa ni Aquirre na sinadya niya talaga ang pagtatakip ng tainga dahil ayaw niya ang “shrill voice” ni Santiago. Ayon pa kay Aguirre, kung humingi ng respeto ang isang tao ay dapat marunong din itong rumespeto. Giit ng abogado, da&amp;shy;pat&amp;nbsp;na irespeto sila kahit pa sila ay hindi nagtapos ng abogasya o simpleng tao lamang. Paliwanag pa ni Aguir&amp;shy;re, hindi niya alam na nakatutok sa kanya ang camera.&amp;nbsp; Upang hindi na humaba ang pagtatalo sinuspinde ni Senate President Juan Ponce Enrile ang pagdinig. Nang magbalik ang trial, agad na sinegundahan ni Sen. Pia Cayetano ang mosyon ni Santiago na ipa-contempt si Aguirre kaya naglabas ng ruling si Enrile kung saan sinabi pa nito na hindi niya papayagan ang pambabastos sa impeachment court. Binigyan din ng pagka&amp;shy;kataon si Ilocos Norte Rep. Rodolfo Farinas na magsalita para sa panig ng prosekusyon kung saan humingi ito ng tawad dahil sa nangyari. Hiniling din ni Fari&amp;ntilde;as na tanggalin sa record ang salitang “gago” na ginamit ni Santiago patungkol sa mga miyembro ng prosekusyon. Pag-uusapan pa sa caucus sa Martes kung anong parusa ang ipapataw ng impeachment court kay Aguirre. Ayon sa binasa ni Sen. Cayetano ang isang taong na-contempt ay maaring patawan ng pagkakulong ng 10 araw o multa na hindi bababa sa P2,000. Para naman kay Rep. Sonny Angara, tagapagsalita ng prosekusyon, hindi dapat nagbibitiw ng mga masasakit na salita si Santiago at dapat din silang irespeto. Naniniwala naman ang prosekusyon na hindi makakaapekto sa desisyon ng mga Judges ang naging hakbang ni Aguirre. Si Aguirre ay naging abogado ni Hubert Webb sa Vizconde massacre. Plano na ni Aguirre na magbitiw bilang private prosecutor dahil baka makasama pa umano ito sa prosecution.</body>
<link>http://www.philstar.com/Article.aspx?articleId=782507&amp;publicationSubCategoryId=92</link>
</article>
</data>