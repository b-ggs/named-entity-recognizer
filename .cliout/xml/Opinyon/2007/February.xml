<?xml version="1.0" encoding="ISO-8859-1" ?>
<data>
<article>
<title>EDITORYAL  Ang ina ni Pacman</title>
<author></author>
<date>
<month>February</month>
<day>01</day>
<year>2007</year>
</date>
<body>&amp;quot;MOTHERS knows best,&amp;quot; ito ang kasabihang marami na ang nakaaalam. Alam ng ina ang makabubuti para sa kanyang anak. Kung mayroon mang ina na hindi alam kung ano ang makabubuti sa anak, iyon ay maliit na porsiyento lamang. Maraming ina na nagnanais na maging maganda ang kinabukasan ng anak. At kapag nabigo ang anak, nararamdaman din ng ina ang sakit. Kung maaari nga lang ang ina na ang kumargo sa nadamang kabiguan ng anak. Ganyan ang ina ni boxing champ Manny Pacquiao. Kahapon ay umiyak si Aling Dionisia ha- bang iniinterbyu sa ABS-CBN Channel 2 ukol sa napipintong pagsabak ng kanyang anak na si Manny sa larangan ng pulitika. Umiyak si Aling Dionisia sapagkat matindi ang kanyang pagtutol sa pagpasok ni Manny sa pulitika. Ayaw niyang maging pulitiko ang anak. Nalalaman daw ni Aling Dionisia ang masalimuot na buhay ng pulitiko kaya mas gusto niyang magboksing na lamang ang kanyang anak. Maraming sinabi si Aling Dionisia na nagpapahiwatig nang matinding pag- ayaw niya sa larangang papasukin ng anak. At dala marahil nang matinding sama ng loob, nasabi niya na aalis siya sa General Santos City kapag itinuloy ni Manny ang balak. Gayunman, binawi ito ni Aling Dionisia sa interbyu, hindi na siya aalis sapagkat kawawa naman daw ang kanyang mga batang pinag-aaral. Ininterbyu rin naman si Manny at mukhang malakas ang hatak sa kanya para pasukin ang magulong pulitika. Ganoon man, hindi pa rin naman nagsasalita ng tapos si Manny at sinabing urung-sulong pa rin siya. Sa taya ni Manny, 80 porsiyento ang kanyang pagtakbo. Hindi naman malinaw kung mayor o congressman ang kanyang tatakbuhan. Basta ang malinaw na sinabi ni Manny, gusto niyang makatulong sa mahihirap na kababayan. Alam ni Aling Dionisia kung ano ang makabubuti sa kanyang anak. Siguro ay marami nang nalaman ang matanda sa mga nangyaring gulo na dulot ng maruming pulitika. Sa pulitika ay hindi iisa ang kalaban. Hindi ito gaya ng boksing na isang tao lang ang pupuntiryahin. At lalong mahirap din naman na kaya lamang papasok si Manny sa pulitika ay dahil nasulsulan. Mahirap ito. Hindi ito katulad ng boksing.</body>
<link>http://www.philstar.com/Article.aspx?articleId=382850&amp;publicationSubCategoryId=94</link>
</article>
<article>
<title>Economic crimes</title>
<author>ORA MISMO Ni Butch M. Quejada</author>
<date>
<month>February</month>
<day>01</day>
<year>2007</year>
</date>
<body>(Part 2) BATID ni Department of Finance Secretary Gary Teves ang nangyayaring kababalaghan sa Bureau of Customs kaya nga closely monitong ang kanyang tanggapan. Sabi nga, abot din ni Prez Gloria Macapagal-Arroyo. Kaya naman isinusulong ni DILG Secretary Ronnie Puno ang PNP-CIDG para mag-monitor sa lahat ng mga gagong economic saboteurs. Gusto kasi ni Puno na kumandidato este mali dagdagan pala ang trabaho ng CIDG regarding economic crimes partikular ang smuggling. Malaking perwisyo ito sa madlang people! Ang mga maliliit na empleado ay nagbabayad ng tamang buwis kada 15th at 30th ng buwan wala silang lusot sa payment pero ang mga bigtime smugglers ay halos walang binabayaran sa kanilang mga shipments. Nabuko ng isang association ang pagpasok ng mga container vans sa Pinas na may lulang ceramics. Ayon sa kanila dapat ang ibinayad sa gobyerno ay P50 million pero nang bukalkalin P200,000 lang ang payment. Sabi nga, 4 percent lang ang yad-ba! Ngayon sa pier sumisigaw ang mga kamote na sana tanggalin ang Task Force Anti-Smuggling Group porke matindi raw silang tumara. Ika nga, manghingi! Palagay ko totoo bakit hindi sila magreklamo sa tamang venue. Bakit hindi nila bitagin ang mga taong nanghihingi sa kanila para makalabas ang kanilang mga shipment? Bakit pala sila nagbibigay? Tiyak may problema ang kanilang kargamento kaya ganoon! Siguro dapat gawin ng gobyerno patiktikan din ang mga padrino ng mga smugglers para isama rin sila sa kalaboso. Ang mga ito kasi ang lumulutang sa mga officials sa Bureau of Customs para arburin ang nahuling kargamento. Siyempre may money involved todits? Lulutang ba naman ang isang gago na walang maasahan ang kanyang bulsa. Isang dapat tiktikan ng todo ng gobyerno ang isang Teddy sugarol, sinasabing overstaying CIIS man diyan sa bureau. Ito ang patong sa smugglers at bagman ng kanyang mga bugok na amo diyan sa BOC. Kapos ang kolum ng Chief Kuwago sa susunod na isyu maraming ikukuwento si bossing, kamote.</body>
<link>http://www.philstar.com/Article.aspx?articleId=382863&amp;publicationSubCategoryId=94</link>
</article>
<article>
<title>Dayaan sa eleksyon</title>
<author>AMBAS BRIEFS Ni Roy &amp;quot;Amba&amp;quot; Se&amp;ntilde;eres</author>
<date>
<month>February</month>
<day>04</day>
<year>2007</year>
</date>
<body>MAGANDA ang layunin ng mga amendment sa election law na payagan ang paggamit ng iba pang modernong teknolohiya at huwag gawing limitado lamang sa mga dating pamamaraan sa automation. Ang tanong ngayon, may panahon pa ba para ipatupad ito? Maganda rin ang layunin ni Senador Dick Gordon na magpatupad ng isang pilot area, ngunit dapat tiyakin muna na may panahon pa talaga at may pondo para maituloy ito. Ang teknolohiya ay gawa lamang ng tao kaya sinasabi ko na kahit gaano pa ka-moderno ang paraan ng eleksyon, ay wala ring kuwenta ito kung madadaya lamang ang halalan dahil sa kagagawan din ng tao. Sa ngayon pa lang, hindi pa nababago ang pagdududa ng mga tao dahil sa nangyaring dayaan sa nakaraang eleksyon, at alam din ng lahat na hindi pa rin nagbabago ang pamunuan ng Comelec na puno pa rin ng pagdududa sa mata ng mga tao. Hanggang sa ngayon, hindi pa rin nasagot ang mga tanong ng mga tao sa mga pandarayang ginawa diumano ni Virgilio Garcillano, at kailan lang, marami ang nagtaka kung bakit si Sec. Hermogenes Ebdane ng DPWH ang tinalagang bagong kalihim ng DND samantalang alam naman ng lahat na siya ang protector ni Garcillano. May kinalaman kaya ang appointment ni Ebdane sa maaring maganap na pandaraya na naman sa eleksyon? Bagamat mahalaga ang teknolohiya, huwag naman sana ito maging sanhi ng sobrang pag-asa ng mga tao na mawawala na ang pandaraya dahil sa modernong pamamaraan. Kung hindi tayo maging mapag-bantay, baka ang mangyari pa nga ay maging mabilis lang ang dayaan. Ang demokrasya ay isang mahalagang institution na dapat mahalin at ipagtanggol nating lahat. Malaki ang tungkulin ng Palasyo na maibalik sana ng gobyerno ang tiwala ng mga tao sa proseso ng eleksyon, ngunit parang wala nang pag-asa na maibalik ang tiwalang ito kung may posibilidad pa rin na hindi mawawala ang dayaan. * * * Makinig sa &amp;quot;USAPANG OFW&amp;quot; sa DZRH tuwing Linggo 10 to 11 a.m. Mag-e-mail sa royseneres@yahoo.com at mag-text sa 09187903513.</body>
<link>http://www.philstar.com/Article.aspx?articleId=383426&amp;publicationSubCategoryId=94</link>
</article>
<article>
<title>Ebdanet again!</title>
<author>AKSYON NGAYON Ni Al G. Pedroche</author>
<date>
<month>February</month>
<day>05</day>
<year>2007</year>
</date>
<body>WALA akong masamang komento kay Hermogenes Ebdane na opisyal nang hinirang ni Presidente Arroyo bilang bagong Defense Secretary sa gitna ng mga kontrobersyang nakapalibot sa naturang appointee. Ang puna ko ay sa sistema sa gobyerno na, tsk, tsk..hindi nasusunod. Alam ng lahat na bago hira- ngin sa kagawaran ng depensa, si Ebdane ay ninombrahan at nanungkulan bilang Department of Public Works and Highways Secretary. Sa kasamaang palad, hindi siya kinumpirma ng Commission on Appointments ng Kongreso. Sa kabila niyan, patuloy na ni-renew ng Pangulo ang appointment ni Ebdane at nakapanungkulan ito sa DPWH sa loob ng mahabang panahon din. Ngayong itinalaga si Ebdane sa kanyang bagong impluwensyal na puwesto, inuulan siya at ang Pangulo ng batikos. Noon pa mang inilutang ang posibilidad na italaga si Ebdane sa DND, katakut-takot na tuligsa na ang ipinaligo sa Pangulo. May CA tayo para magkaroon ng check and balance sa mga appointments na ginagawa ng Pangulo. Ito ang nagsisilbing &amp;quot;devils advocate&amp;quot; para kumpirmahin ang mga karapat-dapat at tutulan ang mga hindi nararapat. Dumaraan sa masusing pagkilatis ang mga appointees at kung kailangan, ang mga &amp;quot;baho&amp;quot; nilay pinalulutang at sinisiyasat mabuti kung totoo o hindi. Pero hanggang pagtutol na lang ba ito na puwedeng bale-walain ng ehekutibo? Obserbasyon ko lang. Kung palaging ganyan ang mangyayari, nasaan na ang diwa ng demokrasya? With all likelihood, ang isyu kay Ebdane ay matatabunan porke mag-aadjourn na ang Kongreso at ang atensyon ay matutoon sa nalalapit na eleksyon. Pagkatapos niyan, maluluklok ang bagong Kongreso. Marahil, kung magiging dominante ang bi-lang ng mga oposisyon sa mabubuong Kongreso, magkakaroon tayo ng mas malakas na CA na ang desisyon ay hindi puwe-deng i-undermine kahit na ng Pangulo. Hindi ito personalan, obserbasyon lang sa pangit na nangyayari sa ating gobyerno.</body>
<link>http://www.philstar.com/Article.aspx?articleId=383581&amp;publicationSubCategoryId=94</link>
</article>
<article>
<title>Ebdane mababasa sa unang presscon</title>
<author>SAPOL Ni Jarius Bondoc</author>
<date>
<month>February</month>
<day>05</day>
<year>2007</year>
</date>
<body>SA UNANG press conference pa lang nung Huwebes ni bagong Defense Secretary Hermogenes Ebdane, malilinang na kung saang direksiyon niya dadalhin ang militar. At itoy maaring hindi kanais-nais sa Pilipinas at sa mga bansang kaalyado nito. Dalawang malaking reporma ang nilunsad ng sinundan niyang si Secretary Avelino Cruz: Pagkubli sa militar sa hidwaang pulitika, at pag-angat ng kakayahan nito sa pamamagitan ng kagamitan at galing. Sa unang reporma, tila babaliin ni Ebdane ang kasunduan ng Department of National Defense at Commission on Election. Ayon sa memorandum nila nung Oktubre, bawal na sa sundalo na maghatid kahit saan ng ballot boxes, iba pang election paraphernalia, at resulta. Ni hindi puwedeng gamitin ang mga sasakyan, eroplano o barko ng AFP. Maari lang i-escort ng sundalo ang mga sasakyang inupahan ng Comelec. Lalong hindi na maari sa sundalo na mag-bodyguard sa kandidato, Comelec officials, o Boards of Election Inspectors. Paglabag na ang paggamit ng mga kampo sa eleksiyon, kasama ang pagbibilang o pagtatago ng mga balota. Pero sa presscon, iginiit ni Ebdane na may exceptions sa kasunduan, at yun ay kapag Comelec na mismo ang nag-utos sa militar na lumahok. Kung exceptions to the rule agad ang iniisip ni Ebdane ngayon pa lang, maghihinala ang madla na may masama siyang binabalak. Hindi pa man din niya naipapaliwanag ang naging papel sa eleksiyon nung 2004, nang siyay PNP chief, at ang pagkawala kay Virgilio &amp;quot;Hello Garci&amp;quot; Garcillano. Sa ikalawang reporma, ni hindi binanggit ni Ebdane si predecessor Cruz sa pagtalakay sa Philippine Defense Program. Animoy walang naging papel si Cruz sa malakihang pagsasanay ng mga sundalo at pagtanggap ng modernong ekuwipo mula sa America. Kung tutuusin nga, si Cruz ang pinaka-tiwalang DND chief ng mga Amerikano, ASEAN allies, at Australians dahil sa galing niya sa reporma. Kailangan ni Ebdane na matumbasan ang tiwalang iyon  hindi sa pagmamaliit kay Cruz kundi sa pagpapatuloy ng magandang sinimulan nito.</body>
<link>http://www.philstar.com/Article.aspx?articleId=383593&amp;publicationSubCategoryId=94</link>
</article>
<article>
<title>&amp;acirc;€˜Aksidente ba talaga?&amp;acirc;€™</title>
<author>CALVENTO FILES Ni Tony Calvento</author>
<date>
<month>February</month>
<day>07</day>
<year>2007</year>
</date>
<body>ISANG LASING, isang walang malasakit na kaibigan at isang tricycle driver na walang malasakit sa kanyang pasahero. Kung kulang pa ito meron pang testigo na kaibigan ng biktima ba&amp;acirc;€™t ayaw ng makipagtulungan. Yan ang mga nagsanga-sangang problema na inilapit sa amin ng asawa ng biktima na diumano&amp;acirc;€™y nahulog daw sa tricycle at nabagok ang ulo. Nagpunta sa aming tanggapan si Carmelita Almoguera ng Pilar Village, Las Pi&amp;ntilde;as City upang humingi ng tulong hinggil sa kasong pagpaslang sa kanyang asawa. Namamasukan bilang barbero ang biktimang si Nicanor Almoguera sa Alex Barber&amp;acirc;€™s Shop kung saan malapit lamang ito sa pilahan ng tricycle sa Pilar Village. Bago yung insidente nagpatina pa ng buhok itong si Nicanor, nagpagupit at sinabi sa kanyang asawa na kapag siya&amp;acirc;€™y mamatay, ipalibing siya agad. &amp;quot;Tinanong ko pa nga kung bakit siya nagsasalita ng ganun. Naputol na noon ang pag-uusap namin,&amp;quot; kuwento ni Carmelita. Ika-30 ng Enero 2006 ng umaga, napansin ni Carmelita na walang imik at kakaiba nag ikinikilos ni Nicanor. Tuwing Lunes ang day off nito subalit nagpaalam ito sa asawa na papasok na lang siya dahil sayang din ang kikitain nito. Marami ang nagpapagupit tuwing katapusan ng buwan kaya naman naisipan nitong pumasok na lang. Pinigil ni Carmelita ang asawa na huwag na lang pumasok at mamahinga na lamang. Bago pa man, napag-usapan nilang isang linggo siyang hindi muna papasok sa barber&amp;acirc;€™s shop. Hindi naman naawat ni Carmelita ang asawa, pumasok pa rin ito. Alas-9 na ng gabi hindi pa rin dumadating si Nicanor sa kanilang bahay. Inisip na lamang ni Carmelita na baka naimbitahan itong uminom. Bandang alas-10 nang dumating ang barangay tanod na si Lorenzo Cortan sa bahay ng mga Almoguera. Sinabi nitong kasama nila si Nicanor at puntahan ito sa tricycle dahil wala itong malay. Agad namang pinuntahan ni Carmelita ang asawa na minamaneho ng tricycle driver at siyang ring suspek sa kasong ito, si Leoncio dela Cruz kasama pa ang mga tanod na sina Clarito Claveria at Aquino Tapia Jr. &amp;quot;Tinanong ko ang driver kung ano ang nangyari ang sabi lang niya sa akin ay &amp;acirc;€˜Lasing na lasing lang kaya walang malay&amp;acirc;€™ pagkatapos ay isinakay sa kariton at ipinasok na sa loob ng bahay,&amp;quot; sabi ni Carmelita. Pinunasan naman ni Carmelita ang asawa ng mainit ng tubig. Habang pinupunasan niya ito, nadiskubre nitong may malaking bukol sa ulo si Nicanor. Dahil dito, naisip ni Carmelita na baka iyon ang dahilan ng pagkawala ng malay ng asawa kaya dinala na nila ito sa ospital subalit binawian na rin ito ng buhay bandang alas-2 ng madaling‑araw nung ika-31 ng Enero. Pinuntahan naman ni Edwin Almoguera, kapatid ng biktima, si Crisalito Tamayo upang tanungin kung sino ang kainuman ni Nicanor. Sinabi nitong sila lamang dalawa ang magkainuman subalit hindi naman sila nalasing dahil hindi nila naubus ang kanilang iniinom. Habang nagkukuwentuhan ang dalawa, binanggit din ni Nicanor na kapag may nangyaring sa kanya ay ilihim na lamang nito. Pagkatapos noon ay bigla na rin itong nagpaalam. Inihatid pa ni Crisalito si Nicanor sa sakayan ng tricycle kung saan si Leoncio ang driver nito. Nagsampa ng kasong Homicide ang pamilya ng biktima matapos itong ilibing. Ang tricycle driver na si Leoncio dela Cruz ang sinasabing responsable sa pagkamatay ng biktima. Subalit mariin naman nitong itinanggi ang akusasyon laban sa kanya. Pumabor naman sa pamilya ng biktima ang resolution subalit ang testigo nilang si Crisalito ay hindi na nagpakita pa. Ayaw na rin nitong tumestigo at sinasabing sapat na ang naibigay niyang salaysay. Nakausap namin ang Executive Officer ng Barangay, na si Zosimo Banez at inamin niya na mali nga ang ginawa ng kanyang mga tanod na sa halip na isugod sa ospital sa bahay inihatid. Nangako naman ang Ex-O na ito na pagsasabihan niya ang mga involved na tanod na rumesponde sa insidente. Para naman kay Crisalito na hindi na nagpakita maraming paraan na legal ang pwedeng gawin para lumutang ka para makapagbigay linaw sa insidenteng ito. Ikaw ang huling kasama at nakipag-inuman sa biktima. Kung talagang kaibigan ka at alam mong na sobrahan ito sa alak bakit hindi mo man lang inihatid ang kaibigan mo? &amp;quot;Di ba&amp;acirc;€™t ang kaibigan ay walang iwanan?&amp;quot; Bakit ayaw kang tumestigo. Maari kang i-contempt ng judge na may hawak ng kasong ito. Pwede ka ring i-charge ng Obstucton of Justice. Ikaw Leoncio, ang dapat sana sa halip na nag-antay ka ng pagtagkatagal-tagal sa pagdating ng mga barangay tanod, responsibilidad mong itakbo sa ospital ang biktima. Bandang huli hindi pa rin sa ospital dinala nitong driver sa bahay. Base sa iyong salaysay, tumayo yung biktima at akmang bababa. Bigla mong hininto at nahulog ito na siyang kinabagok ng kanyang ulo. Hindi kaya dapat mong itinabi ng dahan-dahan ang iyong tricycle. Dahil sa salaysay mo, maaring maharap ka sa kasong Homicide through reckless imprudence. Maraming katanungan ang dapat masagot. Maraming palaisipan na dapat malinawan. Higit sa lahat isang masusi at maselan na imbestigasyon ang dapat maisagawa. Narito ang larawan ng biktimang si Nicanor Almoguera. Para sa mga biktima ng karahasan, pang-aabuso o anumang krimen o legal problems maaari kayong tumawag sa 6387285 o di kaya&amp;acirc;€™y sa 6373965-70. Maaari din kayong magtext sa 09213263166 o 09198972854. Ang aming tanggapan ay sa 5th Floor City State Center Bldg., Shaw Blvd., Pasig. * * * E-mail address: tocal13@yahoo.com</body>
<link>http://www.philstar.com/Article.aspx?articleId=383914&amp;publicationSubCategoryId=94</link>
</article>
<article>
<title>Sen. Gordon protektor ng Marcos cronies?</title>
<author>AKSYON NGAYON Ni Al G. Pedroche</author>
<date>
<month>February</month>
<day>08</day>
<year>2007</year>
</date>
<body>TANONG ng barbero kong si Mang Gustin, &amp;quot;protektor&amp;quot; ba ng mga Marcos cronies na nakinabang sa sequestered na PHILCOMSAT at Philippine Overseas Telecommunications Corp. (POTC) si Sen. Dick Gordon? Sa hearing ng Senado kamakailan, kakatwang hindi binusisi ng komite ni Gordon ang mabilis na pagkaubos ng P1 bilyong assets ng Philcomsat at POTC. Ang &amp;quot;dinikdik&amp;quot; ni Dick, chair ng Senate committee on government corporations ay ang mga kinatawan ng Presidential Commission on Good Governments (PCGG) at Philcomsat Holdings Corporation (PHC). Kung tutuusin, ang PHC ang tanging korporasyong kumikita kumpara sa mga sister corporations nito na POTC at Philcomsat. Bagama&amp;acirc;€™t subsidiary ng POTC, ang PHC ay hindi sequestered firm. Kahit nasa hurisdiksyon na ng Korte ang usapin sa Philcomsat at POTC, ipinilit pa ring siyasatin ito ng Senado. Bakit may special interest ang Senado? Tanging si Gordon lang at Sen. Juan Ponce Enrile ang dumedepensa sa Philcomsat at POTC. Understandably, si Enrile ay may stake sa dalawang korporasyon at ang pinaka-kinatawan niya ay ang anak niyang si Katrina. Hinihinala na ibig kontrolin din ng mga cronies ang PHC kaya pumasok sa eksena ang Senado. Hindi ko sinasabing huwag siyasatin ang mga government nominees. Pero hindi patas na sila ang buntunan ng lahat ng sisi sa financial bleeding ng Philcomsat at POTC at pinaburan at malugod na &amp;quot;niyakap&amp;quot; ang mga crony ni Marcos na siyang nagpapalakad ng mga korporasyong ito. Kung tutuusin, mas dapat managot ang mga crony. Sila ang direktang namamahala. Sila ang front ni nasirang Makoy at ang salaping bumuo sa mga korporasyong pinalalakad nila ay sinasabing mula sa &amp;quot;nakaw na yaman&amp;quot; ni Marcos. Kaya nga sinikwester ang mga iyan ng pamahalaan. Ang mga cronies na ito na may matataas na puwesto sa mga nabanggit na korporasyon ay nauna nang inatasan ng Korte na bakantihin ang kanilang posisyon pero kapit-tuko pa rin. At sa inasal ni Gordon, mistulang giniba niya ang integridad ng mga kinatawan ng pamahalaan sa mga korporasyong ito. Hindi masisisi ang taumbayan kung maghinalang pinagtatak-pan ni Gordon ang mga katiwalian ng mga cronies na nagpapalakad sa POTC at Philcomsat.</body>
<link>http://www.philstar.com/Article.aspx?articleId=384033&amp;publicationSubCategoryId=94</link>
</article>
<article>
<title>Dapat magpaliwanag ang DOH</title>
<author>DOKTORA NG MASA Ni Sen. Loi Ejercito Estrada</author>
<date>
<month>February</month>
<day>10</day>
<year>2007</year>
</date>
<body>NGAYONG araw na ito, isang &amp;quot;national public consul- tation&amp;quot; ang gagawin ng Department of Health sa isang hotel sa Pasig City upang alamin umano ang pulso ng bayan sa panukala nitong doblehin ang bilang ng mga dayuhang maysakit sa kidney na maoperahan sa Pilipinas. Sa impormasyong aking nakalap, bahagi umano ang panukala ng mas malaking programa ng kasalukuyang administrasyon upang lalo pang mapalakas ang turismo sa ating bansa. Sa kasalukuyan, limitado lamang sa 10 porsiyento ang bilang ng mga dayuhan na puwedeng mabigyan ng kidney transplant sa Pilipinas; sa panukala ng DOH, gagawin itong 20 porsiyento. Sa mas simpleng salita, sa bawat 100 pasyente na kailangan ng kidney transplant, mula 10, gagawing 20 ang awtomatikong bilang ng mga pasyenteng dayuhan na puwedeng mabigyan ng bagong kidney na sabihin pa ay manggagaling sa malusog na pangangatawan ng ating mga kababayan. At sa katotohanang ang mayorya ng mga kidney donor ngayon ay galing sa hanay ng mga mahihirap na kababayan na napipilitang ibenta kahit ang sarili nilang laman-loob upang may maipantawid gutom lamang, hindi ba masyado namang garapal ang &amp;quot;tourism program&amp;quot; na ito ng DOH at ang gobyernong Arroyo sa kabuuan? Para sa akin, malaking insulto na para lamang &amp;quot;mapalakas&amp;quot; ang turismo ay nakahanda na tayong ikalakal sa literal na kahulugan ang katawan at laman-loob ng ating mga kababayan. Kaya nga, kahit tapos na ang pormal na sesyon ng Kongreso sa pagpasok ng election campaign period, ngayon pa lamang ay binabalaan ko na ang DOH na magpapatawag pa rin ako ng imbestigasyon kung hindi nila maipaliliwanag nang husto ang isyung ito. * * * Lumalabas ang aking kolum ng Martes at Sabado at gaya ng dati, ang Doktora Ng Masa ay handang magbigay ng serbisyo publiko. Maaari kayong mag-e-mail sa: doktora_ng_masa@yahoo.com.ph o magpadala ng liham sa aking tanggapan sa Room 202, GSIS Building, Senate of the Philippines, CCP Compound, Pasay City.</body>
<link>http://www.philstar.com/Article.aspx?articleId=384392&amp;publicationSubCategoryId=94</link>
</article>
<article>
<title>Tatlong itlog, kotong cops sa PS-9</title>
<author>ORA MISMO Ni Butch M. Quejada</author>
<date>
<month>February</month>
<day>10</day>
<year>2007</year>
</date>
<body>MAGHAHAIN ng reklamo sa tanggapan ng military Ombudsman o sa National Police Commission ang isang Chinese old man na ginago ng tatlong itlog na kotong cops sa MPD Police Station 9. Si Popsie Yap, ay pinagtatakot ng tatlong itlog na kotong cops matapos siyang ipasok sa loob ng presinto para iskobahin ng mga kamote. Si Popsie, ay galing sa loob ng Harrison Plaza at sumakay ng isang taxi kasama ang isang Maria, kaibigan nito nang harangin ng tatlong gago sa tapat ng PS-9. Pinagkamalan itong isang Japanese national at pilit na ipinasok sa office ng tatlong itlog na kotong cops. Pinagtatanong ang pobreng matanda at tinakot na ikukulong kung hindi siya magbibigay ng grasya sa mga kamoteng foolish cops. Sa buwisit ng matanda sa mga lespu nagsalita ito ng Tagaglog at sinabing hindi siya Hapon kundi Pinoy. Naunsiyami ang mga gago nang marinig ang boses ng pinagkamalan nilang Hapones. Mabilis nawala ang tatlong foolish cops matapos magpakita ng isang media calling card si Popsie. Natakot daw ang mga kotong cops kaya mabilis na umigtad ang mga ito. &amp;acirc;€˜&amp;acirc;€˜Dapat talagang ireklamo ang tatlong Kotong cops&amp;acirc;€™&amp;acirc;€™ anang kuwagong magtataho sa Harrison. &amp;acirc;€˜&amp;acirc;€˜Matindi sa delihensiya ang mga ito lalo&amp;acirc;€™t mga fo-reigners ang makikitang may kasamang bebot,&amp;acirc;€™&amp;acirc;€™ sagot ng kuwagong SPO-10 sa Crame. &amp;acirc;€˜&amp;acirc;€˜Pambabakal ang lakad ng mga gago. Inalis na nga ito sa PS-9 pero kinuha pa ng isang ube,&amp;acirc;€™&amp;acirc;€™ sabi ng kuwagong urot. &amp;acirc;€˜&amp;acirc;€˜Hindi dapat tantanan ang mga gagong ito,&amp;acirc;€™&amp;acirc;€™ &amp;acirc;€˜&amp;acirc;€˜Kaya nga kamote sasampahan ng kaso.&amp;acirc;€™&amp;acirc;€™ &amp;acirc;€˜&amp;acirc;€˜Diyan korek ka!&amp;acirc;€™&amp;acirc;€™</body>
<link>http://www.philstar.com/Article.aspx?articleId=384400&amp;publicationSubCategoryId=94</link>
</article>
<article>
<title>Marangal at masikap ang masa</title>
<author>PANAGINIP LANG Ni Nixon T. Kua</author>
<date>
<month>February</month>
<day>13</day>
<year>2007</year>
</date>
<body>MARANGAL, masipag, masikap ang masang Pilipino. Lagi ko pong paniniwala iyan at never ako naniwala sa pinagsasabi ng mga taas noo at matatangos na ilong na nasa kapangyarihan na walang pag-asa ang masa dahil sila ay mga batugan, palaasa at punumpuno ng bisyo. Noong linggo ho, kasama ng tunay na kongresista ng ikatlong distrito ng Maynila at super grasyosyang si Naida Angping at Dr. Perry Herrera na propesor sa MLQU ay personal kong nakita ito at diyan pa ho sa Parola. Ang Parola para sa mga hindi nakaaalam ay nandiyan sa tabi ng Ilog Pasig at masasabi kong tunay na lugar ng mga hirap nating mga kababayan. Dikit-dikit ho ang mga tahanan nilang super liit at mapapasok lamang sa mga iskinitang hindi lamang po makikitid kung hindi mapuputik pa dahil hindi man lamang ito napaayos ng pamahalaan. Marami sa mga iskinitang ito ay may umaapaw na mga kanal na nagdadala nang maraming sakit sa lugar. Ang mga kanal hong ito na bagama&amp;acirc;€™t mababaw lamang ay naging sanhi na ng pagkalunod ng isang bata. Dapat dito ay takpan man lamang ng grills pero bakit gagawin iyan ng gobyerno lalo na ng kasalukuyang administrasyon kilala naman iyang baluwarte ni dating President Joseph &amp;quot;Erap&amp;quot; Estrada. Kailangan ding sementuhan ang mga super kitid na iskinita at ilawan man lamang ngunit bakit nila gagawin iyon, wala namang pakinabang sa kanila ang mga tao roon na ultimo ang mga boto ay ayaw ipagbili sa kanila. Bulong ho sa akin kasi ng mga magigiting na mga kagawad sa naturang lugar at ang mga lolo at lola na nakausap ko na tuwing eleksyon, lalo na noong 2001 at 2004 ay tinatangkang bilhin ang mga boto nila. Bagama&amp;acirc;€™t may ilan ho na tinatanggap ang perang binibigay sa kanila, sa katapusan ay binoboto rin nila ang nasa puso nila. Anyway, upang makausap ang mga taga riyan, nagpaiwan ako at personal kong sasabihin na super sipag ang mga kababayan natin sa naturang lugar. Kahit ho linggo ay marami sa kanila ang patuloy na nagtatrabaho sa kani-kanilang tahanan. May gumagawa ng tsokolateng binebenta ng pira-piraso sa Divisoria at iba pang mga mataong lugar. Dikit-dikit din ang mga tahanan kung saan nagbabalat sila ng sibuyas na dadalhin sa palengkeng malinis na at madali nang ibenta. Marami ho sa mga gumagawa nito ay nasanay na sa ganoong gawain at hindi na naiiyak pag nagbabalat ng sibuyas. Ganundin ang mga nagbabalat ng bawang na nilalagay sa plastic ng paisa-isa. Pakyaw ho ang bayad sa kanila diyan at malaki na ho ang kita nila kung aabot ng P200 kada araw. Sipag ng mga kababayan nating iyan na pagkain lamang at tulog na kapiraso ang break. Iba naman ho gaya ng mga pedicab driver at iba pang mga trabaho ay kayod din kahit linggo. Wala ho silang tigil sa pagtatrabaho at pagsisikap dahil pangarap ng bawa&amp;acirc;€™t isa sa atin ang mabigyan ng magandang kinabukasan ang mga anak. Bagama&amp;acirc;€™t gaya ng mga nakatira sa mga exclusive na subdivision ay meron ding mga may bisyo, mayorya ho ang masisipag at mararangal. Ilang buwan na ho akong sumasama sa mag-asawang Angping sa pag-iikot nila sa ikatlong distrito ng Maynila at walang katotohanan ang pinagsasabi nilang maraming mahihirap nating kababayan ang nakalabas ang palad at nanghihingi. Kung meron man, ito ho ay dahil sa kakulangan ng perang pambili ng gamot at pambayad sa ospital na kasalanan naman ng kapabayaan ng gobyerno na maibigay ang pangunahing serbisyong ito. Inuulit ko, ang mga mahihirap ho nating mga kababayan gaya ng mga nakatira sa Parola, sa San Nicolas, sa Tambunting, sa Blumentritt, sa tabi ng riles ng eren ay mararangal at masisikap. Wala lamang ho silang oportunidad at iyan lamang ang tanging kasalanan nila. * * * Salamat nga pala sa mga naghanda ng pagkain namin diyan sa Parola. Hinainan ho kami ng kanin sa dahon ng saging at galunggong na super crispy at tilapiang inihaw. Sawsawan ho namin ay toyong may sili at lahat ho kami walang plato at kutsara tinidor. Kamayan style at agawan pa kaya wow, sarap ng kain ko. Walang sosyalan blues at bangko naman ang upuan. Sa inyong lahat diyan sa Parola, maraming salamat at asahan n&amp;acirc;€™yo babalik ako para muli kayong dadalawin. * * * Para sa anumang reaksyon o kumento, e-mail sa nixonkua@yahoo.com o mag-text sa 09272654341.</body>
<link>http://www.philstar.com/Article.aspx?articleId=384889&amp;publicationSubCategoryId=94</link>
</article>
<article>
<title>EDITORYAL - Kailan magkakangipin ang Comelec?</title>
<author></author>
<date>
<month>February</month>
<day>15</day>
<year>2007</year>
</date>
<body>ANG Commission on Elections (Comelec) ang pinakamakapangyarihan at pinakaabalang tanggapan kung panahon ng halalan. May bisa ang kapangyarihan ng Comelec mula January 15, 2007 na simula ng pagbabawal sa pagdadala ng baril hanggang May 14, 2007 na araw mismo ng election. Apat na buwang makapangyarihan ang Comelec. At hindi diyan natatapos ang trabaho ng Comelec, pagkatapos ng May 14 elections marami ang magsasampa ng reklamo na sila ay dinaya. Aabutin ng ilang buwan o baka taon bago makapagdesisyon ang Comelec. Ganyan ang trabaho ng Comelec. Masyadong marami at masalimuot ang responsibilidad. Pero ang tanong ay kung kaya ng Comelec na ipatupad ang kapangyarihang iniatas sa kanila. Sa nangyayaring senaryo ngayon na umaariba na ang pangangampanya ng mga kandidato sa pagka-senador, sandamukal na pagkakamali ang nagagawa ng mga kandidato at wala ngang ngipin ang tanggapan ni Chairman Benjamin Abalos. Una nang nakikitang kamalian ng mga kandidato ay ang paglalagay at pagkakabit ng mga campaign materials. Kung saan-saan na lang idinidikit ng mga tauhan ng kandidato ang mga posters at streamers. Dikit dito, dikit doon ang ginagawa at balewala na ang kautusan ng Comelec na dapat ay sa mga itinakdang lugar lamang ididikit ang mga campaign posters. Pagmasdan at kung saan-saan na lamang nakadikit ang mga posters ng kandidato. Kahit na ipinagbawal na huwag magdidikit sa poste ng LRT, MRT at ganoon din sa mga pader, lalo pang doon nagkakabit. Walang takot na ipinapako ang mga streamers sa punongkahoy na nasa gilid ng kalsada kaya nagmumukhang Christmas tree na masama sa paningin. Bukod diyan, maaaring mapinsala ang kahoy at maaring maging dahilan nga ng pagkamatay. Sabi ni Abalos, madi-disqualified sina reelectionists Panfilo Lacson at Kiko Pangilinan dahil sa pagkakabit ng mga campaign propaganda. Hindi sumunod ang dalawa na dapat ay ikabit ito sa mga designated areas. Dapat daw alisin nina Lacson at Pangilinan ang kanilang posters. Sundin kaya ng dalawa si Abalos. Tingnan natin kung may pangil ang Comelec.</body>
<link>http://www.philstar.com/Article.aspx?articleId=385152&amp;publicationSubCategoryId=94</link>
</article>
<article>
<title>EDITORYAL - Special courts para sa extrajudicial killings</title>
<author></author>
<date>
<month>February</month>
<day>17</day>
<year>2007</year>
</date>
<body>PAGKATAPOS ng Melo Commission ay panibagong investigating body na naman ang binubuo para imbestigahan ang mga nangyayaring pagpa- tay sa mga aktibista at mga mamamahayag. Sa pagkakataong ito, ang Supreme Court naman ang bubuo ng special courts para mag-imbestiga. Ang pasok ng Supreme Court sa mga kaso ng pagpatay ay nagpapakita lamang na walang nangyari sa Melo Commission na binuo ni President Arroyo noong nakaraang taon. Ang pagbuo ng special court para sa extrajudicial killings ay agad na inihayag ni Supreme Court Chief Justice Reynato Puno makaraang bumisita ang mga delegado ng United Nations Commission on Human Rights (UNCHR). Ang delegasyn ay pinangunahan ni Philip Alston, Special Rapporteur ng UNHCR on extrajudicial, summary at arbitrary detentions. Agad na inatasan ni Puno ang Office of the Court Administrator na mag-submit ng kumpletong inventory ng mga kaso ng extrajudicial killings kasama ang mga pinatay na mamamahayag. Ang imbentaryo ayon kay Puno ay makakatulong nang malaki sa special court para malaman kung bakit nagkakaroon ng problema at naaatrasado ang paglutas sa mga kaso. Makatutulong umano ito para mapabilis ang resolusyon ng mga kaso. Ipaprayoridad daw ng special court ang mga kasong ito. Sana nga ay magkaroon na ng kalutasan ang judicial killings na nagpapasama sa imahe ng bansa. Maraming bansa na ang komukondena sa mga nangyayaring pagpatay sa Pilipinas at maski ang World Bank at ang iba pang foreign financial institutions ay nagbanta na hindi aaprubahan ang mga loans ng Pilipinas. Ititigil na rin ng ilang bansa ang pagbibigay ng tulong sa Pilipinas kapag nilutas ng gobyerno ang mga kaso ng pagpatay. Mula nang maupo si President Arroyo noong 2001 ay nagkasunud-sunod na ang mga pagpatay sa mga aktibista, lider manggagawa at mamama-hayag. At sa kabila niyan, bingi ang adminisatrasyon. Kailangan pang magalit at batikusin ng ibang bansa at mga grupo para bumuo ng commission at investigating body. Sana nga ay iprayoridad nila ito. Sana ay magkaroon ng hustisya ang mga pinatay sa pagpasok ng SC sa mga kasong pagpatay.</body>
<link>http://www.philstar.com/Article.aspx?articleId=385436&amp;publicationSubCategoryId=94</link>
</article>
<article>
<title>Hindi komo artista mahinang pulitiko</title>
<author>SAPOL Ni Jarius Bondoc</author>
<date>
<month>February</month>
<day>20</day>
<year>2007</year>
</date>
<body>NAKIKIUSAP sina Leo Martinez at Manuel Urbano Jr. sa mga kapwa artista na huwag nang lumahok sa pulitika. Katwiran nila: E kung sikat na celebrities na nga, ni hindi naman maayos ang showbiz, tapos papasok pa sa pulitika na maaring lumamon sa bagong-salta. Naaarok ko ang punto de bista nina Martinez at Urbano. Kapwa sila dalubhasa at matalino. Si Urbano ay anak ni Manuel Conde, ang genius na actor-director na pioneer sa pelikulang Pilipino. Si Martinez, naka-walong ganap na sa Hollywood bilang actor o director, ay hepe ng Film Academy. Hindi nila minamaliit ang kakayahan ng kapwa entertainers. Hindi komo komedyante ay puro katatawanan lang ang laman ng utak; hindi komo action star ay puro lakas ng katawan lang ang taglay. Asam lang nila na &amp;acirc;€˜yung mga matitinong tao &amp;acirc;€” taga-showbiz man o hindi &amp;acirc;€” ang pumasok sa pulitika. Ayaw nila &amp;acirc;€˜yung mga gagamit lang ng kasikatan, kundi likas na talino, para manalo. Higit sa lahat, nais nila na lumahok ang mga artista sa mga isyung pang-industriya: halimbawa, pag-alis ng 30% tax sa sinehan, paglaki ng endowment sa quality films, o pagpapasikat ng sineng Pilipino. Hindi komo artista, ibig sabihin na&amp;acirc;€™y mahinang klaseng politiko. Bakit si action stars Ronald Reagan at Arnold Schwarzenegger ay naging mahusay na president ng America at governor ng California? Gan&amp;acirc;€™un din ang musikero, sportsman o iba pang celebrity. Si pianist-conductor Vaclav Havel ay naging magaling na president ng Czechoslovakia; si footballer Gerald Ford ay nag-president ng America rin. Sa gayun ding linya, hindi naman komo matinik na abogado o anak ng pulitiko ay nagiging mahusay na pinuno. Meron ngang gumagamit ng kaalaman sa abogasya o impluwensiya ng apelyido para sa kurakot. Hindi sa propesyon nakukuha ang galing sa pulitika, kundi sa pagkatao. Kaya kung si Leo Martinez o Manuel Urbano Jr. ay makaisip na kumandidato, boluntaryo akong gagastos at mangangampanya sa kanila. * * * Lumiham sa jariusbondoc@workmail.com</body>
<link>http://www.philstar.com/Article.aspx?articleId=385935&amp;publicationSubCategoryId=94</link>
</article>
<article>
<title>EDITORYAL  Obligahing magpa-drug tests ang mga kandidato</title>
<author></author>
<date>
<month>February</month>
<day>22</day>
<year>2007</year>
</date>
<body>MALULUSUTAN na naman ang Commission on Elections ng mga kandidatong matitigas ang ulo. Kung marami ang hindi sumusunod sa itinakdang pagkakabit ng kanilang campaign materials, mas marami rin naman pala ang hindi pa nagpapa-drug tests. At dahil ang Comelec ay walang &amp;quot;ngipin&amp;quot; sa mga matitigas ang ulong kandidato, baka mabalewala rin ang kautusan na dapat magpa-drug tests ang mga kandidatong tatakbo sa election. Nakasaad sa Republic Act 9165: &amp;quot;All candidates for public office whether appointed or elected both in national and local government shall undergo mandatory drug test.&amp;quot; Ayon sa Comelec, sa 80 kandidato sa pagka-senador, siyam pa lamang ang nagpapa-drug tests. Ang mga nagpa-drug tests ay sina Rep. Juan Miguel Zubiri, dating presidential chief of Staff Mike Defensor, Sen. Ralph Recto, Sen. Manuel Villar, Sen. Francis Pangilinan, Rep. Alan Peter Cayetano, Zambales Gov. Vic Magsaysay at mga dating senador Nikki Coseteng at John Osme&amp;ntilde;a. Nasaan na ang 71? Hindi naman mahirap magpa-drug tests sapagkat kukuha lamang ng kanilang ihi at saka ilalaboratoryo at pagkaraan ng 15 o 20 minuto ay may resulta na ito. Kung ang simpleng pagpapa-drug tests ay hindi magawa ng mga kandidato sa pagka-senador ano pa ang magagawa nila para sa taumbayan na paglilingkuran nila. Sa ganitong nangyayari na ipinaaalala pa ng Comelec sa mga kandidato ang pagsa-submit ng kanilang drug testing certificate, malamang na marami sa mga kandidato ang hindi makaka-comply sa kautusang ito. Masasayang lamang ang laway ng Comelec hanggang sa dumating na ang araw ng election. Maisisisi rin naman sa Comelec kung bakit kakaunti pa lamang ang nagsa-submit ng kanilang drug tests certificate. Dapat sana&amp;acirc;€™y gumawa ng kautusan ang Comelec na sa pagpa-file pa lamang ng kandidatura ay agad nang magsubmit ng drug tests ang mga kandidato. Isa ito sa gawing importanteng requirements. Huwag iproseso ang papeles ng kandidato hangga&amp;acirc;€™t walang drug tests. Madali lamang ang magpa-drug tests at kung wala namang &amp;quot;durugista&amp;quot; sa mga kandidato walang dahilan para hindi sila sumailalim dito. Hin di rin naman kamahalan ang pagpapa-drug tests. Makikita sa pagkakataong ito kung talaga bang naipatutupad ng Comelec ang batas. O talagang wala silang &amp;quot;ngipin&amp;quot;.</body>
<link>http://www.philstar.com/Article.aspx?articleId=386243&amp;publicationSubCategoryId=94</link>
</article>
<article>
<title>Negosyante takot sumugal sa oposisyon</title>
<author>ASKYON NGAYON Ni Al G. Pedroche</author>
<date>
<month>February</month>
<day>24</day>
<year>2007</year>
</date>
<body>NAGREREKLAMO ang oposisyong Genuine Opposition (GO) porke matumal daw ang dating ng campaign funds. Wala raw magastos sa kampanya. Sabi ng barbero kong si Mang Gustin, &amp;quot;totoo ba iyan o gimmick para kaawaan sila ng taumbayan.&amp;quot; Naniniwala akong totoo. Walang pera ang oposisyon. Mga political analysts mismo ang nagsasabi na hirap ang pasok ng kontribusyon sa campaign coffer ng oposisyon. Usually, ang mga negosyante ay sumusugal sa lahat ng kandidato at partido. Kung sino man ang manalo, tiyak na may suporta sila sa gobyerno. Pero sa kaso ng oposisyon, takot daw ang mga negosyante sa posibilidad na manalo ang oposisyon. Baka wala daw atupagin kundi ang miga nakapaparalisang hakbang para patalsikin si GMA. Naranasan natin iyan nitong nakaraang ilang taon. Naapektuhan ang ekonomiya. Ito naman kasing GO, wala pa ring inihahayag na plataporma. Sabi nga ni Gustin, &amp;quot;puro porma walang plata.&amp;quot; Ano ang balak nila kapag naluklok at nadomina ang mga upuan sa Kongreso? Nangangamba ang mga negosyante na baka buhayin na naman ang isyu sa impeachment. Ang ikinatatakot ng mga negosyante at ng mamamayan ay baka maging maligalig muli ang takbo sa ating lipunan. Babagsak ang stock market at hihina muli ang piso na medyo nakahulagpos na ngayon at patuloy pang lumalakas. Hihinto ang entrada ng foreign investments, tataas ang presyo ng petrolyo at mapipigil ang pagdami ng trabaho. Balita ko pa, pati kaban-yaman ni dating Presidente Estrada ay tuyut na tuyot. Hindi rin daw nangyari ang malaking bonanza na inaasahan ng oposisyon mula sa bilyunaryong si Independent Senatorial bet Manny Villar. Naaawa rin ako sa oposisyon. Pero kung nagdarahop ito, walang dapat sisihin kundi ang kanilang sarili.</body>
<link>http://www.philstar.com/Article.aspx?articleId=386601&amp;publicationSubCategoryId=94</link>
</article>
<article>
<title>EDITORYAL - Ang Comelec at ang MMDA</title>
<author></author>
<date>
<month>February</month>
<day>27</day>
<year>2007</year>
</date>
<body>NAGKAMALI marahil noon si President Arroyo sa pagkuha sa chairman ng Commission on Elections (Comelec). Mas maganda kung ang hinirang niyang Comelec chairman ay si Metro Manila Development Authority chairman Bayani Fernando. Mas maganda kung si Fernando ang nasa Comelec sapagkat mas may &amp;quot;K&amp;quot; siyang ipatupad ang mga batas at hindi siya nagbibiro kapag sinabi niya ay gagawin niya. Sana nga ay si Bayani ang nasa Comelec. Unang dahilan kung bakit mas mainam na Comelec chairman si Bayani: Tiyak na walang campaign posters na nakadikit sa mga pader at punongkahoy. Tiyak na sa designated na lugar lamang magdidikit ang mga kandidato ng kanilang campaign materials. At kung ipagpipilitan ng mga nagdidikit ang kanilang masamang hangarin, maaaring sa kulungan ang bagsak nila. At kung si Bayani ang Comelec chairman, tiyak na may kandidatong madidiskuwalipika. Noong isang linggo ay ipinag-utos na ni Bayani na baklasin ang lahat ng posters ng kandidato na hindi sumusunod. Nakapanghihilakbot nga lamang ang nangyari sapagkat dalawang tauhan niyang nagbabaklas ng posters sa pader ang binaril at napatay. Pero sabi ni Bayani, magpapatuloy ang kanilang kampanya sa &amp;quot;bawal na posters&amp;quot; sa kabila na may mga napatay siyang tauhan. Noong Linggo, sinabi ni Bayani na tatapalan na lamang ang mukha ng kandidatong nakadikit sa pader. Hindi na ito babaklasin sa halip ay lalagyan ng salitang &amp;quot;BAWAL ITO!&amp;quot; Ikalawang dahilan kung bakit mas magiging epektibo si Bayani na maging Comelec chairman: mayroon siyang mga plano para sa hinaharap. Hindi siya nakatingin lamang sa ngayon kundi pati sa bukas. Kung siya ang Comelec chairman, marahil ay baka natuloy na ang computerization ng election. Kung computerized na ang election, wala nang mandaraya. Kayang-kaya iyan ni Bayani sapagkat may mga pruweba na siya. Ang kasalukuyang Comelec chairman ay walang mailabas na ngipin sa mga nagdidikit ng illegal posters. Wala ring makitang plano kung paano maisasakatuparan ang computerization ng election at nang maiwasan na ang dayaan. Sana ay si Bayani ang nasa Comelec.</body>
<link>http://www.philstar.com/Article.aspx?articleId=387061&amp;publicationSubCategoryId=94</link>
</article>
<article>
<title>Proteksyon ng students sa JASMS palpak</title>
<author>ORA MISMO Ni Butch M. Quejada</author>
<date>
<month>February</month>
<day>27</day>
<year>2007</year>
</date>
<body>MAY security lapses sa Jose Abad Santos Memorial School-PWU sa EDSA, Quezon City porke nakakapasok ang mga magnanakaw dito. Mas mahigpit ang mga security personnels sa mga insiders o students kaysa sa mga outsiders. Sabi nga, mas labas-masok ang mga magnanakaw. Nabiktima ang dalawang magkapatid na bata na kapamilya ng mga kuwago ng ORA MISMO, last week nakuha sa isa ang relos, kuwintas at cell phone samantalang ang sa kapatid nitong babae ay MP4 musical gadget. Ang hindi matanggap ng mga kuwago ng ORA MISMO ay nakapasok sa loob ng school ang tirador na gago. Bakit? May kasabwat kasi sa loob! Hindi biro ang tuition fees sa JASMS. Sabi nga, mahal! Pero ang ibinibigay na seguridad ng mga security personnel sa mga students todits ay palpak. Ang mga magnanakaw ay labas-masok sa JASMS samantalang ang police na mag-iimbestiga sa kaso ng batang ninakawan noong Friday ay hindi pinapasok ng security people ng school. Sabi nga, ayaw makalkal ang mga tekamots. Paano kung terorista ang nakapasok sa JASMS at nagtanim ito ng bomba, tiyak maraming patay. Ano ang gagawin ng eskuwelahan? Ano kaya ang sasabihin ng security personnel? Tiyak magtuturuan! Plano ng magulang ng batang ninakawan noong Friday ang magsampa ng kaso sa korte para mabigyang-katarungan ang nangyari sa kanilang anak. Ika nga, kapabayaan ang nangyari! &amp;quot;Bakit nakapasok ang mga magnanakaw sa JASMS?&amp;quot; tanong ng kuwagong hinoldap. &amp;quot;Pinapasok ng security personnel,&amp;quot; sagot ng kuwagong SPO-10 sa Crame. &amp;quot;Ano ang gagawin nila ngayon sa batang ninakawan?&amp;quot; &amp;quot;Ibabalik ba ng security people ang nawalang gamit nito?&amp;quot; &amp;quot;Kamote, ano sumagot ka!&amp;quot; &amp;quot;Iyong trauma ng batang lalaking ninakawan paano ngayon?&amp;quot; &amp;quot;Kamote, korte na ang magdedesisyon diyan.&amp;quot; &amp;quot;Abangan!&amp;quot;</body>
<link>http://www.philstar.com/Article.aspx?articleId=387086&amp;publicationSubCategoryId=94</link>
</article>
<article>
<title>EDITORYAL  Matalinong desisyon ni Pacman</title>
<author></author>
<date>
<month>February</month>
<day>28</day>
<year>2007</year>
</date>
<body>HINDI na raw tatakbo sa pulitika si boxing champ Manny Pacquiao, ito ay ayon kay Manila Mayor Lito Atienza. Pero hindi pa rin naman ito sigurado sapagkat nang interbyuhin si Pacman ng Channel 7, hindi pa raw nagbabago ang pasya niya sa pagtakbo. Ang unang natuwa sa pag-&amp;quot;backout&amp;quot; ni Pacman sa pulitika ay ang kanyang inang si Aling Dionisia. Nang interbyuhin ng Channel 2 kahapon ng umaga si Aling Dionisia, bakas sa boses niya ang matinding kasiyahan. Ayaw talaga niyang pumasok ang anak sa magulong pulitika. Masisira lamang daw ito kapag pumasok sa pulitika. Alam daw niya kung gaano karumi ang pulitika. Nagbanta pa si Aling Dionisia na aalis sa Gen. Santos kapag itinuloy ang balak ni Pacman. Kung totoo ang sinabi ni Mayor Atienza tungkol sa pag-&amp;quot;backout&amp;quot; ni Pacman sa pulitika, matalinong desisyon ito. Hindi lamang ang kanyang ina ang ayaw tumakbo si Pacman kundi pati na rin ang kanyang mga tagahanga. Ang website ni Pacman ay dinagsa nang maraming e-mail at tahasang tumututol sa balak niyang pagpasok sa pulitika. Sa mga interbyu kay Pacman makaraang sumabog ang tungkol sa kanyang pagtakbo bilang kongresista ng South Cotabato, handa niyang iwan ang boksing kapag nanalo sa election. Gusto raw niyang makatulong sa kanyang mga kababayang mahihirap. Wala raw nagtulak sa kanya para tumakbo. Ilang linggo na ang nakararaan ay kumuha ng equivalency test si Pacman para makapasa sa high school. Ang equivalency exam ay pinagkakaloob ng Department of Education (DepEd) sa mga hindi nakatapos ng elementary at high school. Noong nakaraang linggo ay ipinagmalaki ng DepEd na nakapasa si Pacman at maaari nang makapag-college. Pinagkalooban siya ng diploma ng DepEd. Sinabi ni Pacman na maaaring kumuha siya ng Political Science sa college. Pero ngayong &amp;quot;umatras&amp;quot; na si Pacman sa labang pulitika, magandang desisyon ito. Maaari namang siya tumulong sa mga kababayang mahihirap sa pagtatayo ng mga foundation. Maraming kabataan ang gustong mag-aral pero walang ikaya dahil sa kahirapan ng buhay. Maaari rin naman siyang gumawa ng foundation para sa mga Pinoy athletes. Maraming paraan na magagawa si Pacman para siya makatulong sa mahihirap na hindi na kailangan pang pumasok sa pulitika.</body>
<link>http://www.philstar.com/Article.aspx?articleId=387217&amp;publicationSubCategoryId=94</link>
</article>
</data>