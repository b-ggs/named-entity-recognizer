<?xml version="1.0" encoding="ISO-8859-1" ?>
<data>
<article>
<title>EDITORYAL  Retraining ng mga pulis ukol sa hostage situations</title>
<author></author>
<date>
<month>April</month>
<day>02</day>
<year>2007</year>
</date>
<body>NOON pa man, nakita na ang kakulangan ng nalalaman ng mga pulis pagdating sa hostage situations. At nakapagtataka namang hindi gumagalaw ang Philippine National Police (PNP) para isailalim sa matinding training ang kanilang nasasakupan sa ganitong sitwasyon. Kaya kung may dapat mang sisihin sa nangyayaring kapalpakan sa mga hostage situation ito ay ang pamunuan na rin ng PNP. Hindi nila sinasanay ang mga tauhan. Ang masaklap nito, agad na sisibakin ang hepe ng pulis na nakasasakop sa lugar na pinangyarihan. Hindi ganyan ang dapat gawin kundi isailalim sa training ukol sa hostage taking. Ang nangyaring pag-hostage ni Armando Ducat sa mahigit 20 estudyante sa day care center noong nakaraang Miyerkules ay hindi na bago sa Pilipinas. Marami nang paghohostage na naganap. Ilang taon na ang nakararaan, isang hostage-drama ang naganap sa isang bus station sa Pasay City. Isang bata ang hinostage ng isang lalaki. Tinutukan ito ng patalim sa leeg. Nang makakita ng tiyempo ang mga pulis, pinutukan ang suspect. Tinamaan sa iba&amp;acirc;€™t ibang bahagi ng katawan ang suspect at namatay. Pero tinamaan din ang batang hostage at namatay din. Sa hostage-drama na iyon ay nagpakita ng &amp;quot;kabobohan&amp;quot; ang mga pulis Pasay. Saan naman nakakita na hindi nila nakontrol ang dami ng mga usisero. Mas marami pa ang usisero kaysa mga pulis. Hindi nagawang itaboy para makagawa sila ng diskarte sa nangyayaring sitwasyon. Ang kapalpakan sa hostage-drama na iyon ang naging dahilan para masibak ang hepe ng Pasay police. Ang hostage-drama ay naulit uli noong Miyerkules nang i-hostage ni Jun Ducat ang mga batang mag-aaral habang patungo sa Tagaytay kaugnay sa kanilang field trip. Demand ni Ducat ang libreng bahay at pag-aaral ng kanyang mag-aaral. Si Ducat ay may-ari ng day care center. At nakita na naman ang kapalpakan ng PNP sa pagkakataong iyon. Sampung oras na hinostage ni Ducat ang mga bata at walang nagawa ang Manila Police Department (MPD) kung paano kokontrolin ang sitwasyon. Nagdagsaan ang mga usisero na halos makalapit na sa bus. Paano kung nairita ang hostage-taker na si Ducat at alisin ang pin ng granada at pasabugin sa bus. O kaya ay biglang mamaril ng hawak na Uzi. Kung nagkaganoon, tiyak na balitang-balita na naman ang Pilipinas. Agad sinibak ni DILG Sec. Puno ang hepe ng MPD pero agad din naman itong binawi. Mabuti ang naisip ng PNP na idaan sa retraining ang kanilang mga tauhan para hindi naman kahiya-hiya. Dapat noon pa nila ito ginawa.</body>
<link>http://www.philstar.com/Article.aspx?articleId=392778&amp;publicationSubCategoryId=94</link>
</article>
<article>
<title>GO nagigiba na</title>
<author>AKSYON NGAYON Ni AL G. Pedroche</author>
<date>
<month>April</month>
<day>02</day>
<year>2007</year>
</date>
<body>SAYANG ang Genuine Opposition (GO). Kung ito man ay malansag, walang masisisi kundi ang sarili nito. Sa latest survey ng SWS, sumikad pa ang Team Unity nang limang kandidato nito ang pumasok sa tinatawag na magic circle. Dismayado ang GO. Bagamat nakauungos pa sa survey, mabilis na humahabol ang Team Unity. Umaarangkada sa kam panya kumbaga sa karera sa Sta. Ana.. Nagkakagulo kasi sa GO. Sa pag-eksena ni Serge Osme&amp;ntilde;a sa kampanya, sinimulan nitong sibakin ang mga loyalista nina Erap at yumaong Fernando Poe Jr. Nangunguna sa mga initsapuwera si Linggoy Alcuaz. Walang sinanto. Pati ang mga anak ni Erap na sina Jinggoy at JV ay marginalized na ang papel. Mukhang third class citizen na rin si Ernie Maceda na dati ay may mahalagang papel. Kamakailan, wala ni isa man sa GO candidates ang dumalo sa centennial celebration ng San Juan upang palakpakan si dating Pangulong Estrada sa pagtanggap nito ng kanyang &amp;acirc;€˜outstanding citizens&amp;acirc;€™ award mula sa municipal government. Naroon sina JV at Jinggoy ngunit walang sumipot na Ping o Sonia o John Henry sa utos umano ni Serge. Ang mga die-hard Estrada at FPJ loyalists like Linggoy and Rez Cortez ay balak rumesbak dahil sa pambababoy sa kanila. Wala na silang papel sa GO. Tanong: Ano ang mangyayari sa balwarte ni Erap na siyang inaasahang makatutulong sa GO? Ang pag-eksena ni Osme&amp;ntilde;a sa renda ng kampanya ay hindi nakabuti sa GO sorties kundi nakasama pa. Hindi nagustuhan ng mga loyalista ni Erap at ni FPJ ang paghahari-harian ni Osme&amp;ntilde;a sa kampanya. Suma total, kani-kaniyang diskarte na sa kampanya ang GO senatoriables. Parang orkestrang walang konduktor. Solido naman ang Team Unity kaya panay ang hataw sa mga survey. Ang survey na ginawa kamakailan sa Bohol ay nagpamalas na pito sa mga Team Unity candidates ang pumasok sa Magic 12 sa pangunguna ni Cesar Montano. Sa Pangasinan, lumitaw na walo sa mga kandidato ng TU ang pumasok sa Magic Circle. Sa halip na mag-away-away, lalo pa ngang nagkakalapit-lapit at may oras pang mag-&amp;acirc;€˜&amp;acirc;€˜bonding&amp;acirc;€™&amp;acirc;€™ ang mga kandidato ng TU. Totoo ang kasabihang in unity there&amp;acirc;€™s strength. Kaya kayo sa GO, tama na iyang GO-lo.</body>
<link>http://www.philstar.com/Article.aspx?articleId=392790&amp;publicationSubCategoryId=94</link>
</article>
<article>
<title>The bodyguard</title>
<author>BAHALA SI TULFO Ni Ben Tulfo</author>
<date>
<month>April</month>
<day>02</day>
<year>2007</year>
</date>
<body>Marami pa rin ang hindi nakakaalam, ang mga kasong pananakit sa mga kababaihan kabilang na ang mga kabataan ay itinuturing na kasong pambaranggay lamang. Nakasanayan nating sa barangay muna idinudulog ang mga pang-aabusong pananakit, kapamilya man ito o kapitbahay. Ang siste, matapos masaktan ang agrabyadong nabalda, nabugbog o nabalian ng anumang parte sa katawan ang bitkima, nauuwi ito sa areglo. Karamihan sa mga suspect malakas ang loob dahil sila&amp;acirc;€™y nasa kapangyarihan o di naman kaya mga tauhan ng mga kilalang pulitiko o mga alagad ng batas. Kapag may pananakit at may nasaktang biktima lalo na sa mga kababaihan dito pumapasok na ang tanggapan ng Women&amp;acirc;€™s Desk ng ating pulisya. Ayokong lumabas na parang PR ng Women&amp;acirc;€™s Desk ng PNP dahil alam namin na may ilan dyan na kulang pa sa pagsasanay. A -Beinte Tres ng Marso, paika-ikang dumulog sa BITAG Headquarters ang isang balo na si Aling Erme-nilda Enriquez ng Barangay Dalig, Teresa, Rizal. Binato sya ng malaking bato ng bodyguard ni Tere-sa Rizal Mayor Rodel Dela Cruz na si Felife Bautista, dahil pinagbintangan ang dalawa niyang anak, manbato daw ng bahay ni Bautista. Ayon kay Aling Ermenilda hindi nila pwedeng gawin yun dahil malaki ang takot nila sa bodyguard na kanilang kapitbahay. Nawalan daw sya ng malay at nagising na lang sya sa ospital. Ang pinagtataka ng BITAG, bakit si Mayor pa mismo ang gumawa ng hakbang na pag ayusin sila at pinapipirma si Aling Ermenilda na iatras na ang kanyang demanda. Ipinagtapat sa BITAG ni Aling Ermenilda na si Mayor pa umano ang nakiusap sa kanya na malaking kahihiyan para sa bayan ng Rizal kapag ito&amp;acirc;€™y umabot sa media. Matapos ang limang araw na pagbabaliwala ni Mayor at ang kaniyang bodyguard sa kanilang pangakong sasagutin ang mga gastos sa pagpapagamot, nagdesisyon na si Aling Esmenilda na lumapit sa BITAG. Kilos prontong binisita ng BITAG kasama ang mga taga Regional Special Operations Group o RSOG at Special Weapon and Tactics o SWAT ng Rizal Provincial Police Office o RPPO. Kulang na lang magtago sa saluwal ni Mayor ang kanyang bodyguard ng komprontahin namin sa kanyang pananakit kaharap mismo ng kanyang biktima. Walang nagawa si Mayor kundi siya na mis-mo boluntaryong pinasama sa BITAG at RSOG ang kanyang bodyguard patungong Rizal Provincial Police Office sa Hill-top, Taytay, Rizal. Agad naman inimbestigahan ng Womens&amp;acirc;€™ and Children&amp;acirc;€™s Concern Division ang kaso ng pananakit ng bodyguard ni Mayor. Sinampahan na ng kasong Physical Injury si Baustista. ABANGAN!!!</body>
<link>http://www.philstar.com/Article.aspx?articleId=392800&amp;publicationSubCategoryId=94</link>
</article>
<article>
<title>Pangakong hindi dapat mapako</title>
<author>ORA MISMO Ni Butch M. Quejada</author>
<date>
<month>April</month>
<day>03</day>
<year>2007</year>
</date>
<body>SUPER kidlat ang ginawang paglatag ng plataporma ni Rep. Ricky Sandoval ng Liberal Party matapos siyang maghain ng certificate of candidacy sa Comelec the other day para tumakbo bilang Mayor ng Navotas. Ika nga, kampanyahan na ! Para kay Sandoval, gusto niyang itulak para sa taga‑Navotas ang makataong serbisyo, murang edukasyon, magandang kalusugan para sa lahat, sapat na serbisyong panlipunan, makabagong teknolohiya, karagdagang imprastruktura, karapatang pantao, at zero‑ katiwalian sa lokal na pamahalaan. Nauna sa konkretong proyekto ni Ricky, ang pagpapatupad ng maayos ng Navotas City Charter (RA 9387) na magbibigay pagkakataon na magkaroon ng Internal Revenue Allotment na humigit-kumulang P150 Million ang lokal na pamahalaan Sabi nga, sarap naman! Plano ni Ricky ang pitsa mula sa IRA, ay ilaan para sa iba&amp;acirc;€™t ibang programang pabahay, pang-edukasyon, pangkalusugan at pangkabuhayan. Kasama na rito ang in-city relocation para sa mga residenteng walang permanenteng tirahan at ang pagpapatuloy ng relocation development sa Barangay Tanza. Ika nga, suwerte ang mga taga‑Navotas. Ani Ricky, ang mga Navote&amp;ntilde;ong may maliliit na negosyo o nais magsimula pa lamang ng negosyo ay matutuwa na magkakaroon ng five-year moratorium sa pagtataas ng buwis. Walang pagtaas sa lokal na buwis sa loob ng limang taon. Sabi nga, thank you, Lord! Gusto rin ni Ricky ang serbisyo para sa murang service pangkalusugan para sa hospitalization para sa mga maralitang residente ng bayan. Siyempre kasama rin sa plano ang mga imprastruktura para sa Navotas. Ang pagtatayo ng centralized activity centers sa iba&amp;acirc;€™t ibang barangay, pagkakaroon ng state-of-the-art library, sports complex, convention and cultural center, at iba pa na magsisilbing legacy ng partido para sa bayan. Sa karapatang pantao, hindi ikinakaila ni Sandoval na mahalagang ipagpatuloy nilang pagtuunang-pansin ang mga senior citizens at kababaihan. Ngunit bukod dito, nais niyang patunayan ang pagiging tagapagtanggol ng tila walang boses na myembro ng lipunan &amp;acirc;€” ang mga tulad ng jeepney at tricycle drivers, street vendors, at iba pa dahil sa wala silang magawa sa mga nagdaang pagbabago sa bayan na sila mismo ang tumanggap ng higit na epekto. &amp;quot;Maayos pala ang programa ni Ricky,&amp;quot; sabi ng kuwagong haliparot. &amp;quot;Basa ng mga taga‑Navotas ang gusto ni Ricky,&amp;quot; anang kuwagong nagtitinda ng tilapia sa palengke. &amp;quot;Baka puro pangako lang ito?&amp;quot; sabi ng kuwagong SPO-10 sa Crame. &amp;quot;Iyan kamote ang katakutan natin.&amp;quot; Abangan!</body>
<link>http://www.philstar.com/Article.aspx?articleId=392956&amp;publicationSubCategoryId=94</link>
</article>
<article>
<title>Dinukot na sanggol, sinagip ng BITAG sa Bago City</title>
<author>BAHALA SI TULFO Ni Ben Tulfo</author>
<date>
<month>April</month>
<day>04</day>
<year>2007</year>
</date>
<body>HINDI na bago sa BITAG ang mga kasong pagdukot ng mga ama sa sarili nilang anak. Dalawang linggo na ang nakararaan nang nailathala ng BITAG ang isinagawang rescue operation sa isang sanggol matapos itong dukutin ng sariling ama. Malinaw ang pang-aagrabyado ng mga barumbadong ama sa mga inang naghirap na magdalang tao sa loob ng siyam na buwan. Nakababahala ang mga ganitong uring kasong ito. Lalo na ang ilan sa mga kasong ito ay hindi naitatala sa mga blotter ng pulisya. At nu&amp;acirc;€™ng nakaraang linggo lamang isa na namang rescue operation ang isinagawa ng BITAG kasama ang grupo ng Mission X. Sabi ni Nanilou Dalisay isang OFW, dinukot umano sa kanya ang kanyang siyam na buwang sanggol ng kanyang dating ka live-in partner na si Arnold Delina. Paalam daw sa kanya ni Delina na ilalabas lamang ang sanggol na anak na babae ni Nanilou, pero ang hindi niya alam tinangay na ito patungong Bacolod. Dahil dito agad kumilos pronto ang grupo ng BITAG at Mission X at tinungo ang Bacolod City. Nakipag-ugnayan ang BITAG Strike Force at Mission X sa Intelligence Branch ng Negros Occidental Police Station sa pamumuno ni Sr. Insp. Argel Ancheta. Pero napag-alaman ng grupo na itinakas ni Delina ang sanggol patungong Bago City muli kaming nakipag-ugnayan sa mga operatiba ng Women&amp;acirc;€™s and Children&amp;acirc;€™s Concern Division (WCCD) ng Bago City Police Station. Pagdating sa target area, ilang minuto lamang ang aming hinintay, dala na ni Delina ang anak ni Nanilou. Mukhang alam na ng kolokoy na si Delina na nakapalibot na sa kanya ang mga pulis kaya naman siya na mismo ang nakipag-usap at napilitan siyang sumama sa mga operatiba kasama ang sanggol na anak ni Nanilou. Hindi maipagkakaila sino man ang makakita sa sanggol ay hindi matitiis angkinin ito dahil sa magan da at maamong mukha nito dahil sa may lahing Amerikano. Sa tanggapan ng Negros Police&amp;acirc;€“WCCD hindi nakakuha pang humirit ni Delina at pinangaralan siya ng pulis ng WCCD. Dito napilitan siyang isauli ang anak ni Nanilou.</body>
<link>http://www.philstar.com/Article.aspx?articleId=393123&amp;publicationSubCategoryId=94</link>
</article>
<article>
<title>The green candidate</title>
<author>REPORT CARD Ni Atty. Ernest Maceda</author>
<date>
<month>April</month>
<day>04</day>
<year>2007</year>
</date>
<body>MIGS ZUBIRI, poster boy ng pulitikang pang-Kalikasan. May K nga naman tawaging &amp;quot;the GREEN candidate&amp;quot; bilang may-akda ng BIOFUELS LAW na nagtakdang haluan ng sugarcane o coconut fuel ang binebentang gasolina sa Pilipinas. Bilyong piso ang matitipid! Mababawasan ang pagkagapos natin sa tanikalang langis. Sisigla ang ating sugar and coconut industry. At ang bonus, mas malinis ito sa purong gasoline. Malinis na usok, at hindi maitim, ang ibubuga sa himpapawid. Ang kandidatura (at mga isyu) ni Zubiri at ng ibang first timer (sa GO, anim ang kandidato ng kabataan) ay tanda ng pagbabago ng pulitika. Bago ang EDSA I, matrikula sa pagkasenador ay ang makita&amp;acirc;€™t makilalang personal ng botante sa probinsiya. Kritikal ding maging miyembro ng partido nang pakinabangan ang makinarya. Kung hindi ang angking talino, galing ng pakisama sa kapwa opisyal ang sekreto. Ngayon iba na ang matematiks. Dahil napakalawak ng abot ng tri-media, basta marunong kang umepal ay araw-araw pasok ka sa pamamahay ng bawat pamilyang may TV, radyo o diyaryo. Ganito nagpakilala sa Pilipinas si MIGS ZUBIRI. Isa sa SPICE Boys na parating laman ng media. Ang iingay ng tinig laban sa inakalang mali ni ERAP. Nang nabig yan ng puwesto ni GMA ay parang isa isang naging kimi. Naglahong bigla ang boses ng katwiran. Si Zubiri na Chairman na ng mahal niyang Committee on Natural Resources ay walang pakundangang ipinagpalit ito sa mas glamoroso at kontrobersyal na Committee on Legislative Franchises. At buhay niya raw ang usaping kalikasan? Sa nasupalpal na GMA Charter change, isa si Zu-biri sa gustong buwagin ang Senado. May ugali itong isisi sa Senado ang hindi agarang pagpasa ng kanyang mga mungka- hing batas. Para bang perfect na ito, bakit kikilatisin pa? Nasermunan nga ni Sen. Miriam nang akusahan ang huli ng mabagal na aksyon sa BIOFUELS act. Ani Miriam, mag-isip daw muna bago magsalita at makinig muna bago magparatang. Ganyan ang sistema sa Senado bata. Parang sinabing masyado pang GREEN si MIGS &amp;acirc;€“ kung baga sa mangga, HILAW PA. Graduate ng Agribusi ness sa U.P., Los Ba&amp;ntilde;os. 3-term congressman ng Bukidnon. Environmentalist, sportsman, TV host. MIGS ZUBIRI Kwalipikasyon: 79 Plataporma: 90 Rekord: 81 Total: 83.3</body>
<link>http://www.philstar.com/Article.aspx?articleId=393128&amp;publicationSubCategoryId=94</link>
</article>
<article>
<title>Spiritual retreat ng GO nag-paabante sa kanila</title>
<author>HALA BIRA! Ni Danny Macabuhay</author>
<date>
<month>April</month>
<day>05</day>
<year>2007</year>
</date>
<body>MAGANDA ang ginawa ng mga kandidato ng Genuine Opposition (GO) nang huminto sila sumandali sa pangangampanya at sumailalim sa isang spiritual retreat. Dapat lamang na magbigay sila ng kahit na kaunting panahon sa ating Panginoon lalo na ngayong Mahal na Araw. Dapat gunitain ang mga pinagdaanang paghihirap at kamatayan ni Jesus. Kapuri-puri ang mga taga-oposisyon sa kanilang ginawang retreat. Sa pamamagitan ng retreat, naipadama nila sa sambayanan na maaari nilang itigil ang pamumulitika upang mabigyan ng panahon ang pakikiisa sa Maykapal sa panahon ng paghihirap niya sa krus. Malaking plus factor ito sa mga opposition candidates sapagkat ang ginawa nila ay maaring magpahiwatig na mahalaga sa kanila ang Diyos na gumawa sa ating lahat. Harinawang taus-puso ang ginawa ng mga taga-oposisyon at hindi pampulitika o pakitang-tao lamang. Sana ay maging high-level na at hindi maging marumi ang eleksyon sa ating bayan. Bakit nga ba hindi pagsumikapan ng taumbayan ang pagbabago sa mga dating gawaiin at pag-uugali ng mga Pilipino kapag dumadating ang eleksyon? Napag-alaman sa mga researches na dapat ring sisihin tayong mga mamamayan ng Pilipinas sa pagiging numero unong corrupt sa Asya sapagkat tayo mismo ang nagtutulak at pumapayag na maging tiwali ang mga pulitiko. Kung tutuusin, dapat sana ay nangunguna ang Pilipinas sa pinaka-uliran at kapuri-puring bansa na walang katiwalian. Ang Pilipinas lamang ang natatanging Kristiyanong bansa sa Asia. Kilala tayo bilang saradong Katoliko. Dapat sanang maliwanag sa atin ang kautusan ng ating Panginoong Diyos at kung ano ang makakabuti sa ating kapwa-tao. Subalit, lumalabas na binalewala natin ang magandang gras yang ibinigay sa atin ng Diyos at minabuti pa nating balingan ang kasamaan. Ako&amp;acirc;€™y naniniwala na malaki pa ang pag-asa ng Pilipinas upang umangat sa pagkakalugmok sa kahirapan at kaguluhan.. Magkaisa tayong magbalik-loob sa ating pagiging mabuting Kristiyano na handang itakwil ang kasamaan at harapin ang lahat ng makabubuti hindi lamang sa atin kundi pati na sa ating kapwa at sa ating bayang mahal. Simulan na natin ang paggawa na kung ano ang nara rapat ngayong Semana Santa. Amen.</body>
<link>http://www.philstar.com/Article.aspx?articleId=393270&amp;publicationSubCategoryId=94</link>
</article>
<article>
<title>Mga dapat gawin kung may nalulunod</title>
<author>WHAT&amp;acirc;€™S UP DOC Ni Dr. Tranquilino Elica&amp;ntilde;o</author>
<date>
<month>April</month>
<day>08</day>
<year>2007</year>
</date>
<body>MALIGAYANG Pasko ng Pagkabuhay sa inyong lahat! Sigurado ako na maraming tao ang nasa beach o mga swimming pool sa araw na ito at sa mga susunod pang mga linggo. Mainit ang panahon kaya naman ang hanap nila ay isang perpektong lugar kung saan malulunasan ang nadaramang alinsangan. At ang lugar na ito ay walang iba kundi ang mga beach resort o mga swimming pool. At mayroon akong payo para sa mga nagsu-swimming lalo pa at kasama nila ang mga maliliit na anak. Mag-ingat at baka malunod. Ito ang karaniwang nangyayari kapag nasa isang resort o swimming pool. Sa halip na mag-enjoy ay trahedya pala ang kahaharapin. Paano ba ang mga gagawin kapag may nalulunod? Sa unang tingin, mahirap marecognize kung ang isang tao ay nalulunod. Ito ay sapagkat hindi makasi- gaw ang taong nalulunod, wala na siyang lakas. Hindi na rin siya makahinga. Sa pagpipilit niyang makahinga, makakalulon siya ng tubig at iyon ang lalo pang magdudulot para lalo siyang malunod. Hindi na siya makagagalaw hanggang sa lamunin ng tubig. Kaya ang unang dapat pansinin sa isang pinaghihinalaang nalulunod ay ang galaw ng kanyang mga kamay na humihingi ng saklolo. Sa pagsagip sa nalulunod, huwag ipagsapalaran ang sariling kaligtasan. Gumamit ng lubid o mahabang kahoy na maaaaring hawakan nang nalulunod. Huwag lalangoy para sagipin lalo na&amp;acirc;€™t malalim o malakas ang agos. Maaaring kayo rin ay malunod. Nararapat na mayroon kayong floating object gaya ng board o lifebelt kung tatangkaing iligtas ang biktima. Kung tinangkang iligtas ang biktima at wala kang gamit, maaaring hawakan ka ng biktima at mahihirapan kang makalutang at maaaring pareho kayong lumubog at malunod. Kapag naiahon na ang biktima, ihiga siya na medyo mababa ang posisyon ng ulo para umagos ang nainom na tubig. Tingnan kung may mga nakabara sa daanan ng hangin. Kung may carotid pulse pa at nahihirapang huminga, simulan ang mouth-to-mouth resuscitation. Kung wala pa ring carotid pulse at hindi pa rin humihinga, tumawag ng ambulansiya at haya-ang ang mga doctor ang magsagawa ng cardiopulmonary resuscita-tion. Paalala kong muli sa mga magbe-beach, mag-ingat sa pagkalunod. Sa mga magulang, laging tingnan ang inyong mga anak. * * * Binabati ko sina Jarod at Liza de la Cruz Taylor ng Los Angeles, California sa pagkakasilang ng kanilang unang baby na si Ken nedy Pilar Taylor.</body>
<link>http://www.philstar.com/Article.aspx?articleId=393452&amp;publicationSubCategoryId=94</link>
</article>
<article>
<title>Muling pagkabuhay</title>
<author>PILANTIK Ni Dadong Matinik</author>
<date>
<month>April</month>
<day>08</day>
<year>2007</year>
</date>
<body>Ngayo&amp;acirc;€™y Paskung-Pasko - Paskong naiiba Sapagka&amp;acirc;€™t nabuhay namatay na Ama; Ang buong daigdig ngayo&amp;acirc;€™y nagsasaya Dahil ang nangyari&amp;acirc;€™y kaiba talaga! Matapos magdusa&amp;acirc;€™t ipako sa krus Si Kristo&amp;acirc;€™y nagising sa Kanyang pagtulog; Dahil Siya&amp;acirc;€™y tunay na Anak ng Diyos Pati kamataya&amp;acirc;€™y Kanya ring tinubos! Nagdusa sa krus ang dugo&amp;acirc;€™y tumigis Upang bawa&amp;acirc;€™t tao&amp;acirc;€™y mawalan ng hapis; Matapos tubusin sala ng daigdig Tatlong araw Siyang nalibing sa yungib! Nang bago mamatay Siya ay nangako Na Siya&amp;acirc;€™y babalik sa mundong baligho; Sa Kanyang pagbalik ay taglay sa puso Isang kabanalang walang paglalaho! Pangako ni Kristo ay Kanyang tinupad Sa sangkatauhang paniwala&amp;acirc;€™y ganap; Kaya tayo ngayo&amp;acirc;€™y masayang lilingap Sa Dakilang Amang laging bukas-palad! Kaya ngayong Pasko - Paskong Pagkabuhay Salubungin natin Dakilang Patnubay; At kasabay halos ng bukang-liwayway Tayo&amp;acirc;€™y dumalangin - tayo ay magpugay! Ipagdasal nating nabuhay na Kristo Sa lahat ng oras ay gabayan tayo; Lahat ng hangari&amp;acirc;€™t gawang makatao Kaligtaan muna at magbanal tayo! Kung ang hangad natin tayo ay sumikat H&amp;acirc;€™wag tayong gumawa ng hindi marapat; Ang droga at bisyo ay talikdan agad Upang lahat tayo&amp;acirc;€™y umasensong ganap! At ngayong tapos na ang Mahal na Araw Lahat ng masama ay ating iwalay; Laging isapuso laging isabuhay Pag-ibig ni Kristo sa sangkatauhan!</body>
<link>http://www.philstar.com/Article.aspx?articleId=393461&amp;publicationSubCategoryId=94</link>
</article>
<article>
<title>Valenzuela City Central High School</title>
<author>ORA MISMO Ni Butch M. Quejada</author>
<date>
<month>April</month>
<day>10</day>
<year>2007</year>
</date>
<body>PINITIK ng mga kamote ang cell phone habang kumakain ang anak ni Boy Isuzu ang kaibigan ng Chief Kuwago sa Jollibee, Niog, Bacoor, Cavite noong Abril 2 in the morning. Nanggagalaiti sa galit ang pamilya ni Boy Isuzu nang mawala ang cell phone ng kanyang anak. Sana kamote mabusog ka sa ginawa mong kagaguhan. Ang isyu, may nabuko ang mga kritiko ni dating Valenzuela City Mayor Bobbit Carlos kaya panibagong gago, este mali dagok na naman ito sa kanya. Sinasabing illegal at may overpriced daw ang pagpapatayo sa Valenzuela City Central High School. Naku ha? Binili ni Bobbit ang tatlong bahagi ng land kay Manuel Co, owner, para pagtayuan ng new building ng pamahalaang lungsod gamit ang Resolution No. 283, series of 2003. Pero sa dehins malamang dahilan, ang itinayong building ay VCCHS imbes na gusali ng pamahalaan. Naku ulit! Sabi ng mga tsimosong kritiko ginawa raw ito ni Bobbit dahil mas maraming grace mula sa kaban ng lungsod kung school building ang itatayo imbes na city hall. Magkano raw? Sa kuwenta ng mga kritiko ni Bobbit mahigit P31 million ang kinita raw ng una at ng R.C. Construction, ang builder. Totoo kaya ito? Ayon sa kritiko ni Bobbit galing sa source nila sa DPWH ang pagpapatayo ng three floors na gusali ng school na may nine rooms ay mahigit lamang sa isang million kada kuwatro este mali kuwarto pala. May 15 classrooms ang VCCHS kaya dapat P17,515,000 lamang ang halaga nito. Nakasaad naman sa appraisal ng isang kilalang construction firm na ang gusaling itinayo para sa VCCHS ay nagkakahalaga lamang ng P17,889,974.07. Ang problema, sumingil daw ang R.C. Construction ng P48,574,907.88 para sa pagtatayo ng gusali. Ang nasabing halaga ay itinaas pa nila umano sa P48,813,612.79. &amp;quot;Sakit sa ulo ang kuwenta,&amp;quot; anang kuwagong kubrador ng jueteng. &amp;quot;Siguro dapat sa Korte na lamang dalhin ito para sa tamang forum,&amp;quot; sagot ng kuwagong maninisip ng tahong. &amp;quot;Nasabay pa sa election ang problema ni Bobbit?&amp;quot; sabi ng kuwagong SPO-10 sa Crame. &amp;quot;Maapektuhan kaya si Bobbit sa isyung ito?&amp;quot; tanong ng kuwagong Kotong cop. &amp;quot;&amp;acirc;€™Yan kamote ang abangan natin.&amp;quot;</body>
<link>http://www.philstar.com/Article.aspx?articleId=393784&amp;publicationSubCategoryId=94</link>
</article>
<article>
<title>Subdibisyon na walang &amp;acirc;€˜open space&amp;acirc;€™</title>
<author>IKAW AT ANG BATAS Ni Atty. Jose C. Sison</author>
<date>
<month>April</month>
<day>12</day>
<year>2007</year>
</date>
<body>NOONG 1979, naghain ng reklamo sa National Housing Authority (NHA) ang PHVA, isang homeowners association sa pangunguna ni Gerry laban sa PSC, owner-developer ng kanilang village. Isa sa mga paglabag na inireklamo ng PHVA laban sa PSC ay ang hindi paglalaan nito ng isang &amp;quot;open space&amp;quot; sa naturang subdivision. Matapos magsagawa ng isang ocular inspection ang NHA, napatunayan nitong wala ngang &amp;quot;open space&amp;quot; ang subdivision subalit may nakita itong isang bakanteng lote (Block 40) na may 22,916 square meters. na maaaring gamiting &amp;quot;open space.&amp;quot; Kaya, sa pamamagitan ng isang resolusyon noong 1980, inatasan ng NHA ang PSC na ilaan ang Block 40 ng subdivision bilang &amp;quot;open space&amp;quot; nito. Hindi umapela ang PSC kaya naging pinal at maaari nang ipatupad ang resolusyon ng NHA. Gayunpaman, nang maghain si Gerry ng mosyon para ipatupad na ang resolusyon, biglang naglaho ang rekord ng kaso kaya ang mosyon ay pansamantalang nadismis. Samantala, ipinagbili ng PSC sa kompanyang CTDC ang ilang lote ng subdivision kabilang ang Block 40. Walang kaalaman ang CTDC sa kalagayan ng Block 40. Makalipas ang 10 taon, nahalal ang bagong presidente ng PHVA na si Cely kung saan ito ang nagpatuloy ng laban tungkol sa Block 40. Naghain si Cely ng reklamo sa Housing Land Use and Regulatory Board (HLURB) upang buhayin muli ang naging resolusyon ng NHA noong 1980. Isinama rin ni Cely sa reklamo ang CTDC bilang akusado dahil ito raw ay kasunod sa interes ng PSC tungkol sa Block 40. Pinaboran naman ng HLURB si Cely at idineklara nito ang Block 40 bilang &amp;quot;open space&amp;quot; at inatasan ang Register of Deeds na itala nito ang Block 40 bilang anotasyon sa titulo nito. Pinagbawalan din ng HLURB ang pag-angkin ng PSC at CTDC sa Block 40. Ang desisyong ito ay sinang-ayunan ng HLURB Commissioners suba-lit inatasan nito ang CTDC na humiling sa PSC na bayaran nito ang pinsalang natamo. Tama ba ang desisyong ito? MALI. Ang resolusyon ng NHA noong 1980 ay hindi maaa-ring ipatupad laban sa CTDC. Ang orihinal na desisyon na binuhay muli ni Cely ay tumutukoy sa pagitan ni Gerry at ng PSC at hindi sa pagitan niya at ng CTDC. Binili ng CTDC mula sa PSC ang Block 40, hindi bilang isang owner-developer kundi bilang isang karaniwang mamimili ng mga lote. At kahit pagkatapos ng bentahan, hindi naging owner-developer ang CTDC kaya hindi ito maituturing na kasunod sa interes ng PSC. Bukod dito, nang binili ng CTDC ang mga lote, walang anotasyon sa titulo ng PSC na nagsasabing ang Block 40 ay nakasangla o may karapatan ang ibang tao sa loteng ito. Kaya, ang CTDC ay isang mamimiling may mabuting hangarin at hindi dapat pagkaitan ng pagmamay-ari sa Block 40. Ang pagpapatupad ng isang pasya ay maaari lamang iisyu laban sa mga partido ng aksyon at hindi sa mga taong hindi nabigyan ng isang araw sa hukuman (Panotes etc. vs. City Townhomes Development Corporation, G.R. 154739, January 23, 2007).</body>
<link>http://www.philstar.com/Article.aspx?articleId=394105&amp;publicationSubCategoryId=94</link>
</article>
<article>
<title>Mag-asawang arsonista sa Caloocan, hulog sa BITAG</title>
<author>BAHALA SI TULFO Ni Ben Tulfo</author>
<date>
<month>April</month>
<day>13</day>
<year>2007</year>
</date>
<body>HABANG nasa bakasyon ang mga kababayan natin nu&amp;acirc;€™ng Huwebes Santo, tahimik na tinrabaho ng BITAG, MISSION-X at grupo ng Regional Special Operations Group o RSOG Region 4 ang mga nagtatagong arsonista sa Angono, Rizal. Ang mag-asawang Antonio at Aillen Bodo ang nasa likod ng pagkatupok ng 17 bahay at isang kapilya sa Barangay 168 4th Ave., Caloocan City. Ang dahilan ng sunog, nag-away ang tarantadong mag-asawa. Sinakal umano ng kumag na si Antonio ang kanyang putakerang misis na si Aillen. Pinagbuntunan ng galit ni Aillen ang kanilang bahay at sinabuyan ito ng gaas at sinindihan. At ang naging epekto, tustado ang mga bahay na nakapaligid sa kanila at ang walang kinalamang kapilya na pinagsasambahan at pinagdarausan ng pabasa ng mga pobreng residente sa kanilang lugar. Pag-ibig nga naman, nagkapatawaran ang dalawang hunghang at nagtago makaiwas lamang sa kanilang ginawang krimen. Maaaring hindi nila sinadya pero pinagdurusahan naman ng mga pobreng walang kinalaman ang kanilang katarantaduhan. Nalusutan nila ang mga operatiba ng National Bureau of Investigation nung sila ay pinaghahanap dahil sa kanilang nagawang krimen. Subalit dahil sa bisyo ni Antonio na mahilig uminom ipinagmalaki ang kanilang pagiging arsonista nilang mag-asawa sa kanyang mga kainuman, kaya nakaabot ito sa bitag sa pamamagitan ng tipster. Dahil bitag na ang nagtrabaho, ang kinahinatnan ng mag-asawa sila diretso kalaboso. Hindi rin nakaligtas ang mag-asawa sa umuusok na ga-lit ng kanilang mga kapitbahay. Panoorin sa bi- tag ang buong detalye sa ginawang paghuli sa mag-asawang arsonista.</body>
<link>http://www.philstar.com/Article.aspx?articleId=394290&amp;publicationSubCategoryId=94</link>
</article>
<article>
<title>Tiklop si Sr. Supt. De Jesus at Chief Supt. Tango kay Insp. Mabun</title>
<author>BANAT NI BATUIGAS Ni Bening Batuigas</author>
<date>
<month>April</month>
<day>13</day>
<year>2007</year>
</date>
<body>NAKAKULONG ngayon si SPO2 Jerry Ordino, 31, ng Task Force Diplomat ng SPD bunga sa walang habas na pagpapaputok ng baril noong Eastern Sunday sa Bicutan, Taguig. Si Ordino ay kinasuhan ng grave threat, illegal discharge of firearm, at malicious mischief. Hindi kasi napigilan ni Ordino na magpaputok ng kanyang baril sa Mini Park Zone 14 ng Western Bicutan at naaresto siya ng kapwa pulis. Si Ordino ay puwedeng ihalintulad kay Insp. Rolan Mabun, ng Malabon police, na masasabi kong inaabuso ang kanilang uniporme. Silang dalawa ang dahilan para bumaba pa ang imahe ng kapulisan sa sambayanan, di ba mga suki? Kung si Ordino ay nakakulong na, hindi malayo na susundan ang yapak niya ni Mabun, na iniim bestigahan na bunga sa pagbanggit ng panga-lan ni NCRPO chief Dep. Dir. Gen. Reynaldo Varilla sa video karera operation sa Malabon. Si Mabun ang itinuturo ng mga kausap ko na protektor ng video karera operation ng isang alyas Charito sa Malabon. May halos 30 o 40 makinang nakalatag sa kaharian ni Mayor Canuto Oreta si Charito. Kaya&amp;acirc;€™t hindi magawang ipasara ni Sr. Supt. Ramon de Jesus, hepe ng Malabon police at Chief Supt. Pedro Tango, hepe ng Northern Police District (NPD) ang video karera ni Charito dahil sa pagbanggit nga ni Mabun ng pangalan ni Varilla. Ayon kay Mabun, &amp;acirc;€˜&amp;acirc;€˜bata&amp;acirc;€™&amp;acirc;€™ siya ni Varilla at mukhang walang nangahas kina Tango at De Jesus na alamin kung totoo ang pagyayabang niya. Humahangos naman na nagreport ang espiya ko tungkol sa ilang puwesto ni Charito sa Bgy. Longos at Longos Proper. Pinabalik ko ang aking espiya para marami pang puwesto ni Charito ang makuha niya at giyahan si Varilla kung paano didisiplinahin si Mabun at malapatan ng parusa, he-he-he! Malapit ka na ring husgahan Insp. Mabun, Sir. Sa Bgy. Longos Proper ang mga makina ni Charito ay matatagpuan sa bahay nina Linda at Aling Gloria. Sa Bgy. Longos naman ay sa bahay nina Arumet sa Zone 49; Ramon sa Zone 49 rin; kay Boy Saksak sa Block 17; Buddy sa Block 8 Francing sa Block 10; Efren sa Block 20; Gagasa Block 10 rin at kay Atod sa Block 8, Area 3. Kung dumarami ang bilang ng krimen sa naturang lugar Gen. Varilla Sir, hindi ang kahirapan ang pangunahing dahilan kundi ang mga makina ni Charito. At natural lang na tataas din ang bilang ng drug addiction sa Bgy&amp;acirc;€™s. Longos at Longos Proper dahil abot naman natin na mga durugista lang ang mahilig maglaro ng video karera, di ba mga suki? Kaya kung mapuksa ang video karera ni Charito sa Malabon, tiyak dalawang problema ang nalutas ng mga bataan ni Gen. Varilla &amp;acirc;€” ang kriminalidad nga at ang drug addiction. Tinitiyak naman ng mga kausap ko na hindi gagalaw si Mayor Oreta para ipasara ang video karera ni Charito dahil sa nalalapit na May elections. Siyempre, hindi na maitago ni Mayor Oreta na si Charito ay isa sa mga financiers niya sa election nga. Kung sabagay, hindi lang sa Malabon nangyayari ang ganitong klaseng sistema kundi maging sa halos lahat ng lugar sa bansa. Abangan!</body>
<link>http://www.philstar.com/Article.aspx?articleId=394303&amp;publicationSubCategoryId=94</link>
</article>
<article>
<title>Ang National Printing Office</title>
<author>ORA MISMO Ni Butch M. Quejada</author>
<date>
<month>April</month>
<day>14</day>
<year>2007</year>
</date>
<body>DREAM pala ni Representative Ricky Sandoval na magkaroon ng sariling ospital ang mga ma-e-erap sa Navotas. Ito ang ipinangako ni Ricky sa mga tagabutas este mali Navotas pala dahil makakalaban kasi ng bida ang incumbent Mayor sa halalan sa Mayo. Sabi nga, may the best man win! Ang ospital na itatayo ni Ricky na pangako niya sa kanyang mga constituents ay magiging simbolo ng pag-unlad ng Navotas kapag nagkataon dahil ito aniya ay malapit ng maging lungsod. Isang pampublikong ospital ang balak na ipatayo ni Ricky as soon as manalo siya sa pagka-ladi este alkalde pala. He-he-he! Kalusugan ang pangunahing gustong pagtuunang-pansin ni Ricky. Ang isyu, parang mga dagang nagsitago sa mga lungga at nagtuturuan ngayon ang mga kamote sa ibinulgar ng mga kuwago ng ORA MISMO, sa National Printing Office the other day. Kalabit-pahingi ang operasyon ngayon ng mga tekamots todits para raw maging funding ng isa sa mga anak ng top brass official sa malakanin este mali Malaca&amp;ntilde;ang pala. Naku ha! Sandamukal ang nagbigay ng impormasyon sa mga kuwago ng ORA MISMO, nang mabasa nila ang news article. May nagtaasan ang kilay, may nalaglag ang palda samantala ang grupo ng kalabit-pahingi ay gustong aregluhin ang nagbulgar. Mula Aparri up to Jolo ang mga tawag na natanggap ng Chief Kuwago mula sa madlang people na concern sa aking ibinulgar. Ang pitsang gustong kolektahin ng kotong group sa National Printing Office ay para sa kandidatura ng anak ng isang top brass official daw? Alam kaya ito ni panggulo este Pangulo pala Gloria Macapagal-Arroyo? Sa palagay ng mga kuwago ng ORA MISMO, dehins alam ito ni Prez GMA da hil busy siya sa pagbabantay sa kanyang waswit na nagpapagaling ngayon sa hospital. May pulong today ang mga private printer na hiningan ng kotong group ng P3 million ang dehins lang alam ng mga kuwago ng ORA MISMO, ay kung matutuloy pa ito dahil umalingasaw sa diyaryo ang baho ng kanilang operation. Balak ng grupo ng grupong gustong kikilan na magsumbong kay Prez GMA sa pamamagitan ng pagbigay ng isang open letter todits ang problema nga lang kung makakarating ito sa ating bida dahil nga busy siya sa ospital. Tinitiyak ng mga ku wago ng ORA MISMO, kapag nakarating sa kaalaman ni Prez Gloria ang nasabing sulat sigurado tayong may mangyayaring malaking kaguluhan. Ika nga, maraming ulo ang mapuputol at tiyak na gugulong. He-he-he! Lagot kayo ngayon kay GMA! Bhe, buti nga! Matindi raw ang gara pal dyan sa NPO kaya naman minamatyagan ito ngayon. Sabi nga, seryoso ang mga nagmomonitor at nagsusumbong. &amp;quot;Ano ang mangyayari sa pulong?&amp;quot; tanong ng kuwagong embalsamador. &amp;quot;Sumbungan blues ito,&amp;quot; sagot ng kuwagong tirador ng bentilador. &amp;quot;Paano ngayon ?&amp;quot; &amp;quot;Marami ang masasabit kapag nagkataon,&amp;quot; anang kuwagong SPO-10 sa Crame. &amp;quot;Marami bang interesado sa pulong at ano ang isusumbong nila kay Prez Gloria Macapagal Arroyo?&amp;quot; &amp;quot;Ang kalabit- pahingi&amp;quot; &amp;quot;Ano ang mangyayari sa mga gago?&amp;quot; &amp;quot;&amp;acirc;€™Yan kamote ang abangan mo&amp;quot;</body>
<link>http://www.philstar.com/Article.aspx?articleId=394469&amp;publicationSubCategoryId=94</link>
</article>
<article>
<title>Walang tiwala sa botohan</title>
<author>SAPOL Ni Jarius Bondoc</author>
<date>
<month>April</month>
<day>17</day>
<year>2007</year>
</date>
<body>ISA sa bawat dalawang botante ay tiyak na dadayain ang senatorial elections, anang huling survey ng SWS. Malinis man ang halalan sa kanilang presinto, duda pa rin sila kung maka-canvass ang boto nila. Ganyan na kabasag ang tiwala ng madla sa sistemang halalan. At bakit hindi magkakaganyan? E, ang Comelec na dapat bantay ng gawi at imahe ng halalan ang mismong promotor ng gulo? Itong kasalukuyang Comelec ang sumira sa sis-tema. Nagwaldas ng P1 bilyon sa voters ID cards na hindi naman na-deliver bago mag-halalan nu&amp;acirc;€™ng 2004. Nagwaldas ng P1.3 bilyon pa sa maanomalyang automation contract, na ibinasura tuloy ng Korte Suprema. Tapos, naghasik ng lagim ang isa sa pitong commissioners, si Virgilio Garcillano na hanggang ngayon ay hindi mapaliwanag ang pangki-kidnap na nabunyag sa Garci Tapes. Hindi natapos du&amp;acirc;€™n. Nasunog ang old main building sa Intramuros dahil sa kapabayaan. Ginawang tirahan na may kitchenette ang third floor at imbakan ng krudo ng generators ang ground floor &amp;acirc;€” mga tahasang fire hazards. Tamad o tanga sa trabaho. Nang sabihang may casual employees sa National Printing Office na kumokopya ng confidential serial numbers ng election returns, nagkibit-balikat lang imbis na mag-imbestiga. At ngayon lumantad ang raket: P100,000-P500,000 para ma-accredit sa party list, at P3 milyon-P7 milyon para manalo sa party-list voting. Tatlong grupo na ang naglantad ng raket. Nilalapitan daw sila ng babae sa Comelec canteen sa new main building para alukin ng tiyak na party-list accreditation. Ang suhol ay para sa mga tiwaling commissioners. May opisina rin sa Malaca&amp;ntilde;ang, malapit kuno sa corrupt commissioners, na tumitiyak ng pagkapanalo sa bilangan. Basta bukod sa suhol, ilista raw na pangunahing uupong representante ang ka-opisina nila sa Palasyo. Sisigaw tiyak ang Oposisyon na kagagawan lahat ito ng Admin. Pero hindi &amp;acirc;€˜yon lulutas ng problema, dahil malinaw na may independent rackets ang mga empleyado sa Comelec at Malaca&amp;ntilde;ang, na naroon na bago pa man maupo ang Admin. Boboto na lang tayo sa May 14, miski dayain.</body>
<link>http://www.philstar.com/Article.aspx?articleId=394941&amp;publicationSubCategoryId=94</link>
</article>
<article>
<title>&amp;acirc;€˜Party-list&amp;acirc;€™</title>
<author>DOKTORA NG MASA Ni Sen. Loi Ejercito Estrada</author>
<date>
<month>April</month>
<day>17</day>
<year>2007</year>
</date>
<body>ANG sistemang party-list ay isa sa mga probisyon ng ating Saligang Batas na nilikha upang mabigyan ng pagkakataon ang mga tinatawag na &amp;quot;marginalized sector&amp;quot; sa ating lipunan na direktang bigyan ng representasyon sila sa Kongreso upang isulong ang kani-kanilang interes. Dagdag pa rito, layunin ng party-list na himukin ang mga argabyadong sektor ng lipunan na maniwala sa demokratikong sistema upang magbigay solusyon sa mga malalaki at pundamental na problemang bumabagabag sa ating lipunan hindi na dadaanin sa dahas at paghawak ng sandata at mga susing dahilan kung bakit patuloy sa pagkakahati-hati ang mga Pilipino. Subalit nakalulungkot na sa ilalim ng rehimeng Arroyo, ang party-list system&amp;acirc;€”batay na rin sa mga lumalabas na dokumento ay political agenda ng administrasyon at lumalabas na pasok na rin sa malawakang pang-aabuso. Bukod sa sinasabing &amp;quot;pagbebenta&amp;quot; umano ng mga accredited party-list (na direktang pagsalaula sa espi- ritu ng party-list na inilatag ng ating Konstitusyon) lumalabas pa ngayon ng gagawin din itong instrumento ng rehimeng Arroyo upang makapag-upo ng mga kandidato sa Kongreso na walang gagawin kundi tiyakin na mananatiling nakaupo sa Malaca&amp;ntilde;ang ang isang presidente na walang kredibilidad at legal na personalidad upang patuloy na pamunuan ang mga Pilipino. For us, it is significant that Comelec chairman Benja-min Abalos was forced to partially reveal the &amp;quot;partial list&amp;quot; of nominees of various accredited party list groups that include among others, his own brother. It is doubly significant that majority of new party list groups approved by the Comelec can only be expected to serve NOT the interest of the marginalized sectors that they are supposed to represent but rather, the political interest of only one person: Mrs. Gloria Macapagal Arroyo. Meanwhile, the unabated killing of leaders and mem bers of progressive party list groups continues thus further undermining the party list system as a credible and viable alterna-tive avenue towards meaningful social change. Kung ganito nang ganito na walang pakundangang pang-aabuso sa kahit anong probisyon ng ating Saligang Batas ang mangyayari, hindi rin mailalayo sa landas ng dahas ang ating mga kababayan upang baguhin ang mga pundamental na problema ng ating lipunan. Masahol pa, lalo lamang idinidiin ni Mrs. Arroyo sa isipan ng ating mamamayan na tulad ng kanyang gobyerno, peke at walang sustansiya ang &amp;quot;demokrasya&amp;quot; na umiiral sa ating bansa ngayon.</body>
<link>http://www.philstar.com/Article.aspx?articleId=394946&amp;publicationSubCategoryId=94</link>
</article>
<article>
<title>Surveys, instrumento ng panlilinlang</title>
<author>AKSYON NGAYON Ni Al G. Pedroche</author>
<date>
<month>April</month>
<day>18</day>
<year>2007</year>
</date>
<body>HINDI lang ang administrasyon kundi pati oposisyon ay duda na sa kredibilidad ng mga surveys. Si John Osme&amp;ntilde;a, senatorial bet ng Genuine Opposition (GO) ay may hinalang inilaglag siya papalayo sa magic 12 ng Pulse Asia dahil ayaw niya umanong magbayad ng karampatang halaga para sa survey. Tsk, tsk, nagkakatotoo na yata ang suspetsa ng marami: Na ang mga surveys ay di dapat pagtiwalaan. Ano ba iyan, pera lang ang katapat? Unang pumalag ang Malaca&amp;ntilde;ang dahil lagi raw kulelat ang Team Unity. Ngunit sumunod na umalma ang iba pang kandidato ng oposisyon na ayaw lumutang ang pangalan sa survey. Tanong ng barbero kong si Mang Gustin, may mga tusong politico kaya na ginagamit ang surveys upang linlangin ang mga tao? There are mounting clamors for the COMELEC na siyasatin ang mga surveys. Halukayin at ibunyag ang ngalan ng mga nagpopondo sa mga organisasyong nagsasagawa nito. Pabor ako diyan. Kung tutuusin, trending ang nangyayari. Kinukondisyon ang isip ng mga tao na si ganito at si ganoong kandidato ang mananalo sa darating na eleksyon. Kung totoo na puwedeng bayaran ang resulta ng survey, kasing-sama iyan ng ibang uri ng pandaraya sa eleksyon tulad ng vote-buying, dagdag-bawas at iba pa. Nakakuha kami ng kopya ng isang survey na ilalabas na raw ang resulta ano mang oras. Bastos ang mga tanong at leading. Halimbawa: Si PGMA ay mandaraya upang manalo ang kanyang mga kandidato: Oo, Walang pasya, Hindi. Si PGMA ay nagnakaw sa kaban ng bayan: Oo, Walang pasya, Hindi. Si PGMA ay kadalasang nagsisinungaling sa publiko. Oo, Walang pasya, Hindi. Mayroon pang patutsada laban sa may-sakit na si FG Mike Arroyo na hindi na natin babanggitin pa dahil masagwang pakinggan. Malungkot isipin na ang isang institusyong may kredibilidad noon ay posibleng sangkot sa ganyang katiwalian. Itinatanggi ng namumuno sa survey group na ito na may nagpopondo sa kanila. Pero masisisi ba ang ta umbayan kung magduda?</body>
<link>http://www.philstar.com/Article.aspx?articleId=395092&amp;publicationSubCategoryId=94</link>
</article>
<article>
<title>&amp;acirc;€˜Hepe ng LTO District office Nueva Vizcaya, sagutin mo ito&amp;acirc;€™</title>
<author>BAHALA SI TULFO Ni Ben tulfo</author>
<date>
<month>April</month>
<day>20</day>
<year>2007</year>
</date>
<body>BiBIgyan ng espasyong ito ang isang e-mail mula sa isang nagrereklamong empleyado ng Land Transportation Office sa Nueva Vizcaya District Office. Hinggil daw ito sa kanilang hepe na gumagawa umano ng &amp;quot;milagro&amp;quot; sa kanyang tanggapan na tahasang ibinulgar ng kanyang tauhan. Hindi puwedeng gamitin ang BITAG na manira dahil lamang sa sumbong. May kasabihan kung may usok may sunog. Hindi kami madali mapaniwala, marunong lamang kaming makinig. Ito ang pagkakaiba ng BITAG. Magiging isang malaking pagkukulang sa parte namin na pinagsusumbungan lamang, kung hindi namin ipinaabot ang sumbong na ito, totoo man o hindi, tsismis man o katotohanan, sa taong sinusumbong. Ang espasyo na ito ay patas at parehas. Narito ang kabuuan ng sumbong. GOOD DAY SIR, Ako po ay empleyado ng Land Transportation Office District Office sa Nueva Vizcaya. Gusto ko po sana ilantad ang kalokohan ginagawa ng aming hepe dito sa LTO sa Bayombong Nueva Vizcaya. Humihingi po siya ng &amp;quot;SOP&amp;quot; o lagay sa Land Insurance Company, rug testing centers at sa emission testing centers. Ganito po palaging ginagawa ng hepe namin dito, sa mga insurance mayroon siyang sop sa bawat sasakyan na maipaparehistro nila, sa motor at tricycles meron syang 40 pesos bawat isa at sa utility vehicle o mga 4 wheels na sasakyan meron syang 60 pesos bawat isa, every Friday ang remitance nila sa hepe namin. At ganun din po sa drug testing center. Sa emission testing center po naman ay lahat po ng client ni hepe ay siya na po ang nagrerehistro. Hindi po ba bawal ang non appearance sa emission testing centers? Ganun po kc ang kanyang ginagawa, pinapadala niya lamang ang papers tulad ng OR at CR ng sasakyan tapos pagbalik ayos na, may&amp;nbsp;CEC na mula sa emission testing center kahit hindi dinala sasakyan ay nagagawan ng resulta. Kakilala nya po kc ang may-ari ng emission testing center na VIZCAYA EMISSION TESTING CENTER. Maraming salamat po at sana matigil na ang ganitong klaseng pang-aabuso ng ating opisyal sa mga pobreng motorista.</body>
<link>http://www.philstar.com/Article.aspx?articleId=395419&amp;publicationSubCategoryId=94</link>
</article>
<article>
<title>Mag-ina panalo sa breastfeeding</title>
<author>SAPOL Ni Jarius Bondoc</author>
<date>
<month>April</month>
<day>20</day>
<year>2007</year>
</date>
<body>&amp;quot;GATAS ng nanay, walang kapantay,&amp;quot; anang Deparment of Health, Unicef, at World Health Organization. Kaya&amp;acirc;€™t ipinakakalat nila ang mga natuklasang epekto ng breastfeeding, lalo na sa mga Pilipino na sobrang baba ang rate ng pagpapasuso. Libre at ligtas sa sakit, gatas-ina ang pinaka-mabisang pangontra sa diarrhea, pneumonia at infections. Mahigit 16,000 sanggol ang nasasalba ng breastfeeding mula sa bingit ng kamatayan taun-taon. Kaya sunurin sana ang payo na purong gatas-ina lang ang ibigay sa sanggol hanggang anim na buwan, at ituloy ito hanggang dalawang taon na kasabay ang wastong pagkain. Problema nga lang, maski 80% ng mga ina ang nagsisimulang mag-breastfeed, 16% lang sa kanila ang umaabot sa ika-limang buwan. Kapos ito; nahuhumaling sila sa marketing na mas mahusay ang infant formulas. Aba&amp;acirc;€™y miski 25% ng mahihirap na magulang ay nagwawaldas ng P2,000 kada buwan sa powdered substitutes. Kaya 25% din ng mga bata bago mag-edad-5 ay malnourished; halatang kulang sila sa timbang. Natuklasan din na ang batang sinagana sa breast milk ay malamang lumaking malumanay ang pagkatao. Samantala ang mga pinuro sa gatas-kalabaw, bukod na patpatin at sakitin, ay palaaway at bugnutin. Mabuti rin ang epekto ng breastfeeding sa ina. Ayon sa saliksik, ang mga umiiwas sa pagpapasuso ay mas malamang na magka-breast, ovarian o endometrial cancer, osteoporosis (marupok na buto), rheumatoid arthritis, stress, anxiety, at overweight. Sa kabilang dako, ang ina na nagbe-breastfeed ay mas natural na hindi agad magbubuntis. Magkaka-tamang spacing o pagitan ng mga anak. Hindi laspag ang katawan ng ina, hindi napapabayaan ang mga anak, hindi hirap si mister sa pagpapakain. * * * Abangan: Sapol ni Jarius Bondoc, Sabado, 8 a.m., sa DWIZ (882-AM). * * * Lumiham sa jariusbondoc@workmail.com</body>
<link>http://www.philstar.com/Article.aspx?articleId=395426&amp;publicationSubCategoryId=94</link>
</article>
<article>
<title>Dismayado si Rosales sa kanyang 2 pulis</title>
<author>BANAT NI BATUIGAS Ni Bening Batuigas</author>
<date>
<month>April</month>
<day>20</day>
<year>2007</year>
</date>
<body>NADAKIP ng Pasay City police ang dalawang pulis ng Bauan, Batangas at tatlong sibilyan habang palabas ng sabungan ng siyudad bunga sa pag-iingat ng mataas na kalibre ng baril. Isang magan dang trabaho ito ni Pasay City police chief Sr. Supt. Marietto Valerio sa halos matagal niyang panunungkulan sa &amp;quot;Sin City&amp;quot; nga. Matapos makarating sa kanya ang balita, aba, kaagad iniutos ni Southern Police District (SPD) Chief Supt. Roberto Rosales na maghanda ng mga press release para iprisinta ang mga suspect sa media kahapon nga. Malinaw kasi mga suki na lumabag sa gun ban ng Commis sion on Elections (Comelec) itong dalawang pulis ng Batangas dahil wala naman silang misyon sa Pasay City kundi samahan lang magsabong itong napabalitang drug lord nga. Subalit nadismaya itong si Rosales nang malaman niyang ni-release for further investigation (RFFI) ng piskal ng Pasay City ang limang inaresto. Sa magkanong halaga? &amp;acirc;€™Yan ang iniimbestigahan sa ngayon ni Rosales na nangakong hahabulin niya ang piskal kapag may nakita siyang anomalya sa pagka-release nga ng limang suspect. He-he-he! May kalalagyan ang mga pulis at piskal sa hokus-pokus na ito, di ba mga suki? Kapag narinig n&amp;acirc;€™yo mga suki itong salitang RFFI, ito ang kakutsabahan ng piskalya at mga pulis para kumita. At kadalasan, malaking halaga ang involve dito lalo na kung ang kaso ay tungkol sa droga at iba pa. Di ba malimit n&amp;acirc;€™yong marinig ang RFFI sa mga drug pushers at users mga suki? Ang RFFI kasi ang madalas na depensa ng mga pulis para hindi sila mahuli sa akto ng mga superiors nila. &amp;acirc;€™Ika nga, ibinabato nila ang sisi sa piskalya nga. Ang siste nito, ang ginagawa ng mga imbestigador ng pulis natin, hihinaan nila ang kaso sa pama magitan ng pagmanipula ng mga statements ng mga arresting officers o dili kaya&amp;acirc;€™y gagawin nila ang mando ng piskal para SWAK nga sa RFFI. At presto&amp;acirc;€&amp;brvbar; may pagpapartihan na ang mga pulis at piskal nga. At ang mga biktima kadalasan nitong RFFI ay &amp;acirc;€™yaong may kayang maglabas ng malaking halaga o milyones nga. Dapat sigurong makipag-coordinate si PNP chief Dir. Gen. Oscar Calderon kay Justice Secretary Raul Gonzales para matapos na ang RFFI raket na ito. Kasi nga, kung tingnan mong maigi ang batas natin, wala namang kaparusahan dito ang mga sangkot sa RFFI raket ng pulis at piskalya nga dahil pulido ito. Kaya hindi na kayo dapat magtaka mga suki kung ang mga naarestong drug pushers at user o mga kriminal sa paligid n&amp;acirc;€™yo ay mabilis makakalaya bunga sa RFFI. O hayan, maliwanag na ba sa inyo ang RFFI raket ng pulis at piskalya mga suki? He-he-he! Isang kumpas lang ni Gonzales ang kailangan dito. Nangako naman si Rosales na gagawin niya ang makakaya niya para mapatigil ang ganitong raket sa SPD nga. Ipinatawag kahapon ni Rosales si Valerio at ang imbestigador ng kaso para arukin kung may &amp;quot;milagro&amp;quot; ngang nangyari sa kaso. Kaya abangan n&amp;acirc;€™yo rito mga suki kung ano ng kinalabasan ng imbestigasyon ni Rosales. Ang initial na ulat na natanggap ni Rosales ay naka-civilian ang mga naaresto at nakumpiska nga sa mga sasakyan nila ang dalawang Armalite rifle at dalawa ring 9mm pistol. Kayo nga maghusga mga suki kung kasama sa RFFI raket itong kasong kinasangkutan ng mga bataan ni Valerio. Ang init mo sa SPD Col. Valerio Sir? Bumawi ka naman! Abangan!</body>
<link>http://www.philstar.com/Article.aspx?articleId=395438&amp;publicationSubCategoryId=94</link>
</article>
<article>
<title>Taumbayan na lang ang tulungan ni FG</title>
<author>HALA BIRA! Ni Danny Macabuhay</author>
<date>
<month>April</month>
<day>21</day>
<year>2007</year>
</date>
<body>NAKAHINGA na nang maluwag si President Gloria Macapagal Arroyo at kanyang pamilya nalampasan na ng First Gentleman ang pinaka-mapanganib na sandali sa kanyang buhay matapos ang risk open- heart surgery. Sabi ng mga doctor kaunti lamang ang nakakalig-tas sa sakit na dumapo kay FG kaya nang operahan ito ay walang nakakasiguro kung maililigtas pa. Hindi maitago ang pag-aala-ala sa mukha at kilos ni President. Hindi na nakakapag-make-up si GMA na dati-rati ay parating maayos at preskong-preskong tingnan. Ang karanasang dinanas ni FG ay dapat nang magbigay ng aral sa kanya para pangalagaang mabuti ang kalusugan. Hindi ako doktor subalit base sa mga nakikita ko mga larawan ng First Gentleman, hindi maitatago na mataba siya at hindi tama ang mga kinakain at marahil ay kulang din sa pag-eehersisyo. Nakasama nang malaki kay FG ang mga pres- sures at sama ng loob na dulot ng mga iba&amp;acirc;€™t ibang paratang ng mga kalaban nila sa pulitika. Hindi gawang biro ang harapin at tanggapin sa araw-araw ang mga masasakit na paninirang-puri lalo na&amp;acirc;€™t ang mga ito ay walang basehan at walang katotohanan. Hindi bale kung matibay ang iyong dibdib subalit marahil ay hindi kaya ng dibdib ni First Gentleman ang mga ibinabato sa kanya kaya ayun bumigay. Mabuti pang mag-relax na muna si FG at lumayo na sa pulitikahan. Kung gusto naman niya ay ibigay na lamang muna ang kanyang oras sa mga proyektong-pangkalusugan upang makatulong na maging malusog ang sambayanang-Pilipino mula bata hanggang matatanda. Umpisahan muna niya halimbawa ang pagtatayo ng organisasyon para makaiwas ang taumbayan sa sakit sa puso. OK ba?</body>
<link>http://www.philstar.com/Article.aspx?articleId=395570&amp;publicationSubCategoryId=94</link>
</article>
<article>
<title>Ang appendicitis</title>
<author>WHAT&amp;acirc;€™S UP DOC? Ni Dr. Tranquilino Elica&amp;ntilde;o Jr.</author>
<date>
<month>April</month>
<day>22</day>
<year>2007</year>
</date>
<body>ANG appendicitis ay ang pamamaga ng vermiform appendix. Ang appendix ay isang blind-ended tube na may 9 hanggang 10 centimeters ang haba. Bahagi ito ng large intestine. Ang appendicitis ang pinaka-karaniwang abdominal emergency sa mundo. Maaaring magka-appendicitis ang lalaki at babae at kahit anong gulang maliban sa mga bata na wala pang dalawang taong gulang. Pinaka-karaniwan na nagkakaroon ng appendicitis ay ang mga kabataang lalaki at babae na may edad 25. Ang sintomas ng appendicitis ay ang pananakit ng tiyan na nagsisimula sa may bahaging pusod at gumagapang sa kanang bahagi o right iliac fossa. Matindi ang mararanasang sakit at lalong matindi kapag inuubo o kung humihinga nang malalim. Makararanas ng pagsusuka, pagtatae, lagnat at pagkawala ng lasa. Maaaring manigas o mamaga ang tiyan. Nararapat kumunsulta agad sa doctor ang sinumang may sintomas ng appendicitis. Hindi dapat ipagwalambahala ang ganitong kalagayan. Isasagawa ng doctor ang pag-opera o ang tinatawag na appendicectomy sa pasyente. Kapag hindi agad naisagawa ang pag-opera at napabayaan ang appendicitis, puputok ito at magkakaroon ito ng nana o magiging gangrena. Kakalat ang mga pumutok na laman ng appendicitis at maiimpek- siyon ang peritoneal cavity at maaaring ikamatay ng pasyente. Ang pagputok ng appendix ay kadalasang nangyayari sa mga may edad nang pasyente.</body>
<link>http://www.philstar.com/Article.aspx?articleId=395730&amp;publicationSubCategoryId=94</link>
</article>
<article>
<title>EDITORYAL  Saan pa ligtas manirahan?</title>
<author></author>
<date>
<month>April</month>
<day>23</day>
<year>2007</year>
</date>
<body>SA mga nangyayaring krimen sa iba&amp;acirc;€™t ibang bahagi ng Pilipinas, maitatanong kung saan pa nga bang lugar dito ligtas? Saang lugar pa ba may tahimik at makadarama ng katiwasayan? Wala na nga yata sapagkat kahit sa mga liblib na lugar ay nangyayari ang mga karumal-dumal na krimen. Mailap na ang tahimik na lugar sa panahong ito. Hindi lamang sa Metro Manila maraming nangyayaring malalagim na krimen kundi pati na rin sa mga liblib na lugar sa bansa. Ang mga dating lugar na inaakalang walang bahid ng dugo ng krimen ay kulapol na rin ngayon. At kung hindi magkakaroon ng dibdibang kampanya ang pulisya at iba pang awtoridad, baka lumala pa ang sitwasyon. Isa sa mga nakahihindik na krimen na usap-usapan hanggang sa ngayon ay ang pagpatay sa American Peace Corps volunteer na si Julia Campbell. Nawala si Julia noong April 8 sa Bgy. Batad, Banaue, Ifugao. Noong Miyerkules ng umaga, isang bangkay na nakabaon sa isang tuyong sapa ang natagpuan. Nakalitaw ang hinlalaki ng bangkay at kinumpirma na iyon ay si Julia. Kasamang natagpuan sa lugar na iyon ang kanyang salamin at ang bag. Sabi ng Philippine National Police, pinalo nang matigas na bagay si Julia at saka ibinaon. Hindi pa makumpirma kung siya ay ginahasa. Mga US forensic experts ang nagsagawa ng pagsusuri sa bangkay ni Julia. Wala na nga yatang ligtas sa bansa at kahit sa sinasabing lugar na walang nangyayaring krimen ay may karumal-dumal na pagpatay nang nagaganap. At ang nabiktima pa ay isang American volunteer na tumutulong sa buhay ng mga kawawang Pinoy. Si Julia ay isang taon nang nasa piling ng mga nabiktima ng landslide sa Albay. Marami siyang proyekto roon. Habang usap-usapan ang pagpatay kay Julia, patuloy din naman ang krimen sa maraming lugar. Patuloy ang Abu Sayyaf sa masama nilang ga wain. Pitong construction workers ang pinugutan nila ng ulo noong nakaraang linggo. Patuloy din ang mga &amp;quot;ligaw na MNLF&amp;quot; sa pagsalakay at mga sibilyan ay nadadamay. Patuloy ang mga pang-aambush at holdapan. Dalawang mediaman ang inambus sa Lucena City noong Huwebes. Nasugatan ang mediaman. Maraming nangyayaring malalagim na krimen at maitatanong kung saan pa nga ba may ligtas na lugar sa Pilipinas.</body>
<link>http://www.philstar.com/Article.aspx?articleId=395883&amp;publicationSubCategoryId=94</link>
</article>
<article>
<title>Sapat na pagtukoy sa salarin</title>
<author>IKAW AT ANG BATAS Ni Atty. Jose C. Sison</author>
<date>
<month>April</month>
<day>24</day>
<year>2007</year>
</date>
<body>NAPAGBINTANGAN si Nanding bilang utak ng pagbaril kay Mando at sa pagkakasugat ng asawa nitong si Perla. Ayon kay Perla, isang gabi habang pababa sila ng kanyang apo sa dyip na minamaneho ng asawang si Mando, nakarinig siya ng dalawang putok ng baril. Nang tingnan daw niya si Mando ay nakasubsob na ito sa manibela. Ilang saglit, isang putok pa raw ang narinig kaya yumuko sila ng kanyang apo. Nang tingnan daw niya ang paligid, nakita niya si Nanding na may hawak na baril at naglakad papalayo. Pitong metro raw ang layo niya kay Nanding kaya nakilala niya ito. Sa katunayan, nakulong na ito limang taon na ang nakaraan dahil sa reklamo ni Mando laban dito. Kaya, pasigaw daw niyang sinabi sa kanyang anak na si Noli na binaril ni Nanding ang ama nito. Paglabas daw ni Noli ng bahay, nakita siya nitong sugatan samantalang nakasubsob si Mando sa manibela at basag ang bungo. Batay lamang sa diretsa, maliwanag at kusang-loob na testimonya ni Perla, na sinang-ayunan ni Noli at isang pulis na nagsagawa ng imbestigasyon at paghuli kay Nanding, nahabla si Nanding ng murder kay Mando at frustrated murder kay Perla. Napatunayang nagkasala si Nanding subalit kinuwestyun niya ito. Iginiit niyang hindi siya positibong natukoy ni Perla kaya dapat siya ay mapawalang-sala. Bukod dito, hindi na siya bumalik sa lugar nina Perla ng matagal na panahon mula nang siya ay nakulong. Inamin din daw ni Perla na hindi talaga siya nakita nito na bumaril sa asawa nito kaya hindi siya dapat nahabla. Tama ba si Nanding? MALI. Ang positibong pagkilala ay tumutukoy sa pagpapatunay ng katauhan ng salarin at hindi sa pagiging saksi mismo sa isang krimen. Tulad ng kasong ito, walang dudang kinilala ni Perla si Nanding na ito nga ang bumaril sa kanyang asawa. Natukoy ni Perla si Nanding dahil kilala niya ang pasuray-suray na lakad nito. Naka tulong din ang mga ilaw ng poste at dyip upang maaninag niya si Nanding. Mabilis ding naipaalam ni Perla sa anak niyang si Noli at sa pulis na dumating ang nangyari. Ang lahat na ito ay bahagi ng res gestae o ang biglaang salita at kilos habang nagaganap ang isang nakagigimbal na insidente kaya maituturing na kapani-paniwala at katanggap-tanggap bilang ebidensya. Napatunayang nagkasala si Nanding sa pag patay kay Mando at nabilanggo habambuhay at naatasang bayaran ang mga naiwan ni Mando ng P50,000 bilang danyos at P25,000 exemplary damages. Para naman sa sugat na natamo ni Perla, nagkasala rin si Nanding kaya nahatulan siya ng 2 taon, 4 na buwan at 1 araw hanggang 8 taon at 1 araw na pagkabilanggo (People vs. Pascual, G.R. 173309, January 23, 2007).</body>
<link>http://www.philstar.com/Article.aspx?articleId=396021&amp;publicationSubCategoryId=94</link>
</article>
<article>
<title>Matira ang matibay!</title>
<author>HALA BIRA! Ni Danny Macabuhay</author>
<date>
<month>April</month>
<day>26</day>
<year>2007</year>
</date>
<body>MARAMI nang kandidato ang hindi makatulog sapagkat dalawang linggo na lamang at eleksyon na. Pipili na ang taumbayan ng mga senador, congressmen, governors, vice governors, mayors, vice mayors, at councilors. Napakahalaga ng election sa sitwasyon ng pulitika partikular sa kalagayan ni President GMA na ang pagka-pangulo ay malaking isyu na hindi tinatantanan ng oposisyon. Naipahiwatig na ng mga kalaban ni GMA na ipag-iibayuhin na makalamang ang mga mananalong kongresista at senador para magtagumpay ang impeachment complaint. Maliban sa isyung ito, binabantayan din ng taumbayan kung ano ang mangyayari sa kandidatura ni dating Comelec Commissioner Virgilio &amp;quot;Garci&amp;quot; Garcillano at iba pang malapit na tauhan nina GMA at First Gentleman Mike. Inaantabayanan din ang paglaban ni Manny Pacquiao kay Darlene Antonino-Custodio. Sinusubaybayn din ang kahihinatnan ng kandidatura ni Lt. Senior Grade Antonio Trillanes ng Magdalo na tumatakbo sa pagka-senador katulad ni Gringo Honasan. Nakalaya na si Gringo nang payagan ng Korte na magpiyansa. At pati si Alan Peter Cayetano na tumatakbo sa pagka-senador ay minamatyagan din. Nakagawa ng pangalan si Cayetano dahil kay FG. At tungkol naman kay House Speaker Jose de Venecia matindi ang kalaban niya sa Pangasinan &amp;acirc;€” si Dagupan City Mayor Benjamin Lim. Ngayon lang nagkaroon nang mahigpit na kalaban si JDV kaya inaabangan na ito ng mga Panggalatok. Walang makapagsasabi kung sino ang mananalong mayor sa Maynila. Naglalaban sina Alfredo Lim, Ali Atienza at Danny Lacuna. Ilan lamang sila kandidato na binabantayan ng taumbayan. Matira ang matibay!</body>
<link>http://www.philstar.com/Article.aspx?articleId=396184&amp;publicationSubCategoryId=94</link>
</article>
<article>
<title>Boy Tangkad, paiimbestigahan ni Calderon - Part 2</title>
<author>ORA MISMO Ni Butch M. Quejada</author>
<date>
<month>April</month>
<day>26</day>
<year>2007</year>
</date>
<body>SALUDO ang mga kuwago ng ORA MISMO, kay Dr. John Martin C. Balinghasay, Orthopedic Surgeon sa Philippine Orthopedic Center sa Kyusi dahil sa pag-asikaso niya sa isang pasyente noong Lunes. Sabi nga, Doc. John, Thank you ! Ang isyu, sumakit daw ang mga tiyan sa katatawa ang grupo ng mga ogag na kolektor sa jueteng para sa mga korap officials ng Philippine National Police dahil mali raw ang spelling ng kanilang mga pangalan matapos silang i-exposed ng mga kuwago ng ORA MISMO, noong Martes sa kolum ng Chief Kuwago. Naku ha? Talamak ang jueteng operation ngayon dahil election time kaya naman nangangamba ang madlang people na magagamit ng mga jueteng lord ang kanilang limpak-limpak na pitsa para sa mga kandidato na gusto nilang i-upo sa May 14 election upang maproteksyunan ang kanilang monkey business. Tama ba, Pedrosa? Si Pedrosa, sabi ng mga asset ng mga kuwago ng ORA MISMO, ang isa sa pinakasalbaheng collector/bagman ng jueteng sa Bulacan. Ang masama ginagamit pa raw ng kamote ang name ni Bulacan Provincial PNP bossing Asher Dolina? Naku ha, totoo kaya ito Asher? Asher, kung true or false ang balitang ito dapat gumising ka kung natutulog ka porke ang maganda mong pangalan ang nakataya todits. Sabi nga, hindi naman kasama ang pangalan mo sa bulilyos pero nagagamit sa bola, he-he-he! Ano kaya ang say nina PNP bossing Oscar Calderon at Region 3 Director Lapinid sa dayaan bolahan sa Bulacan at maging sa distrito ng huli? Siyempre wala? Bakit? Iyan ang itanong natin sa kanila? Sabi ng mga asset ng mga kuwago ng ORA MISMO, ang pangalan ni Oca ay gasgas na gasgas porke ginagamit ito ng isang Nieves at isang sinasabing si Baltazar (hindi kasama sa tatlong Hari) dahil sila ang kumokolekta raw ng pitsa para sa office ng Chief PNP? Totoo kaya ito, Oca? Gamit na gamit ang name ni Oca, hindi lang sa Crame kundi sa buong ka-juetengan daw. Asan si Boy Tangkad? Answer: Nagpapahinga lang kasi dehins siya ang ginagamit sa illegal gambling porke hindi niya weder ngayon. Samantala, gamit na gamit din ang pangalan mo General Lapinid sa Region 3 porke ang mga gumagasgas naman sa&amp;acirc;€™yo ay ang mga gagong sina Ben Hicban at Collector D.I Calabis, he-he-he! Pati pala ang Office ng CIDG, ay ginagasgas din nina Ronel Orduna, Joel Cruz at Arnel Tuazon. Ayos ba mga kamote? He-he-he! Ang tatlong itlog ang kolektor sa kabuuan. Sabi nga, national. Sa territory naman ni SPD General Boysie Rosales, gasgas din siya at dehins din pinalusot sa intriga regarding sa jueteng isyu. Si alyas Manuela, kilala sa tawag na Allan 137-SPD, ang gumagamit naman sa butihing heneral? Totoo kaya ito? &amp;quot;Kilala kaya sila ng madlang people sa kani-kanilang territory bilang mga kolektor para sa mga amo nila sa jueteng?&amp;quot; tanong ng kuwagong SPO-10 sa Crame. &amp;quot;Biruin mo pati Crame, hindi pinaliligtas sa intriga,&amp;quot; anang kuwagong talunan sa sakla. &amp;quot;A-10-shun Bishop Totoy Arguelles, ano na ang nangyari sa isyu ng jueteng sa Batangas? Mukhang tahimik ka, Bishop?&amp;quot; &amp;quot;Kapos ang kolum ng Chief Kuwago, may isusunod pa. Abangan mga kamote!&amp;quot;</body>
<link>http://www.philstar.com/Article.aspx?articleId=396199&amp;publicationSubCategoryId=94</link>
</article>
<article>
<title>Mag-ingat kayo sa modus ng carnappers!</title>
<author>BAHALA SI TULFO Ni Ben Tulfo</author>
<date>
<month>April</month>
<day>27</day>
<year>2007</year>
</date>
<body>TAONG 2000 hanggang 2002, naging mainit ang Quezon City sa mga mata ng carnapping syndicate. Dalawang estilo ng carnapping ang naisasagawa ng mga masasamang-loob na ito. Una, ang forcibly taken, o sapilitang pagkuha ng sasakyan sa biktima. Tututukan ng mga carnappers ang kanilang biktima at pabababain ang driver nito o hindi naman kaya, isasama nila ito at pababain sa ibang lugar tangay na ang sasakyan. Pangalawa, ang stolen while park, na kadalasan ang mga nabibiktima ay mga tangang driver. Iniiwan nila ang kanilang sasakyan bukas ang makina o di naman kaya nasa loob ang susi. Sa mga parking area ng mga convenience store o sa mga tindahan kung saan ang nasa utak ng mga driver ay sandali lamang sila, subalit ang hindi nila alam mas mabilis ang mga carnapper sa pagtangay ng kanilang sasakyan. Nagtatagumpay ang modus na ito oras na mayroong oportunidad at hangarin ang mga masasamang-loob sa kanilang pangangarnap. Segundo lamang naisasagawa nila ang modus na stolen while park at forcibly taken ng sindikato sa likod nito. Bagamat bahagyang nabawasan ang mga insidente ng carnapping dahil sa pagiging aktibo ng mga alagad ng batas, patuloy pa rin sila sa pamamayagpag at nagagawa ng sindikato na mas maging maingat. Sa napabalitang &amp;quot;shoot-out&amp;quot; daw kamakailan sa pagitan ng Traffic Management Group sa mga hinihinalang carnappers sa Quezon City, dito naalarma ang mga carnappers at ngayon ay nagpapalamig. Anumang oras mula ngayon, puwede muli silang maging aktibo oras na may oportunidad. Simple man ang estilo ng modus ng mga masasamang loob na ito, maging maingat pa rin ang sinuman, mayaman man o mahirap, nabibiktima ng ganitong klaseng modus. Mag-ingat, mag-ingat!</body>
<link>http://www.philstar.com/Article.aspx?articleId=396316&amp;publicationSubCategoryId=94</link>
</article>
<article>
<title>Autism</title>
<author>WHAT&amp;acirc;€™S UP DOC? Ni Dr. Tranquilino Elica&amp;ntilde;o Jr.</author>
<date>
<month>April</month>
<day>29</day>
<year>2007</year>
</date>
<body>ANG autism ay mental disorder na pinaniniwalaang dahil sa brain damage at hindi dahil sa emotional trauma. Sa bawat 2,500 tao, isa ang may autism. Ang sintomas ng autism ay ang kawalang kakayahan ng tao na makipag-communicate at makabuo ng relasyon sa kanyang kapwa. Hindi makapagsalita at may kakulangan ng language development. Maraming magulang ang nakapapansin na may mga pagkain at inumin na nagpapalala sa kalagayan ng kanilang anak na autistic. Isa sa mga halimbawa ay ang caffeine na matatagpuan sa coffee at tea at ganoon din sa softdrinks. Kapag nakainom ng coffee, tea at softdrinks ang isang autistic, hindi siya mapakali at nagiging iritable. Nararapat na tandaan ng magulang ang mga pagkain at inumin na nagiging dahilan ng problema at alisin ito sa kanilang diet. Ganoon man, tandaan din na ang pagbabawal sa mga autistic na kumain at uminom ng kanilang gusto ay maaaring makapagdulot din ng problema. Tandaan na dapat magkaroon ng well-balanced diet ang may autistic. Sa mga ginawang eksperimento at pag-aaral sa vitamin theraphy, sinabi na ang mataas na dosis ng vitamin B6 ay nakatutulong sa behaviour ng autistic. Tandaan din naman na ang vitamin therapy ay hindi dapat isagawa hangga&amp;acirc;€™t walang medical supervision.</body>
<link>http://www.philstar.com/Article.aspx?articleId=396642&amp;publicationSubCategoryId=94</link>
</article>
<article>
<title>Maling pagdidiin sa wikang Ingles</title>
<author>SAPOL Ni Jarius Bondoc</author>
<date>
<month>April</month>
<day>30</day>
<year>2007</year>
</date>
<body>PINATITIGIL sa Korte Suprema ang labis na pagtuon sa Ingles bilang medium of instruction. Pinalaganap ni President Arroyo sa Executive Order 210 at ng DepEd sa Order No. 36-2006 hindi lang ang pagtuturo ng Ingles kundi paggamit mismo nito sa pagtuturo ng Math at Science. Mali ito, anila Miriam College president Patricia Lacuanan, national artists Bienvenido Lumbera at Virgilio Almario, U.P. sociologist Randy David, La Salle University writer-in-residence Efren Abueg, at Wika Inc. president Isagani Cruz. Bukod sa labag umano ito sa Konstitusyon na nag-uutos na patatagin ang wikang Filipino at pagtuturo nito, lalong hihina ang mga Pilipino sa Math at Science kung ituturo sa dayuhang wikang Ingles. Idineklara ni Arroyo ang EO 210 nang mabalitaang libu-libo ang trabaho sa call centers pero konti lang ang nakakapasa sa English tests. Ang naging solusyon ay tila sanayin lahat ng Pilipino para sa linyang call center agent. At &amp;acirc;€˜yun na nga ang pakay ni Cebu Rep. Eduardo Gullas sa panukalang batas na pagbaling sa English bilang medium of instruction. Sinertipika itong urgent ni Arroyo at madaling nakapasa sa House, pero hindi tinalakay ng Senado. Inaadhika ng mga akademiko na ituro ang Math at Science sa kinagisnang wika ng bata: Tagalog, Bisaya, Ilocano, Waray, Pampango, Bicolano, Pangasinan, Tausog, atbp. Subok na ng UNESCO na mas mabilis ang mga bata mag-arithmetic at ganadong mag-analisa kung sa sariling wika. Napatunayan muli ito sa Bukidnon, kung saan tinuturuan ng Summer Institute of Linguistics ang mga katutubo sa lokal na wika. Mas mataas ang literacy at numeracy ng mga bata roon. Kapag sa dayuhang wika tulad ng Ingles sinimulan turuan ang mga bata, aatras na sila sa pag-aaral. Hindi na sila makahahabol. Sa bawat 10 pumapasok sa Grade I, lima lang ang nakakatapos ng Grade VI, dalawa lang ang tumutuloy sa high school, at isa lang ang nagkokolehiyo. Sa Negros Oriental nga kung saan Ingles ang tuon, pinakakain nang libre ang 135,000 bata para lang manatili sa 527 public schools.</body>
<link>http://www.philstar.com/Article.aspx?articleId=396806&amp;publicationSubCategoryId=94</link>
</article>
</data>