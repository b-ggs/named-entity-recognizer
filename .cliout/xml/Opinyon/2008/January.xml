<?xml version="1.0" encoding="ISO-8859-1" ?>
<data>
<article>
<title>Happy New Year to all!</title>
<author>ORA MISMO Ni Butch M. Quejada</author>
<date>
<month>January</month>
<day>01</day>
<year>2008</year>
</date>
<body>BINABATI ng mga kuwago ng ORA MISMO, ang madlang people sa Philippines my Philippines at ang mga katoto nating Overseas Filipino Workers sa Hong Kong, Singapore, Malaysia, Macau, Japan, Middle East ang mga TNT sa Tate echetera ng Happy New dear este mali Year pala. Sana matamasa n’yo ngayon 2008 ang lahat ng sarap sa buhay at huwag sana tayong magkakasakit and of course ma&amp;shy;titigok! Ipagdarasal ng mga kuwago ng ORA MISMO, ang madlang people na sana bigyan ng lakas at biyaya ng Lord sila para harapin ng maganda at maayos ang year-2008! Sabi nga, heaven! Para sa mga bossing natin tulad nina Mayor Sonny Bel&amp;shy;monte, Isaac, Miguel, Kevin, Joy, Gracie Go, Al Pedroche ma&amp;shy;gan&amp;shy;dang bagong taon sa inyong lahat. Kina Weng del Prado, Jo Abelgas, Ronnie Halos echetera Happy New Year. Sa mga kaibigan at kaaway ng mga kuwago ng ORA MISMO, binabati din natin sila ng maligo este Manigong Bagong Taon. 2008 maghanda, magtipid at mag-ingat BAGSAK ngayon ang ekonomiya ng US of A kaya hindi sila gaanong makaporma porke salat sila sa fundings kaya naman esep-esep ang mga bright people na kano kung ano ang magandang gawin ngayon 2008. Sa Philippines my Philippines kailangan tayong magsikap ng husto porke malaki ang epekto natin sa pabagsak na economy ng US of A. Sabi nga, hihilahin tayo pababa! Bumubuntot kasi ang Asian countries sa ekonomiya ng Estados Unidos kahit na sabihin pa natin na ‘boom na boom’ ang ekonomiya ng China eh kung dehins naman order ang Tate sa kanila paano sila kikita. Tama ba? Sana sa lumalalang problema ng Tate huwag madamay ang Philippines my Philippines kaya habang maaga pa ang mga bright people na taga-payo ng Palasyo ay makagawa ng isang magandang solusyon upang ang madlang people lalo na ang mga ma-eerap ay huwag maapektuhan ng problemang darating kung mayroon man. Sabi nga, magsumikap tayo sa ikauunlad ng Philippines my Philippines! 2008, wasakan sa PNP? NGAYON taon bababa sa kanyang trono si PNP bossing Avelino ‘Sonny’ Razon porke tapos na ang kanyang serbisyo sa katulisan este mali kapulisan pala. Ika nga, 56 years old na si Sonny kaya mandatory na ang kanyang retirement. Dahil sa tired este magre-retired si Sonny tiyak may mga mag-aambisyon na pumalit sa kanya para tanghalin Hari ng kapulisan sa buong kapuluan. Si NCRPO bossing Geary Barias, ang isa sa nananaginip na maging PNP bossing?&amp;nbsp; Naku ha! Pero puede si Geary kung malakas talaga siya kay Prez Gloria Macapagal Arroyo dahil ang huli ang appointing power pagdating sa ganitong pilian. May mga naglutangan pang names sa Crame na may posi&amp;shy;bilidad na mahirang din ito ay sina Generals Jefferson Soriano, Doria at ang dark horse na tahimik na tahimik ngayon na si General Jesus Verzosa. Kung sinuman ang papalarin sa kanila ‘wait and see’ na lamang tayo. Ang maganda si Barias ang maingay sa ngayon porke panay ang pa-POGI ng kanyang mga galamay hindi lamang sa telebisyo kundi sa dyaryo at radio ay malimit banggitin ang kanyang name. Sana huwag magkamali si Gloria sa pagpili ng susunod na PNP Chief. General Barias, kung makokontrol mo sana ang mga gagong gumagamit ng pangalan mo sa Kamaynilaan tiyak ang mga kuwago ng ORA MISMO, na ikaw na ang magiging bida sa pelikula pero sa ngayon mukhang gasgas na gasgas ang name mo lalo na pagdating sa illegal gambling. Itanong mo kay Col. Danao at Col. Paglinawan kung may mga nasasagap silang balitang tumatanggap ka daw ng pitsa sa mga gambling lords? Kaya lang kung ang mga kuwago ng ORA MISMO, ang tatanungin hindi sila makapaniwala na magagawa mo ito. ‘Sabunin mo Geary ang mga pangalan nina opppsssss kapos ang kolum ng Chief Kuwago sa susunod na isyu na lamang Sir’ anang kuwagong SPO-10 sa Crame. ‘Sana ngayon taon lakasan mo ang kampanya versus illegal gambling at kriminalidad’ ‘Mga kamote, wait and read ka na lang kayo!’ HAPPY NEW YEAR to ALL!</body>
<link>http://www.philstar.com/Article.aspx?articleId=36183&amp;publicationSubCategoryId=94</link>
</article>
<article>
<title>Pollution solution</title>
<author>REPORT CARD Ni Atty. Ernest Maceda</author>
<date>
<month>January</month>
<day>02</day>
<year>2008</year>
</date>
<body>SA dami ng “bombang” sumabog noong 2007, tila hindi na nahalata ang mga paputok ng bisperas ng New Year noong Lunes. Parang immune na ang bayan sa mistulang “war zone” sa lansangan tuwing sapit ng Bagong Taon. Kung tutuusin ay ito na sana ang pinakamatinding paalala ng polusyon na dapat nating labanan -– andiyan ang air pollution ng usok; noise pollution ng putok at waste pollution ng mga kalat. Lahat ay nagsisilbing tanda sa luma&amp;shy;lalang krisis ng kalikasan. Subalit kapag natapos na ang January 1 ay nababaon na rin sa limot ang usapang polusyon kasama ng taong nakalipas. Malungkot ang ganitong katotohanan na hindi nabibig&amp;shy;yang kaukulang atensyon ang pagsalaula sa ating kalikasan at likas yaman. Sa ibang mga mas respon&amp;shy;sableng bansa, buhay na buhay sa ulirat ng tao ang isyung ito. Muli ngang bumangon si dating US Vice President Al Gore mula sa pagkalimot dahil sa ginawa niyang mga hakbang upang imulat ang mga mata ng Amerikano sa mga epekto ng “global warming” o pag-init ng mundo. Ang ibig sabihin nito’y ang pagtaas ng tempe&amp;shy;ratura ng him&amp;shy;papawid at ng mga karagatan resulta ng walang pakundangan nating paggamit ng langis at ng pagkakalbo sa kagubatan. Tumataas tuloy ang antas ng carbon dioxide at umiinit ang balat ng planeta. Ito ang sinisisi sa mga nagaganap na kalamidad tulad ng mga lumalakas at dumadaming bagyo, mga tsunami, mga pag-ulan ng yelo sa mga bansang walang ganitong kasaysayan at iba pa.&amp;nbsp; Huwag sana nating ituring na side issue lamang ang mga ganitong usapin. Mahirap man itong intindihin sa umpisa, kailangan nating bunuin ang pag-unawa dito. Dapat lang gumising sa katotohanan na kapag hindi tan&amp;shy;tanan ng tao ang pagsalaula sa kaisa-isa nating planeta, dadating ang araw na mauubos ang mga puno, hindi na malilinis ang tubig, wala nang hanging malalanghap, wala na ring lupang matatam-nan. Ang mga maaring hakbangin: Konserbasyon at pagtitipid ng enerhiya; paggamit ng alternatibong enerhiya (hangin, araw, biofuel, kuryente, nukleyar); pagsilo at pagtatago ng karbon. At, tulad ng ma&amp;shy;dalas nating ipaalala, edu&amp;shy;kasyon –- ito na ang pina&amp;shy;kaepektibong solusyon upang labanan ang po&amp;shy;lusyon.&amp;nbsp;</body>
<link>http://www.philstar.com/Article.aspx?articleId=36425&amp;publicationSubCategoryId=94</link>
</article>
<article>
<title>EDITORYAL – Marami pa ring hindi natuto sa paputok</title>
<author></author>
<date>
<month>January</month>
<day>03</day>
<year>2008</year>
</date>
<body>NATUTUWA ang Department of Health sapagkat mas mababa ang mga naputukan ng firecrackers noong bisperas ng Bagong Taon kumpara sa mga nakalipas na taon. Sa talaan ng DOH umabot sa 446 ang mga nabiktima ng paputok simula noong December 21, 2007 hanggang January 1, 2008. Pinakamababa ang bilang na ito magmula noong 1999 kung saan, 1,568 ang naputukan. Wala namang naiulat na namatay dahil sa tama ng ligaw na bala. May isang naiulat na nabaril pero iyon ay hindi masasabing kaugnay ng pagsalu&amp;shy;bong sa Bagong Taon. Sa paa umano tinamaan ang lalaki habang naglalakad. Hindi naman gaano ang sugat. Iyon lamang ang naiulat na tinamaan ng bala. Hindi katulad sa mga nakaraang taon na may sanggol na tinamaan ng bala habang natutulog. Namatay ang sanggol. Mayroon namang lalaki na tinamaan ng bala sa kanyang kanang kilay. Hindi naman namatay ang lalaki pero ang insidente ay nag-iwan sa kanya ng sugat na habambuhay niyang tataglayin. Masasabing tagumpay ang Philippine National Police sa kampanya nilang huwag magpapaputok ng baril. Sinelyuhan ang mga bunganga ng baril na ginagamit ng mga pulis para masigurong hindi ito papuputukin. Sabi ni PNP chief Dir. Gen. Avelino Razon, sisibakin ang mga pulis na magpapaputok ng baril. Hindi pa naman dapat masiyahan ang DOH sa resultang 46 percent ang ibinaba ng mga nabiktima ng paputok. Mataas pa rin ito. Masasabi pa ring marami ang hindi pa rin natututo sa kabila na may kampanya ang DOH laban sa mga paputok. Hindi pa rin nagkakaroon ng leksiyon sa kabila na marami ang naputulan ng daliri at kamay, nabulag at may&amp;shy;roong namatay dahil natetano at ang iba ay naka&amp;shy;lulon ng watusi (dancing firecrackers). Maganda ang kampanya ng DOH na nagpresenta pa sila ng mag-ama na kapwa nabiktima ng paputok. Ang mag-ama na naging guest sa TV ay nagpayo na huwag nang magpaputok sa Bagong Taon at baka maging kagaya niya na naputulan ng kamay. Nagsi&amp;shy;sisi ang lalaki sapagkat kung hindi siya nagpaputok, hindi rin sana mapuputulan ng kamay ang anak niyang lalaki. Inaasahan na sa susunod na New Year ay mas mababa na ang mabibiktima ng paputok o kaya sana ay “zero” na. Sana nga.</body>
<link>http://www.philstar.com/Article.aspx?articleId=36554&amp;publicationSubCategoryId=94</link>
</article>
<article>
<title>If there’s a will There’s a way</title>
<author>ASKYON NGAYON Ni Al G. Pedroche</author>
<date>
<month>January</month>
<day>03</day>
<year>2008</year>
</date>
<body>DAPAT na ba tayong matuwa na batay sa report ng Philippine National Police at Department of Health, bumaba na ng 46 porsyento ang mga sugatan&amp;nbsp; sa pagsalubong sa bagong taon? Sabi pa ng mga awtoridad, walang naita-lang namatay kaugnay ng pagsalubong sa Bagong Taon. Umm, okay iyan. Sana magtuluy-tuloy pa sa darating na mga taon. Ngunit mas maganda siguro kung ang mga sakunang may kinalaman sa pagpapaputok ng mga fireworks ay mabawasan pa ng malaking bahagdan kundi man ganap nang masugpo. Magagawa iyan kung ilalagay sa superbisyon ng pamahalaan ang paggawa ng mga rebentador at iba pang uri ng fireworks. Napansin ko na taun-taon, ang mga manufacturers ng pyrotechnics ay nakakaimbento ng mga malalakas na uri ng rebentador. Nung aking kabataan, ang pinakamalakas na paputok ay yung tinatawag na bawang. Ngayon, mayroon nang “goodbye GMA” at “Bin Laden bomb” at iba pang uri nang makadurog tutuling pam&amp;shy;pasabog. Bakit hindi gumawa ng batas ang ating lehislatura na magbabawal sa mga malalakas na paputok upang mali&amp;shy;mita ang lakas ng mga rebentador sa antas na hindi lub&amp;shy;hang makapipinsala sa tao sakali mang magkaroon ng di maiiwasang sakuna? Dapat din marahil na magtakda ng regulasyon sa mga pabrika upang maiwasan ang kaso ng mga sumasabog na pagawaan ng rebentador. Yung mga hindi sumusunod sa regulasyon o standard ng gobyerno ay dapat paru&amp;shy;sahan. Ngunit hindi nangyayari iyan.&amp;nbsp; Nagugulantang na lang tayo kapag may&amp;nbsp; mga sumabog na pabrika ng paputok.&amp;nbsp; Panahon na para seryosohin ng gobyerno ang paglutas sa problemang ito. Magagawa iyan kung iibigin. Wika nga, “if there’s a will, there’s a way.”</body>
<link>http://www.philstar.com/Article.aspx?articleId=36604&amp;publicationSubCategoryId=94</link>
</article>
<article>
<title>$14-B ang remittances ng OFWs noong 2007</title>
<author>DOKTORA NG MASA Ni Sen. Loi Ejercito Estrada</author>
<date>
<month>January</month>
<day>05</day>
<year>2008</year>
</date>
<body>HUMIGIT-KUMULANG $14 bilyon ang remittances ng siyam na milyong&amp;nbsp; OFWs noong 2007, mula sa $12.8 bilyon noong 2006, ayon sa Banko Sentral ng Pilipinas (BSP). Ang figure ay doon pa lang sa mga idinaan sa formal bank channels, hindi pa kasama ang tinatayang 30 porsiyento na ipinadaan sa non-formal channels tulad ng pakikipadala sa mga umuuwing kasamahan nila sa trabaho. Kalakhan umano ng remittances na ito ay nagmula sa mga nagtatrabaho sa United States, Saudi Arabia, Canada, Italy, Britain, Japan, United Arab Emirates, Hong Kong, Singapore at Taiwan. Ayon pa sa BSP, sa bawat taon ay patuloy na lumalaki ang kabuuang remittances ng OFWs. Marapat lang na ulit-ulitin ko ang pasasalamat, papuri at pagbati sa mga OFW sa napakalaking kontribusyon nila na pangunahing bumubuhay hindi lang sa kanilang pamilya, kundi pati rin sa ating bansa. Ang kanilang remittances ay nagagamit din sa pagpapadaloy ng eko&amp;shy;nomiya at sa mga programa at proyekto ng gobyerno. Lalong dapat kong ulit-ulitin ang panawagan sa pama&amp;shy;halaan na tumbasan naman sana nito ng maayos na serbisyo ang mga OFW at kanilang pamilya. Ang aking anak na si Senate president pro tempore Jinggoy Ejercito Estrada, na chairman ng Senate Committee on Labor, Employment and Human Resources Development at ng Joint Congressional Oversight Committee on Labor and Employment, ay paulit-ulit ding nana&amp;shy;nawagan sa Malaca&amp;ntilde;ang at mga kapwa mambabatas na bigyan ng prayoridad ang kanyang mga panukala para sa mga OFW at kanilang mga kaanak. Ilan sa mga panu&amp;shy;kalang ito ay ang pagtatatag ng Migrant Workers Hospital at OFW Bank. Nawa, ngayong 2008 ay mabigyan na ng pamahalaan ng sapat na atensyon ang kapakanan ng OFWs. Para sa mga kababayan na naghahanap ng serbisyo publiko, maari kayong lumi&amp;shy;ham sa opisina ng aking anak na si Senate President Pro Tempore Jinggoy Ejer&amp;shy;cito Estrada sa Room 602, Senate of the Philippines, GSIS Bldg., CCP Complex, Pasay City. Ipagpaumanhin ninyo na hindi po matutugu&amp;shy;nan ang mga solicitation letter.</body>
<link>http://www.philstar.com/Article.aspx?articleId=37002&amp;publicationSubCategoryId=94</link>
</article>
<article>
<title>Ready na ang MPD sa Quiapo fiesta!</title>
<author>BANAT NI BATUIGAS Ni Bening Batuigas</author>
<date>
<month>January</month>
<day>06</day>
<year>2008</year>
</date>
<body>HANDANG-HANDA na ang Manila Police District (MPD) sa pagbibigay ng proteksyon sa may humigit-kumulang tatlong milyong deboto ng Poong Nazareno sa darating na kapiyestahan ng Quiapo sa Martes. Tinatayang 573 pulis ang ipakakalat ni MPD director Chief Supt. Roberto “Boysie” Rosales sa paligid ng Quiapo para magbigay ng proteksyon sa mamamayan at magsasaayos ng trapiko sa mga lansangang dadaanan ng prusisyon. Ang 573 pulis ay nagmula sa Sta. Cruz/Central Market Police Station na may kabuuang 90 pulis, 200 naman ang nagmula sa National Capital Region Police Office-Regional Special Action Unit (NCRPO-RSAU) at 283 naman ang nagmula sa iba’t ibang unit ng MPD Headquarters. Mukhang mapapasabak nang husto mga suki ang kapulisan matapos ipag-utos ni Manila Mayor Alfredo&amp;nbsp;&amp;nbsp;&amp;nbsp;&amp;nbsp;&amp;nbsp; Lim na paligiran ng may 200 pulis ang karo ng Poong Nazareno paglabas sa simbahan. Noong Bagong Taon kasi mga suki, anim katao ang aksidenteng nasagasaan sa paa ng gulong na bakal ng karo ng Poong Nazareno nang ilibot ito sa Quiapo kaya personal na hiniling ni Monsignor Jose Clemente Ignacio ang puwersa ng kapulisan, he-he-he! Paano nga naman mga suki!, pawang mga lasing at bangag ang nagpumilit nangunyapit sa Poon kung kaya di naiwasan ang aksi&amp;shy;dente. Ito ang kauna-unahang kasaysayan ng Quiapo na pawang mga pulis ang masasaktan. Mantakin n’yo mga suki, humigit kumulang sa 20,000 katao ang nag-aabang sa Plaza Miranda pa lamang&amp;nbsp; at oras na ihagis ang lubid na nakatali sa karo ng Poong Nazareno ay magda&amp;shy;dam&amp;shy;bahan ito sa pag-aagawan. Tiyak mapipitpit ang mga&amp;nbsp; escort na pulis. Get n’yo mga suki! He, He,He! Sa halip na magagamit pa natin ang mga pulis sa pag&amp;shy; babantay sa mga pi&amp;shy;nag&amp;shy;hihinalaang terorista ay di na nila magawa kung lan&amp;shy;tang gulay na sila. Aba Ma&amp;shy;yor Lim at Gen. Rosales pag-isipan muna ninyo ng ma&amp;shy;buti bago n’yo isalang ang ating kapulisan sa daloy ng mga deboto. Malaking bagay sila sa pagmintini ng katah&amp;shy;i&amp;shy; mikan kung sila ay inyong ikalat sa mga lan&amp;shy;sangan upang mag&amp;shy;bi&amp;shy;gay ng proteksyon&amp;nbsp; sa ka&amp;shy;piligiran habang sineselebra ang kapiyes&amp;shy;tahan&amp;nbsp;&amp;nbsp;&amp;nbsp; ng Quiapo. Naging usap-usapan nga&amp;shy;yon sa hanay ng mga pulis kung sino ang mama&amp;shy;lasing mapabilang sa 200 escort ng Nazareno kaya ngayon pa lang ay nagda&amp;shy;dalawang isip na sila. He-he-he! Biglang na&amp;shy;duwag ang mga barakong pulis subalit di naman daw nila tatalikuran ang kautusan nina Mayor Lim at General Ro&amp;shy;sales. Hala, sige mga kaibigan kong pulis, ngayon pa lang ay magsanay na kayo kung paano ninyo sasalagin ang libu-libong kamay na ha&amp;shy;hablot sa karo ng Poong Nazareno. Ipakita n’yo na kaya nin&amp;shy;yong gampanan ang inyong sinumpaang tung&amp;shy;kulin hang&amp;shy;gang sa huling yugto ng prusisyon.</body>
<link>http://www.philstar.com/Article.aspx?articleId=37052&amp;publicationSubCategoryId=94</link>
</article>
<article>
<title>Palitan ng dollar</title>
<author>AMBA’S BRIEFS Ni Roy “Amba” Se&amp;ntilde;eres</author>
<date>
<month>January</month>
<day>06</day>
<year>2008</year>
</date>
<body>NAGTAYO ng task force ang gobyerno upang hanapan ng solution ang problema ng mga OFW tungkol sa pagbaba ng halaga ng kanilang dollar sa palitan. Sana ay hindi pa huli kung ano mang hakbang ang kanilang gagawin, dahil lumipas na ang Pasko at Bagong Taon, at sa pagkaalam ko, maraming mga OFW families ang napilitang ipag&amp;shy;paliban na lamang ang Media Noche at Noche Buena. Simula pa noong taong nakalipas, minungkahi ko na dapat magkaroon ng special protected exhange rate ang mga OFW upang hindi sila masyadong maapektu-han ng anumang pagbabago ng palitan. Sad to say, hindi nasunod ang aking minungkahi at nauwi na nga tayo sa matinding paghihirap ng mga OFW families dahil mas&amp;shy;yadong bu&amp;shy;maba ang halaga ng kanilang pera. Sa tingin ko, simple lang ang economics ng issue na ito. Kung patuloy ang pagbaba ng palitan, bababa rin ang remittance ng mga OFW, at baka ang mangyari pa, maba&amp;shy;bawasan ang dami ng mga kababayan natin na luluwas sa ibang bayan dahil magiging lugi na sila sa kanilang gagastusin. Kung bababa ang remittance at kung mababawasan ang dami ng aalis, ang gobyerno rin ang mawawalan. Sa ngayon, baka iniisip ng gobyerno na huwag magbigay ng special protected exchange rate dahil baka sila mawalan ng pera. Hindi ba lalo silang mawawalan kung hindi nila ibibigay ang special exchange rate? Sa panahong ito, wala nang libre at hindi na talaga makaiwas sa gastos. Ang dapat isipin ng gobyerno ay mas mabuti pang mawalan ng kaunting pera sa pagbigay ng special rate, sa halip na mawalan ng mas malaking pera sa pagbaba ng remittance. Ano pa kaya ang maaaring gawin ng gobyerno upang makatulong sa problema ng mga OFW? Kaya ba nilang magbigay ng subsidies o kaya’y tax exemptions sa mga OFW? Sa ngayon, may duty free privilege ang mga OFW, ngunit available naman ito sa lahat ng travelers, kaya hindi ito special na tulong sa kanila. * * * Makinig sa KOL KA LANG&amp;nbsp; sa Radio Veritas&amp;nbsp; 846 khz 5 to 6 Mon to Fri.&amp;nbsp; E-mail royseneres@yahoo.com, text 09163490402, dumalaw sa www.royseneres.com, tumawag sa 5267522 at 5267515. OFW Family Club 1986 Taft Ave. Pasay City.</body>
<link>http://www.philstar.com/Article.aspx?articleId=37053&amp;publicationSubCategoryId=94</link>
</article>
<article>
<title>Politics, the most lucrative business</title>
<author>AKSYON NGAYON Ni Al G. Pedroche</author>
<date>
<month>January</month>
<day>09</day>
<year>2008</year>
</date>
<body>AYON sa mga matandang nabuhay noong araw matapos magawaran ng kasarinlan ang ating bansa, ang mga pulitikong nailuklok sa matatayog na posisyon sa pama&amp;shy;halaan ay may dignidad at katapatang magsilbi sa bayan. Hindi lang mayayaman kundi lahing aristokratang tinitingala ng mamamayan ang naihahalal sa matataas na puwesto. Ang dahilan, sawa na raw sa material na yaman ang mga taong ito at ang hangad lamang ay makapaglingkod na ang tanging kabayaran ay ang bigyan sila ng pitagan at tingalain ng lipunan. Kaya ang kasabihan noon, bago ka makapasok sa pulitika, kailangang maging mayaman ka. Baligtad ngayon.&amp;nbsp; Bago ka yumaman, pasukin mo muna ang pulitika.&amp;nbsp; Ayaw ko sanang maniwala rito pero lantad ang katotohanan. Sabagay, kahit noong araw na sinasabing mararangal na tao ang naipupuwesto sa pamahalaan ay mayroon na ring graft and corruption. Pero ngayo’y masasabi nating kasagadsagaran sa buto ang umiiral&amp;nbsp; na katiwalian sa marami sa ating so-called “public servant.” Mga taong nang unang maupo sa puwesto ay segunda manong kotse lang ang minamaneho pero ilang taon lang ang lumipas ay luxury car na ang dala na milyones ang halaga. Makikilatis ang uri ng gobyernong umiiral sa mga patakaran nito. Sa ngayon, hirap na hirap ang mga ordi&amp;shy;naryong mamamayan sa taas ng bilihin dahil sa labis na buwis na ipinapataw ng gobyerno. Sa halip na panigan ang maliliit na tao, ang pinapaboran ng gobyerno ay ang mga impluwensyal at masalaping negosyante. Bakit?&amp;nbsp; Dahil ba may kapalit na pakinabang ito mula sa mga masasalapi at impluwensyal? Sana’y bigyan tayong maliliit na mamamayan ng karu&amp;shy;nungan ng Diyos para bagamat maaga pa’y makilala na ang kaloob-loobang ugali ng mga ibig kumandidato sa pagka-pangulo sa 2010 at piliin lang ang tunay na karapat-dapat.&amp;nbsp;</body>
<link>http://www.philstar.com/Article.aspx?articleId=37597&amp;publicationSubCategoryId=94</link>
</article>
<article>
<title>Babala ng SEC sa Cellpawnshop!</title>
<author>BAHALA SI TULFO Ni Ben Tulfo</author>
<date>
<month>January</month>
<day>09</day>
<year>2008</year>
</date>
<body>NAGSALITA na ang Security Exchange Commission (SEC) na nagbabawal sa Cellpawnshop na mangalap ng mga investors at tumanggap ng mga investments. Mariin ang babala ng tanggapan ni Atty. Hubert Guevarra, Director ng Compliance &amp;amp; Enforcement department ng SEC na hindi otorisado ang Cellpawnshop na tumanggap at magnegosyo ng usaping investments. Matatandaan ang reklamo ng mga dating investors ng Cellpawnshop na nagtiwalang mamuhunan at maglagay ng malaking halaga sa Cellpawnshop subalit sa huli ay wala din naman silang napala at nakuha. Nahirapan pa ang mga investors&amp;nbsp; na ito na ipull-out na ang kanilang mga investments&amp;nbsp; dahil wala ng mailabas na pera ang Cellpawnshop. Ang siste, matapos malaman ng pamunuan ng Cell&amp;shy;pawn&amp;shy;shop na BITAG ang nagbunyag ng kanilang kabu&amp;shy;lastugan dahil sa paglapit sa amin ng kanilang mga nabiktima, kaagad inaareglo ng Cellpawnshop ang mga ito. Eto rin ang Cellpawnshop na nadiskubre ng BITAG na nagreremata ng mga sanlang cellphones nang wala pang 90 days. Batas na ipinatutupad ng Bangko Sentral ng Pilipinas na sinusuway naman ng Cellpawnshop. Ang sikreto pala, sinasanlang muli ng Cellpawnshop ang mga sanlang cellphones sa ibang sanglaan at sa&amp;nbsp;&amp;nbsp; isang Casino Financier upang may maipambayad sa ka&amp;shy;nilang mga investors sa negosyo. Dahil sa mga pangyayaring ito, ginawa ang pahayag na ito ng SEC upang magbigay babala sa Cellpawnshop na itigil ang panghihikayat ng mga investors na mamu&amp;shy;hunan sa kanila. Kasabay ng pahayag na ito ay nagbibigay babala din ang BITAG sa mga kababayan nating kinukumbinsi, na&amp;shy; lapitan na o naumpisahan nang bolahin ng Cellpawnshop na hindi oto&amp;shy;risado para sa ne&amp;shy;gosyo ng investment. Maaari kayong magpun&amp;shy;ta sa tanggapan ni Dir. Hubert Guevarra ng SEC upang ma&amp;shy;bigyang linaw hinggil sa ka&amp;shy;song ito o tumawag sa BITAG sa mga numerong 9328919, 9325310 at text hotline 0928-9038238. Patuloy na nakikipag-ug&amp;shy;na&amp;shy;yan at nakikipagtulungan ang BITAG sa mga may ka&amp;shy;pangyarihan katulad ng SEC at Bangko Sentral ng Pilipi&amp;shy;nas na siyang nakatutok sa mga reklamo laban sa Cellpawn&amp;shy;shop.</body>
<link>http://www.philstar.com/Article.aspx?articleId=37613&amp;publicationSubCategoryId=94</link>
</article>
<article>
<title>EDITORYAL – Sunud-sunod na ang sunog</title>
<author></author>
<date>
<month>January</month>
<day>09</day>
<year>2008</year>
</date>
<body>SUNOG ang bumulaga sa pagpasok ng 2008. Nasu-nog ang Baclaran Mall noong nakaraang linggo at milyong piso ang tinatayang pinsala. Hang&amp;shy;gang ngayon umano ay may umuusok pa sa nasu&amp;shy;nog na mall. May lumutang pang kontrobersiya na kinokotongan umano ng mga taga-Bureau of Fire Protection ang mga negos&amp;shy;yanteng may puwesto sa mall para unahing bombahin ang kanilang puwesto. Reklamo ng ibang may puwesto, napakabagal ru&amp;shy;mesponde ng BFP. Itinanggi naman ng BFP ang para&amp;shy;tang. Hindi raw sila makapasok sa mall dahil masyadong maraming sasakyan sa area. Bago ang pagkasunog ng Baclaran mall dala&amp;shy;wang magkasunod na sunog ang naganap sa Tondo noong Bagong Taon. Maraming bahay ang natupok sa dalawang sunog. Noong Linggo, nagkaroon ng sunog sa San Francisco del Monte kung saan pati ang pinaglalamayang bangkay ay nasunog. Hindi raw agad nakapasok ang mga bumbero dahil maliit ang eskinita kaya hindi na nagawang makapasok ang mga bumbero. Sunud-sunod na ang mga nangyayaring sunog at posibleng may mangyaring malagim na insidente kung hindi kikilos nang maaga ang Bureau of Fire Protection para magbigay ng babala sa mamamayan na mag-ingat sa sunog. Karaniwan nang kung Marso nagsisimula ng kanilang kampanya ang BFP. Nga&amp;shy;yon ay hindi na dapat pang hintayin ang Marso para maipamulat sa mamama&amp;shy; yan ang mga tamang gaga&amp;shy;win para mag-ingat sa sunog. Magsagawa ng kampanya sa TV at diyaryo ang BFP&amp;nbsp; para ganap na mabigyan ng babala at mamulat ang ma&amp;shy; mamayan para makaiwas sa sunog. Ipaalala ang mga malalagim na sunog na nangyari upang mabigyan ng babala. Ang sunog na nangyari sa Ozone Disco sa Que&amp;shy;zon noong dekada ‘90 ay isang halimbawa. Kara&amp;shy;mihan sa mga namatay sa Ozone ay mga nagsese&amp;shy;lebra sa kanilang pagtatapos sa kolehiyo. Maraming namatay sa nasabing disco house sapagkat walang fire exit. Nang may pumutok at kumalat ang apoy, hindi malaman ng mga nagsisipag&amp;shy;saya kung saan lalabas. Na-trap sila sa loob. Hanggang ngayon ang alaala nang malagim na sunog sa Ozone ay hindi pa nawawala sa isipan ng mga biktima. At mas lalo pang umaantak sapagkat hindi pa sila nakakakamit ng hustisya. Ang nangyari sa Ozone at sa iba pang establishment, dorm&amp;shy; itoryo at bahay ay maaaring maulit kung hindi ma&amp;shy;imumulat ang bawat isa na mag-ingat. Um&amp;shy;pisahan na rin naman ang pag-inspeksiyon sa mga building para ma&amp;shy;laman kung mayroon ba silang fire exit. Karaniwan nang dikit-dikit ang mga lumang dormitoryo at boarding house sa university belt area kaya kapag nagkaroon ng sunog ay madaling kumalat. At dahil nga karamihan sa mga ito ay walang fire exit, nasusunog nang buhay ang mga nakatira. Hindi na dapat hintayin pang mangyari ang malalagim na insidente kaugnay ng sunog. Bigyang-babala ang mamamayan habang maaga.</body>
<link>http://www.philstar.com/Article.aspx?articleId=37660&amp;publicationSubCategoryId=94</link>
</article>
<article>
<title>Para sa AOWA at HOMESONIC, tutuldukan na kayo ng BITAG!</title>
<author>BAHALA SI TULFO Ni Ben Tulfo</author>
<date>
<month>January</month>
<day>11</day>
<year>2008</year>
</date>
<body>SA kabila ng pagpapalabas ng pahayag ng Department of Trade and Industry (DTI) na itigil na ng AOWA at HOMESONIC appliances ang kanilang negosyo ng panloloko, tuloy pa rin sa modus ang dalawang ito. Matapos kong talakayin sa aking programang &amp;nbsp;&amp;nbsp;BAHALA SI BITAG sa UNTV CH.37 at maisulat sa espasyong ito ang kautusang pagpapatigil ng DTI sa&amp;nbsp; AOWA at&amp;nbsp; HOME&amp;shy;SONIC, dinagsa kami ng mga tips at report. Sunud-sunod ang impormasyong natatanggap namin mula sa tawag sa BITAG hotline, e-mail at text messages na patuloy pa rin daw sa panloloko ang mga em&amp;shy;pleyado ng AOWA at HOMESONIC. Aktibo pa rin daw sa pambibiktima ang mga emple&amp;shy;yado ng dalawang kompanya ng appliances na ito. Ayon sa mga report sa BITAG, makikita ang mga ito na pakalat-kalat at palakad-lakad sa pasilyo at pasimpleng nanghaharang ng kanilang mga prospects&amp;nbsp; sa ilang malls sa Metro Manila. Ibig sabihin tuloy pa rin ang ligaya ng&amp;nbsp; AOWA&amp;nbsp; at HOME&amp;shy;SONIC. Tuloy pa rin ang pagtaas ng statistika ng mga nabibiktima. Mensahe ng BITAG, sige lang ituloy niyo lang at bilang na ang masasaya ninyong araw. Hindi kami mangingimi at magsasawang BITAGin kayo ng paulit-ulit. Hangga’t hindi natutuldukan ang inyong panggagan-tso at panloloko kay Juan dela Cruz, hindi rin kayo titigilan ng BITAG. At kung akala niyo na sa pagmamakaawa ninyong AOWA na maglagay ng commercial&amp;nbsp; sa aming programang BITAG at BAHALA SI BITAG ay titigil na kami sa paglalantad ng in&amp;shy;yong kalokohan, NAG&amp;shy;KA&amp;shy;KAMALI KAYO! Uulitin ng BITAG, HINDI NAMIN TINA&amp;shy;TANGGAP at HINDI NAMIN KAILANGAN ANG COMMERCIAL N’YO, kahit tumulay pa kayo sa kahit sinong Poncio Pilato. Hinding-hindi kami nakikisama sa mga manlolokong katulad ninyo kaya’t huwag ka&amp;shy;yong mag&amp;shy;- ka&amp;shy;ka&amp;shy;ma&amp;shy;ling magdra&amp;shy;mang muli sa BITAG.</body>
<link>http://www.philstar.com/Article.aspx?articleId=38123&amp;publicationSubCategoryId=94</link>
</article>
<article>
<title>Ambisyoso’y naglabasan</title>
<author>PILANTIK Ni Dadong Matinik</author>
<date>
<month>January</month>
<day>13</day>
<year>2008</year>
</date>
<body>Marami na ngayong gusto’y mag-presidente Nitong bansa nating dumarami ang mga pulubi; Ang mahusay lamang sana sa kanila ang magwagi At hindi ang sobrang galing – masama ang ginagawi! May kung ilang pangulo na ang sa bansa ay namuno Nguni’t sila sa totoo sila’y pawang nangabigo Na ang ating Inang Bayan sa dalita ay mahango At ang bansa ay umangat – umunlad ang Pilipino! Mahigit pang dalwang taon bago tayo maghalalan Kandidato’y bumandera na sa TV at pahayagan; Ngalan nila’y ,maningning pa sa matinding kahirapan Na ngayon ay binabata nitong ating mamamayan! Sa loob ng mga taong kayo’y nasa p’westo Ang gagawin na lang ninyo ay tanging magplano – Kung paano lulustayin ang salapi ng publiko – Upang kayo ay magwagi at sa bansa ay mangulo! Di na kayo mag-iisip na ang bansa ay hanguin Sa matinding kahirapang ang may gawa ay kayo rin; Kayo’y mga kandidatong ngayon pa lang ang layunin Kayo’y maging presidenteng sarili lang ang mithiin! Naging mga pangulo na’y gusto pa ring mag-candidate Sana naman ay huwag na upang hindi na maulit – Ang nagawang kamalian na sa baya’y nakasakit Upang kami’y makabotong ang hangarin ay malinis! Paano na ang problema nitong ating sambayanan Na ngayon ay naghihintay ng magandang kasagutan Sa problemang binubuno nang dahil sa nagtaasan – Ang presyo ng pamilihin sa nayon at kabayanan? &amp;nbsp; Solusyon bang masasabi ang hangarin ng Senators Na ngayon pa’y magkampanya sa hinangad na posisyon? Solusyon ba na limiin nitong ating mga solon Kung sino ang kakampihan sa darating na eleks’yon? Ambisyon ng pulitiko makuha ang gustong p’westo Kaya ngayon pa lang sila’y nagnanais na manalo; Pero pa’no naman kaya ang hirap ng mga tao Malunasan kaya nila kung sila na ang pangulo? Kung sa Senate at Lower House score ninyo’y puro bokya Kung naroon sa Senado kayo kaya’y may maggawa? Ngayon pa lang sa posisyon lahat kayo’y kandarapa Eh paano ang tungkuling sa Kongreso’y di nagawa?</body>
<link>http://www.philstar.com/Article.aspx?articleId=38379&amp;publicationSubCategoryId=94</link>
</article>
<article>
<title>Simula na ng labanan sa 2010</title>
<author>HALA BIRA! Ni Danny Macabuhay</author>
<date>
<month>January</month>
<day>15</day>
<year>2008</year>
</date>
<body>MARAMI ang nagulat sa mga pahayag ni dating President Erap tungkol sa nababalitang paglalabu-labo ng mga nagpaplanong kumandidato sa pagka-presidente sa 2010.Nagpahiwatig si Erap na handa siyang kumandidato kapag walang magaling na isasabak&amp;nbsp; ang oposisyon. Noong Sabado deretsuhang sinabi ni Erap na batay sa mga pangyayari ngayon, siya lamang ang tanging may tsansang manalo sa pagka-presidente sa 2010. May nagsasabing pakulo lamang ni Erap na tumakbo para guluhin ang oposisyon. Ngunit ang tanong, sino naman daw ang patatakbuhin sa administrasyon? Si GMA raw ba kahit na lalabag na ito kung termino sa Konstitus&amp;shy;yon ang pag-uusapan. Kung hindi si GMA, sino ngayon sa administrasyon ang patatak&amp;shy;buhin at mamanukin ni GMA? Si Noli de Castro kaya? Sa tingin ko si Senate President Manny Villar ang may malaking potensiyal na manalo sa pagka-presidente sapagkat may kakayahan siyang gumastos. Nasa posisyon siya at pre&amp;shy;sidente ng Nacionalista Party. Maganda ang kanyang mga karanasan sa buhay, may pinag-aralan at nanggaling siya bilang isang mahirap. Hindi ko alam kung totoo ang pinaplanong pagtakbo ni Erap. Malalaman sa mga darating na mga araw. Sa pulitika, napaka&amp;shy;hirap arukin ang mga tunay na mangya&amp;shy;yari. Aakalaing totoha&amp;shy;nan, ‘yun pala ay lokohan lamang. Payo ko sa mamamayan, buksan ang mga mata at talasan ang pandinig.</body>
<link>http://www.philstar.com/Article.aspx?articleId=38679&amp;publicationSubCategoryId=94</link>
</article>
<article>
<title>&amp;nbsp;‘Checkpoint murder’</title>
<author>CALVENTO FILES Ni Tony Calvento</author>
<date>
<month>January</month>
<day>16</day>
<year>2008</year>
</date>
<body>TUWING MAG-EELEKSYON maraming “election-related crimes” ang naitatala kung saan pawang mga kandidato ang sangkot dito. Kanya-kanyang gimik at pakulo para maeng&amp;shy;ganyo ang mga botante. Mahigpit ang labanan at lahat ay gagawin para manalo lamang. Ito ang naranasan ng ama ni Vir&amp;shy;gilio at ikinwento sa amin ang buong pangyayari. Pulis daw ang kanyang naka enkwentro. Noong nakaraang barangay election tumakbong kagawad si Virgilio Ricardo, ama ni Victor, sa Afu&amp;shy;sing Daga, Alcala, Cagayan Valley. Bago sumapit ang eleksyon abalang-abala ang partido ni Virgilio sa pangunguna ng tumatakbong barangay captain na si Dionisio Florentino. Ika-28 ng Oktubre 2007 ng gabi isang araw bago ang eleksyon, nang mabalitaan ni Dionisio Florentino na nagkakaroon ng di-umano’y pami&amp;shy;migay ng pera sa mga tao ng kanilang kalabang par&amp;shy;tido. Upang maiwasan ang vote buying, tina&amp;shy;wa&amp;shy;gan ni Virgilio ang kanyang mga kapartido na sina Virgilio Ricardo, James Florentino at Dionisio Bancolita para samahan siyang mag-ikot at ban&amp;shy;tayan na maging maayos ang eleksyon. Habang binabaybay nila ang lugar patungong timog (southbound), sa Afusing Daga, Alcala, Ca&amp;shy;ga&amp;shy;yan nang isang grupo na pawang mga armado ang hu&amp;shy;marang sa kanila. Inutusan ni Dionisio ang driver ng kanilang sinasakyan na huwag tumigil sa pangambang maaaring mga rebelde ang humarang sa kanila o mga masasamang tao. May dalang mga matataas na kalibre ng mga armas ang mga huma&amp;shy;harang sa kanila at ni hindi nga naka-uniporme. Dumiretso ang van na dala-dala nila sa Agapito Street. &amp;nbsp;Dahil dito pinagbabaril ang kanilang sasak&amp;shy;yan at natadtad ng bala. Ayon kay Victor bagamat pinaulanan na sila ng bala hindi pa rin sila tumigil dahil sa takot na mapa&amp;shy;hamak sila. Sa isang madilim na kalye tuluyang huminto ang sasakyan at pagkatapos noon ay ma&amp;shy;bilis na silang nagtakbuhan at nagsiuwian sa kani-kanilang mga bahay. ABANGAN SA BIYERNES ang mga susunod na pangyayari sa kasong ito, EKSKLUSIBO dito lang sa “CALVENTO FILES sa PSNgayon.” Para sa mga biktima ng karahasan, pang-aabu&amp;shy;so o anumang krimen o legal problems maaari ka&amp;shy;yong tumawag sa 6387285 o di kaya’y sa 6373965-70. Maaari din kayong magtext sa 09213263166 o 09198972854. Ang aming tangga&amp;shy;pan ay sa 5th Floor City State Center Bldg., Shaw Blvd., Pasig. SA PUNTONG ito, isang magandang balita ang hatid namin para sa inyo. Ito ay tungkol sa kaso ng isang kapatid sa hanapbuhay, isang ring mediaman na si Rolando Ureta. Matatandaan na si Rolando ay binaril at napatay nung January 3, 2001 sa Aklan. Kamakailan dinismiss ni Department of Justice (DOJ) Secretary Raul Gonzalez ang Petition for Review/Motion for Reconsideration ng mga akusado sa DOJ. Ang ibig sabihin nito ay magsisimula na ang paglilitis sa korte tungkol sa kasong Murder. Sumulat ang asawa ni Rolando na si Emily kay Sec. Raul Gonzalez nung January 11, 2008 at nais kong i-publish ito para inyong mabasa. Linabuan Sur, Banga, Aklan January 11, 2008 The Honorable SECRETARY RAUL M. GONZALEZ Department of Justice DOJ Bldg. Sir: Greetings! Ako po at ang anak kong siyam (9) na taong gulang ay taos pusong nagpapasalamat sa inyo sa malaking tulong ninyo sa kaso ng asawa ko na si Rolando Ureta na journalist po dito sa Aklan na binaril at napatay noong Enero 3, 2001. Salamat po sa inyo sa Department of Justice sa inyong decision na ituloy ang kasong murder sa mga salarin. Dahil po sa inyo ay nanumbalik ang pagtitiwala ko sa hustisya sa ating bayan. Maraming-maraming salamat po. Ang gumagalang, Emely Ureta * * * Email address: &amp;nbsp;&amp;nbsp;tocal13@yahoo.com</body>
<link>http://www.philstar.com/Article.aspx?articleId=38809&amp;publicationSubCategoryId=94</link>
</article>
<article>
<title>Pakikialam ng mga banyaga</title>
<author>IKAW AT ANG BATAS Ni Atty. Jose C. Sison</author>
<date>
<month>January</month>
<day>17</day>
<year>2008</year>
</date>
<body>(Unang Bahagi) MALINAW na ang lahat. Aktibong nakikialam ang mga banyaga, maging gobyerno man ito o mga pribadong grupo, upang mapababa ang lumalaking populasyon ng Pilipinas. Diumano, ang&amp;nbsp; dumadaming bilang ng tao ang sanhi ng kahirapan sa bansa. Ang pamahalaang lokal ang pinupuntirya nila upang magpasa ng mga batas sa Kongreso o di kaya ay mga ordinansa sa mga munisipyo o bayan tungkol sa isyung ito. Pinaganda pa ang mga salitang ginagamit upang maging katanggap-tanggap sa ating Saligang Batas. Kunwari ay layunin nito na maibsan ang kahirapan, pangalagaan ang mga kababaihan at kabataan, at magbigay-linaw sa tinatawag nating “reproductive health”. Naunang nagpasa ang konseho ng Olo&amp;shy;ngapo City ng ordinansa tungkol sa nasabing paksa. Sumunod, nagkalakas-loob na sila upang puntiryahin ang Quezon City, ang tinuturing na pinakamalaking siyudad sa bansa. Isa sa mga konsehal ng distrito, si Joseph Juico, ang nagmungkahi ng ordinansang tinawag na “Population and Reproductive Health Management Policy”.&amp;nbsp;&amp;nbsp; Naging lubhang agresibo na nga ang mga propagandang ginagamit ng mga banyagang grupo upang mag-pasa ng mga ordinansang tulad nito. Nang tangkaing ipaliwanag ng simbahang Katoliko sa pamamagitan ni Obispo Honesto Ongtioco ng Cubao ang mga di kanais-nais na aspetong kaakibat ng nasa&amp;shy;bing ordinansa, lalo at tungkol sa pananampalataya at mora&amp;shy;lidad, binatikos siya ng aking kasamahang si Jarius Bondoc. Ayon sa kanya, malaki raw ang ipinagkaiba ng binasa ni Ongtioco at ang tunay na nilalaman ng ipina&amp;shy;pasang batas o ang tinatawag nating “bill”. Tama siya sa paggamit ng ter&amp;shy;minong ito. Talagang dati pa naman ay isinusumite na sa Kongre&amp;shy;so ang nasa&amp;shy;bing bill ngunit hindi nga ito maipasa dahil sa mga ka&amp;shy;samaang inisa-isang ilara&amp;shy;wan ni Obispo Ongtioco. Tunay nga na malaki&amp;nbsp; ang agwat ng minumung&amp;shy;kahing ordinansa at ng bi&amp;shy;nasa ng Obispo. Ang unang layunin ng ordinansa ay ang maibsan ang kahira&amp;shy;pan na diumano ay dulot ng lumalaking popu&amp;shy;lasyon ng Pilipinas. Ngunit ang totoo, hindi ang dami ng mga ipi&amp;shy;napanganak ang sanhi nang lumalaking bilang ng tao sa Quezon City kundi ang pagdagsa ng mga tao sa lungsod na nag&amp;shy;mula sa iba’t ibang parte ng Pilipinas. Katuna&amp;shy;yan, sa pangkalaha&amp;shy;tan, bu&amp;shy;maba mula 2.96% noong 2001 hanggang 1.764% noong 2007 ang tinatawag nating “population growth rate”. (Itutuloy)</body>
<link>http://www.philstar.com/Article.aspx?articleId=38971&amp;publicationSubCategoryId=94</link>
</article>
<article>
<title>Mabango si Nasser Pangandaman</title>
<author>ORA MISMO Ni Butch M. Quejada</author>
<date>
<month>January</month>
<day>17</day>
<year>2008</year>
</date>
<body>PINALAKAS ng Department of Agrarian Reform ang kanilang pakikipag-alyansa sa ibang ahensiya ng government of the Republic of the Philippines siempre kasama ang local governments sa kanilang programa ng karera este mali para pababain pala ang kahirapan, paghahanap ng solution na alternative sources para sa enerhiya at bigyan ng tamang edukasyon ang mga batang beneficiaries ng agrarian reform. Iba ang dating ni DAR Secretary Nasser C. Pangandaman porke hindi napahiya si Prez Gloria Macapagal Arroyo na ilagay siya todits. Sabi nga, tama ang naging desisyon ni Madame Prez kay Honorable Nasser! Sa ibinigay na preliminary 2007 year-end report ni Nasser kay Prez GMA umabot pala ng 48 ahensiya ng sanglaan este gobierno para magsama-sama para ipatupad ang Unlad Kabuhayan Program Laban sa Kahirapan ng Department of Labor and Employment na naging matagumpay para sa madlang people sa Philippines my Philippines. &amp;nbsp;Ang programa ng karera este ipinatupad pala ay para sa productivity, occupational safety and health, human relations, confidence building, business development ser&amp;shy;vices and social protection na ipinaabot sa mga small and medium enterprises. Kamakailan, walang kaalam-alam ang madlang people ang DAR ay nag-formalized ng P2.2 billion ethanol distillery at bahomass este mali biomass pala sa ginawang proyekto nila sa Mindanao base na rin sa nilagdaan memorandum of understanding sa South Bukidnon bionergy, Inc. Ang pinagkasunduan ay paggawa ng biofuel mula sa tubo at makakakuha pa ng &amp;nbsp;eight megawatts of electricity galing sa biomass. Galing pala ni Nasser! Ang Agrarian reform beneficiaries o ang land reform farmers mula sa Bukidnon at North Cotabato ay magsu-surplus este supply pala ng 300,000 metric tons ng&amp;nbsp; sugarcane&amp;shy; sa ethanol plant. Dahil dito, may 987 kabataan ang mabibiyayaan para magkaroon sila ng pagkakataon para makatugtog este mali makapag-aral pala sa college. Binigyan sila kasi ng&amp;nbsp; scholarships under the President Diosdado Macapagal Agrarian Reform Scholarship Program. Iba talaga ang taong gobierno kapag may vision para sa mga mahihirap. Tama ba, Nasser? Ibinida ni Nasser kay Prez Gloria sa mga naging bene&amp;shy;ficiaries ng scholarship program isa sa kanila ang nagtapos bilang magna cum laude at 39 dito ay cum laude. &amp;nbsp;Sabi ni Nasser may kabuuan 775 students ang nag-aararo este nag-aaral sa iba’t ibang kolehiyo at uni&amp;shy;bersidad sa Philippines my Philippines. Sangkatutak ang mga proyekto ni Nasser sa DAR ayaw na natin ikuento ito sa ating mga kasangga baka masabi pa nila na tayo ang PR ni Secretary. Hehehe! Ang importante may isang tao from the government of the Republic of the Philippines ang nagmamalasakit sa ating mga kapatid na ma-e-erap sa kanayunan na hindi naaabot ng tingin ng ating mga politikong bugok. Sabi nga, may madlang people pala ang nakalimutan ng ilang kamoteng taga-government. Palakpakan si Nasser! Your Honor, keep up the good work!</body>
<link>http://www.philstar.com/Article.aspx?articleId=39034&amp;publicationSubCategoryId=94</link>
</article>
<article>
<title>EDITORYAL — Ubusin ang Abus!</title>
<author></author>
<date>
<month>January</month>
<day>19</day>
<year>2008</year>
</date>
<body>KAMAKAILAN lang sinabi ng Armed Forces of the Philippines na ngayong 2008 ay mauubos na nila ang mga teroristang Abu Sayyaf. Kaunti na lamang umano ang mga miyembro ng teroristang grupo kaya madali na para sa kanila na mapulbos ang mga ito. Umano’y nasa 200 na lamang ang mga miyembo ng Abu at walang maiturong tunay na lider maka&amp;shy;raang mapatay noong nakaraang taon si Khadafy Janjalani. Kahit na kinupkop ng Abus ang dalawang Indonesian terrorists na nambomba sa Bali, hindi na raw naibalik ng grupo ang dating lakas na ma&amp;shy;ngidnap at maghasik ng lagim. Makakaya na raw ng AFP katulong ang Philippine National Police na ma&amp;shy;bali ang gulugod ng Abus ngayong taon 2008. Pero nagkamali yata sa pagtaya ang AFP sa lakas ng Abus sapagkat bumanat na naman ang mga ito at isang Katolikong pari ang kanilang walang awang pinatay sa Tawi-Tawi. Ito ba ang sinasabi ng AFP na kaya nilang pulbusin ngayong 2008. Nagkamali nga yata ang AFP at PNP sapagkat ang mga pumatay sa paring si Fr. Jesus Roda, OMI ay hindi man lang na&amp;shy;tugis. Hanggang ngayon blanko ang mga awtoridad kung paano makakakamit ng katarungan ang kawa&amp;shy;wang pari. Nagdarasal si Fr. Roda kasama ang ilang guro sa chapel ng Notre Dame of Tabawan dakong 8:30 ng gabi nang biglang dumating ang 10 Abus at kinalad&amp;shy;kad palabas ang pari. Pagdating umano sa isang basketball court ay binaril sa ulo si Fr. Roda. Nama&amp;shy;tay noon din ang pari. Tumakas ang mga terorista at sapilitang isinama ang isang lalaki na nagnganga&amp;shy;lang Omar Taup. Si Fr. Roda ang ikatlo sa mga pari ng OMI na pinatay ng mga terorista. Marami nang nalagas sa Abus pero patuloy pa rin silang naghahasik ng lagim at pati mga pari ay walang awang pinapatay. Kung sino ang mga walang kalaban-laban ay iyon ang kanilang pinapatay. Maski mga sibilyan ay hindi sila nangingiming pumatay. Mayroong pari sa Basilan na bago nila pinatay ay binunot muna ang mga kuko sa paa at kamay. May dala&amp;shy;wang gurong lalaki na kanilang pinugutan ng ulo at isinabog ang mga iyon sa isang palengke. May babaing guro na tinapyasan nila ng suso. Sila rin ang pumugot sa ulo ng 10 marines na tinambangan sa Basilan noong nakaraang taon. Patunayan ng AFP at PNP ang kanilang sinabi na matatapos na ang pamamayagpag ng Abus sa bansang ito. Huwag nang patagalin pa ang mga taong walang awa kung pumatay sa mga sibilyan at alagad ng Diyos. Nararapat lamang na malipol na ang masasama para magkaroon ng kapanatagan ang bansang ito. Pagsikapan nang maubos ang Abus.</body>
<link>http://www.philstar.com/Article.aspx?articleId=39505&amp;publicationSubCategoryId=94</link>
</article>
<article>
<title>Bagsak na paliparan</title>
<author>K KA LANG? Ni Korina Sanchez</author>
<date>
<month>January</month>
<day>19</day>
<year>2008</year>
</date>
<body>Madalas sinasabi na ang airport ay ang pinto ng bansa, kung saan papalabas at papasok ang lahat ng tao, mama&amp;shy; mayan man o dayuhan. Pinto na rin kung saan unang nasu&amp;shy;sulyap ng mga dayuhan ang bansa natin, at kung saan namumuo ang mga unang opinyon nila tungkol sa ating bansa. Kaya naman lahat ng bansa ay mina&amp;shy;mabuti na pagandahin ang kani-kanilang mga paliparan, malinis, kumportable, at ligtas sa anumang peligro. Ma&amp;shy;raming mga paliparan ang magaganda at ligtas talaga. Pero kailan lang, ang Federal Aviation Authority ng Ame&amp;shy;rika ay linagay ang Pilipinas sa mas mababang kategoriya, dahil hindi na sapat ang mga safety standards na itinakda ng International Civil Aviation Organization. Hindi na raw ligtas ang Pilipinas bilang point of origin, mula sa seguridad hanggang sa mga gamit ng paliparan mismo. Hindi na rin nakapagtataka ito, sa kabila ng hangarin ng Senado na imbistigahan kung bakit tayo binigyan ng mababang antas, sa halip na binibigay naman ng Senado, Palasyo at Kongreso ang lahat na hiningi ng ATO. Pero mukhang puro sa mga tao at maintenance napunta ang malaking bahagi ng kanilang budget, at konti lang para sa mga bagong kagamitan. Naglabas na rin ng abiso ang Amerika sa mga mamamayan nito na sumakay lamang sa mga airline na kasama pa rin sa Category 1, o ang grupo na maayos ang seguridad, panakbo at ligtas sa peligro na pamamalakad ng paliparan. Kulang na lang sabihin na huwag sumakay sa kahit anong airline ng Pilipinas! At dito masasaktan ang isang industriya na matagal na nating pinaghihirapang pagandahin, turismo. Turismo na kailangan na kailangan ng marami, lalo na sa mga probinsiya.&amp;nbsp; Bagama’t hindi naman pinahihinto ang serbisyo ng&amp;nbsp;&amp;nbsp;&amp;nbsp; PAL sa Amerika, mas binabantayan na ito ng mga otoridad ng Amerika. Kaya kung ika’y isang dayuhan, magdada&amp;shy;lawang-isip ka kung saan ka na sasakay papunta at paalis ng Pilipinas. Ganyan na lang palagi ang nangyayari. Isang dayuhan ang magpupuna ng mga pagkukulang natin sa lahat ng bagay, dahil hindi natin mapatakbo ng maayos. Alam na natin kung bakit. Katiwalian. Saan talaga napu&amp;shy;punta ang pondong nakalaan para sa pagpapaganda ng paliparan natin at ang lahat ng bagay na sakop nito? Isang imbistigasyon na naman ang umaatikabo. Wala nang katapusang pag-iimbistiga sa halos lahat na ng bahagi ng gobyernong ito. Kaya huling-huli na tayo sa mga kapit-bahay natin sa Asya, kung saan magaganda ang mga paliparan nila. Ano na naman kaya ang maibubunyag ng imbistigasyon sa ATO at sa NAIA? Abangan!</body>
<link>http://www.philstar.com/Article.aspx?articleId=39509&amp;publicationSubCategoryId=94</link>
</article>
<article>
<title>Payo ko kay Sr. Supt. Duran, kumilos ka Sir!</title>
<author>BANAT NI BATUIGAS Ni Bening Batuigas</author>
<date>
<month>January</month>
<day>20</day>
<year>2008</year>
</date>
<body>SINAGOT ni&amp;nbsp; Nueva Vizcaya&amp;nbsp; Police Provincial Director Sr. Supt. Segundo Duran ang tatlong beses kong pagbanat sa kanya hingil sa reklamo ng mga mamamayan sa walang humpay na illegal logging, paglaganap ng droga&amp;nbsp; at pasugalan sa pamamagitan ng pagsulat sa pamunuan ng Pilipino Star NGAYON. Maganda ang layunin ni Sr. Supt. Duran sa kanyang sulat na inilathala noong Enero 17&amp;nbsp; upang maiparating sa mamamayan ang kanyang panig&amp;nbsp; na wala siyang kina&amp;shy;laman sa ano mang illegal na transaksyon na sumira sa kanyang magandang integridad bilang opisyal ng Philippine National Police. Alituntunin po ng aming pahayagan na bigyan ng espasyo ang lahat ng aming nabanatan upang maibigay ang kanilang panig, he-he-he! At kabilang ka Sir Duran&amp;nbsp; sa mga iyon. At dahil sa parehas ang aming pahayagan ay binigyan pa nga ng halos&amp;nbsp; kalahating pahinang espasyo ang&amp;nbsp; liham upang maisulat ng buong-buo ang iyong bersyon. Hindi ko po kathang isip ang ginawang artikulo laban sa iyo dahil ang lahat ng ito’y galing din sa liham ng mga mamamayan na labis&amp;nbsp; ang pangamba sa kanilang buhay. Ang dapat siguro ay ipakita mo muna sa kanila ang agarang aksyon upang mas madali nilang makamtan&amp;nbsp;&amp;nbsp;&amp;nbsp;&amp;nbsp; ang tunay na serbisyong kanilang hinihiling sa panu&amp;shy;nungkulan mo, Sir. Hindi po ako nagpapadala sa sulsol ng ilang taong&amp;nbsp;&amp;nbsp;&amp;nbsp; nais na umagaw sa iyong kapangyarihan at lalong hindi po ako nagpapabayad sa kahit na sino upang sirain ka sa publiko. Nakalaan po akong purihin ang dapat purihin&amp;nbsp;&amp;nbsp; kung nasa tama po lamang. Get mo, Sir? Tama lamang na kanlungin ka ni Gov. Luisa Lloren Cuaresma dahil ikaw ang magiging instrumento na maka&amp;shy;kapagbigay ng tamang siguridad sa buong lalawigan&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp; ng Nueva Vizcaya. Sa iyong balikat nakaatang ang responsibilidad upang ma&amp;shy;panatili ang kaligtasan at kata&amp;shy; himikan na minimithi&amp;nbsp; ni Governor Cuaresma. Di ba Sir? Ang dapat mong asika&amp;shy;su&amp;shy;hin ay ang pag-aresto sa mga tiwali mong tauhan na luma&amp;shy;labag sa kanilang tungkulin upang lubos na maalis sa isi&amp;shy;pan ng ma&amp;shy;mamayan ang hukos-pukos na serbisyo. Ipakita mo sa kanila na may pangil ka at di moro-moro ang trabaho. Hulihin mo ang mga res&amp;shy;ponsable sa paggamit ng truck na kinakargahan uma&amp;shy;no ng mga troso. Kaya ang payo ko sa’yo Sr. Supt. Duran, ipa-aresto mo sina Amer Magallanes at Joseph Hernandez sa pinaka-madaling panahon at iharap sa madlang peo&amp;shy;ple upang maibalik ang kanilang tiwala. Sila ang gumagasgas&amp;nbsp; sa iyong malinis na pa&amp;shy;ngalan dahil sila mismo umano ang nagpapakalat ng mga droga at pasugalan sa iyong nasasa&amp;shy;kupan. Hala kilos Sr. Supt. Duran at baka mabago pa ang pasya ni PNP chief Director Gen. Ave&amp;shy; lino Razon sa pag&amp;shy;sibak sa’yo. Mas mabisang paraan ito kaysa sa Temporary&amp;nbsp; Restraining Order (TRO)&amp;nbsp; na inihain ni Governor Cuaresma sa korte&amp;nbsp; para mapanatili mo ang&amp;nbsp; iyong posisyon bilang hepe ng bu&amp;shy;ong lalawigan.</body>
<link>http://www.philstar.com/Article.aspx?articleId=39603&amp;publicationSubCategoryId=94</link>
</article>
<article>
<title>Mabuti pa si Badong</title>
<author>Ni Anna Veniza R. Arcilla</author>
<date>
<month>January</month>
<day>20</day>
<year>2008</year>
</date>
<body>SA muli kong pagbisita sa friendster account ng kaibigan ko, nalaman kong ikakasal na si Badong. Si Badong ang classmate, seatmate, cheatmate, batchmate, groupmate, officemate at muntik kong maging crush-mate noong college. Naging malapit ko siyang kaibigan dahil sa maraming “mate” na nakasaad sa itaas lalo na nung pagka-graduate na sabay kaming nag-aaply lagi (kaya kami naging officemates). Hindi pinalad na magkalapit kami ng higit pa sa magka&amp;shy;ibigan dahil siguro iba ang nakatakda para sa aming dalawa. Ikakasal na si Badong. Mabuti pa siya. Gusto kong mainggit kasi mararanasan na niya ang pinapangarap ko — ang maikasal sa simbahan na makikita ng mga magu&amp;shy;lang ko ang kaligayahan ko sa piling ng taong mahal ko. Isinulat nya ito sa kanyang shout out, “Finally, someone has captured me”. Lalo akong nainggit. Sino kaya yung mapalad na makakakuha sa akin? Siya na ba yung taong nagugustuhan ko sa opisina namin o iyung taong laging andyan sa tabi ko kahit hindi ko siya palaging napapansin? Minsan gusto ko nang kalampagin ang simbahan at sabihing, “ikasal n’yo ko sa kahit kaninong lalaki!” pero naiisip ko, teka teka, baka pagsisihan ko yan sa huli. Huwag na lang. Bata pa naman ako. May sapat pa namang pana&amp;shy;hon para mahanap ko yung taong mag&amp;shy;papaligaya sa akin. Sana andyan lang siya sa tabi-tabi. Sana kapag iki&amp;shy;nasal kami ay hindi namin ito pagsisihan balang araw. Dahil ang kasal ay sagrado, hindi isang papel lang na kailangang pagtiyagaan kahit ayaw mo na.&amp;nbsp; Sana nga huwag akong magsisi balang araw. Sa ngayon, sapat nang mainggit na lang muna kay Badong. Mabuti pa si Badong. Haaayy… _____________________________________________________ Si Anna Veniza ay taga-Bo. Kapitolyo, Pasig City. Sabi niya matutuwa raw ang kanyang nanay kapag nalathala ang kuwentong ito. Ang kanyang e-mail address: icedtea_cute@yahoo.com</body>
<link>http://www.philstar.com/Article.aspx?articleId=39662&amp;publicationSubCategoryId=94</link>
</article>
<article>
<title>Tao’y disiplinado</title>
<author>PILANTIK Ni Dadong Matinik</author>
<date>
<month>January</month>
<day>20</day>
<year>2008</year>
</date>
<body>Kami ay nagb’yaheng palabas ng bansa Ang tinungo namin ay lupang sagana; Doon ay masaya at laging payapa At ang mga tao ay may disiplina! &amp;nbsp; Singapore ang bansa na aming nasapit -– Kay ganda ng lugar at napakalinis; Kay luwang ng kalye at sa mga gilid May halama’t puno na kaibig-ibig! &amp;nbsp; Magmula sa airport at hanggang sa lunsod Walang makikita kahi’t isang billboard; Di katulad ditong kinumers’yal ang roads Kaya kung may bagyo ay nagiging salot! &amp;nbsp; Nang aming marating ang pusod ng s’yudad, Kay lalaking building sa ami’y tumambad; Saka nang gumabi ay nagliliwanag – Mura ang kuryente -– may ilaw ang lahat! &amp;nbsp; Ilang araw kami roon sa Sentosa Ang pook na iyon ay pasyalan pala; Doon ay may bird show na kahanga-hanga Pagka’t mga ibon sumasayaw, kumakanta! &amp;nbsp; Doon ay sinakyan bantog na cable car At saka nakita elepanteng nagsasayaw; Gayundin ang dolphins na napakagaslaw At pati ang fountains – iba’t-ibang kulay! &amp;nbsp; Kahanga-hanga ring doo’y panoorin Ang underwater world -– aliw sa paningin: Isdang maliliit, barakuda’t pating Paikut-ikot lang sa lawang salamin! &amp;nbsp; Ah kung tayo lamang ay mayro’ng ganito Itong ating bansa’y tiyak ang asenso; Sa dami ng mga tanawing magarbo — Mamamayan nati’y maraming trabaho! &amp;nbsp; Sa naturang bansa’y kay sarap mamasyal At kung p’wede sana’y habambuhay na lang; Sapagka’t natantong sa nasabing lugar Walang nagra-rally –- walang kaguluhan! &amp;nbsp; Doon daw ang sabi parang walang Pasko Pero Paskong lagi sa dami ng tao; Mga pamilihan ay walang peligro Walang nandaraya, walang nanloloko!</body>
<link>http://www.philstar.com/Article.aspx?articleId=39690&amp;publicationSubCategoryId=94</link>
</article>
<article>
<title>Condom, ipagbabawal</title>
<author>ORA MISMO Ni Butch M. Quejada</author>
<date>
<month>January</month>
<day>22</day>
<year>2008</year>
</date>
<body>SANGKATUTAK ang mga pa-bright-bright nasumusulsol para ipagbawal na ipatalastas sa media ang kabutihan ng condom para sa family planning kaya naman sangkaterba ang nahihilo todits. Anong say mo DOH Secretary dengue este mali Duque pala? Habang tumatanda ang mundo dumarami ang pinoy sa Philippines my Philippines mga 9 million na siguro tayo hindi pa kasama todits ang mga banyagang tsekwa, bombay, Koreano, Arabo echetera na narito sa Republic of the Philippines. Sabi nga, TNT! &amp;nbsp;Anong buti kaya ang magagawa kung ipagbabawal ang condom o contraceptive meds ng mga bright people na kontrabida para gamitin ito? Kung wala ang mga nasabing meds nakakatiyak kaya tayong hindi darami ang pinoy sa Philippines my Philippines? Abangan natin ang paliwanag ng gobierno tungkol dito! Air Philippines, crew thank you PINASASALAMATAN ng mga kuwago ng ORA MISMO, ang Air Philippines crews na umalalay, ngumiti at nagpakita ng maganda kalooban ng magtungo ang mga kapamilya natin sa Naga last Sunday, morning. &amp;nbsp;Ang Air Philippines crews ay sina Gloria Rayo, stewardees, Sherwin Negrillo, steward at Charmaine See, stewardees sila ang sinasaluduhan ng mga kuwago ng ORA MISMO, porke napakaganda ang ngiti at tulong na ibinigay nila. Sabi nga, keep up the good work! Ms. Pattie Chong, iba ka talagang magpa-training.&amp;nbsp; Good luck! Isabela at Cagayan Valley talamak sa jueteng NAGTATAKA ang mga kuwago ng ORA MISMO, kung bakit ayaw kumilos ang LGUs at kapulisan sa Isabela at Cagayan pagdating sa operasyon ng jueteng. Tinatawagan natin ng pansin sina Isabela Governor Padaca at Cagayan Valley Governor Cuaresma dahil hindi biro ang dayaan bolahan sa inyong jurisdiction kaya naman sangkatutak ang nalululon na constituents ninyo dahil sa sugal na ito. Si PNP Regional Director Amateo Tolentino, ang nakaka&amp;shy;sakop ng nasabing place.&amp;nbsp; Samantala si Tony Ong, ang bangka. Isang Pascual, ang bagman.&amp;nbsp; Sabi nga, tagapamahala sa bigayan ng pitsa sa mga bugok. Ito ang lugar ni Governor Padaca, na grabe sa jueteng porke tatlong araw ang bolahan sa Alicia. may P350,000 ang kubransa, Exhague, P400,000, Ilagan, P220,000, Jones P250,000. Quirino P300,000, Roxas P160,000, Cawayan P500,000, Burgos P280,000, Aurora P190,000, Delrin Albano P300,000, San Agustin, P110,000, Santiago P600,000 at San Mariano P220,000. Nagtataka ang mga kuwago ng ORA MISMO, kung hindi alam ng mga Mayor ng bawat bayan na sinabi natin ang talamak na bolahan dyan sa mga lugar nila. Ano kaya ang masasabi ng kanilang Congressman regarding sa jueteng operasyon?&amp;nbsp; Alam kaya nila ito? Sa lugar ni Governor Cuaresma dyan sa Cagayan ang mga bayan tulad ng Ambagiou P150,000 ang engreso, Bagabag P250,000, Bambang P190,000, Bayombong P300,000, Quezon P250,000, Solano P350,000, Sta. Fe P220,000, Dubac Sur P180,000 at Dubac Norte P170,000. Malakas talaga si Tony Ong sa pagbigay ng suhol sa mga bugok porke si Tony Ong pa din ang bangka todits.&amp;nbsp; Tatlong beses ang bola sa isang araw. Nagtataka din ang mga asset ng mga kuwago ng ORA MISMO, porke mukhang walang kibo o hindi alam ni Col. Duran ang operasyon ng dayaan bolahan sa kanyang area of res&amp;shy;ponsibilities. Si Col. Duran, ang provincial commander ng Cagayan siempre si Pascual parin ang tagabigay ng intelihensia sa mga among bugok nito dyan sa Region 2. Nagtataka ang mga asset ng mga kuwago ng ORA MISMO, kung bakit hindi alam ng mga Mayor at maging ang Barangay official sa bawat bayan na talamak ang operasyon ng jueteng sa kanilang lugar. Sankaterba ang nalululong dito Governor Cuaresma at Governor Padaca. ‘Aksyunan na kaya nina Gob ang jueteng sa kanilang area’ tanong ng kuwagong kubrador. ‘Sila lang ang makakasagot ng tanong mo kamote’ anang kuwagong nabukulan sa hatian. ‘Ipatigil kaya nina Gob ang jueteng operation sa kanilang mga lugar?’ ‘Ano kaya ang masasabi ng mga Mayor at Barangay official tungkol dito?’&amp;nbsp;&amp;nbsp;&amp;nbsp; tanong ng kuwagong SPO-10 sa Crame. ‘Ito ang abangan natin!’ ‘Ang hulihan ng mga kubrador?’ ‘Iyan ang titingnan natin ngayon’ Abangan.</body>
<link>http://www.philstar.com/Article.aspx?articleId=40004&amp;publicationSubCategoryId=94</link>
</article>
<article>
<title>‘Ang kabilang panig naman’</title>
<author>CALVENTO FILES Ni Tony Calvento</author>
<date>
<month>January</month>
<day>23</day>
<year>2008</year>
</date>
<body>(BAGO ang aking column nais kong itama ang maling naisulat noong nakaraang Lunes tungkol sa Diyos ng mga Muslim. Ito ay dahil na rin sa hindi namin pagkakaunawaan ng aking kausap na si Kibbari Gappal. “ALLAHU AKBAR” ang tawag sa kanilang Diyos at hindi OLAHOKBA gaya ng nailagay ko) SA BAWAT kaso o istorya na naisusulat sa aking column parating may dalawang panig. Kaya nga aking inilalagay ang paanyaya sa kabilang panig para sa balanse at patas na pamamahayag. Nailathala ko nung ika-11 ng Enero 2008 dito sa CALVENTO FILES ang kasong inilapit sa amin ni Edith Roldan ng Rodriguez, Rizal. Tungkol ito sa dalawang taong gulang anak niyang si Jasmine na ‘di-umano’y pinukol ng hanger ni Gina Belisario. Ika-7 ng Abril 2007 bandang alas-dose ng tanghali naganap ang insidente. Ayon kay Edith, panay ang parinig ni Gina sa labas ng kanilang bahay. Hindi naman nila pinapansin ang mga sinasabi ni Gina dahil sa naliligo silang mag-ina pero kung ilang ulit na sinabi ni Gina na “ang kapal ng mukha niya.”&amp;nbsp; Hindi lamang daw ‘yun ang isinisigaw ni Gina. Wala pa rin itong hinto sa pagsabi ng “Duwag, duwag! Matapang ka lang pag nasa loob ka ng bahay. Lumabas ka diyan!” Nakisali na rin aw ang ina ni Gina na si Adefla Belisario sa pagpaparinig. Sinabi naman nito na ang ina ni Edith, si Blanca Roldan ay mangkukulam. Hindi na nga nila pinapansin ang mga bagay na ito upang huwag na lamang humaba pa ang usapin hanggang sa mauwi pa sa awayan. Subalit ayon kay Edith sila na nga ang nakakatikim na masasakit at malalaswang salita ay ‘di-umano’y nakuha pa silang batuhin ng hanger at balde habang noon ay kalung-kalong pa niya ang kanyang anak. Tinamaan sa mukha ang bata dahilan para magkaroon ito ng sugat na malapit sa mata at ilong. Saksi sa nangyari ay si Evelyn Barra. Nagbigay siya ng salaysay upang patotohanan ang ginawa nitong si Gina. Ayon kay Evelyn, lumabas siya ng bahay upang awatin si Gina sa pag-iiskandalong ginawa nito. Sa pangyayaring ito, nagsampa si Edith ng kasong Physical Injuries in relation to RA 7610 laban kay Gina. Subalit nalungkot ang mga ito nang lumabas ang resolution dahil dismissed ang naging resultang lumabas. Nagfile sila ng Motion for Reconsideration at sa ngayon ay naghihintay na lang sa magiging resolution ni Fiscal Marissa Amos. Nabasa ng mga Belisario ang aking column kaya naman agad silang nagpunta sa aming opisina upang linawin ang pangyayari. Para sa patas at balanseng pamamahayag nais kong ibahagi sa taga-subaybay ng pitak nito ang naging kasagutan ni Gina sa mga pahayag laban sa kanya. Lahat daw ng mga sinabi ni Edith ay puro mga kasinungalingan. Ayon kay Gina, noong ika-8 ng Abril 2007 pasado alas-dose ng tanghali naganap ang insidente. Naliligo itong si Edith Roldan at panay ang pagmumura, naghahamon ng away at nagsasalita ng hindi maganda tulad ng P@#*! P$#@ naman talaga ang mga hayop na yan. Lalo na si Gina na ‘yan ang kakapal ng mukha ng mga hayop na yan!” Sinabi rin daw ni Edith na “Patayan na lang kung patayan. Hindi naman ako natatakot sa mga hayop na yan!” Hindi na lang daw pinansin ni Gina ang mga sinabing iyon ni Edith upang huwag magkagulo. Si Edith daw ang unang nambato ng balde sa batok. Walang katotohanan daw na siya ay mahilig magpasimula sa mga awayan dahil binabaliktad lamang nila Edith ang mga pangyayari. Hindi rin daw siya mahilig magkipag-away at hindi rin siya nagsisimula ng gulo dahil ito ay gawain ni Edith. Umiiyak na ikinuwento ni Gina ang sinapit niya sa mga Roldan. Sinisisi niya dito ang hindi niya pagpasok sa eskuwelahan dahil sa paninirang puring ginawa ‘di-umano nitong si Edith. Ang nais lamang nila ay tuluyang masira ang pag-aaral ni Gina lalo pa nang magkaroon siya ng anak sa pagkadalaga. Hindi totoo na nakiusap si Gina para makitira sila sa bakanteng lupa sa ibaba ng kanilang bahay. Ang mga Roldan daw ang lumapit sa mga Belisario para maipaayos ang sira-sira nilang bahay kapalit ng pagtira nila sa silong nito. Di-umano’y hiniling pa nila na ipagawa ang bahay ng panganay na anak, isang comfort room at ilang pirasong yero para ipalit sa bulok at may mga butas na yero nila. Na ang tinitirhan nila sa silong ay sila Gina ang nagpagawa at hindi rin libre ang kanilang pagtira dahil buwanan ay&amp;nbsp; nagbabayad sila dito. Ang katotohanan din daw ay sila ang nagbabayad ng tubig, kuryente. Ang poso naman ay para sa lahat ng tao sa kanilang ba&amp;shy;rangay kung saan sinasabi niyang ipinagdadamot ito ng mga Roldan sa kanila kaya hindi sila nakaka-igib dito. Para sila ay mag&amp;shy;karoon ng tubig nakikiigib na lamang sila sa kanilang kapitbahay. Hindi naman ikinaila ni Gina na noon ay maganda ang kanilang samahan dahil sa pagtulong na ibinibigay ng pamilya niya sa mga Roldan subalit nang hindi na sila makatulong ay doon na nagsimula ang kanilang iringan.&amp;nbsp;&amp;nbsp; Sabi pa ni Gina na kaya lamang daw siya sinampahan ng ka&amp;shy;song criminal dahil sa una na siyang nagsampa ng kasong Oral De&amp;shy;fa&amp;shy;mation at Threat. Naipakulong din niya si Blanca kaya para sa kanya ganoon na lamang ang galit ng mga Roldan sa kanya. Na walang katotohanan ang akusasyon sa kanya dahil gusto lamang nga mga itong gantihan siya. Tungkol naman sa testigo ng mga Roldan na si Evelyn Barra, sinabi niya na wala itong karapatang tumestigo dahil wala naman siya noong mangyari ang insidente. Samantala nagkaroon naman kami ng pagkakataon na makapanayam si Evelyn at ang hipag ni Edith na si Ma. Victoria Roldan. Ayon sa kanila, magaling gumawa ng kuwento ang mga Belisario. Kilala ang mga ito na nagsisimula ng gulo. Sinabihan ni Gina si Evelyn na kaya lamang ito tumestigo laban sa kanya dahil matagal na rin itong may galit sa kanila dahil inireklamo niya ang babuyan ng mga ito. Sagot naman ni Evelyn, na kung gusto lamang niyang gantihan ang mga ito matagal na sana dahil matagal na panahon na ang nakalipas ang tungkol sa inaalagaan nilang baboy. Sila pa nga ay may atraso sa pamilya nila dahil sinaksak ng tatay ni Gina ang kanyang tiyuhin. Ayon naman kay Ma. Victoria, walang ipinakitang masama ang kanyang hipag sa pamilya ni Gina. Ang gusto nila ay makitang nahihirapan ang mga ito. Awang-awa rin siya sa biyenan niyang si Blanca, 71 taong gulang, na naipakulong ni Gina. Ayaw na sana ng mga pulis na ilagay pa sa selda ang matanda. Ang ginawa ni Gina ay binantayan niya ito para masigurong maipapasok ito ng kulungan. Ayon kina Ma. Victoria at Evelyn, gawain na ng pamilya ni Gina ang gumawa ng kuwento. Lahat ng mga sinasabi nito ay puro palusot lang. Para sa mga biktima ng karahasan, pang-aabuso o anumang krimen o legal problems maaari kayong tumawag sa 6387285 o di kaya’y sa 6373965-70. Maaari din kayong magtext sa 09213263166 o 09198972854. Ang aming tanggapan ay sa 5th Floor City State Center Bldg., Shaw Blvd., Pasig. * * * Email address: tocal13@yahoo.com</body>
<link>http://www.philstar.com/Article.aspx?articleId=40185&amp;publicationSubCategoryId=94</link>
</article>
<article>
<title>Old glory days ng PNP ibabalik ni Razon</title>
<author>BANAT NI BATUIGAS Ni Bening Batuigas</author>
<date>
<month>January</month>
<day>24</day>
<year>2008</year>
</date>
<body>(Huling Bahagi) NARITO mga suki ang karugtong ng sinulat ko noong Martes ukol sa Philippine National Police (PNP) na gustong ibalik ni PNP chief Dir. Gen. Avelino Razon Jr. ang kinang. Sa biglang tingin, mukhang imposibleng makamtan ni Razon ang tagumpay sa mga adhikain niya subalit titiyakin ko sa inyo mga suki, hindi lulubayan ng PNP chief ang mga pangako niya hanggang hindi ito maisa&amp;shy;katuparan at aani ng tagumpay ang buong sambayanan. Nais ireport ni Razon na sa kanyang 1st 100 days, ang crime rate sa bansa ay bumaba ng 1,151 incidents o 9.72 percent mula 11,839 hanggang 10,688. At ang crime solution efficiency ay tumaas naman ng 0.26 percent mula sa 88.81% hanggang 89.04%. At ang pinaka&amp;shy;maganda sa lahat, ang street crimes tulad ng illegal drugs, robbery, theft, swindling, estafa at physical injury ay bumaba ang bilang mula 1,405 hanggang 1,035. At biro n’yo mga suki, 38 porsiyento ang ibinaba ng kidnapping-for-ransom! Sa Transformation Program naman ng PNP, isusulong pa ang proyekto na model pilot sites tulad ng mga police&amp;nbsp; stations sa Marikina City, Marawi City at ng Aklan provincial police office sa pakikipagtulungan ng mga local government units, US at UK embassies, NGOs at iba pang stakeholders. May mga training din para sa kapulisan dito sa bansa at sa abroad para lalong mahasa pa ang mga pulis sa linya nila. At para madisiplina naman ang kanyang mga tauhan, ginamit ni Razon ang Text PNP 2920 at ang Police Volunteers ID o ireport mo kay Tsip para ang mga problema ng sambayanan ay makarating mismo sa kanya at mapatawan ito ng kaukulang pansin at kalutasan. Marami&amp;nbsp; na sa hanay ng ating kapulisan ang nakasuhan o naitapon sa malalayong probinsiya bunga sa text program na ito ni Razon. Kaya hindi lang ang mga kriminal ang takot dito sa liderato ni Razon sa ngayon kundi mismong mga tiwaling pulis natin dahil tiyak sa kangkungan sila dadamputin. Abangan!</body>
<link>http://www.philstar.com/Article.aspx?articleId=40397&amp;publicationSubCategoryId=94</link>
</article>
<article>
<title>EDITORYAL — Katiwalian pa rin ang problema kahit kailan</title>
<author></author>
<date>
<month>January</month>
<day>24</day>
<year>2008</year>
</date>
<body>NAGKAROON ng EDSA Uno at EDSA Dos para pa&amp;shy;tal&amp;shy;sikin ang mga pinunong sakim sa kapang&amp;shy;yarihan, labis na pagkagahaman sa pera ng bayan at talamak na katiwalian. Ang dalawang EDSA revolu&amp;shy;tions (February 20-25, 1986 at January 20, 2001) ay kusang sumibol sa makasaysayang EDSA. Nagkaisa at nagkapit-bisig ang taumbayan at nagtagumpay. Dalawang pinuno ang nabunot sa Malacanang dahil sa EDSA revolutions. Pero hindi pala lubos ang nangyari sa EDSA sapagkat hanggang sa kasalukuyan ang proble&amp;shy;mang katiwalian sa gobyerno ay patuloy pa ring nangi&amp;shy;ngiba&amp;shy;baw. Kung gaano kabigat ang problema sa katiwalian noon, ganito pa rin ngayon at lalo pang naging talamak. Noong nakaraang Linggo ay ginunita ang ika&amp;shy;pitong anibersaryo ng EDSA Dos na naging dahilan kaya nabunot sa Malaca&amp;ntilde;ang si dating President Joseph Estrada. Pumalit sa puwesto si Gloria Maca&amp;shy;pagal-Arroyo na noon ay Vice President. Naakusa&amp;shy;han si Estrada ng pandarambong at pagsira sa tiwala ng taumbayan. Anim na taon na nakulong si Estrada. Noong nakaraang taon, pinardon siya ni Arroyo. Pero hindi iyan ang isyu kundi ang talamak pa ring katiwalian na nangyayari sa kasalukuyan. Kung matindi ang katiwalian sa panahon ni Estrada, mas marami ngayon at tila hindi gumagalaw ang gobyerno para ang mga “malalaki at matatabang isda” ay ma&amp;shy;lambat at maitapon sa aquarium na may rehas. Walang nakikitang ganito ngayon sapagkat ang nala&amp;shy;lambat lamang ay mga “payat at maliiit na isda”. Walang kabusugan ang mga tiwali at patuloy sa pagnanakaw. Ang ganitong kalagayan ng bansa na nakasak&amp;shy;mal ang mga tiwali ay inamin ng Malaca&amp;ntilde;ang. Ayon kay Presidential Management Staff&amp;nbsp; Cerge Remonde, malaking problema ang katiwalian maka&amp;shy;lipas ang pitong taon o pagkatapos ng EDSA Dos. Ayon kay Remonde, hindi lamang ang pamahalaan ang namu&amp;shy;mroblema sa problema ng katiwalian kundi pati na rin ang pribadong sector. Gayunman, sinabi ni Re&amp;shy;monde na gumagawa ng hakbang ang pamahalaan para lubos na mapuksa ang mga tiwali. Hindi raw tumitigil ang pamahalaan para malambat ang mga “malalaking isda”. Katunayan daw, may mga nasibak nang government officials ang Pre&amp;shy;sidential Anti-Graft Commission (PAGC) at marami pang sususpindehin. Mabigat ang problema sa katiwalian noong panahon ni Estrada pero ngayon sa Arroyo admi&amp;shy;nistra&amp;shy;tion ay mas matindi pa. Ngayon ay malalaking halaga ang sangkot gaya ng sumusunod: $329.48-million kontrata para sa national broadbandk network (NBN), P780-milyong fertilizer scam ni Jocjoc Bolante, $2-milyon na pangingikil ni dating DOJ Sec. Hernando Perez kay Mark Jimenez kaugnay sa Impsa deal at P500-milyong suhol ng Piatco sa NAIA. Marami pang iba. Tila tama ang sabi ni Estrada na mas corrupt ang Arroyo admin kaysa kanya.</body>
<link>http://www.philstar.com/Article.aspx?articleId=40485&amp;publicationSubCategoryId=94</link>
</article>
<article>
<title>‘Babae tinubo sa ulo’</title>
<author>CALVENTO FILES Ni Tony Calvento</author>
<date>
<month>January</month>
<day>25</day>
<year>2008</year>
</date>
<body>BAGO ANG KASO ngayong araw na ito, nais naming ibalita na lumabas na ang information nung Martes pa galing sa Cainta Pro&amp;shy;se&amp;shy;cution office, sa pamumuno ng kanilang Rizal Provincial Prosecutor Edgardo Bautista tungkol sa kaso na inilapit sa amin ni Kibbari Gappal laban sa taong bumaril at nang holdap sa kanya na si Jerry Yubal. Ang kasong ito ay nung September 2007 pa naisampa sa prosecution office at sa tulong ni Pros. Bautista naging mabilis ang aksyon nitong mga nakaraang araw. Nagpapasalamat kami dito sa “CALVENTO FILES” at sa Hustisya para sa Lahat sa tulong ni Prosecutor Bautista ng Rizal. Pinirmahan niya ang information na merong “probable cause” para maisampa ang kaso. Bail is set at P200,000. Nais din naming pasalamatan si Sol Puzon para sa kanyang assistance.&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp; ANG MGA BABAE minamahal. Nirerespeto. Ano nga ulit ang tawag sa mga lalakeng pumapatol sa babae at nanakit sa kanila? Ito ay kaso ng pananakit diumano ng isang lalake laban sa kanyang babaeng kapit bahay. Inilapit sa aming tanggapan ni Nestylyne Garcero ng Antipolo City. Nagsimula ang lahat nang unang magreklamo si Nestylyne laban sa suspek na si Joseph Canon, 27 taong gulang at kapitbahay lang din nila. Inireklamo niya ito sa kasong Child Abuse matapos nitong sintukin ang pisngi ng kanyang isang taong gulang na anak na noon ay karga niya. Ika-22 ng Hulyo 2007 nang maganap ang insidente. Sa pangyayaring ito nagpunta sila ng Antipolo Police Station upang magsampa ng kaukulang reklamo laban kay Joseph subalit hinahanapan pa sila ng certificate to file action mula sa kanilang barangay. Nagpunta ng barangay si Nestylyne upang isangguni ang nangyari sa kanyang anak. Nawalan na rin siya ng interes na ipagpatuloy ang kaso dahil hindi naman sila nabigyan ng certificate to file action ni Barangay Captain Renato Boy Beltran dahil sa kanilang palagay ay pinapaikot-ikot sila upang hindi masampahan ng kaso si Joseph. Hindi naman tumigil si Joseph sa pagpaparinig sa kanya ng mga masasakit na salita sa tuwing nag-iisa siya. Madalas na wala ang kanyang asawa na si Eduardo dahil nagtatrabaho ito. Ayon kay Nestylyne, madalas siyang makarinig ng masasakit na salita tulad ng ‘POKPOK! P*T%!’ subalit hindi na lamang niya ito pina&amp;shy;pansin upang huwag nang lumaki ang gulo. “Kung minsan nadedestino sa ibang lugar ang asawa ko kaya hindi ko agad nasasabi sa kanya ang mga ginagawa sa akin ni Joseph. Pero kapag kasama ko siya hindi naman nito nagagawang magsalita ng kung anu-ano. Hindi ko nga maintindihan kung ano ang nagawa namin sa kanya at ayaw niya kong tigilan,” paliwanag ni Nestylyne. Ika-8 ng Enero 2008 bandang alas-12:30 ng tanghali sa gate ng Beverly Hills Subdivision, Antipolo City naganap ang insidente. Kasama nito ang kanyang anak na naglalakad pauwi sa kanilang bahay nang makita ni Nestylyne si Joseph na sakay ng tricycle nito. Tinapatan sila nito at sinabihan ng “P@#A %&amp;amp; MO! PAPATAYIN KITA!”. Pagkaraan noon ay kinuha na nito ang tubo na dala sabay palo ng suspek sa ulo ng biktima. Nagsisigaw si Nestylyne upang humingi ng tulong subalit muli siyang nilapitan nito at pagkatapos ay sa kaliwang&amp;nbsp; braso naman siya hinampas ng&amp;nbsp; tubo na naging sanhi&amp;nbsp; ng pagkabali ng kanyang buto. Samantala nang makita ni Joseph na duguan ang kanyang ulo saka pa lamang siya tinigilan nito at mabilis&amp;nbsp; na nilisan ang lugar dala ang kanyang tricycle. Pinilit ni Nestylyne na makuwi ng bahay upang humingi ng tulong hanggang sa tuluyan na siyang nawalan ng malay. Agad naman siyang dinala sa Community Hospital upang malapatan ng karampatang lunas ang tinamo niyang sugat mula sa pagkakapalo ni Joseph. Humingi ng tulong sa barangay hall ng Beverly ang ama ni Nestylyne na si Nestor Pogosa Sr. Nagsampa ng kasong Serious Physical Injuries si Nestylyne laban kay Joseph sa Antipolo Police Station. Sinubukan ng mga pulis na puntahan ang bahay ng suspek upang arestuhin subalit nagtago na ang suspek. Bumalik na lamang sila sa presinto subalit pagkaraan ng ilang sandali kasunod na nila ang kanilang barangay captain na si Renato Boy Beltran. Kasama na nito si Joseph upang isuko ito. Di-umano narinig ni Nestylyne na gustong arborin ng kapitan ang kaso ni Joseph kaya naman sinabi niya dito tignan ang nangyari sa kanya. Wala siyang balak na makipag-areglo sakali mang mag-alok ang kampo ng suspek. Hindi naman daw nakakibo ang kapitan sa sinabi niya.&amp;nbsp; Ininquest ang suspek subalit ayon kay Nestylyne Slight Physical Injuries lamang ang inirekomendang kaso ni Asst. City Prosecutor Edgar Namia ng Antipolo Prosecutor’s Office dahil sinabihan sila nito na kailangan nilang makuha ang resulta ng medical report na isinagawa ng Orthopedics. Binigyan sila ng hanggang alas-5 ng hapon noong ika-9 ng Enero 2008 upang isumite ang resulta subalit kinabukasan ng umaga na lamang nila ito nadala. Hindi umabot sa takdang oras kaya naman bumaba ang kaso. “Hindi po naming matanggap na ganoong kaso lamang ang maisasampa kay Joseph. Masyado po akong dehado. Pinilit naming makuha agad ang resulta subalit ginabi na kami at hindi na nakaabot pa,” pahayag ni Nestylyne. Sinabi pa ni Nestylyne na hindi niya hahayaang ganoon lang ang magiging kaso ni Joseph kaya naman humingi sila ng tulong sa aming tanggapan upang malaman kung ano ang kanilang dapat gawin. Nakalaya rin ang suspek matapos nitong makapagpiyansa. Samantala ikinuwento din ni Nestylyne na kinagabihan, bandang alas-11 ng gabi nagpapahinga na sila noon nang magising sila dahil sa sunud-sunod na pambabato sa bahay nila. Nakita nila na pawang mga kamag-anakan ni Joseph ang may gawa ng pam&amp;shy;babato sa kanila. Pilit na naghahamon ng away at pinagmumura din sila nito. Nagalit ang mga ito dahil sa nangyaring pagkakakulong ni Joseph. Hindi na nila pinansin ang panggugulong ginawa ng mga ito subalit nakuha pa silang ireklamo ng mga kamag-anak ni Joseph. “Sila na nga ang nanggulo sa amin kami pa ang nakuha nilang ireklamo at madalas pa akong pagsalitaan ng suspek na mababale-wala lang daw ang kaso kaya humihingi ako ng tulong sa inyo,” pagwawakas ni Nestylyne. Nangako ang aming tanggapan na bibigyan sila ng legal assistance para makuha ni Nestylyne ang hustisya na hinahanap niya! Para sa mga biktima ng karahasan, pang-aabuso o anumang krimen o legal problems maaari kayong tumawag sa 6387285 o ’di kaya’y sa 6373965-70. Maaari din kayong magtext sa 0921&amp;shy; 3263166 o 09198972854. Ang aming tanggapan ay sa 5th Floor City State Center Bldg., Shaw Blvd., Pasig. &amp;nbsp;</body>
<link>http://www.philstar.com/Article.aspx?articleId=40624&amp;publicationSubCategoryId=94</link>
</article>
<article>
<title>EDITORYAL — Maraming pinasusuweldo ang gobyerno pero hindi kuwalipikado</title>
<author></author>
<date>
<month>January</month>
<day>26</day>
<year>2008</year>
</date>
<body>NAKAIINIS si Civil Service Commission (CSC) chair&amp;shy;man Karina Constantino David. Kasi’y bakit ngayon lang niya ibinulgar na sobra-sobra ang Cabinet undersecretaries at iba pang opisyal ng gobyerno. Sinabi pa niya na talamak na ang politici&amp;shy;zation sa bureaucracy. At ang matindi pang sinabi ni David halos kalahati ng mga policial appointees ay hindi kuwali&amp;shy;pikado o walang alam sa kanilang trabaho. Yak! Sabi ni David hindi maganda ang ga&amp;shy;nito sapagkat hindi nagagampanan ang tung&amp;shy;kuling maglingkod sa publiko sapagkat hindi nga sila kuwalipikado. Sabagay hindi masisisi si David na ngayon lamang ibulgar ang nangyayaring politicization sa bureau&amp;shy;cracy. Nasa poder pa kasi siya kaya mahirap ang basta-basta gumawa ng hakbang. Pero sabi naman niya, matagal na niyang pinaalalahanan ang Mala&amp;shy;ca&amp;ntilde;ang ukol dito. Pero sa kabila raw ng kanyang ma&amp;shy;dalas na paalala ay hindi siya pinapansin. Si David ay nakatakda nang bumaba sa puwesto sa January 31. Tapos na ang kanyang pitong taong termino. Ganoon man, maganda rin namang nabulgar kahit huli na sobra-sobra pala ang ini-appoint ng Arroyo administration. Sangkatutak pala ang pinasu&amp;shy;suweldo pero hindi naman nakapagbibigay ng tamang serbisyo sa mga tao sapagkat hindi kuwali&amp;shy; pikado. Imagine, sa 3,500 career people na huma&amp;shy;hawak ng managerial position, wala pa sa kalahati nito ang may civil service eligibility. Nakadi&amp;shy;dismaya ring malaman, na mas mabilis pang ma-promote ang mga hindi eligible kaysa doon sa mga pasado sa civil service exam. Ano ba ‘yan? Bukod diyan mas marami pang trabaho ang mga may eligilibility kaysa doon sa mga “pinasok lang” dahil sa may padrinong malakas o nakagawa ng utang na loob kay President Arroyo. Sabi ni David, illegal ang pagbibigay ng position sa gobyerno bilang political rewards. Makaraang ibulgar ni David ang sangkatutak na political appointees, agad nag-utos si Mrs. Arroyo na tanggalin o ilipat ang mga ito. Nagulo ang “gulayan” dahil sa ibinulgar ni David. Sana nga ay noon pa niya ito ibinulgar para maagang naalis ang mga pabigat sa gobyerno. Pinasusuweldo ang mga undersecretaries, assistant secretaries at marami pang opisyal pero wala namang pakinabang. Mga nagpapalaki lang ng itlog…. Iyan ang masamang bunga ng pagbabayad ng utang na loob. Maraming “utang” si Mrs. Arroyo at siguro ay matatagalan pa bago siya makapagbayad. Maski nga sa mga nakakulong na VIP sa Bilibid meron pa siyang binabayaran. Saan nga patungo ang bansang maraming utang na loob?</body>
<link>http://www.philstar.com/Article.aspx?articleId=40714&amp;publicationSubCategoryId=94</link>
</article>
<article>
<title>Utang na loob ni Gloria, tayo ang nagbabayad!</title>
<author>K KA LANG? Ni Korina Sanchez</author>
<date>
<month>January</month>
<day>26</day>
<year>2008</year>
</date>
<body>NAGSALITA na ang paalis na pinuno ng Civil Service Commission na si Karina David, at ang lahat ay napanganga sa kanyang mga ibinulalas! Matagal na tila nanggigigil si Ms. David sa ginusto niyang sabihin tungkol sa umano’y saksi niyang&amp;nbsp; pag-aabuso ni President Gloria Arroyo sa paglalagay ng mga bata nito sa iba’t ibang posisyon sa gobyerno. Ang mga tauhang ito’y may iba’t ibang antas ng “lakas” sa Pre&amp;shy;sidente. Anak ni ganito, pamangkin ni ganyan, kaibigan ni ganoon…! At ang masama pa, higit sa 60% daw ng mga itinalaga ng Presidente sa iba’t ibang puwesto ng kapangyarihan at&amp;nbsp; impluwensiya sa gobyerno ay hindi raw kuwalipikado! Ayon din kay David, itong administrasyon na ito ang may pinaka&amp;shy;maraming pre&amp;shy;sidential appointees hambing sa ibang administrasyon! Kaya ganun na nga lang marahil &amp;nbsp;kasama ang serbisyo ng mga ahensiya ng gobyerno! Eh karami&amp;shy;han pala diyan sumasahod nang wala naman talagang alam sa trabaho nila.&amp;nbsp; Sobra-sobra rin talaga ang bilang ng mga emple&amp;shy;yado ng gobyerno na hindi naman kaila&amp;shy;ngan! At ang mga marunong naman sa trabaho, doble-doble at patong-patong ang trabaho! Panahon pa noon ni Oscar Orbos na dating kalihim ng Department of Transportation and Communication.&amp;nbsp; Sabi niya ay kaya niyang patakbuhin nang mas episyente pa ang kanyang departamento kung kalahati lang ng mga empleyado ang maiiwan sa kanya.&amp;nbsp; Sobra raw ang laki ng burokrasya.&amp;nbsp; Ayon sa isang pagtatala noong 2000, sa Department of Education ay 90% ng budget nito ay napupunta sa suweldo ng tao. Kung ganito ang sitwasyon sa lahat ng departamento ng gobyerno eh di wala na ngang matitira sa proyekto, inprastraktura, gamit, etc.&amp;nbsp; Pero iba pa rin ang problemang ito sa sinasabi ni David — na sanda&amp;shy;makmak din ang mga pilit pinapasok ni GMA sa matataas na posisyon na may malalaking suweldo. Ilang assistant ba ang kailangan ng isang kalihim? Ilan ang mga Asec at Usec sa bawat departamento? Nandyan ba sila para maka&amp;shy;bakasyon na ang kalihim?&amp;nbsp; Hindi na kailangang lumayo pa para makita kung gaano karami ang empleyado ng gobyerno. Magpunta ka lang sa kahit anong munisipyo, at may makikita kayong nagba&amp;shy;basa lang ng diyaryo, suma&amp;shy;sagot ng palaisipan, o kaya naman wala sa mga silya nila at nasa canteen nagkakape, habang mga ibang emple&amp;shy;yado naman ay tambak ng trabaho! May mga nagha&amp;shy;hatid lang ng papeles kung saan-saan sa loob ng muni&amp;shy;sipyo lang! At huwag nating kalimutan na ang adminis&amp;shy;trasyong ito ang may pinakamaraming dating sundalo at mga heneral sa burokrasya hambing sa lahat ng iba pang adminis&amp;shy;trasyong nakaraan. At nan&amp;shy;diyan talaga ang da&amp;shy;hilan ng mga matatalas na pahayag ni Karina David — utang ng loob. Utang pulitiko. Walang aangal na ma&amp;shy;raming utang ng loob si President Arroyo sa ma&amp;shy;raming tao. Iyan lang ang tanging dahilan kung bakit nasa poder pa siya, nasa posisyon pa siya. Kung wala ang mga taong pinagka&amp;shy;kautangan niya ng loob sa mga posisyon nila ngayon, matagal nang napatalsik si GMA. Kundi man utang ng loob ay pera namang pam&amp;shy;pabusog sa mga kaalyado kuno.&amp;nbsp; Pero dahil sa walang katapusang pagbabayad ng utang ng loob sa mga pumoprotekta sa kanya, bayan naman ang nagdu&amp;shy;dusa. Nariyan ang mga heneral at sundalo na — ano ba ang alam nila sa pagpa&amp;shy;takbo ng ehekutibo?&amp;nbsp; Kaya lang kailangan ay “masaya” ang mga sundalo at heneral, dahil kung hindi areglado ang kanilang kinabukasan matapos magretiro, ay pa&amp;shy;ngungunahan pa nila ang mga pagpatalsik o coup d’etat laban kay GMA.&amp;nbsp; Yung mga congressman naman?&amp;nbsp; Aba eh kung walang pe&amp;shy;rang pampadulas o posis&amp;shy;yong maibibigay sa mga kamag-anakang batugan at may balak lang mangu&amp;shy;rakot pag naposisyon na, diba’t banta nila ang pag-impeach o pagpatalsik sa Presidente? Ilang taon pa ang nai&amp;shy;iwan sa termino ni Arroyo. Ilang tao pa ang kailangang bayaran ng utang ng loob? At kapag wala na siguro si GMA sa 2010, madali bang tanggalin ang lahat ng taong napasok na ni GMA? Marami ang nagsabi na kayang pa&amp;shy;tak&amp;shy;buhin ang ilang tang&amp;shy;gapan at ahensiya ng pama&amp;shy;halaan ng kalahati lang ng kasalukuyang empleyado. Tingnan natin kung maga&amp;shy;gawa ito ng sunod na Presi&amp;shy;dente, para gumanda naman ang serbisyo ng mga him&amp;shy;pilan ng gobyerno, at maka&amp;shy;tipid ang gobyerno na lagi na lang nagrereklamo na walang pera pero sanda&amp;shy;mak&amp;shy;mak naman ang &amp;shy;nang di dapat! At tila tayo pala mismo ang nagba&amp;shy;bayad sa pamamagitan ng buwis sa mga taong nag&amp;shy;pa&amp;shy;pahirap sa atin!</body>
<link>http://www.philstar.com/Article.aspx?articleId=40776&amp;publicationSubCategoryId=94</link>
</article>
<article>
<title>Huli na ang review</title>
<author>AMBA’S BRIEFS Ni Roy “Amba“ Seneres</author>
<date>
<month>January</month>
<day>27</day>
<year>2008</year>
</date>
<body>&amp;nbsp;NAG-UTOS ang gobyerno kailan lang na magsagawa ng review upang pag-aralan kung papaano matutulungan ng pamahalaan ang mga OFW sa panahong ito na nadatnan sila ng financial crisis dahil sa pagbaba ng palitan ng dolyar sa piso. Sa tingin ko, huli na ang utos na ito, dahil ngayon pa lang sila mag-aaral, samantalang matagal nang sina&amp;shy;salanta ng crisis ang mga tinagurian nating bagong bayani. Mag-imagine kayo ng isang pamilya ng OFW na tumatangap ng $1,000. Sa dating palitan na P56 sa dollar, kumikita sila ng P56,000 ngunit ngayon sa palitang P41 sa dollar, kumikita na lamang sila ng 41,000 na ang ibig sabihin ay nawalan na sila ng 15,000 sa isang buwan. Ang perang ito ay maaaring nakalaan sana sa mga gastusin katulad ng tuition, gamot at pagkain o di kaya pambayad sa bahay at kuryente. Dahil sa crisis na ito, naririnig ko na may mga pamilya na ng OFW ang hindi na nakakakain ng tama, dahil inuuna muna nila siyempre ang mga obligasyon katulad ng renta at bayad sa kuryente. Sino nga ba ang mag-aakalang aabot ang mga pamilyang ito sa ganitong uri ng paghi&amp;shy;hirap? Hindi ba’t ginusto nila na mangibang bansa upang makaraos sa kahirapan ang kanilang mga pamilya? Dahil sa katotohanang halos walang magawa ang gobyerno sa crisis na ito, hindi ba nararapat na kumilos na rin at makiisa sa mga OFW ang mga kompanya na matagal nang nakikinabang sa kanilang pinadadalang pera? Bilang halimbawa, bakit hindi babaan ng mga banko ang kanilang singil sa remittance? At bakit hindi magbigay ng mga discount ang mga supermarket at department store sa kanila upang makabili man lang sila ng mga pagkain at iba pang mga pangangailangan? Kung patuloy na mahihirapan ang mga OFW, maaaring mabawasan na ang numero ng mga kababayan natin na pupunta sa ibang bansa, at wala nang ibang tatamaan ng pagbaba ng remittance kundi ang mga negosyante rin.&amp;nbsp;&amp;nbsp;&amp;nbsp;&amp;nbsp; * * * Makinig sa KOL KA LANG sa Radio Veritas 846 khz 5 to 6 Mon to Fri. E-mail royseneres@yahoo.com&amp;gt; , text 09163490402, dumalaw sa www.royseneres.com, tumawag sa 5267522 at 5267515. OFW Family Club 1986 Taft Ave. Pasay</body>
<link>http://www.philstar.com/Article.aspx?articleId=41026&amp;publicationSubCategoryId=94</link>
</article>
<article>
<title>‘Hubad ako, kapalit load mo…’</title>
<author>BAHALA SI TULFO Ni Ben Tulfo</author>
<date>
<month>January</month>
<day>28</day>
<year>2008</year>
</date>
<body>ISANG modus sa chat ang inireklamo sa BITAG ng isang lalaking biktima nito. Binansagan namin ang modus na ito na “HUBAD AKO, KAPALIT NG LOAD MO”. Ang estilo ng modus, maghuhubad daw ang kanyang ka-chat sa harap ng computer webcam kapalit lamang ay pre-paid load. Ayon sa nabiktimang si Andy, mahigit tatlong libong pisong pre-paid load na raw ang kanyang nai-send sa babaing kanyang ka-chat bago ito naghubad ng ilang segundo lamang sa harap ng webcam. Ang siste, nadenggoy daw siya. Bihira sa mga lalaking nabiktima na katulad ni Andy ang lumantad at umaming nadenggoy, naloko o naisahan sila. Dagdag pa ni Andy, naging interesado siya sa kanyang ka-chat ng mag-personal message ito sa kanya at ang naka-front na larawan sa message box ng babae ay&amp;nbsp;&amp;nbsp;&amp;nbsp; naka-two piece bikini lamang ito. ‘Yun nga lang, hindi pa nadala si Andy sa naunang panggogoyo sa kanya ng kanyang ka-chat dahil ginusto pa ng biktima na makipagkita siya ng personal sa babae. Dito na siya napagsamantalahan ng todo dahil malala pa sa patak ng metro ng taxi ang demand ng babaing kanyang ka-chat. Bawat imposmasyong gustong malaman ni Andy ay may katumbas muna na prepaid load. Dahil malayo pa ang pinanggalingan ni Andy, maka&amp;shy;punta lamang sa BITAG at isumbong ang panlolokong ginawa ng kanyang ka-chat, sinakyan ng BITAG ang kanyang kuwento. Sinamahan namin siya sa isang computer shop upang patunayan ang kanyang sinasabi. Dito, nagpa&amp;shy;kawala kami ng isang 300 prepaid load. At tulad ng inaasahan, pagka-send ni Andy sa call card # at pincode ng load, hindi na ulit nagparamdam ang kanyang ka-chat. Bigla itong nag-offline sa chat at pinatay na rin ang cel lphone na ginagamit pang-text sa biktima. Hindi na bago sa BITAG ang ganitong uri ng modus dahil alam namin na ang nasa likod ng modus na ito ay mga babaing performer ng cybersex. Tatakamin ang kanilang mga ka-chat sa pagpopost ng sexy pictures o video subalit ang totoo, recorded na ang kanilang ipinapalabas. Hindi ito real time katulad ng inaasahan ng mga katulad ni Andy na gigil na gigil sa nakikitang pang-front ng kanilang ka-chat. Kaya’t ang siste, sa mga lalaking mahihilig, ginagamit itong pang-good time ng mga babaing performer ng cybersex na magaling manloko at manggantso. Kasi naman, karamihan sa mga biktima ay hindi marunong matuto at madala. Kabilang na dito si Andy…tsk tsk tsk.</body>
<link>http://www.philstar.com/Article.aspx?articleId=41113&amp;publicationSubCategoryId=94</link>
</article>
<article>
<title>Esperon: Promo extended!</title>
<author>K KA LANG? Ni Korina Sanchez</author>
<date>
<month>January</month>
<day>29</day>
<year>2008</year>
</date>
<body>TATLONG dagdag na buwan pa manunungkulan si AFP Chief of Staff Gen. Hermogenes Esperon ——&amp;nbsp; utos ni President Gloria Arroyo. Dapat sana retirado na siya sa Pebrero 9, 2008. Ang extension ni Esperon ay sa kabila ng maingay na pagbabatikos kay Esperon mula mismo sa mga sundalo ng AFP, maging mga oposisyon na senador at kongresista. Marami ang naniniwala na bulag na halos ang paniniwala ni Esperon sa kanyang amo, “sobrang sipsip” sabi ng maraming sundalo, at “hindi na nakikita ang tama o mali”.&amp;nbsp; Kilala si Esperon bilang isa raw sa mga nakaaalam sa binalak umano na rebelyon noong nakaraang Pebrero 24, ang anibersaryo ng EDSA Revolution, na naunsiyami at nauwi sa pagkakakulong ng “grupo” nina General Miranda at Col. Ariel Querubin.&amp;nbsp; Si Esperon daw ang isa sa mga pumiyok kundi man bumaliktad.&amp;nbsp; Hanggang ngayon ay di pa kumpirmado ang lahat ng haka-hakang ito.&amp;nbsp; Ngunit kay Esperon ngayon sinisisi ang pagmamaltrato umano at kawalan ng tapat na katarungan sa kaso ng mga nahuling opisyal ng AFP dahil sa naganap nga noong Pebrero.&amp;nbsp; Idinidikit din ngayon kay Esperon ang patuloy na pangungurakot umano sa loob ng military, gayundin ang pinaghihinalaang pagtatakip sa tunay na naganap sa pagsabog sa Glorietta 2 sa Makati.&amp;nbsp; Kasabwat din umano ang heneral na ito sa mga pagsisinungaling umano ng gobyerno ukol sa “banta&amp;nbsp; sa estado at sa Malaca&amp;ntilde;ang”&amp;nbsp; para lang mapanatili ang pagsikil sa karapatan ng iba’t ibang sektor sa pag-poprotesta.&amp;nbsp; Inasahan ang extension ni Esperon.&amp;nbsp; Pasalamat na lang ng mga kontra sa kanyang pamumuno na tatlong buwan lang ang pagtagal ng puwit nito sa puwesto.&amp;nbsp; Ngunit sa prinsipyo ay hindi rin ito mabuti para sa mga ibang heneral na mara&amp;shy;pat-dapat nang pumalit kay Esperon.&amp;nbsp; At bakit nga ba may tatlong buwan pang buntot?&amp;nbsp; Palubag-loob?&amp;nbsp; Bayad-utang?&amp;nbsp; Tila pinatotohanan na naman ni GMA na tama ang lahat ng mga pagbubunyag ni Karina David ng Civil Service Com&amp;shy;mission.&amp;nbsp; Pangkaraniwang ginagawa ang pagpapahaba ng termino ng isang heneral sa mga pa&amp;shy;nahon ng digmaan, ayon sa abogado ng Presidente, si Sergio Apostol. Para raw ito matapos ang sinimulang ope&amp;shy;rasyon sa Mindanao laban sa mga rebelde.&amp;nbsp;&amp;nbsp; Pero ilang taon na ba ang “digmaan” na iyan laban sa NPA at mga rebeldeng Muslim sa Mindanao? Sa loob ba ng tatlong buwan ay mag-iiba na ang takbo at anyo ng giyerang ito sa Mindanao sa ilalim ni Esperon? Matatapos na ba ito kaya siya binigyan ng tatlong buwan pa? Eh bakit hindi pa tinapos noong nakara&amp;shy;ang taon kung kaya pala niya ng tatlong buwan? Talaga naman. Lahat ito kasama pa rin sa pagbabayad ng pulitikal na utang ni GMA, lalo na sa mga sundalong katulad ni Esperon. Lumalabas na tanging si Gen. Esperon lang ang may hawak sa kapangyarihan ng bansang ito, at ang pagtatanggal sa kanya ay magiging dahilan lang para magkagulo sa bansa? Hindi maalis sa isip na dahil sa lahat ng mga usap-usapan ng umano’y destabilisasyon, ka&amp;shy;ilangan pa rin ang mabigat na kamay ni Esperon para ilagay sa lugar ang mga maaaring pagmulan ng mga gulong iyan. Baka naman kasi pag wala na siya, mawala na rin sa Mala&amp;shy;ca&amp;ntilde;ang si President Arroyo. O di naman kaya, wala pang ma&amp;shy;paglagyan si Esperon na sibil&amp;shy;yan na posisyon kasi puno pa nga ng mga taong binaba&amp;shy;yaran ding utang pulitikal ni GMA?&amp;nbsp; Ito ngayon ang abangan.&amp;nbsp; Mada&amp;shy;dagdagan na naman kaya ang mga posisyon sa gob&amp;shy;yerno na heneral na naman ang pupuwesto? Hindi malayo.&amp;nbsp; Pero kailangang pigilan.</body>
<link>http://www.philstar.com/Article.aspx?articleId=41288&amp;publicationSubCategoryId=94</link>
</article>
<article>
<title>Don’t panic</title>
<author>AKSYON NGAYON Ni Al G. Pedroche</author>
<date>
<month>January</month>
<day>31</day>
<year>2008</year>
</date>
<body>MASAMA ang takbo ng ekonomiya ng United States of America. Nasa bingit ng recession o papabagsak. Dahil maraming bansa, kasama ang Pilipinas ang nakasandal sa Amerika, pati ang ekonomiya ng mga bansang ito ay apektado. Lupaypay ang stock market. Bumabagsak daw ang halaga ng shares of stocks sa mga listed corporations dahil maraming investors ang nagbebenta ng kanilang mga shares at nag-aatrasan. Ibinebenta kahit sa paluging halaga ang kanilang shares sa pangambang baka lalung bumagsak pa ito. “Wait and see” ang umiiral na attitude ng mga negosyante. Nangyayari iyan hindi lang sa Pilipinas kundi maging sa Japan, Hongkong at iba pang maunlad na bansa sa Asya. Ganyan pa rin ka-impluwensyal ang Amerika sa ekono&amp;shy;miya ng ibang bansa. Ang situwasyong ito ay mananatili hangga’t walang liwanag hinggil sa pagbawi ng Amerika sa kinakaharap nitong problemang pang-ekonomiya. Kung ikaw ay small time player sa stock market, may payo si dating NEDA chief Solita “Mareng Winnie” Monsod. “Don’t panic” at huwag magbenta ng shares of stocks. “Hold on to your shares” aniya. Katunayan, kung may pera ka, mamili ka pa ng mamili habang bagsak ang halaga. Naniniwala kasi si Mareng Winnie na hindi magtatagal at makaka-recover ang USA. “Sa tingin niyo ba napa&amp;shy;kabobo ng Amerika para pabayaang bumagsak nang tuluyan ang ekonomiya nito?” Tanong ni Mareng Winnie. Kaya mamili raw nang mamili ng stocks at kapag nakahulagpos ang US economy, yung mga&amp;nbsp; speculators ay tiyak na titiba dahil biglang aarangkadang pataas ang halaga ng kanilang mga stocks. Madaling sabihin, mahirap gawin. Sabagay sugal ang stock market. Pero mas magandang sugal marahil ito kaysa Casino dahil malaki ang potensyal na manalo ka. Kung marunong ka. Kaso maraming Pinoy ang kagaya ko na financially illiterate. He-he-he.</body>
<link>http://www.philstar.com/Article.aspx?articleId=41870&amp;publicationSubCategoryId=94</link>
</article>
</data>