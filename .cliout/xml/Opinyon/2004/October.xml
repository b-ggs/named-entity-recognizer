<?xml version="1.0" encoding="ISO-8859-1" ?>
<data>
<article>
<title>EDITORYAL  Maraming teachers ang may TB</title>
<author></author>
<date>
<month>October</month>
<day>03</day>
<year>2004</year>
</date>
<body>KAWAWA naman ang mga public school tea-chers! Maliit na nga ang kanilang sahod ay sila pa ang kinakapitan ng kinatatakutang sakit. Ayon sa report ng party list representative na si Rep. Eulogio &amp;quot;Amang&amp;quot; Magsaysay ng Alliance of Volunteer Educators (AVE) may 2,376 na mga guro sa public school ang may tuberculosis. Batay sa pag-aaral ni Magsaysay, karamihan sa mga guro na afflicted ng TB ay nakatira sa mga mahihirap na lugar at maruming kapaligiran. Inihalimbawa ni Magsaysay ang mga lugar na Payatas at Tatalon sa Quezon City. Ang dalawang lugar, ayon kay Magsaysay ay ilan lamang sa mga depressed na lugar sa Metro Manila. Ang kahirapan ng buhay ang itinuro ni Magsaysay na dahilan kaya maraming guro ang mga may TB. Masyado raw mababa ang sahod ng mga guro (P9,939 a month) at hindi kayang makapanirahan sa isang disenteng lugar at bukod dito, hindi rin makabili ng pagkaing masustansiya at ganoon din ng maayos na damit. Ang kababaan ng suweldo ng mga guro ang nagiging dahilan kaya marami ang nagtutungo sa ibang bansa para magpaalila. Karamihan sa mga guro ay domestic helper sa Hong Kong, Singapore, Saudi Arabia, Italy at marami pang bansa. Mas gusto pa nilang mag-domestic helper kaysa magtiyaga sa pagtuturo na kakarampot lamang ang suweldo. Katwiran ng ilang teacher walang gaanong kinabukasan silang nakikita kung magpapatuloy sa pagtuturo. Masyado nang naaapi dahil hindi na mapagkasya ang kinikita. Ang ganitong kalagayan ng mga guro ay noon pa nangyayari. Marami nang presidente ang namuno sa bansa at marami na rin ang naging secretary ng Education pero hindi pa rin malutas ang kababaan ng suweldo ng mga guro. Sa bawat may uupong Education secretary ay ang kapakanan diumano ng mga teachers ang kanilang titingnan pero ang mga ito ay pawang &amp;quot;bulaklak&amp;quot; lamang ng kanilang dila. Madaling sabihin pero walang balak gawin. Nakaaawa ang kalagayan na marami sa mga public school teacher ang unti-unting pinapatay ng TB. Dapat kumilos ang pamahalaan sa nangyayaring ito sa mga teachers. Hindi dapat ipagwalambahala ang nangyayaring ito sapagkat ang magiging kawawa ay ang mga kabataan na kanilang tinuturuan. Bigyang pansin ang mga gurong pinahihirapan ng TB.</body>
<link>http://www.philstar.com/Article.aspx?articleId=265638&amp;publicationSubCategoryId=94</link>
</article>
<article>
<title>Pananalig at kababaang-loob</title>
<author>ALAY-DANGAL Ni Fr. Jose C. Blanco, SJ.</author>
<date>
<month>October</month>
<day>03</day>
<year>2004</year>
</date>
<body>NGAYON ay ika-27 linggo sa pangkaraniwang panahon ng liturhiya. Ang talinghaga ay tungkol sa butil ng mustasa at talinghaga tungkol sa di-makabuluhang alipin. Basahin ang Lukas 17:5-10. Sinabi ng mga apostol sa Panginoon, &amp;quot;Dagdagan po ninyo ang aming pananalig sa Diyos!&amp;quot; Sumagot ang Panginoon, &amp;quot;Kung maging sinlaki man lamang ng butil ng mustasa ang inyong pananalig sa Diyos, masasabi ninyo sa puno ng sikomorong ito, Mabunot ka, at matanim sa dagat! at tatalima ito sa inyo.&amp;quot; &amp;quot;Ipalagay nating kayoy mga aliping nag-aararo, o nagpapastol kaya ng tupa. Pagkagaling niya sa bukid, sasabihin ba ninyo sa kanya, Halika at nang makakain ka na? Hindi! Sa halip ay ganito ang sinasabi ninyo: Ipaghanda mo ako ng hapunan; magbihis ka, at silbihan mo ako habang akoy kumakain. Kumain ka pagkakain ko. Pinasasalamatan ba ang alipin dahil sa ginawa niya ang iniutos sa kanya? Gayon din naman kayo; kapag nagawa na ninyo ang lahat ng iniutos sa inyo, sabihin ninyo, &amp;quot;Kamiy mga aliping walang kabuluhan; tumutupad lamang kami sa aming tungkulin.&amp;quot; Tulad ng mga apostol na humihingi kay Jesus na dagdagan pa ang kanilang pananalig, kailangan din nating hilingin kay Jesus na palalimin ang ating pananalig. Sa ating buhay, marami tayong mga pagsubok na dinadaanan. Kailangan natin ang malalim na pananalig upang mapangibabawan ang mga pagsubok. Ang Diyos na lumikha sa atin ay ating Panginoon. Dapat tayong laging handa sa pagtupad sa kanyang kalooban. Dapat tayong magtiwala na mas higit na alam ng Diyos kung ano ang makabubuti para sa atin. Huwag nating kalilimutan na ang pananalig ang nagbibigay sa atin nang mas higit pa sa pantaong kapangyarihan. Ipinahihiram sa atin ng Diyos ang kanyang walang-hanggang kapangyarihan.</body>
<link>http://www.philstar.com/Article.aspx?articleId=265658&amp;publicationSubCategoryId=94</link>
</article>
<article>
<title>Sardinas at noodles na lang ang kayang bilhin</title>
<author>BANTAY KAPWA Ni Cielito Mahal  Del Mundo</author>
<date>
<month>October</month>
<day>03</day>
<year>2004</year>
</date>
<body>DAHIL sa kahirapan ng buhay kaya 80 porsiyento ng mga Pilipino ngayon ay nagkakasya na lamang sa pagkain ng sardinas at noodles, ito ay ayon sa pinaka-huling survey ng Food and Nutrition Institute. Dahil sa pagtaas ng presyo ng mga bilihin, hindi makaya ng isang pamilya na ang pinaka-bread winner ay kumikita lang ng P50 bawat araw na masunod ang basic food-needs. Bihira nang makakain ng manok, karneng baboy at baka. Hindi nila kayang bumili ng mga nutritious food na mayaman sa bitamina at mineral. Dahil sa kasalatan ng sustansiya sa katawan kaya humihina ang immune system at dito nagsisimula ng paglitaw ng kung anu-anong sakit. Nakalulungkot isipin na sa kasalukuyan, apat sa walong pamilyang Pilipino ang dumaranas ng malnutrisyon. Sa aming out-reach program sa Payatas ilang pamilya ang nakapanayam ko at nagsabi na ang isang paketeng noodles ay pinagsasaluhan nila at dinadagdagan nila nang maraming tubig para may sabaw na mahigop. Isang mag-anak na may walong miyembro ay nagkakasya sa isang latang sardinas na pang-ulam. Ang sabi naman ng isang ina, madalas na naglulugaw na lang sila para mas marami. Noon pa man ay mahirap na ang buhay pero ngayon ay mas lumubha pa dahil sa dinaranas na fiscal crisis. Apektado ang mahihirap kaya nagtitiis na lang sila sa noodles at sardinas.</body>
<link>http://www.philstar.com/Article.aspx?articleId=265661&amp;publicationSubCategoryId=94</link>
</article>
<article>
<title>EDITORYAL  Dadami pa ang mga Pinoy na magugutom</title>
<author></author>
<date>
<month>October</month>
<day>10</day>
<year>2004</year>
</date>
<body>DALUMPUT APAT na milyon na ang estimate na dami ng mga Pinoy ngayon. Sa bilang na ito, nakikita na ang kahirapan dahil sa dami ng tao. Unang-unang kahirapang dinanas ay ang kakapusan sa pagkain. Marami na ang nakararanas na magutom batay sa survey ng Social Weather Stations (SWS). Ginawa ang survey noong Agosto dalawang buwan makaraang maupo sa puwesto si President Arroyo. Ang nakakatakot ay ang report ng United Nation at ng gobyerno na rin na pagkalipas ng 29 na taon, magiging 168 million na ang mga Pinoy. Doble ang ilalaki ng populasyon. Ang populasyon ng bansa, ayon sa report ng UN ay lumalaki ng 25.8 sa loob ng 10 taon. Mula 60.7 million noong 1990 ay nag-increased ito sa 76.5 million noong 2000. Kung magiging 168 million ang mga Pinoy sa darating na 29 na taon, ano pa ang magiging kalagayan ng mga mahihirap na Pinoy. Kung isa sa bawat pamilyang Pinoy ay nakararanas ng gutom minsan isang buwan, batay sa SWS survey, baka dumoble rin ito o maging triple. Ang pagkontrol sa populasyon ang magliligtas sa nakaamba pang pagkagutom ng mga Pinoy. Pero sa pananaw ni Health Sec. Manuel Dayrit, hindi ang paglobo ng populasyon ang dapat sisihin kundi ang bagsak na ekonomiya. Kung maganda raw ang ekonomiya natural na maraming trabaho at siyempre maraming makakain. Hindi raw dapat pagtuunan ng pansin ang populasyon at gawing dahilan kaya may nagugutom. Ang pananaw ni Dayrit ay naging mitsa lamang para sumabog ang isang katotohanang okey lang sa kanyang lumubo ang populasyon. Hindi na nakapagtataka kung bakit walang gaanong pagpupursigi ang pamahalaan para sa family planning program. Maraming nagrereklamo na walang mga contraceptives sa mga health centers. Hindi nakapagtataka kung ganito ang maging paninindigan ni Dayrit sapagkat maski si President Arroyo ay hindi rin malinaw kapag ang isyu ng family planning ang pag-uusapan. Naiipit ang gobyerno o nadodominahan ng Simbahang Katoliko na mahigpit na nagbabawal sa paggamit ng modernong contraceptives. Ang ibang bansang Katoliko ay lantaran na ang kampanya sa family planning at naiiwan ang Pilipinas. Hindi nakapagtataka na dumami ang populasyon at marami pa ang magutom sa hinaharap.</body>
<link>http://www.philstar.com/Article.aspx?articleId=265758&amp;publicationSubCategoryId=94</link>
</article>
<article>
<title>Pagpapagaling sa mga ketongin</title>
<author>ALAY-DANGAL Ni Fr. Jose C. Blanco, S.J.</author>
<date>
<month>October</month>
<day>10</day>
<year>2004</year>
</date>
<body>SA kapanahunan ni Jesus, ang ketong ay karaniwang sakit. Ang mga ketongin ay inihihiwalay. Walang ipinagkaiba sa panahon natin ngayon na nakahiwalay din ang mga ketongin. Walang lunas sa sakit na ito. Narito ang kuwento tungkol sa pagpapagaling sa 10 ketongin (Lk. 17:11-19). Sa paglalakbay ni Jesus patungong Jerusalem, nagdaan siya sa hangganan ng Samaria at Galilea. Nang papasok na siya sa isang nayon, siyay sinalubong ng 10 ketongin. Tumigil sila sa malayu-layo at humiyaw ng: &amp;quot;Jesus! Panginoon! Mahabag po kayo sa amin!&amp;quot; Nang makita sila ay sinabi niya, &amp;quot;Humayo kayo at pakita sa mga saserdote!&amp;quot; At samantalang silay naglalakad, gumaling sila. Nang mapuna ng isa na siyay magaling na, nagbalik siyang sumisigaw ng pagpupuri sa Diyos. Nagpatirapa siya sa paanan ni Jesus at nagpasalamat. Ang taong itoy Samaritano. &amp;quot;Hindi ba 10 ang gumaling?&amp;quot; tanong ni Jesus. &amp;quot;Nasaan ang siyam? Wala bang nagbalik at nagpuri sa Diyos kundi ang dayuhang ito?&amp;quot; Sinabi ni Jesus sa kanya, &amp;quot;Tumindig kat humayo sa iyong lakad! Pinagaling ka dahil sa iyong pananalig.&amp;quot; Malaking katuwaan para sa 10 ketongin na makita ang kanilang mga sarili na magaling na. Ang kanilang mga uka-ukang mukha ay malilinis na. Ang kanilang mga paat kamay ay nanumbalik na sa dating kalusugan. Subalit sa 10, tanging iisa lamang  isang Samaritano  ang bumalik kay Jesus. Nagpatirapa ito sa harap ni Jesus at nagpasalamat. Isang mas malaking gantimpala ang ibinigay sa kanya ni Jesus. Nabigyan siya ng handog na pananampalataya. Alam nyo bang pasalamatan ang Diyos para sa mga handog niya na natatanggap ninyo  malaki man o maliit? Alalahanin natin na ang Diyos ay hindi mahihigitan sa kanyang pagkabukas-palad.</body>
<link>http://www.philstar.com/Article.aspx?articleId=265780&amp;publicationSubCategoryId=94</link>
</article>
<article>
<title>Hinog na saging gamot sa may LBM</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>October</month>
<day>10</day>
<year>2004</year>
</date>
<body>ISA sa pinakamasarap at masustansiyang prutas ang saging. Napatunayan ko na bukod sa malaki ay napakasarap ng saging ng mga Bikolano lalo na yung bongolan, lakatan at latundan. Super tamis din ang mga saging na senyorita at gloria na nakatanim sa gilid ng paanan ng Mayon volcano sa Albay. Nakatikim na ako ng mga saging galing sa Mayon at napakasarap talaga. Ito ay noong nag-outreach program kami sa Albay nang sumabog ang Mayon Volcano noong katapusan ng dekada 80. Ang hinog na saging ay gamot sa mga may loose bowel movement (LBM). Ang taglay nitong potassium ay mahusay na lunas sa dehydration at mga sinisikmura. Gamot din ito sa mga nahihilo at may alta presyon. Ang balat ng saging ay gamot din sa sugat at pang-alis din ng tagihawat. Ang banana shake ay mainam na pangtanggal ng hang-over. Ang saging na saba ay pansahog sa mga nilulutong ulam gaya ng puchero, mechado, nilagang baka at kare-kare. Siyempre marami ang may gusto ng bananacue at saging con yelo na paborito ni Cora Alonzo ng Valenzuela City.</body>
<link>http://www.philstar.com/Article.aspx?articleId=265787&amp;publicationSubCategoryId=94</link>
</article>
<article>
<title>EDITORYAL - Lifestyle checks: Ngiping bungi-bungi</title>
<author></author>
<date>
<month>October</month>
<day>11</day>
<year>2004</year>
</date>
<body>PAGKATAPOS umalingasaw ang umanoy kina-mal na milyong dolyares ng isang general sa Armed Forces of the Philippines, bigla na namang nabuhay ang tungkol sa &amp;quot;lifestyle check&amp;quot; na si President Arroyo mismo ang nag-create noong 2002. Halos magkasabay na isinilang ang &amp;quot;lifestyle check&amp;quot; at ang Presidential Anti-Graft Commission (PAGC) para madurog ang mga corrupt sa pamahalaan. Pero nagmistulang ngiping bungi-bungi ang &amp;quot;lifestyle check&amp;quot; at PAGC sapagkat magpahanggang ngayon wala pa ring naitatapong &amp;quot;malaking isda&amp;quot; sa kulungan. Pawang mga dilis lamang ang nalalambat. Ang &amp;quot;lifestyle check&amp;quot; ay bigla na namang nagkaroon ng ningning ngayong dalawang general sa AFP ang nasasangkot sa katiwalian. Una nang sinuspinde si Army Major Gen. Carlos Garcia ng Office of the Ombudsman makaraang makita na hindi proportionate ang sinasahod nito sa idineklarang statement of assets and liabilities (SAL). Si Garcia ay sumasahod lamang nang mahigit P36,000. Nadiskubre na may apat na sasakyang mamahalin si Garcia at malaking bahay. Nahalukay ang hindi maipaliwanag na yaman ni Garcia nang pigilin ng US authorities ang kanyang anak na lalaki sa San Francisco airport dahil hindi nito nai-declare ang dalang $10,000. Sinabi naman ng misis ni Garcia na ang mga dolyares ng kanyang asawa ay nanggaling sa ibinigay na travel money at expenses. Tumatanggap din daw ang kanyang asawa ng mga cash na gastusin mula sa European at Asian companies na nabigyan ng award para sa military hardware. Tumanggap din daw ito ng &amp;quot;gratitude&amp;quot; money mula sa mga Philippine companies na nabigyan ng award sa military contracts para gumawa ng kalsada, tulay at military housing. Sinuspinde na si Garcia ng anim na buwan Mismong si retired Navy commodore Rex Robles ang nagsabi na may mga general pang kasangkot sa katiwalian. Tinawag pa nga niya ang mga ito na &amp;quot;anay&amp;quot;. Kung ganoon matagal nang nangyayari ang katiwalian sa AFP at ang nakapagtataka, ngayon lang ito nabubuking. Nasaan ang &amp;quot;lifestyle check&amp;quot;ng pamahalaang Arroyo? Mga &amp;quot;dilis&amp;quot; lamang ang nalalambat at nakapupuslit ang mga pating at patuloy pa sa pangungulimbat. Wala pa ngang nakikitang tagumpay ang &amp;quot;lifestyle check&amp;quot; mula nang isinilang. Paanoy may ngiping bungi-bungi at pasulpot lamang kung kumagat. Sa pagkakabuking sa mga nagpapayamang general sa AFP, nararapat lamang na kumagat na rito ang mga ngipin, nguyain at saka durugin. Para magkaroon ng tiwala ang taumbayan.</body>
<link>http://www.philstar.com/Article.aspx?articleId=265881&amp;publicationSubCategoryId=94</link>
</article>
<article>
<title>Doble-higpit ng sinturon</title>
<author>SAPOL NI Jarius Bondoc</author>
<date>
<month>October</month>
<day>11</day>
<year>2004</year>
</date>
<body>ANIM na taon nang nagsu-survey tuwing Setyembre ang Social Weather Stations tungkol sa &amp;quot;hunger index.&amp;quot; Tinatanong nila ang respondents na family heads: &amp;quot;Nakaranas ba magutom ang pamilya mo nitong nakaraang tatlong buwan  isang beses, paminsan-minsan, madalas?&amp;quot; Nung huling survey, isa sa bawat pito ang tumango, triple kaysa nung nakaraang taon. Sa Metro Manila, 15.7% ang nakaranas ng gutom, mahigit doble sa 7.4% nung 2003. Sa Luzon, Sa Visayas, 13.3% naman, halos triple ng dati. Iisipin mo bang sa Mindanao, na tinaguriang land of promise nung dekada-60, ang pinaka-malala sa lahat? Aba, 23%  halos isa sa bawat apat na pamilya  ang dumaan sa gutom, apat na beses ang pagdami kaysa 5.3% nung 2003. Talagang lumaganap ang kahirapan. Nagtaas ang presyo ng langis, na nagtulak naman sa halaga ng pasahe at LPG. Miski sagana ang ani ng palay at mais, tumaas din ang presyo ng ibang pagkain. Ang delata, ani Trade Usec Che Cristobal, nagmahal hindi dahil sa laman kundi sa presyo ng lata mismo. Yumayaman na kasi ang mga Tsino, nagkakahilig sa delata, kaya panay ang import nila ng tin (lata). Bukod dito, ani Lory Tan ng World Wildlife Fund, laspag na talaga ang mga bundok at dagat na dating nakukuhanan ng libreng pagkain. Kalbo ang mga gubat, wasak ang mga bahura, kaya dumadami ang nagugutom. Nagsu-survey din ang SWS tuwing tatlong buwan ng sa &amp;quot;poverty index.&amp;quot; Ang tanong naman dito: &amp;quot;Sa palagay mo, magkano ang buwanang gastos pambahay para makaangat sa karukhaan?&amp;quot; Miski tumaas ang presyo ng bilihin, anang mga taga-Metro Manila ay P10,000 ang kailangan  mas mababa nang P5,000 kaysa nakaraang quarter. Sa Mindanao, P3,000 ang kailangan, kalahati na lang ng P6,000 na kuwenta dati. Ano ang ibig sabihin nito? Ani Mahar Mangahas ng SWS, binababa ng mahihirap ang pamantayan nila ngayong mas mahirap ang buhay. Kumbaga, doble higpit sa sinturon at tila ba tinatawaran ang sarili. Aray!</body>
<link>http://www.philstar.com/Article.aspx?articleId=265893&amp;publicationSubCategoryId=94</link>
</article>
<article>
<title>Tiwala sa sarili,tiwala sa iba</title>
<author>SAPOL Ni Jarius Bondoc</author>
<date>
<month>October</month>
<day>12</day>
<year>2004</year>
</date>
<body>NAGKATOTOO ang ikinakatakot ni AFP spokesman Col. Danny Lucero. Baka raw gamitin ng politiko ang expos&amp;eacute;s ng Sapol at Gotcha tungkol kina Maj. Gens. Carlos Garcia at Ralph Flores. Humiyaw nga si Sen. Juan Ponce Enrile na dapat kuno mag-resign si AFP chief of staff Gen. Narciso Abaya dahil nakapaglustay ng pera ng AFP si Garcia at nakapagpeke ng birth record si Flores sa ilalim ng panunungkulan niya. Hindi basta pulitika ang laro ni Enrile, kundi pulitikang baluktot. Si Abaya na nga ang nag-utos isuspinde si Garcia at i-court martial si Flores, siya pa ang patatalsikin? Abay kung susundin ang katuwiran ni Enrile, e di mag-resign din siya dahil may isang lukaret at puro artista sa Senado. Kapag ang isang opisyal ay matapang na nagsusulong ng reporma, dapat itong kilalanin at hindi kantiyawan. Pa-retire na si Abaya sa Okt. 29; puwede niyang ipaubaya sa papalit sa kanya ang desisyon tungkol kina Garcia at Flores. Kaibigan niya ang dalawa bilang honorary member ng PMA Class 71; maari niyang pagtakpan ang mga kaso. Pero hinarap niya ang responsibilidad ng hepe, inako ang maseselang desisyon. Mas mahal niya ang AFP at Republika kaysa sarili at mga kaibigan. Ibang-iba siya sa bata ni Enrile na taga-PMA 71 din, na panay ang kudeta laban umano sa kabulukan sa AFP, pero wala namang naipasibak na kaklase. Bumaha ang mga liham-pagbati sa akin dahil sa scoops. Karamihan ay paghanga sa PSN at The STAR. Ilan ay pagtuya na nag-aaksaya lang ako ng panahon at pinapahamak ang sariling buhay sa pag-expose ng corruption. Wala raw mangyayari dahil, sa dakong huli, makakalusot lang daw ang mga in-expose na heneral. Ang mga nanunuya ay walang tiwala sa sarili, kaya walang tiwala sa iba. Tungkulin hindi lang ng peryodista kundi ng lahat ng mamamayan na ilantad ang kabulukan at sundan ang mga kaso nila. Pinaka-nakakataba ng puso ang liham na galing sa retiradong sarhento. &amp;quot;Maipagmamalaki ko na Pilipino ako,&amp;quot; aniya, &amp;quot;kapag may mga katulad ninyong nais linisin ang AFP, kaya kasama ako sa laban niyo. Sabi nyo nga, isang bus lang tayo.&amp;quot;</body>
<link>http://www.philstar.com/Article.aspx?articleId=266001&amp;publicationSubCategoryId=94</link>
</article>
<article>
<title>Babaing opisyal ng House of Representatives nagbebenta ng US visa</title>
<author>BALITANG SPECIAL Ni Deo Macalma</author>
<date>
<month>October</month>
<day>12</day>
<year>2004</year>
</date>
<body>ALAM nyo bang nagbebenta ng US visa ang isang opisyal ng House of Representatives? Ayon sa aking bubuwit, 74 days na lang at Pasko na. Happy birthday kay Mayor Eduard Hagedorn ng Puerto Princesa City; Mayor Richard de San Jose ng Flora, Apayao; Norma Ramos, Edelyn Navarrete ng Laoag City at Mar Pallingayan. * * * Alam nyo bang nagbebenta ng US visa ang isang opisyal ng House of Representatives? Ayon sa aking bubuwit, hindi lamang US visa ang ibinebenta ng nasabing opisyal kundi pati visa para sa Canada, Australia, Japan at Europa. Ito ay nakukuha ng naturang opisyal sa ibat ibang embahada at ipinagbibili naman sa mga empleado ng Kongreso sa malaking halaga. * * * Ayon sa aking bubuwit, karamihan sa mga naging customer ng opisyal ng Kongreso ay mga guwardiya at iba pang empleado roon. Ginagamit nito ang kanyang impluwensiya sa mga opisyal ng ibat ibang embahada ang kanyang posisyon sa kongreso. Meron itong kinalaman sa kanyang posisyon bilang director ng Inter-Parliamentary Relations Service (IPRS). Siya ang taga-ayos ng visa ng mga kongresistang nagbibiyahe sa ibat ibang bansa. Sila ay nakakakuha ng visa kahit walang appearance sa konsulado o embahada dahil trabaho nga ito ng nasabing opisyal. Pinapalitaw ng opisyal na miyembro ng delegasyon ng kongreso o staff ni Congressman ang mga ikinukuha niya ng visa. Kaya ultimo security guard, at iba pang empleado ay naikukuha niya ng visa. Karamihan sa kanila ay nagtatrabaho na ngayon sa Amerika, Canada at Europa. Ang galing mo Day! * * * Ayon sa aking bubuwit, hindi college graduate ang nasabing opisyal subalit magaling dumiskarte. Dati nga siyang labandera noon pero dahil magaling at mahusay makisama, siya ay naging bata ng isang beteranong congressman. Kaya ayun, nagkaroon na siya ng magandang posisyon sa Kongreso na siyang pinagkakakitaan niya ngayon. Alam nyo ba kung ano ang mga Katas ng Visa na ipinagbibili niya? Siya ay nakapagpa- tayo ng four-storey house, nakabili ng brand new Ford Expedition, Toyota Camry, Honda CRV, isang van at taun-taon ay bumibiyahe ang buong pamilya sa abroad. Ayon sa aking bubuwit, ang nasabing opisyal ng Kongreso na nagbebenta ng mga Visa ay walang iba kundi si Madam Director F. as in FANTASIA.</body>
<link>http://www.philstar.com/Article.aspx?articleId=266005&amp;publicationSubCategoryId=94</link>
</article>
<article>
<title>Kumilos laban sa katiwalian</title>
<author>HALA BIRA! Ni Danny Macabuhay</author>
<date>
<month>October</month>
<day>12</day>
<year>2004</year>
</date>
<body>MARAMI ang may gustong isuka si Winston Garcia, president at general manager ng GSIS. Namamaos na ang boses ng mga bumabatikos na karamihan ay mga empleado ng GSIS pero patuloy pa ring nanunungkulan si Garcia at wala namang gaanong reaksiyon ang Malaca&amp;ntilde;ang. Inamin ng Malaca&amp;ntilde;ang na maraming GOCCs at iba pang ahensiya ng gobyerno ang nalulugi. Naglabas ng kautusan si President Arroyo na magbawas ng suweldo at allowances ang mga pinuno ng GOCCs upang makatipid. Pero kapansin-pansin ang kabagalang umaksiyon ng presidente. Hindi maliit na problema ang kaso ni Winston Garcia kaya nararapat itong bigyan ng mabilisang aksyon. Pati sa AFP ay may kontrobersiya sa katauhan naman nina Generals Carlos Garcia at Ralph Flores. Si General Garcia ay nahaharap sa ibat ibang kaso ng katiwalian kaugnay sa pagkakamal ng daan-daang milyong piso at dolyar na umanoy galing sa mga contractors at suppliers noong siya pa ang comptroller ng AFP. Si General Flores naman ay inakusahan nang pandaraya sa kanyang birthdate para mapahaba ang serbisyo sa military. Marami pa raw mga kaso ng katiwalian at mga kawalanghiyaan ang nagaganap sa military at kasangkot dito ang mga matataas na pinuno ng AFP. Nakatuon ang mga mata ng mamamayan sa presidente. Ang mabilis niyang aksyon sa mga katiwalian ang inaabangan ngayon.</body>
<link>http://www.philstar.com/Article.aspx?articleId=266014&amp;publicationSubCategoryId=94</link>
</article>
<article>
<title>Kumikitang negosyo sa Makati City (Ikalawang bahagi)</title>
<author>IKAW AT ANG BATAS Ni Atty. Jose C. Sison</author>
<date>
<month>October</month>
<day>12</day>
<year>2004</year>
</date>
<body>NANG gabing iyon, dakong 6:15, ipinarada ko ang aking sasakyan sa kahabaan ng Alfaro St. sa harap ng Makati Sports Club. Dumalo ako noon sa isang pulong. Maraming ding sasakyan ang pumarada dahil may malinaw namang babala na limitado lamang sa tatlong oras ang dapat itagal ng pagparada. Subalit nagulat ako nang sa pagbalik ko dakong 7:30 ng gabi, nawala na ang aking sasakyan. Katulad ng isang biktima ng carnapping na nagulat, di -makapaniwala at nanlulumo, natigilan ako ng ilang sandali hanggang sa isang sekyu ang lumapit sa akin upang ipaalam na hinila raw ang aking sasakyan dakong 6:30 subalit hindi niya alam kung saan ito dinala. Sa panahong ito, wala nang pagkakaiba ang walang-pakundangang paghila ng sasakyan at aktwal na carnapping. Sa katunayan, kinumpirma sa akin ng drayber ng taxi na nagdala sa akin sa lugar ng nasamsam na sasakyan, na kalakaran na pala ng mga ito na abangan ang mga may-ari ng sasakyan na makaalis muna bago nila hilahin ang sasakyan. Ang mga sasakyang maayos na nakaparada sa mga nakatalagang parking spaces kahit na lampas sa itinakdang oras ay hindi nakaaabala sa daloy ng trapiko. At kung sakaling lumipas sa taning na oras dapat lamang silang patawan ng multa hindi hatakin. Pahirap at di-makatwiran ang paghila dahil min- san ay nagkakagalos at nasisira pa ang sasakyan. Puwersahan pa ang pagbabayad ng &amp;quot;ransom&amp;quot; (multa) para lamang mabawi ang iyong sasakyan. Nalalaman ito ng mayor ng Makati dahil naging biktima rin siya ng malupit na rehimen.</body>
<link>http://www.philstar.com/Article.aspx?articleId=266017&amp;publicationSubCategoryId=94</link>
</article>
<article>
<title>Thank you Matillano!!!</title>
<author>PANAGINIP LANG Ni Nixon T. Kua</author>
<date>
<month>October</month>
<day>12</day>
<year>2004</year>
</date>
<body>ITO palang si Gen. Eduardo Matillano, isa sa pinakamataas na opisyales ng Philippine National Police (PNP) ay merong dala-dalang P3 million na kotseng Jaguar. Ang sasakyang ito ay ginagamit ni Matillano sa pagpasok at paglabas ng opisina at pati na kung meron siyang mga &amp;quot;importanteng&amp;quot; kausap at mga VIP na kaharap. Hindi niya inaalala kung ano ang sasabihin ng mga makakakita sa kanya at kung laspagin ang naturang sasakyan ay akala mong sa kanya iyon. Matagal na niyang gamit ang naturang sasakyan at may balita pa nga na ito rin ang kanyang dala nang minsang maisahan siya sa loob ng isang sikat na sikat na night club diyan sa Quezon Boulevard diyan sa Quezon city. Inexpose ng Philippine STAR ang naturang sasakyan at binulgar pa na pag-aari ito ng isang kilalang drug lord na kinilalang si Jackson Dy. Nakumpiska pala ang nasabing sasakyan sa drug lord at kesa iimpound ito sa Camp Crame, headquarters ng Philippine National Police, ay ibinigay ang naturang sasakyan kay Matillano &amp;quot;for safekeeping,&amp;quot; ayon naman kay PNP Chief Edgardo Aglipay. Sabi pa ni Aglipay na mistah din ni Matillano ay dapat pa raw tayong magpasalamat sa huli dahil pumayag itong hawakan ang naturang sasakyan dahil wala raw gustong tumanggap o mag-alaga. Dinagdag pa ng ilang mga sipsip kay Aglipay at kay Matillano na kung nagkataong hindi kinuha ang naturang sasakyan at iniwan sa impounding area ng Camp Crame ay malamang na nakatay na ang mga piyesa nito at tininda na riyan sa Banawe bilang second hand parts. Malinaw na pag-amin ito ng liderato ng PNP na ultimo ang nakawan ng piyesa ng mga sasakyang impounded at recovered ay hindi nila kayang pigilan. Napaka inutil naman talaga. Kabilang si Aglipay, Matillano, ang sikat na sikat na si Maj. Gen. Carlos Garcia na may milyun-milyong dolyar na naipon at ari-arian sa Estados Unidos, dating Sen. Gregorio &amp;quot;Gringo&amp;quot; Honasan at Sen. Panfilo &amp;quot;Ping&amp;quot; Lacson sa class of 71 ng PMA, bagamat si Lacson at Matillano ay matinding magkalaban. Pero mabalik tayo sa isyu ng Jaguar na ito, isang British car at isa rin sa pinakamahal na sasakyan sa buong mundo, komo under the safekeeping of Matillano, karapat-dapat lang na maganda ang maintenance niya rito para naman pag dating sa Korte ay maipakitang maganda ang kondisyon nito. Dahil diyan, tiyak ang gasolina niyan ay galing sa maliit na gasoline rations ng kapulisan, ang naghuhugas niyan para kumintab ay mga bataan ni Matillano (huwag lang sana mga suspect na nahuli ng unit niya), ang tubig ay galing sa gripo at hose ng kanyang opisina kaya siyempre bayad din ng gobyerno kaya siyempre bayad din ng sambayanan at iba pang maintenance cost ay malamang sa intelligence fund pa ng magaling at maginoong opisyal na ito. Siyempre pa, pag may kausap siyang mga importanteng tao yan ang dala niya at lalo na siguro pag nangangalap siya ng ebidensiya o impormasyon sa mga naggagandahang GRO o escorts laban sa mga oposisyon, mali pala sa mga kriminal. Mas madali sigurong mangalap ng impormasyon kung maganda ang wheels kasi iba siyempre ang upo ng mga impormanteng naggagandahan. Sarap naman kasing sumakay diyan. Kaya hayan justified at wala raw illegal sa ginawa ni Matillano ayon kay Aglipay. Lumalabas, wala pa tayong utang na loob. Husay pala talaga ni Matillano, sorry po at naghinala kami. Sa susunod po THANK YOU ang sasabihin namin sa inyo. Yung mga ibang sasakyan pa riyan na magagara sa impounding area at mga recovered vehicles, gamitin nyo na rin ho Gen. Aglipay, pagamit nyo rin sa iba pang mga heneral nyo. Para nyo ng awa, gamitin nyo na at tatanawin naming isang malaking utang na loob. Hayan, happy na siguro kayo, pero sandali, nagtataka lang, bakit noong panahon ni Sen. Lacson sa PNP pinasoli niya lahat ang mga sasakyang illegal na ginagamit ng mga pulis at isa ito sa nagbalik ng tiwala ng sambayanan sa PNP. So noon mali ang ginagawa ni Matillano pero ngayon ay tama, haay!!! Naguguluhan tuloy ang marami, sabagay kanya-kanyang paraan at pamamalakad, kaya kanino at sino ba dapat talaga mag-thank you? He-he-he!!! * * * Para sa anumang reaksyon, sumulat lang sa nixonkua@yahoo.com o kayay mag text sa 09272654341. Mapapakinggan nyo rin po ang inyong lingkod sa MATA NG AGILA sa DZEC 1062 mula 6:15 hanggang 8:00 ng umaga, Lunes hanggang Biyernes.</body>
<link>http://www.philstar.com/Article.aspx?articleId=266023&amp;publicationSubCategoryId=94</link>
</article>
<article>
<title>EDITORYAL  Kawawang mga magulang at estudyante</title>
<author></author>
<date>
<month>October</month>
<day>13</day>
<year>2004</year>
</date>
<body>TUWING magbubukas ang klase kung June, hilong talilong ang mga magulang kung saan kukuha ng ipangtu-tuition sa kanilang mga anak. Marami ang bumabagsak sa nagpa-&amp;quot;five-six&amp;quot;, may nagsasangla ng ari-arian at mga mahahalagang gamit para may maipang-tuition sa mga anak na mag-aaral sa pribadong school. Gagawin ng mga magulang ang lahat ng paraan para hindi mapatigil sa pag-aaral ang mga anak. Kahit kumapit sa patalim ay gagawin para mapag-aral ang mga anak. Ang edukasyon ang tangi nilang maipamamana sa mga anak at para rin makatakas sa kahirapan ng buhay. Pero nasa balag ng alanganin ang pangarap ng mga magulang para sa kanilang mga anak na estudyante. Sa kabila nang napakamahal na tuition fees na ibinabayad sa eskuwelahan ganoon din sa mga libro, nakahihindik malaman na may mga libro palang punumpuno ng mga mali at ito ang binabasa ng mga estudyante. Pinakakain ng mga maling impormasyon ang mga estudyante. Ito ba ang kapalit ng mga napaka-mamahal na librong ginagamit sa pribadong eskuwelahan? Halos makuba na ang mga magulang sa paghahanap ng ipangtu-tuition at pambili ng libro pero marami palang mali ang mga ito. At sa kabila ng mga kamaliang ito, wala namang ginagawang hakbang ang Department of Education (DepEd) para maiwasto ang mga kamalian. Noong nakaraang buwan ay lumantad ang academic supervisor ng Marian School sa Sauyo, Novaliches, Quezon City at ibinulgar ang &amp;quot;431 factual errors&amp;quot; ng librong ginagamit sa History. Noon pa raw 1997 ginagamit ang mga libro. Kamakalawa ay lumutang muli si Antonio Calipjo Go at binira naman ang mga librong ginagamit sa private school na tadtad din ng mga mali. Kasabay nang muling paglantad ni Go ay naglabas din siya ng paid advertisement na may pamagat na &amp;quot;Sinners in the eyes of an angry God&amp;quot; at binatikos ang mga kamalian sa librong ginagamit sa pribadong eskuwelahan. Binanggit din niya ang mga taong responsible sa mga nakita niyang kamalian sa libro. Kawawa ang mga magulang at kanilang anak na estudyante mapa-public man o ma-private. Paanoy kahit saan pala magpaaral ang mga magulang, mga may depektong libro ang isasaksak sa isipan ng kanilang mga anak. Saan pupulutin ang mga estudyanteng &amp;quot;pinakain&amp;quot; ng mga maling impormasyon mula sa libro na ang ipinambili pa ng mga magulang ay mula sa pagpapatulo ng pawis o dugo? Kawawa ang mga magulang at estudyante sa labang ito. Sana naman ay kumilos na ang DepEd dito at maitama ang mga mali sa libro.</body>
<link>http://www.philstar.com/Article.aspx?articleId=266109&amp;publicationSubCategoryId=94</link>
</article>
<article>
<title>Giyera ng BITAG vs mga ilegal na mangingisda</title>
<author>BAHALA SI TULFO Ni Ben Tulfo</author>
<date>
<month>October</month>
<day>13</day>
<year>2004</year>
</date>
<body>NAGDEDEKLARA ng giyera ang aming grupo sa BITAG laban sa mga abusado at mga tiwaling mangingisda, partikular yung mga gumagamit ng mga mapaminsalang &amp;quot;home made dynamite&amp;quot; at cyanide. Sa ilan nang pagkakataon, naging matagumpay ang mga operasyon ng aming grupo kasama ang mga miyembro ng Philippine Coast Guard (PCG). Pinatutunayan namin, hindi lamang sa mga operasyong panlupa at pantubig, kundi pati na rin panghimpapawid ang kayang trabahuhin ng BITAG at ng Imbestigasyon ng BAHALA SI TULFO. Target ng aming grupo na mahulog sa aming patibong ang mga tiwali at mistulang mga piratang mangingisda sa laot. Nung nakaraang Biyernes (Oktubre 8), nagsagawa ng operasyon ang BITAG at PCG. Lulan ng dalawang chopper ng PCG, nagkaroon kami ng &amp;quot;aerial&amp;quot; surveillance sa karagatan ng Manila Bay at Cavite. Sa nabanggit na operasyon, matagumpay na napitikan ng aming camera ang grupo ng mga mangingisda habang nasa aktong nagpapasabog ng dinamita. Kitang-kita sa video footage ang mga durog at halos hindi na mapakinabangang mga isda. Bunga ito nang malakas na pagsambulat ng dinamita. Ayon kay Commander Lino Dabi ng PCG, malaki raw ang paniniwala nilang kakutsaba ng mga mangingisdang ito ang ilang opisyal ng barangay sa Cavite. Hindi dito nagtatapos ang imbestigasyon ng aming grupo. Abangan! * * * BITAG hotline numbers, para sa mga NAAABUSO, NAAAPI, at BIKTIMA ng PANLOLOKO o anumang uring katiwalian, tumawag sa mga numerong ito 932-8919 / 932-5310 at mag-text sa 09189346417. Panoorin ang &amp;quot;BAHALA SI TULFO&amp;quot; live sa UNTV 37, simulcast DZME 1530, Monday-Friday, 9:00-10:00 ng umaga.</body>
<link>http://www.philstar.com/Article.aspx?articleId=266136&amp;publicationSubCategoryId=94</link>
</article>
<article>
<title>Paalala bago mag-Badminton</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>October</month>
<day>13</day>
<year>2004</year>
</date>
<body>BADMINTON ngayon ang paboritong laro ng mga Pinoy. Ayon sa mga sports enthusiasts pumapanga-lawa ang badminton sa basketball sa dami ng nahi-hilig na maglaro nito. Paraan ang pagbabadminton sa pagbabawas ng timbang. Gaya ng basketball puwedeng outdoor o indoor ang badminton. Strenous at talaga namang pagpapawisan ng husto sa larong ito pero bago mag-badminton, dapat sumangguni sa doktor. May mga pangyayaring naiulat tungkol sa mga nahihimatay habang nagba-badminton at kabilang dito si Senator Loi Estrada na nag-collapsed kamakailan habang nagba-badminton. Tulad ng pagdya-jogging dapat bago magbadminton ay may proper preparation. One hour before playing ay uminom ng tubig at every 30 minutes ay uminom ng tubig o sumipsip ng fruit juice. Dapat na may liquid sa katawan kapalit ng sobrang pagpapawis at para maiwasang ma-dehydrate. Sa sobrang pagpapawis ay bumababa ang Vitamin B content sa katawan. Dapat na kumain ng proper diet at huwag mag-skip ng almusal at hapunan. Dapat na maging physically fit para maiwasan ang panginginig ng laman, panandaliang pagkawala ng fluid sa brain at pamumulikat. Dapat na ang isuot ay tamang damit panlaro at sapatos. Matapos magbadminton ay huminga na nakataas ang mga paa at siguruhing properly-ventilated ang lugar na paglalaruan.</body>
<link>http://www.philstar.com/Article.aspx?articleId=266138&amp;publicationSubCategoryId=94</link>
</article>
<article>
<title>Lesson: Paano mawalan ng P312-M sa 4 taon</title>
<author>AKSYON NGAYON Ni Al G. Pedroche</author>
<date>
<month>October</month>
<day>14</day>
<year>2004</year>
</date>
<body>MAY isang gago. Pera niyay kumikita ng 20 porsyento sa money market. Hinugot at ipinautang sa taong nagbigay lang ng 9 porsyentong interes. Posible bang mangyari ang ganyang kagaguhan? Ganyan ang nangyari sa P390 milyong pera ng Philippine Communications Satellite Corp. (PHILCOMSAT) at sa subsidiary nitong Philcomsat Holdings Corp (PHC) apat na taon na ang nakalilipas. Ang dating Philcomsat president na si Manuel Nieto Jr., pamangkin niyang si Benito Araneta. Ronaldo Salonga at Tereso Javier ay inakusahang nagsabwatan sa pagpapalabas ng behest loan at ipinagsakdal sa Ombudsman kaugnay nito. Sina Araneta at Salonga ay kinatawan ng pamahalaan sa korporasyon samantalang si Javier ay representante ng Presidential Commission on Good Governments (PCGG). Philcomsat mismo ang nagdemanda nang wala na sa posisyon si Nieto. P265 milyon diumano ang ipinalabas na pera mula sa kaban ng Philcomsat noong Agosto 2000 at ipinagkaloob kay Antonio Araneta, pinsan ni Benito. Walang kolateral, walang interes at walang pag-aproba ng board. Bukod diyan, inakusahan din ang grupo ni Nieto na ilegal na nagpalabas ng P125 milyon mula sa PHC na ibinigay din kay Antonio Araneta. Walang board approval, walang kolateral pero may interes naman. Kaya lang 9 porsyento. Anohh! Iginisa ni Araneta ang korporasyon sa sariling mantika. Ipinangako niyang ibibigay sa korporasyon ang may 12-ektaryang lupain sa Las Pi&amp;ntilde;as na balita koy baon sa pagkakasanla sa banko. Ginamit ni Araneta ang malaking halagang nautang para tubusin ang pagkakasanla ng kanyang ari-arian. Hangga ngayon, matapos ang apat na taon ay hindi pa rin naibibigay ni Araneta ang ipinangakong lupain. Sa ngayon, ang Philcomsat at PHC ay mga luging korporasyon ng pamahalaan. Ayon kay Philip Brodett, vice president ni Nieto sa PHC, ang kompanya ay umaani ng 20 porsyento taun-taon sa money market investment noon. Base sa pagbubunyag ni Brodett, dapat sanay kumita ng P78 milyon bawat taon o kabuuang P312 milyon sa apat na taon ang perang ipinautang kay Araneta. Kung hindi naganap ang anomalya, disin-sanay may cash holding ang Philcomsat at PHC na P712 milyon? Palalampasin ba iyan gayung mahigpit ang pangangailangan ng pamahalaan sa salapi?</body>
<link>http://www.philstar.com/Article.aspx?articleId=266250&amp;publicationSubCategoryId=94</link>
</article>
<article>
<title>Tubero pinarangalan ni Cusi</title>
<author>ORA MISMO Ni Butch M. Quejada</author>
<date>
<month>October</month>
<day>14</day>
<year>2004</year>
</date>
<body>ISANG tubero ang nagpakita ng katapatan sa kanyang tungkulin kahit naghihikahos sa kahirapan kasi hindi niya pinag-interesan ang dalawang bagay na napulot nito sa may Customs zone, arrival area ng Terminal 1 sa NAIA, kahit kakarampot lang ang kanyang sahod sa paliparan. Si Rolando Catapang, 23, binata, ng Carissa St., Rivera Village, Pasay City, isang contractual plumber sa NAIA, ang matapat na taong ipinagmamalaki ni MIAA bossing Al Cusi sa harap ng sangkaterbang empleado ng different agencies ng airport kahapon. Nagpalakpakan ang mga usiserong nakakita kay Rolando habang kinakamayan ni Al. Nakapulot si Rolando ng isang pitakang kulay brown at isang mamahaling cell phone na pag-aari ng isang Japanese national na dumating sa paliparan sakay ng Japanese Airlines flight 745 galing Narita noong Monday night. May pera ang pitakang napulot ni Rolando, 80,000 Japanese Yen o P44,800 kasama ang isang Ducomona cell phone na nagkakahalaga ng P40,000. Hindi ibinulsa ni Rolando ang mga nasabing bagay sa kabila ng nararanasang kahirapan sa buhay. Ika nga, honesty is the best policy! May takot kasi sa Diyos si Catapang kaya nawala ang tapang nito nang mapulot ang hindi kanya. Ipinagbigay-alam ni Rolando ang mga bagay na napulot nito sa paging counter para ipagbigay-alam sa owner ang importanteng bagay na naiwan niya sa paliparan. Walang response from the Japanese owner habang sinusulat ang balitang ito. &amp;quot;Ano ba ang price ni Cusi kay Rolando?&amp;quot; tanong ng kuwagong magtatabas ng damo sa NAIA. &amp;quot;Mukhang bibigyan ito ng reward at gagawin pa yatang regular employee ng MIAA,&amp;quot; sagot ng kuwagong SPO-10 sa Crame. &amp;quot;Iyan ang maganda kay Cusi, marunong kumilala ng mga ikinararangal na gawain,&amp;quot; natatawang sabi ng Kotong cop. &amp;quot;Dapat lang dahil kung ibinulsa ni Rolando ang kanyang napulot, tiyak sakit ng ulo ni Cusi kasi sa kanya ang tama ng masamang balita.&amp;quot; &amp;quot;Iba si Cusi, kamote, susi ito sa airport.&amp;quot; &amp;quot;Naku ha!&amp;quot;</body>
<link>http://www.philstar.com/Article.aspx?articleId=266263&amp;publicationSubCategoryId=94</link>
</article>
<article>
<title>Maraming tax evaders na nakalulusot sa BIR</title>
<author>HALA BIRA! Ni Danny Macabuhay</author>
<date>
<month>October</month>
<day>14</day>
<year>2004</year>
</date>
<body>MAY 50 bilyonaryo at 42,500 milyonaryo ang hindi nagbabayad ng tamang buwis. Karamihan sa kanila ay Pilipino at Chinese. Nalaman ito nang magkaroon ng hearing ang Committee on Ways and Means ng Senado na pinangunguluhan ni Sen. Ralph Recto.&amp;nbsp; Sa nasabing hearing, itinanong ni Sen. Juan Ponce Enrile kung kilala ng mga opisyal ng Bureau of Internal Revenue ang mga nababanggit na mayayamang tax &amp;quot;avoiders&amp;quot;. Nag-iwas-pusoy ang mga taga-BIR na para bang ipinahihiwatig na hindi pa nila masiguro kung kilala nga nila o hindi ang mga tax evaders.&amp;nbsp; Mga inutil talaga ang mga taga-BIR! Kaya pala ganito ang kalagayan ng Pilipinas. Napakarami pala nilang pinalalampas sa pagbabayad ng tamang buwis samantalang madali namang malaman kung mga sinu-sino ang mga tax evaders. Malalaking negosyante sila at hindi mahirap maitago ang operasyon at kinikita nila. Nahi-hipnotize marahil ang mga taga-BIR na kapag inilabas na ng mga tax evaders ang balumbon ng pera sa kanilang harapan. Maliwanag na hindi ginagawa ng mga opisyal at kawani ng BIR ang kanilang tungkulin. Ang BIR pa naman ang inaasahan ng gobyerno upang makakolekta ng salapi para umusad nang maayos ang bansa. Kung okey sana ang BIR, hindi na kailangan pang magpataw ng panibagong pagbubuwis ang pamahalaan. Kung magiging mahusay ang kanilang pangungulekta at hindi kukurakutin sobra-sobra ang pera ng bansa para sa pangangailangan ng mamamayan.&amp;nbsp; Naniniwala ako na marami pa ang hindi nagbabayad ng tamang buwis at kulang pa ang binanggit sa senate hearing. Alam ko rin na talagang maraming tiwali sa BIR. Ang hindi ko alam ay kung alam ito ni President Arroyo.</body>
<link>http://www.philstar.com/Article.aspx?articleId=266267&amp;publicationSubCategoryId=94</link>
</article>
<article>
<title>Drug traffickers nagri-recruit ng de kalibreng lawyer para sila idepensa</title>
<author>BANAT NI BATUIGAS Ni Bening Batuigas</author>
<date>
<month>October</month>
<day>17</day>
<year>2004</year>
</date>
<body>MATAPOS mahirang si Police Director General Edgar Aglipay ni President Gloria Macapagal-Arroyo bilang hepe ng Philippine National Police, ang mga leader ng transnational drug syndicates na naka-base sa bansa ay nagsagawa ng isang multi-media demolition job. Kinasangkapan ng mga ito ang ilang mga tiwaling mga opisyal ng kapulisan at ang ilang myembro ng tri-media upang mangalap ng mga confidential report laban sa mga Intelligence Operatives ng AID SOTF na datiy pinangungunahan ni Aglipay. Ang ilang mga tiwaling opisyal umano na naka talaga sa PNPs primary operating unit against illegal drugs ay sinuhulan ng milyun-milyong atik upang i-monitor ang mga kilos ng mga AID-SOTF operatives na matagumpay na sumasalakay sa mga shabu laboratories at warehouses sa Metro Manila at karatig na mga probinsiya. Malaki rin umano ang isinuhol ng sindikato sa ilang piling mga tiwaling media practitioner upang lumikha ng demolition job. Ang layunin umano ng sindikato ay upang sirain ang kridibilidad ng AID SOTF official, lalo na yaong identified kay Aglipay, upang maligwak ang mga asuntong isinampa sa korte. He-he-he! Gustong bumawi ng mga loko, di ba mga suki? Si Senior Superintendent Federico Laciste, ang dating Senior Executive Assistant ni chief PNP ay naging sentro ng demolition job ng sindikato ng pamunuan nito ang pagsampa ng kaso sa Cebu City matapos na salakayin nila ang warehouse ng shabu roon. Nagawang maghain ng Temporary Restraining Order (TRO) ang grupo ng sindikato at gumagawa ng hakbang ang mga ito upang humina ang kredibilidad ang naturang ahensya. Ayon kay Laciste &amp;quot;It is significant to note that the lawyer who initiated the TRO case is the lead defense counsel of the arrested suspects accused in the operation of three shabu laboratories in Mandaue City.&amp;quot; Lumabas din ang tunay niyang kulay, di ba mga suki? Habang sinususugan ang naturang kaso, sangkaterbang death threat na ang natanggap ni Laciste mula sa sindikato. Maging ang kanyang mga tauhan at mga testigo ay gayon din ang palaging nakakatanggap din ng death threats. Umabot na sa 43 death threats ang natanggap ni Laciste at sa tingin niya madadagdagan pa ito sa darating na mga araw. At maging si Superinten- dent Nelson Yabut, Chief of the Special Operation Unit 1 ng AID SOTF ay nagsabing ang mga drug traffickers ay nagri- recruit na ng high caliber lawyer upang idepensa ang ilan nilang mga miyembro na nakalaboso matapos ang mahigpit na panana-lakay ng mga taga-AID SOTF. Ang layunin umano ng sindikato ay sirain ang kredibilidad ng mga pulis at upang lusawin ang mga physical evidence na nai-presinta sa korte. Ayon pa kay Yabut may isang retiradong police general na dating nakatalaga sa PNP Crime Laboratory ang nagsisilbing abogado ni Jack- son Dy , ang bigtime operator ng Tanza, Cavite shabu laboratory. &amp;quot;The demolition job that had been launched with the relent- less publication of fabricated derogatory reports against the anti-narcotics operatives was coupled with overt intimidation of our witnesses,&amp;quot; ayon pa kay Yabut. Ang demolition job laban sa mga trusted officers in Aglipay ay bunga umano sa walang bahid ng dumi na makikita sa imahe ng PNP chief. &amp;quot;The PNP chiefs immaculate image has enabled him to rise above any controversy,&amp;quot; ani Yabut. Kayat imbes na si Aglipay ang tirahin nila sa mga bataan niya sila nagko-concentrate sa ngayon. Pero nangako naman ang mga bataan ni Aglipay na kahit abot langit pa ang demo-lition job laban sa kanila hindi sila hihinto sa pakikibaka nila sa droga. Aba dapat lang no, di ba mga suki? Imbes na mawalan ng gana sa trabaho, nangako sina Yabut at Laciste na lalo nilang paiigtingin ang kampanya laban sa droga tulad ng inaasahan ni GMA.</body>
<link>http://www.philstar.com/Article.aspx?articleId=266376&amp;publicationSubCategoryId=94</link>
</article>
<article>
<title>Pagbabara sa superlor vena cava</title>
<author>WHAT'S UP DOC? Ni Dr. Trabquilino Elica&amp;ntilde;o Jr.</author>
<date>
<month>October</month>
<day>17</day>
<year>2004</year>
</date>
<body>KAPAG nagbara ang ugat sa kanang bahagi ng puso, tinatawag itong superior vena cava. Isang malaking mediastinal tumor ang may kagagawan nito. Dahil sa tumor na ito kaya nagkakaroon ng pagbabara at makararanas ng compression. Sintomas ng nangyayaring pagbabara ang dysphagia at stridor. Sintomas din ang tinatawag na dyspnes. Kapag nagkaroon ng venous congestion, makararanas ang pasyente ng pananakit ng ulo at confusion. Maaaring mamaga ang mukha, leeg at mga kamay. Ang edema ng mga nabanggit na bahagi ng katawan ay isang maliwa-nag na dahilan nang pagkakaroon ng jugular veins at pagkapunit naman ng superficial skin veins sa dibdib, leeg, mukha at itaas na bahagi ng katawan. Maaaring magkaroon ng respiratory distress or stridor. Ang tumor mass ay maaaring maramdamang tumataas palabas sa mediatinum sa bahaging tinatawag na supraclavicular fossae. Maaaring makita ang papilledema sa fundoscopy. Nangangailangan nang agarang paggamot sa karamdamang ito. Maaaring magtake ng high dose ng steroids sa pamamagitan ng paggamit ng dexamethane 4 mg. qds. Ang iba pang pamamaraan ng paggamot ay sa pamamagitan ng radiotheraphy at chemotheraphy. Kinakailangan ang pag-diagnosed sa tumor ay tapusin na kaagad sa lalong madaling panahon at isunod ang pagsasailalim sa chemotheraphy at sa radiotheraphy.</body>
<link>http://www.philstar.com/Article.aspx?articleId=266387&amp;publicationSubCategoryId=94</link>
</article>
<article>
<title>Hindi dapat magdiyeta ang mga buntis</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>October</month>
<day>17</day>
<year>2004</year>
</date>
<body>DAPAT sundin ng buntis ang proper diet at iwasang kumain ng pagkaing makasasama hindi lang sa ina kundi maging sa dinadala niya sa sinapupunan. Ito ang binigyang-diin ng kilalang obstetrician-gynecologist na si Dr. Corcordia Martin Pascual na nagdiwang ng kanyang birthday kahapon. Isa sa malapit sa puso ko si Dr. Pascual na dating pangulo ng Philippine Medical Association. Siya ay madalas na maging guest doctor sa aming public service television program. Ayon kay Dr. Pascual hindi dapat magdiyeta ang mga buntis sapagkat nababawasan ang mga nutrients na kailangan ng fetus sa kanyang development and growth. Dapat kumain nang maraming green leafy vegetables at sariwang prutas. Dapat ding kumain siya ng pagkaing mayaman sa vitamins and, minerals lalo na ang tinatawag na fiver foods. Dapat na iwasan ang pagkain ng matatamis gaya ng leche plan, fruitcakes at chocolates. Ipinapayo ni Dr. Pascual na sumangguni sa mga OB-Gyne ang mga nagbubuntis tungkol sa kanilang proper diet.</body>
<link>http://www.philstar.com/Article.aspx?articleId=266397&amp;publicationSubCategoryId=94</link>
</article>
<article>
<title>Ipagdasal natin ang kaluluwa ni Senior Supt. Manolo Martinez</title>
<author>BANAT NI BATUIGAS Ni Bening Batuigas</author>
<date>
<month>October</month>
<day>24</day>
<year>2004</year>
</date>
<body>PAALAM kaibigang Senior Supt. Manolo Martinez. Baunin mo ang aking lubos na pasasalamat sa lahat ng naiambag mo sa aking career bilang isang photojournalist/ columnist. Alam nyo mga suki, noong 1990 ako nagsimula bilang photographer sa Western Police District at malaki ang naging papel ni Martinez sa araw- araw naming coverage. Kadalasan siya ang aking nilalapitan upang alamin ang mga balita, at kadalasan siya ang aking kinukulit para magkaroon ang mga larawan na aking isusumite sa aming mga editors. Hindi madamot si Martinez sa mga katulad kong photographer. Kasama ang iba pang photog sa WPD sinasama niya kami sa mga follow-up o raid sa mga pinagtataguan ng mga kriminal. Lagi rin kaming kasama ni Martinez sa mga rally sa halos lahat ng sulok ng Maynila. Ngunit mga suki, nagimbal na lamang ako nang isang umaga habang akoy papasok sa trabaho na-monitor ko sa radyo na inambush siya malapit lamang sa kanyang police station sa Sta Mesa, Manila, agad akong pumunta roon at hindi ko na inabutan siya sa lugar kayat agad akong nagtungo sa University of the East Ramon Magsaysay Memorial Medical Center, ngunit huli na ako dahil binawian na siya ng buhay. Kahapon siya hinatid sa huling hantungan, siyay nai-cremate sa Funenaria Paz, Araneta Ave, Quezon City. Sa misang ginanap sa lobby ng WPD Headquarter marami ang nagsidalong kaanak at mga kaibigan ni Martinez, dumating din sina Senator Alfredo Lim, former Senator Robert Barbers, retired Brig. Gen. Edgar Dula Torres, Brig. Gen. Narciso Cabrera, Gen. Ernesto Diokno na pawang naging hepe ng WPD. Dumating din si Manila Mayor Lito Atienza at ang kanyang maybahay at anak na si dating konsehal Kim Atienza. Sa talumpati ni Atienza kanyang inatasan ang buong kapulisan ng Maynila na tugisin ang mga kriminal na pa-traidor na pumatay kay Martinez upang mabigyan ng hustisya, Ayon kay Atienza, ito umano ang kauna-unahang pangyayari na napatay ang isang opisyal ng pulis na mismo sa kanyang istasyon. Iniutos niyang huwag magpahinga ang mga pulis sa pagtugis sa mga pumatay kay Martinez. Dinagdagan naman ni P/Director Avelino Razon, hepe ng National Capital Region Police Office (NCRPO) ang mga pulis na tutugis sa mga salarin, Itinatag niya ang &amp;quot;Task Force Martinez&amp;quot;. Ginawaran niya ng medalya ng kabayanihan si Martinez. Sinaluduhan ni WPD Director P/Chief Supt. Pedro Bulaong si Martinez bilang pagbigay puri ng kabayanihan nito sa pagganap sa sinumpaang tungkulin. Naging madamdamin naman ang kasagutan ni Fritz Martinez sa lahat ng papuri at tulong na ipinagkaloob sa kanilang ama. Ipinauubaya na nila ang lahat sa mga Philippine National Police ang kaso ng kanyang ama at umaasa siya na mabibigyan ng hustiya sa lalong madaling panahon. Ginawaran ng 21 gun salute si Martinez ng ipasok ito sa creamatory ng Funeraria Paz. Mga suki, samahan nyo akong ipagdasal ang kaluluwa ni Col. Martinez.</body>
<link>http://www.philstar.com/Article.aspx?articleId=266510&amp;publicationSubCategoryId=94</link>
</article>
<article>
<title>Mabuti ba ang dahon ng bayabas at melon?</title>
<author>WHAT'S UP DOC? Ni Dr. Tranquilino Elica&amp;ntilde;o Jr.</author>
<date>
<month>October</month>
<day>24</day>
<year>2004</year>
</date>
<body>PASENSIYA na sa mga mambabasa ng aking column sapagkat ngayon ko lang masasagot ang inyong mga katanungan. Sagot sa tanong ni Alberto Alviazon ng La Union: Gusto kong malaman muna ang iyong edad. Kung ikaw ay 55 years old, makabubuting sumailalim ka sa laboratory Exam o PSA. You are correct in being suspicious of your condition. Maaari kang kumunsulta sa aking clinic tuwing Lunes, Miyerkules at Biyernes. Ang consultation fee ko ay P300 lamang. Sagot kay Estrella Lascano ng BF Resort Village, Las Pi&amp;ntilde;as: Ang hiatal hernia ay hindi na problema sapagkat naresolba na pala ito ng iyong doktor. Maaari ka nang kumain kahit ano basta ito ay nasa katamtaman lamang. Huwag lang maraming fat o kaya ay asin, etc. Sagot kay George Paguirigan ng Cagayan Valley: Ang pag-inom ng nilagang dahon ng bayabas at melon ay hindi makasasama bastat katamtaman lamang ang paggamit. Tungkol sa tanong mo kung ang nilagang dahon ng bayabas ay nakapuputi, hindi pa ito proven. Sagot kay Pisces ng Bulacan: Ang iyong nararamdaman ay normal sa isang kasasailalim lamang ng prostate operation. What you need is the intake of medicines like androcur, Flutamid, etc. for follow-up treatment. Huwag kang mabahala sa iyong nararamdaman sapagkat iyan ay normal lang. Sagot kay Anonymous ng Ilocos Sur: Kumunsulta ka sa isang cardiologist. Maraming medicines na maaaring inumin subalit ang cardiologist ang maghahatol sa iyo. Kung isa kang indigent, maaari kang magpunta sa charity service ng Philippine Heart Center of the Philippines.</body>
<link>http://www.philstar.com/Article.aspx?articleId=266516&amp;publicationSubCategoryId=94</link>
</article>
<article>
<title>Meron ba kayong kuto?</title>
<author>BANTAY KAPWA Ni Cielito &amp;quot;Mahal&amp;quot;Del Mundo</author>
<date>
<month>October</month>
<day>24</day>
<year>2004</year>
</date>
<body>ISANG matandang kuwento na hanggang sa panahong ito ay ikinukuwento pa rin ng mga lolo at lola sa mga bata ay ang tungkol sa batang inililipad ng kanyang napakaraming kuto. Ang kuwento ay paalaala sa mga bata na ugaliin ang paglilinis sa buhok para hindi magkakuto. Malaking problema ang may kuto. Madaling malaman kapag ang tao ay may kuto. Sobra siyang kinakati kaya kamot siya ng kamot sa ulo. Madaling uminit ang ulo ng taong kutuhin. Hindi siya mapalagay at palagi siyang uneasy. Madaling makahawa ang kuto kaya iwasang humiram ng suyod at suklay ng iba. Huwag ding gumamit ng unan, kumot, labakara at tuwalya ng kasambahay o kaibigang kutuhin. May mabibiling over-the-counter medicines na pumapatay ng kuto. Mas makabubuting sumangguni sa doktor bago gumamit nito. Pag naglalagay ng gamot sa kuto, hubarin kaagad ang suot ng damit at labhan. Ibabad ang damit sa mainit na tubig para mamatay ang mga itlog ng kuto (lisa). Maligo at shampohing mabuti ang buhok.</body>
<link>http://www.philstar.com/Article.aspx?articleId=266523&amp;publicationSubCategoryId=94</link>
</article>
<article>
<title>Ang Pariseo at tagakolekta ng buwis</title>
<author>ALAY-DANGAL Ni Fr. Jose C. Blanco, S.J.</author>
<date>
<month>October</month>
<day>24</day>
<year>2004</year>
</date>
<body>PARA sa Linggong ito, may isang talinghagang ibinigay si Jesus para sa mga nagmamagaling sa sarili at mga taong nanghahamak ng iba. Tila madaling iangkop ang talinghagang ito sa ating mga sarili. Hinahamon tayo nito na pagnilayan ang ating mga sarili. Kapag binasa ninyo ang talinghagang ito, subukan ninyong tingnan kung ihahambing ninyo ang inyong sarili sa Pariseo o sa tagakolekta ng buwis (Lk. 18:9-14). Sinabi rin niya ang talinghagang ito sa mga taong ang tingin sa sariliy matuwid at humahamak naman sa iba. &amp;quot;May dalawang lalaking pumanhik sa templo upang manalangin: Ang isay Pariseo at ang isa namay publikano. Tumindig ang Pariseo at pabulong na nanalangin ng ganito: &amp;quot;O Diyos, nagpapasalamat ako sa iyo pagkat hindi ako katulad ng iba  mga magnanakaw, mga magdaraya, mga nangangalunya - o kayay katulad ng publikanong ito. Makalawa akong nag-aayuno sa loob ng sanlinggo; nagbibigay ako ng ikapu ng lahat kong kinikita.&amp;quot; Samantala, ang publikanoy nakatayo sa malayo; hindi man lamang makatingin sa langit, kundi dinadagukan ang kanyang dibdib, at sinasabi: &amp;quot;O Diyos, mahabag po kayo sa akin na isang makasalanan!&amp;quot; Sinasabi ko sa inyo: Ang lalaking itoy umuwing kinalulugdan ng Diyos, ngunit hindi ang isa. Sapagkat ang sinumang nagpapakataas ay ibababa, at ang nagpapakababa ay itataas.&amp;quot; Marahil may mga pagkakataon na ang ating gawi ay parang katulad ng sa Pariseo, at nahihiya tayo sa ating sarili. Tunay nating inaasam na maging mapagpakumbaba tulad ng tagakolekta ng buwis. Inaamin natin ang ating mga kasalanan. Nahihiya tayo sa harap ng Diyos. Tayo ay tunay na nagsisisi sa mga nagawa nating kasalanan malaki man o maliit. Nais nating maging matuwid sa harapan ng Diyos.</body>
<link>http://www.philstar.com/Article.aspx?articleId=266531&amp;publicationSubCategoryId=94</link>
</article>
<article>
<title>Hindi ako natatakot sa banta mo Senior Insp. Albert Juan !</title>
<author>Ni Bening Batuigas</author>
<date>
<month>October</month>
<day>31</day>
<year>2004</year>
</date>
<body>SINIMULAN na mga suki, ni National Capital Region Police Office (NCRPO) chief, Director Avelino Razon,Jr., ang pagsibak sa mga pulis na sangkot sa paglaganap ng mga video karera sa lungsod ng Maynila. Unang tinamaan ng hagupit ni Razon ay sina Police Senior Inspector Albert Juan, ang hepe ng Operation ng Western Police District-Special Operation Group, (WPD-SOG) Manila City Hall Detachment at ang kanyang Deputy na si PO1 Roland Sy. Si Juan ay sinibak matapos ireklamo ng isang reporter na si German Roque na nagbantang isusunod kay P/Supt. Manolo Martinez. Nagalit umano si Juan ng aking ibunyag ang kanyang koneksyon kay video karera king Randy Sy ang untouchable na nilalang sa kaharian ni Manila Mayor Lito Atienza At dahil sa aking pagbulgar sa ginagawang pagbibigay ng proteksyon ni Juan at pagsilbing locator kay Randy Sy (ang inaanak ni Manila Mayor Atienza) upang ikalat ang mga makina nito sa buong Tondo. Ito ang nagbunsod upang magalit at komprontahin ni Juan si Roque sa mga impormasyong aking naisulat ng sila ay magkita sa tanggapan ng SOG. Agad sinugod ni Juan si Roque at pinagmumura at sabay sabing &amp;quot;Ikaw (Roque) ayaw mong tumigil isusunod ko kayong itutumba ni Bening Batuigas kay Col. Martinez.&amp;quot; Hindi man lamang nag-isip si Juan bago siya magbitaw ng ganong salita. Ngunit hindi ko isinasantabi ang naturang banta, nasanay na rin ako sa mga bantang natatanggap araw-araw, itoy bahagi ng aking hanapbuhay. Hindi ito hadlang para ako ay tumahimik na lamang sa isang tabi at magbingi-bingihan. Handa pa rin ako na ibulgar ang lahat ng mga illegal na aktibidades ng mga pulis na umaabuso sa kanilang tungkulin. Nadamay ding nasibak si PO1 Roland Sy ang deputy ni Juan dahil sangkot umano ito sa pagbibigay ng proteksyon sa kanyang kapatid. Si Sy umano ang lumulutang sa mga presinto at nakikipag-usap sa mga hepe ng pulis kapag hinuli ang makina ng kanyang kapatid. Marami ring mga pulis ang humanga kay Roland Sy dahil sa angking kakaibang kakayahan na maging deputy operation chief gayong Police Officer-1 pa lamang ito. Iba talaga ang may minang angkin kaya kahit sino ay kayang paglalangan kapag ang salapi ang nakalutang, he-he-he! Inabot din ng hagupit ni Razon ang motorcycle escort ni Gen. Bulaong na si Benny Go matapos na maglabasan sa ibat ibang pahayagan na nagpakalat ng VK sa anim na distrito ng Maynila, gayon din si SPO4 Ruben Esteban ng Station-7. Silang apat ayon kay Razon ay nakatakdang ipadala sa training Camp. Sana mga suki, maging totohanan na ito at hindi ningas cogon lamang ni Razon upang ang muling maibalik ang tiwala ng masa sa liderato ng Philippine National Police (PNP). Kaya kayong mga pulis na mahilig pumatong sa mga illegal na video karera, humanda na kayo baka sa susunod kung topic kayo naman ang aabutin ng galit ni Razon. Oh, ayan mga suki nabasa na ninyo ang sampol ni Razon. Abangan pa ninyo na marami pang pulis ang babaklasin ni Razon sa kanilang puwesto.</body>
<link>http://www.philstar.com/Article.aspx?articleId=266639&amp;publicationSubCategoryId=94</link>
</article>
<article>
<title>Matigas na fixed ang breast cancer</title>
<author>Ni Dr. Tranquilino Elica&amp;ntilde;o Jr.</author>
<date>
<month>October</month>
<day>31</day>
<year>2004</year>
</date>
<body>NARITO pa ang mga kasagutan ko sa mga tanong ng readers. Pasensiya na po kung hindi agad nailathala ang sagot sa inyong katanungan. Para kay L. A. Caguin ng Paete, Laguna: Ang paggamit ng Viagra ay tama. Gayunman, sa iyong kalagayan na wala kang nakikitang response makabubuting kumunsulta ka sa iyong doktor. Maaari kang pumunta sa St. Lukes Hospital o Makati Medical Center. Para kay Edilberto Lara ng Cavite: Ang blood pressure na 140/120 ay masyadong mataas. Nararapat na mayroon kang iniinom na gamut lalo at ang puso mo pala ay en-larged. Taking your medicines for high uric acid is good. Makabubuting kumunsulta sa doktor. Para kay Remar Pascua ng Pasay City: Ang pag-inom ng plasmin ay dapat tatlo hanggang anim na tablets isang araw. Kung ikaw ay normal, mag-take lamang ng isa hanggang dalawang Plasmin. Para kay Lyn ng Bauang, La Union: Ang breast cancer ay karaniwang matigas at fixed o hindi kumikilos. Ang masakit na suso at ang gumagalaw na bukol sa suso ay hindi cancerous. Para kay Renato Obalan ng Alabang, Muntinlupa: Tama ang iyong EENT doktor sa pagbibigay ng medicines para sa iyong rhinitis. As far as cancer of the prostate is concerned, dapat kang magpa-PSA (lab chem.) Marami pang mga katanungan ang sasagutin sa susunod ng Linggo.</body>
<link>http://www.philstar.com/Article.aspx?articleId=266647&amp;publicationSubCategoryId=94</link>
</article>
</data>