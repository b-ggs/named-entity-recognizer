<?xml version="1.0" encoding="ISO-8859-1" ?>
<data>
<article>
<title>EDITORYAL - Batang lansangan dumarami</title>
<author></author>
<date>
<month>March</month>
<day>01</day>
<year>2004</year>
</date>
<body>KAPANSIN-PANSIN ang pagdami ng mga batang lansangan sa maraming lungsod sa Metro Manila. Nangunguna ang Maynila, Quezon City, Pasay City at Caloocan City sa dami ng mga naglipanang batang lansangan. May mga edad walo hanggang 15 taong gulang, na kung gabi ay nakahambalang sa mga bangketa samantalang ang iba ay nasa mga madidilim na sulok. Makikita rin silang pasuray-suray na naglalakad hawak ang plastic ng rugby. Wala nang pakialam kung masagasaan ng sasakyan. May mga umuukyabit sa mga pampasaherong dyipni. Ano ang ginagawang hakbang ng Department of Social Welfare and Development (DSWD) sa mga batang lansangan. Meron o wala? Isang katibayan nang pagkapal ng mga batang lansangan ay ang nasa kanto ng Doroteo Jose St. at Rizal Avenue. Matagal nang namamalagi sa lugar na iyon ang mga batang lansangan at madalas din ang nangyayaring panghoholdap, pandurukot at panghahablot ng cell phone sa lugar na iyon. Mas madalas ang insidente sa gabi kung saan ay parang kabuteng naglitawan ang mga batang lansangan. Sa murang gulang na kinse anyos ay marunong na silang mangholdap at pumatay na rin. Nasaan ang DSWD na higit na may responsibilidad sa mga batang lansangan? Noong Huwebes ay naaresto ng mga pulis mula sa Western Police District (WPD) Station 3 sa pamumuno ni Supt. Romulo Sapitula ang 15-anyos na lider ng &amp;quot;Diablo Junior Gang&amp;quot; na nambibiktima sa university belt area. Handang pumatay ang mga miyembro ng &amp;quot;Diablo&amp;quot; at wala nang kinatatakutan. Armado ng baril at iba pang sandatang nakamamatay. Patapon na ang buhay o wala nang halaga para sa kanila ang buhay. Ang pagkakahuli sa lider ng &amp;quot;Diablo&amp;quot; ay malaking kabutihan sa mga tao at estudyanteng nasa university belt area. Kung mahuhuli ang mga miyembro ng &amp;quot;Diablo&amp;quot; hindi na mag-aalala ang mga magulang na baka ang kanilang anak na estudyante ay mabiktima ng mga masasamang loob na ito. Malaki ang posibilidad na ang mga miyembro ng &amp;quot;Diablo&amp;quot; ay ang mga batang lansangan. Lumaki sa lansangan, kahalubilo ang mga masasamang loob. Pinatibay at pinakapal ang mukha at loob ng mga nakikitang krimen sa kanilang paligid. Maagang natuyo ang utak sa ibat ibang bisyo. Pakapal nang pakapal pa ang mga batang lansangan at maaaring sa mga susunod na buwan ay may lilitaw na namang mga gang na mas higit pa sa &amp;quot;Diablo&amp;quot;. Nasaan ang DSWD? Abala sa pangangampanya para kay Mrs. Arroyo? Kailangang unahin ang problemang ito sapagkat marami ang napapahamak.</body>
<link>http://www.philstar.com/Article.aspx?articleId=240932&amp;publicationSubCategoryId=94</link>
</article>
<article>
<title>Da King buking</title>
<author>AKSYON NGAYON Ni Al G. Pedroche</author>
<date>
<month>March</month>
<day>01</day>
<year>2004</year>
</date>
<body>MAHIRAP talaga ang kandidato sa pagka-presidente. Tiyak, ang lahat ng kaliit-liitan mong sikreto ay mabubuking. Dapat lang dahil sa pagpili ng lider, kailangang malaman ng taumbayan ang kalidad ng mga kandidato. Kumakalat na naman ngayon na parang alimuom na bukod sa 22-anyos na lovechild sa dating aktres na si Ana Marin ni presidentiable Fernando Poe, Jr. meron pa itong limang anak out of wedlock na pilit ikinukubli sa publiko. Kabilang dito ang anak niya na tinatayang 30-taong gulang sa dating aktres na si Monica nung dekada 60. Mayroon din siya diumanong 13-anyos na anak na babaeng nagngangalang Lovely na nag-aaral sa Poveda na bunga ng pagmamahalan niya at ng dating leading lady niyang si Rowena Moran. Bukod diyan ay mayroon pa siyang supling sa isang non-showbiz person na ang panga-lan ay Amelia. Ang pang-apat ay anak ni Da King diumano sa isang Cebuana samantalang ang panlima ay anak niya sa isang taga-Baguio. Kaya pala si Da King at si ex-president Erap ay magkaibigang karnal. Iisa ang hilig. Ngunit mabuti-buti pa si Erap porke lahat ng mga naging lovechild niya ay kinilala at inaruga. Uups, teka, mayroon palang isang hindi kinilala kaya sumuportang bigla kay President Gloria nung EDSA dos. Yung bang isang Mutya ng Kalookan na nai-feature pa natin sa PSN noon. Pilit binubulatlat (for confirmation) ng mga mausisang reporters ang bagay na ito from FPJ pero ang sagot niyay &amp;quot;huwag na nating saktan ang kanilang mga damdamin.&amp;quot; What? Aba, mas masakit yata para sa isang anak na itatwa ng sariling ama, di ba? Sana ito ang ma-realize ni FPJ. Mas hahanga sa kanya ang tao kung aaminin ang madilim na kahapon. Sabi nga ng barbero kong supporter ni Bro. Eddie Villanueva, &amp;quot;ganyang klase ba ang gusto nating maging Pangulo? Bukod sa ayaw kilalanin ang mga anak sa labas ay ayaw pang humarap sa debate?&amp;quot;</body>
<link>http://www.philstar.com/Article.aspx?articleId=240935&amp;publicationSubCategoryId=94</link>
</article>
<article>
<title>Editoryal - Maluwag na naman a ng seguridad</title>
<author></author>
<date>
<month>March</month>
<day>02</day>
<year>2004</year>
</date>
<body>KAILAN ba maipatutupad ang lubusang paghihigpit sa seguridad para hindi makapasok o makalusot sa isang lugar ang mga terorista? Karaniwan na lamang na nangyayari na mahigpit lamang ang mga awtoridad kapag nagkaroon na ng mga pagsabog o karahasan. Inspeksiyon dito, inspeksiyon doon ang ginagawa. Kahit kaliit-liitan bagay ay sasaliksikin para maipakita na naghihigpit sila. Naglalagay pa ng mga checkpoints para mahadlangan ang sinumang magtatangka ng masama. Pero hindi mapanghahawakan ang kahigpitan pagkalipas ng isang linggo o isang buwan. Balik sa pagiging maluwag at ningas-kugon. Kung ang mga teroristang Abu Sayyaf nga ang may kagagawan sa trahedyang sinapit ng SuperFerry 14 na nasunog sa may Corregidor Island noong Biyernes ng madaling araw, maitatanong kung anong klaseng seguridad ang ipinatutupad ng mga alagad ng batas o maging ng may-ari ng barko. Dalawa ang namatay at 142 pa ang nawawala nang masunog ang ferry habang patungo sa Bacolod at Cagayan de Oro City. May 756 naman ang nai-rescue. Sinabi ng mga nakaligtas na biktima na dakong 12:30 a.m. noong Biyernes ay nakarinig sila ng pagsabog at kasunod ay ang pagliyab. May nagsabi naman na ang sunog ay nagmula sa isang airconditioning unit at may nagsasabi na nanggaling ang apoy sa engine room. Isang nagngangalang Jainal Antel Sali Jr. alias Abu Soliman, intelligence officer ng teroristang Abu Sayyaf, ang nagsabi sa isang phone interview na sila ang may kagagawan ng pagsabog sa ferry. Ganti umano nila iyon sa karahasang ginagawa sa Mindanao at panggagahasa ng mga sundalo sa kababaihang Muslim. Sinabi ni Soliman na itinanim daw ang bomba ng isang mujajid o freedom fighter. Totoo man o hindi ang sinabi ng teroristang si Soliman, ang pinag-uusapan dito ay ang klase ng seguridad na pinatutupad ng mga awtoridad at mga may-ari ng establisimiyento, barko o maging ng eroplano. Hindi dapat makalimutan ang trahedya sa Light Rail Transit (LRT) noong Dec. 30, 2000 kung saan tinaniman din ng bomba at maraming namatay. Hindi pa durog ang mga teroristang Abu Sayyaf at may kakayahan silang magsabog ng lagim. Nalilimutan na ba sila makaraang mapatay si Abu Sabaya at mahuli naman si Robot? Hindi dapat maging ningas-kugon sa pagpapatupad sa seguridad. Ngayon ay kapansin-pansin na hindi na gaano ang paghihigpit sa LRT. Wala na ring mga sniffing dogs, wala nang mga pulis na nakasakay sa tren. Maaaring maganap ang malalagim na pangyayari kung tutulug-tulog ang mga awtoridad.</body>
<link>http://www.philstar.com/Article.aspx?articleId=241055&amp;publicationSubCategoryId=94</link>
</article>
<article>
<title>11 pang tanong para sa debate</title>
<author>SAPOL Ni Jarius Bondoc</author>
<date>
<month>March</month>
<day>02</day>
<year>2004</year>
</date>
<body>HINDI puwedeng paliguy-ligoy sa presidential debates. Dapat, diretsong sagot sa diretsong tanong. Kailangan malaman ng botante ang pakay ng bawat kandidato. Nailahad ko na nung makalawang linggo ang unang siyam na tanong na inakda ng Pagbabago@Pilipinas. Ngayon, 11 pang tanong sa mga detalyeng gagawin ng nais mag-Presidente. Walang pinapanigang kandidato ang mga tanong. Bahala sila sa sagot: (1) Kung sakaling mahatulang guilty si Joseph Estrada, bibigyan mo ba siya ng presidential pardon? (2) Maglalaan ka ba ng pondo para sa family planning at tamang dami ng anak? (3) Tutuparin mo ba ang pangako ng Konstitusyon na reporma sa lupa bago mag-2010? (4) Tututulan mo ba ang pork barrel? Kung ilusot ito ng Kongreso, ibi-veto mo ba at iipitin ang paglaan ng pondo para dito? (5) Papayag ka ba sa negosasyong pangkapayapaan sa mga komunista at rebeldeng Muslim? (6) Paano mo itataas ang kita ng gobyerno na di kukulangin sa 15% ng GDP habang protektado ang mahihirap? (7) Isasa-pribado mo ba agad ang media enterprises na hawak ng gobyerno? (8) Ilalahad mo ba ang service records ng lahat ng mahihirang sa PNP mula station chief hanggang pinaka-mataas na opisyal? (9) Pabibilisin mo ba ang paglilitis ng lahat ng mga kaso para mabawi ang nakaw na yaman mula panahong-Marcos hanggang ngayon? (10) Gagawin mo ba ang lahat para ibaba ang presyo ng koryente kapantay ng mga kapit-bansa? (11) Itataas mo ba ang gugol ng gobyerno sa edukasyon na pantay o higit sa ratio sa budget nung 1987? Ipapalathala ng P@P ang sagot ng mga presidential candidates.</body>
<link>http://www.philstar.com/Article.aspx?articleId=241058&amp;publicationSubCategoryId=94</link>
</article>
<article>
<title>Para sa GSIS:'Di solusyon sa problema,ang paggawa ng isa pang problema!</title>
<author>BAHALA SI TULFO Ni Ben Tulfo</author>
<date>
<month>March</month>
<day>03</day>
<year>2004</year>
</date>
<body>KASABAY ng paglulunsad ng aming investigative/undercover TV program, ang &amp;quot;BITAG&amp;quot; sa kanyang ISANG ORAS nang pagtatanghal sa &amp;quot;prime time&amp;quot;, ibayong preparasyon ang aming isinasagawa upang higit na mapalakas at mapabuti ang aming presentasyon. Magsisimula ito sa darating na Marso a-13 ng buwang kasalukuyan. Mapapanood na ang &amp;quot;BITAG&amp;quot; mula alas-7:00 hanggang alas-8:00 ng gabi, tuwing Sabado sa IBC-13. Dahil dito ipinagbibigay-alam sa ating mga tagapagtangkilik at mga tagasuporta ng &amp;quot;BITAG&amp;quot; maging ng &amp;quot;Imbestigasyon ng BAHALA SI TULFO&amp;quot; sa radyo at sa kolum na to, di muna tatanggap ang aming action center ng reklamo tuwing araw ng Lunes. Subalit pagdating ng Martes hanggang Biyernes, balik serbisyo publiko ang ipinapangako ng &amp;quot;BITAG.&amp;quot; Lalo na sa mga inabuso at inapi nating mga kababayan na nagmula pa sa mga malalayong lalawigan. Itoy upang bigyan-daan ang aming lingguhang executive meeting (excom) ng buong staff ng &amp;quot;BITAG&amp;quot; sa pangunguna ng inyong lingkod bilang prodyuser ng B.S.T Tri-Media Production. * * * GUSTO kong bigyan ng diin ang naisulat ko kahapon sa aking kolum sa &amp;quot;BITAG&amp;quot; (PM), may pamagat, &amp;quot;Maluhong pagpapa-POGI ng GSIS sa likod ng mga naghihirap na miyembro!&amp;quot; Maraming nakabasa ang sumasang-ayon. Ipinarating nila ito sa pamamagitan ng &amp;quot;text&amp;quot; sa aming hotline bukod pa sa mga tawag sa aming telepono. Ayon sa kanila, lalo lamang daw nababaon sa gastusin ang tanggapang ito ni Government Service Insurance System (GSIS) President / General Manager Winston Garcia dahil sa malaking pondong nalulustay sa pagbibili ng mga espasyo sa mga pangunahing pahayagan. Gusto kong linawin, hindi pinanghihimasukan ng kolum na to ang estilo ng inyong paglulustay sa inyong pondo. Subalit kung ang babasehan, ang mga sumbong ng mga nahihirapan ninyong miyembro, di raw ito makatarungan para sa kanila. Tahasan kong sasabihin, malaki ang problema ng GSIS pagdating sa &amp;quot;komunikasyon.&amp;quot; Ngunit ang tamang solusyon sa problemang ito, hindi paggawa ng panibagong problema. Ayon sa mga nagsusumbong, lalo lamang daw silang nagagalit dahil sa umanoy KASINUNGALINGAN na ipinalalabas na &amp;quot;print ads&amp;quot; ni Garcia. Anila, maging ang Pangulong GMA nagagamit sa pagpapa-POGI nitong si GSIS president and general manager na si Garcia. Ngunit kung susuriin ang nilalaman ng mga inilalabas na &amp;quot;advertisement&amp;quot; wala naman daw itong KATOTOHANAN. Uulitin ko ang panawagan sa pamunuan ng GSIS, GAWA muna bago NGAWA. Aksiyunan muna ang mga reklamo ng mga nahihirapang miyembro. At kapag wala na kaming natatanggap na reklamo at sumbong mula sa kanila, baka sakali, maging kami mapaniwala na ninyo! * * * Para sa inyong mga reaksiyon, sumbong at reklamo type BITAGCOMPLAINTS (message) at i-send sa 2333 (Globe/TouchMobile) O 334 (Smart/TalknText). O di naman kaya sa aming hotline # (0918) 9346417 o tumawag sa mga numero 932-53-10 at 932-89-19. Makinig sa DZME 1530 Khz, Monday-Friday, 9:00-10:00 A.M.. At panoorin ang programang &amp;quot;BITAG&amp;quot; tuwing Sabado, 7:00-8:00 p.m. sa IBC-13.</body>
<link>http://www.philstar.com/Article.aspx?articleId=241170&amp;publicationSubCategoryId=94</link>
</article>
<article>
<title>Nakangiti si Kabayan at mukhang siya na nga ang pag-asa ng bayan</title>
<author>BANAT NI BATUIGAS Ni Bening Batuigas</author>
<date>
<month>March</month>
<day>03</day>
<year>2004</year>
</date>
<body>MUKHANG Mr. Clean image ang gustong palabasin ni Vice President Noli de Castro sa kanyang TV ad ukol sa nalalapit na May elections. Nakangiti siya at maaliwalas ang mukha na kung bigyan mo ng pansin ang porma niya ay mukhang siya na nga ang pag-asa ng bayan natin. Pero siya nga ba talaga si Mr. Clean? Eh, walong white paper na ang natanggap natin at kung bigyan pansin ito ng sambayanan, aba baka maapektuhan ang kanyang tsansa sa darating na elections nga. Hindi naman kaila sa atin na kahit anong survey pa ang ilabas ng administrasyon o opposition man, eh lamang si Kabayad este Kabayan sa kanyang mga katunggali. Kung ang elections ay gaganapin sa ngayon, tiyak, milya-milyang alikabok ang kakainin ng kalaban niya, he-he-he! Mukhang ang sambayanan ang kakain ng alikabok kapag nanalo si Kabayan. Ayon sa bagong white paper, hindi dapat magtaka ang sambayanan kung papalit-palit ng luxury vehicles si Kabayan dahil sangkot daw ito sa chop-chop vehicle smuggling noon pang 1980s. Kaya hindi na ordinaryo kapag makita mo siyang sakay ng sasakyang Jaguar, Lexus at iba pa. Para lang siyang nagpapalit ng karsonsilyo kung gumamit ng mamahaling sasakyan, anang white paper. Kung si Lucila Lalu ay tinaguriang chop-chop lady ito naman daw si Kabayan ang kadena orig ng chop-chop vehicles ng bansa. Ano ba yan? Painit nang painit itong pagbubulgar ng katiwalian umano ni Kabayan ah? Tandang-tanda pa natin ng sumabog ang balita na protector si Kabayan ng mga parating na completely knocked down (CKD) vehicles tulad ng Mercedez Benz, BMW, gull-winged na De Lorean at iba pang mamamahaling sasakyan sa Pilipinas. Nagsisimula pa lang sumikat ang ating bida noon kayat kuntento na umano siya sa L300 van na kabayaran. Subalit nang biglang nabulgar ang transaksiyon, eh ibinenta ni Kabayan ang L300 van, na umanoy nabili niya na hindi niya alam na hot car pala. Ang pinagbilhan ng L300 van ay ipinuhunan naman ni Kabayan sa isang pulang Nissan Pathfinder. Mukhang may punto ang nasa likod ng white paper ah? Ang tanong ng may akda ng white paper, Pagogoyo ba uli ang bayan kay Kabayad tulad noong 1998 kung kelan nahalal siya sa pagkasenador? Bukod sa pagiging kotongero nitong si Kabayad, di pa ba madadala si Juan dela Cruz sa katamaran nitong si De Castro na dadalawang panukalang batas lang ang naisumite sa Senado sa loob ng tatlong taon? Kung sanrekwang kabalbalan ang naisakatuparan ni Kabayad noong siyay nasa media pa lang, e di siguradong mas pagpipiyesta ang mga kaibigan niyang gambling at smuggling lords kapag naging bise-presidente pa siya? Naiintindihan na natin kung bakit tahimik lang si Kabayan sa lahat ng akusasyon laban sa kanya. Kasi nga kapag sumagot naman siya, baka may nakalaang patibong ang kanyang mga kalaban at lalong ma-ebidensiyahan lang ang mga denial niya. Siguro sasagot lang siya kapag sa tingin niya ay ubos na ang gasoline ng kalaban. Kaya lang, kelan pa yon? Sa tingin ko naman, mukhang naniniwala si Kabayan na malinis ang konsiyensa niya.</body>
<link>http://www.philstar.com/Article.aspx?articleId=241183&amp;publicationSubCategoryId=94</link>
</article>
<article>
<title>Ang paghingi ng palatandaan</title>
<author>ALAY-DANGAL Ni Fr. Jose C. Blanco, S.J.</author>
<date>
<month>March</month>
<day>03</day>
<year>2004</year>
</date>
<body>SI Jonas ay isang propeta na sinugo ng Diyos upang tawagin ang mga taga-Ninive na magsisi sa kanilang mga kasalanan at magbalik-loob sa Diyos. Nagsisi nga ang mga taga-Ninive. Si Solomon ay dating hari ng mga Israelita. Siya ay isang napakarunong na tao. Pakinggan natin si Jesus sa kanyang pagkondena ng mga eskriba at Pariseo (Lk .11:29-32). Samantalang dumaragsa ang mga tao, sinabi ni Jesus, &amp;quot;Napakasama ng lahing ito! Naghahanap sila ng palatandaan mula sa langit, subalit walang ipapakita sa kanila maliban sa palatandaang inilalarawan ng nangyari kay Jonas. Kung paanong naging isang palatandaan si Jonas sa mga taga-Ninive, gayundin naman, magiging isang palatandaan sa lahing ito ang Anak ng Tao. Sa Araw ng Paghuhukom, titindig ang Reyna ng Timog laban sa lahing ito at silay hahatulan niya ng kaparusahan. Sapagkat nanggaling siya sa dulo ng daigdig upang pakinggan ang karunungan ni Solomon; ngunit higit na di-hamak kay Solomon ang naririto! Sa Araw ng Paghuhukom ay titindig ang mga taga-Ninive laban sa lahing ito at hahatulan ng kaparusahan, sapagkat nagsisi sila dahil sa pangaral ni Jonas; ngunit higit na di-hamak kay Jonas ang naririto!&amp;quot; Sa pagpapahayag sa kanyang sarili na mas dakila kaysa Jonas at Solomon, ipinapalagay niya na ang pinakamaiinam na katangian ng dalawa ay na kay Jesus na. Subalit sa kabila ng kanyang mga aral at turo, at mga himala ang mga eskribat Pariseo ay hindi naniwala kay Jesus. Hinatulan ni Jesus ang kasalukuyang henerasyon, ang ibig sabihiy ang mga Eskriba at Pariseo, bilang mga masasama at karapat-dapat na makondena. Kayo naman? Naniniwala ba kayo sa mga turo at aral ni Jesus? Naniniwala ba kayo sa mga himala niya? Naparito siya upang iligtas kayo. Maniwala at manalig kay Jesus. Siya ang inyong kaligtasan.</body>
<link>http://www.philstar.com/Article.aspx?articleId=241184&amp;publicationSubCategoryId=94</link>
</article>
<article>
<title>Mag-ingat sa sunog</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>March</month>
<day>03</day>
<year>2004</year>
</date>
<body>WALANG patid ang pagpapaala-ala at pagpapalabas ng mga impormasyon at gabay kaugnay sa fire prevention ng mga ahensiya ng pamahalaan. Sa taong ito ay sobrang dami ng sunog ang naiulat lalo na sa Metro Manila. Enero 11 nang magkasunog sa Baseco, Tondo. Tumagal ng walong oras bago naapula ng mga bumbero ang apoy. Libu-libong bahay ang nasunog. Wala namang namatay. Ilang sunog din mula noong Enero ang naireport sa Quezon City, Pasay City, Caloocan City at Bulacan. Faulty electrical wiring ang sinabing sanhi ng malaking sunog sa mga lungsod ng Lucena at Batangas. Milyong piso ang halaga ng mga nasunog na paninda sa sunog sa isang supermart sa Cebu City at sa palenke ng Davao City. Sa Pili, Camarines Sur, malaking halaga ng mga paninda sa isang supermarket ang natupok na apoy. Noong February 25, nasunog ang armory sa Camp Crame. Nang araw ding iyon dakong alas-siyete ay nagkasunog din sa Sikatuna Village, Quezon City. Sinasabi na mas mabuti pang manakawan kaysa masunugan lalo na kapag maraming buhay ang nasawi gaya ng malagim na trahedya ng Ozone Disco sa Quezon City noong Marso 1996. Hindi rin nakakalimutan ang sunog sa isang bahay ampunan sa Paco, Maynila noong madaling araw ng Disyembre 3, 1998 kung saan 24 na bata at limang staff ng Assosacion de Damas de Filipinas ang nalitson. At habang isinusulat ang pitak na ito ay patuloy pa rin ang imbestigasyon tungkol sa nasunog na Super Ferry 14 na marami pa ring pasahero ang hindi matagpuan. Maaaring silay nalunod o namatay sa loob ng ferry.</body>
<link>http://www.philstar.com/Article.aspx?articleId=241193&amp;publicationSubCategoryId=94</link>
</article>
<article>
<title>Chiching ng governor, idineyt sa Hong Kong at Singapore bago napabagsak ang 'Bataan'</title>
<author>BALITANG SPECIAL Ni Deo Macalma</author>
<date>
<month>March</month>
<day>04</day>
<year>2004</year>
</date>
<body>ALAM nyo bang idineyt muna ng isang governor sa Hong Kong at Singapore ang niligawang chiching bago ito bumigay? Ayon sa aking bubuwit, 69 days na lang, eleksyon na. Happy birthday muna kay PO2 Edgar Arugay ng Tuguegarao City; Manny Bongon, Lida Javier at Irene Ebron ng Manila Broadcasting Company. Condolence sa pamilya ni Felix Alegre Jr., siya ay kinuha ni Lord kahapon ng umaga. Nakaburol ngayon ang kanyang labi sa Funeraria Paz, Sucat, Para&amp;ntilde;aque City. * * * Alam nyo bang gumastos ng limpak-limpak na salapi ang isang governor bago niya napabagsak ang magandang chiching? Ayon sa aking bubuwit, dahil maganda at sexy ang chiching, pinuhunanan talaga ito ng husto ni Gov. Unang dinala ni Gov ang chiching sa Hong Kong. Ipinamili ng mga gamit, alahas at iba pang gamit pambabae. Tumagal sila sa Hong Kong ng apat na araw subalit hindi nakuha ni Gov ang pagkababae ng chiching. Kasi, nung huling araw nila sa Hong Kong, bibigay na sana yung chiching, kaya lang biglang dumating ang kanyang monthly period. Bitin si Gob. Ayon sa aking bubuwit, dahil atat na atat si Gov sa chiching, hindi siya nawalan ng pag-asa. Dinala naman sa Singapore. As usual, ipinamili na naman ang chiching ng mga damit. Siyempre, sa laki ba naman ng gastos ni Gov, kahit amoy lupa na siya, siguro ay naawa rin yung chiching sa kanya, dito ay isinurender na niya ang Bataan. Tuwang-tuwa si Gov, success siya. Dahil nakatikim ng ibang pagmamahal si Gov, sa edad niyang paga sisenta anyos, ibinili niya ng brand new car at house and lot sa Para&amp;ntilde;aque City. * * * Ayon sa aking bubuwit, dahil ipinakita ni Gov ang sobrang pagmamahal sa chiching, umabuso naman ito. Pumupunta ito sa opisina ni Gov sa Kapitolyo at kung umasta ay parang First Lady. Hanep. Ang chiching ni Gov na idineyt sa Hong Kong at Singapore at binigyan pa ng kotse at bahay ay si Ms. Charise. At ang gobernador na hibang na hibang naman ngayon sa kanyang paga-betty anyos na magandang chiching ay walang iba kundi si Si Gov. V. as in Victory Joe ng Luzon.</body>
<link>http://www.philstar.com/Article.aspx?articleId=241309&amp;publicationSubCategoryId=94</link>
</article>
<article>
<title>Yakuza!</title>
<author>ORA MISMO Ni Butch M. Quejada</author>
<date>
<month>March</month>
<day>04</day>
<year>2004</year>
</date>
<body>NAGPAPASALAMAT ang mga kuwago ng ORA MISMO kina Vice Admiral Ernesto H. de Leon, Flag Officer-in-Command ng Philippine Navy, ret. Capt. Demy Bidan, PN Club Manager, Commander Jun Arias, PN Admin. Manager, retired Commodore Victor Suarez, Operations manager at ang kanyang mga staff na sina Ruby T. Cantor, supervisor, Margie Matawaran, Janet Salao at Lawrence Ramos sa makatao nilang pakikitungo sa Chief Kuwago. Mabuhay kayo! Siyanga pala, binabati natin si PN Capt. Cornelio dela Cruz, bossing ng Naval Internal Auditor, sa kanyang bagong ranggo. Sir, kailan ang blowout! * * * Ang isyu, for humanitarian reason bibigyan ng tsansa ni Bureau of Immigration bossing Alipio Fernandez Jr. ang mga blacklisted Yakuza para makapasok sa Pinas. Pero may mga kondisyones si Fernandez sa kanila dapat ang isang blacklisted Yakuza ay makakuha ng police clearance sa kanilang lugar na magpapatunay na wala silang criminal records sa kanilang bayan. Ika nga, malinis ang pagkatao nila sa Japan. Ang mga dokumentong isusumite ng pamilya ng blacklisted Yakuza ay masusing pag-aaralan ng Legal department ng Bureau bago aprubahan ni Fernandez. Maraming mga Japanese nationals ang blacklisted dahil sa kanilang mga tattoo sa katawan at putol na daliri. Gustong pagbigyan ni Fernandez ang mga pamilya ng mga blacklisted Yakuza na pumasok sa bansa pero kailangang makapagpakita sila ng pruweba. &amp;quot;Hindi ba matindi ang lagayan sa mga blacklisted Yakuza para makapasok ng Pinas?&amp;quot; tanong ng kuwagong marino. &amp;quot;P50,000 daw resibo pa lang at ang P200,000 ay para sa bulsa ng mga kamoteng immigration,&amp;quot; anang kuwagong urot. &amp;quot;Alam kaya ni Fernandez ito?&amp;quot; tanong ng kuwagong Kotong cop. &amp;quot;Palagay ko hindi,&amp;quot; sagot ng kuwagong SPO-10 sa Crame. &amp;quot;Ano ang dapat gawin ni Fernandez tungkol dito?&amp;quot; &amp;quot;Burikihin niyang mabuti ang mga dokumento ng blacklisted Yakuza dahil palulusutan siya ng mga bata ni Walak.&amp;quot; &amp;quot;Baka naman napalusutan na si Fernandez?&amp;quot; &amp;quot;Iyan ang dapat nating alamin, kamote!&amp;quot; &amp;quot;Abangan.&amp;quot;</body>
<link>http://www.philstar.com/Article.aspx?articleId=241321&amp;publicationSubCategoryId=94</link>
</article>
<article>
<title>Nasaan ang mga drug lord?</title>
<author>PANAGINIP LANG Ni Nixon T. Kua</author>
<date>
<month>March</month>
<day>04</day>
<year>2004</year>
</date>
<body>&amp;quot;BAKIT hindi ipakita sa taong bayan na pag may nahuling droga ay sunugin agad, kasi naghihinala kami na yung nahuli na yun ang yun din ang inililipat lang para may mahuli ulit, GMA di mo kami maloloko!&amp;quot; 09208223365. Eto ho ang isang text message na natanggap natin na gumulat sa atin at pinag-isip-isip tayo.&amp;nbsp; Pupurihin na nga sana natin ang liderato ng Philippine National Police (PNP) dahil sa laki ng mga huli nila pero talagang ginulantang tayo ng text na ito. Ganunpaman ayaw pa rin nating isipin na baka nga recycle ang mga huling illegal na droga at ang mga pinakikitang mga huli sa ibat ibang lugar ay mga illegal na produktong naipakita na. Binalikan natin ang mga balita ukol sa mga nahuling droga at iisa nga ang nakatawag sa ating pansin, lalo na itong pinakahuling sakote sa Quezon city na lumilitaw na walang nahuli ni isa man sa mga gumagawa ng shabu. Bakit nga ba tuwing darating ang raiding team na susundan naman ni Madam Senyora Donya Gloria para magpakuha ng litrato ay walang nahuhuling suspect?&amp;nbsp; Noong umpisa ay may mga katiwalang nahuhuli pero nitong bandang huli ay talagang wala nang nadarakip na tao. Inabandona na nga ba ng mga drug lord ang mga nasabing laboratory dahil sa tuluy-tuloy na huli? Isa ito sa sinasabi ng kapulisan. Masyado na raw mainit kaya nagpapalamig ang mga ito. Pero bakit nga wala ni isang bantay at kung abandonado bakit naman iiwan ng mga pusakal na ito ang milyong milyong halaga ng kontrabando at makina na kanilang ginagamit.&amp;nbsp; Nagmamadali ba sila dahil natimbrehan, pinatakas dahil nagbigay ng malaking halaga o ang mga ipinakikita sa atin ay mga dati ng huli? Naguguluhan tayo sa dami ng tanong, kaya nagtatawag din&amp;nbsp; tayo sa ilan nating kilalang&amp;nbsp; mga opisyal ng police at mga reporter at photographer na mga kabaro natin sa media, at sila ang ating tinanong kung ano ang obserbasyon nila. Kesa luminaw, lalong gumulo.&amp;nbsp; Pagtatapat nila, ilan daw sa mga opisyal ng pulis ang makakahuli talaga ng shabu.&amp;nbsp; Kesa arestuhin ang mga suspek, hihingian ng malaking halaga at patatakasin, kukumpiskahin ang mga shabu at pagkatapos ay itatabi ang iba. Kung hindi naman, merong mga tiwaling miyembro ng kapulisan na nasa payola na ng mga drug lord na ito,&amp;nbsp; kung may raid, tatawagan o ite-text sila kaya pulasan agad at wala ngang daratnan. Sa ganoong paraan, kita sila ng malaking halaga, meron pang accomplishment at bida sa media, tapos yung natira ay ihaharap pagkaraan ng ilang linggo upang magpakita ng panibagong huli kuno. Yan din daw ang dahilan kaya sa maraming pagkakataon ay hindi muna pinapapasok ang media at dapat daw hintayin si Madam Senyora Donya Gloria. Eh bakit hindi nyo sunugin agad tuwing may huli para maubos din, tanong natin, pero ang tugon ng ilan sa nakausap natin ay bago sunugin ang shabu ay papalitan ng tawas. Ang tunay na shabu, maaaring pagkakakitaan dahil ibebentang muli o di kayay piprisinta uli. Ganuon pala, kaya pala nagkalat din ang illegal na droga at tuloy ang ligaya ng mga walang kaluluwang mga drug lord.&amp;nbsp; Sabagay, hindi uubra yang mga yan kung walang kasabwat na mga&amp;nbsp; opisyal, tanong nga lang, sino at hanggang gaano kataas ang sabwatan?&amp;nbsp; Aabot ba ang sabwatan sa Camp Crame? Aabot ba hanggang Malaca&amp;ntilde;ang? Kayo mga kaibigan, text na inyong kasagutan at impormasyon ukol sa illegal na droga na dapat talagang lipulin.&amp;nbsp; Hindi lang tayo maglalathala ng pangalan hanggat hindi natin natitiyak at baka masira natin ang mga walang kasalanan.&amp;nbsp; * * * Sobra na ang ratsada ng isang district engineer diyan sa Mindoro. Nagmamadali siya at pinangangalandakan pa sa lahat na kailangan niyang gawin ang ganoon dahil malaking halaga ang tinoka sa kanya ni JOSE PIDAL. Sa sobrang pagka-gahaman baka magkapatayan dahil binubukulan ni District Engineer FC ang lahat ng tao, kasama na&amp;nbsp; riyan ang mga kontratistang hinihingian niya ng advance pero hindi niya nabibigyan ng proyekto.&amp;nbsp; * * * Bkit nwala n kso jose pdal arroyo bkt pg iba my kso bulat2 hngang ksuluksulukn, ano b yan plksn tlaga bsta kmg ank n pngulo. 09168531054;&amp;nbsp;D lang bwsit ang dala ni Gloria kundi sobrang kahirapan ng buhay ngyon.&amp;nbsp; Puro kcnungalingan p ang mga pnagsasabi s tv. Kya d mnanalo yan. 09183637386; Mlas tlga ang mga babaeng lider lalo pag pumipidal. 09274502483; Dpat ng umalis c gma, kse cla lng ang umu2nlad at kming mhrap ang nbwi2set. 09172755281;&amp;nbsp; Tlgang my dlang kmlsan c gma. Pti nga ung I psg n c junry mogadato mntik ng matepok dhil sa kabubuntot ky gma. Ping lacson tyo pra swethin nman ang bnsa ntin. 09185954116; Tngin ko ay coincidence lng un. Kung mlas tlaga cya bat my naitulong nman cya sa ating byan khit kaunti lng nman di ba? 09165771347; Solid gma km, dpat pa syang manalo para patunayan niyang karapat dapat siyang presidente. 09195244398; Yes na yes na jinx ang babaeng yan dpat lang na wag na sya manalo. 09183237147;&amp;nbsp;Nsa edsa dn yata c madam gma ng msunog ang camp crame nung feb 25. 09167871464. * * * Para sa anumang reaksyon, mag-e-mail lang sa nixonkua@yahoo.com o kayay magtext sa&amp;nbsp;09272654341. Mapapakinggan&amp;nbsp; nyo rin ang inyong lingkod sa DZEC 1062 mula 4:30 hanggang 6:00 ng hapon tuwing Lunes at Miyerkules.</body>
<link>http://www.philstar.com/Article.aspx?articleId=241323&amp;publicationSubCategoryId=94</link>
</article>
<article>
<title>Mapait na ganti sa magigiting</title>
<author>SAPOL Ni Jarius Bondoc</author>
<date>
<month>March</month>
<day>05</day>
<year>2004</year>
</date>
<body>NUNG nakaraang linggo pala naganap ang pinaka-magiting at pinaka-mapait na bahagi ng relasyong Pilipino at Amerikano: Peb. 23, 1945 nang lusubin ng mga Pilipinong USAFFE gerilya at Amerikanong paratroops ang prison camp ng Hapones sa Los Ba&amp;ntilde;os, Laguna. Pinalaya ang 2,147 Amerikanong nakatakdang bitayin. Nagwala ang mga sundalong Hapon; kinatay ang mga pamilya ng mga gerilya sa mga paligid-bayan. Binayoneta pati ang mga nagtago sa simbahan. Makalipas ang isang taon nung Peb. 18, 1946, mapait ang gantimpala ng Amerika. Pinasa ng US Congress ang Rescission Act. Hindi na kikilalanin ang serbisyo sa USAFFE (United States Army Forces in the Far East) nilang pagsilbi sa US Armed Forces. Tinalikuran ang pinangakong benepisyo sa mga Pilipinong gerilya at beterano. Bilang paggunita sa ika-59 na anibersaryo ng Los Ba&amp;ntilde;os raid, pinalabas ng History Channel sa US ang docu-series na Rescue at Dawn mula Peb. 15. Apat na sundalo at isang bihag ang nagsalaysay ng kagila-gilalas na kabanata ng kasaysayan. Sabi pa ni US State Sec. Colin Powell, wala nang dadaig pa sa kagitingan nga ng mga kasapi sa misyon. Nung ika-58 anibersaryo nung nakaraang buwan, 75 Pilipinong beterano ay tumungo sa US Federal Building sa San Francisco, California. Hiningi nila ang pagpasa ng Filipino Veterans Equity Bill bilang pagbura sa Rescission Act. Anang uugud-ugod na Regino Pascua sa kanyang mga kapatid sa digmaan habang itinataas ang kandila sa malamig na gabi, &amp;quot;ito na ang ating huling laban.&amp;quot; Mahigit 300,000 Pilipino ang nakidigma sa bandera ng USAFFE. Lumaban silang kasing-galing, kasing-hirap, kasing-sigasig ng mga Amerikano. Halos 29,000 na lang ang natitira, 8,000 ang nasa Amerika, puro edad-70 at 80. Kung bawiin ng US ang Rescission Act, pormal nang kikilalanin ang kanilang kagitingan. Magagantimpalaan sila tulad ng benepisyo ng regular na sundalong Amerikano. Bahagi sila ng kasaysayan. Sila ang ating mga ama at lolo.</body>
<link>http://www.philstar.com/Article.aspx?articleId=241420&amp;publicationSubCategoryId=94</link>
</article>
<article>
<title>Debate ng mga presidentiables kailangan</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>March</month>
<day>05</day>
<year>2004</year>
</date>
<body>IBAT IBA ang ginagawang gimik ng mga nangangampanyang kandidato. May kumakanta at sumasayaw na parang nag-iistage show kasama ng mga artistang bitbit nila. Totoong nakakaaliw sila pero hindi lang dapat ma-entertain ang taumbayan. Higit sa lahat ay dapat na ipaalam ng mga kandidato ang kanilang plataporma de gobyerno. Dapat nilang ilahad kung paano nila matutugunan ang maraming problema ng bayan gaya ng kahirapan, kawalan ng trabaho, corruption sa gobyerno at krimen. Dapat na ipaliwanag nila ang kanilang policy sa economy, security, foreign relations at iba pa. Si presidentiable Raul Roco ang naunang nagpanukala na dapat na magkaroon ng nationwide television debate ang mga kandidato sa pagka-pangulo. Sinabi ni Roco na alam niyang sina Bro. Eddie Villanueva at Senador Ping Lacson ay handang makipag-debate at bibigyan niya ng partida sina FPJ at PGMA. Sa debate ay malalaman ng mga botante kung may kaalaman at karanasan ang ihahalal nilang presidente na dapat maging maka-Diyos at makatao at may liderato para maibangon ang isang bansang patuloy ng lumulubog sa kumunoy na sandamukal na utang kabilang na ang foreign debts, mga karahasan ng mga elementong kaaway ng lipunan at ang lumulubong populasyon na sanhi ng pagdarahop at pagkaduhagi. Sa madaling salita ang presidential debate ay barometro kung sino ang matalino at bobo.</body>
<link>http://www.philstar.com/Article.aspx?articleId=241433&amp;publicationSubCategoryId=94</link>
</article>
<article>
<title>EDITORYAL - Jeepney strike paghandaan na</title>
<author></author>
<date>
<month>March</month>
<day>06</day>
<year>2004</year>
</date>
<body>TULOY daw ang nationwide jeepney strike sa Lunes sabi ng mga lider ng transport group. Hindi raw sila natatakot sa banta ng gobyerno na sususpendihin ang prankisa ng mga jeepney operators na lalahok sa strike. May limang prankisa na ang sinuspinde ng Land Transportation Franchising and Regulatory Board at may 300 pang iimbestigahan dahil sa paglahok sa strike noong March 1. Ang taumbayan ang higit na apektado tuwing magkakaroon ng strike ang mga jeepney at bus. At ang ganitong sitwasyon ay tila hindi naman nararamdaman ng mga lider ng transport group. Para sa kanila, hindi na baleng mahirapan ang taumbayan basta maisulong lamang nila ang hinihiling na P2 dagdag sa pasahe. Hindi na nila binigyang-halaga ang taumbayan na kanila ring pinakikinabangan. Kung wala ba ang taumbayang sumasakay sa kanilang jeepney, saan sila pupulutin. Hindi na nila inisip ang kalagayan ng pinagkukunan nila ng ikabubuhay. Pansarili na lamang ang kanilang inaalala. Nahirapan sa pag-uwi ang mga empleado, estudyante at iba pang pasahero sapagkat mabibilang ang mga jeepney na nagsibiyahe. Ang mga nagsibiyahe ay hindi kabilang sa transport group na naglunsad ng strike. Naglakas-loob sila para kumita at may maipakain sa pamilya. Marami sa kanila ang hinarang at sapilitang pinababa ang mga pasahero. Hindi napaghandaan ng gobyerno ang nakaraang strike. Hindi nakakilos sa pagkabigla. Gayong ilang araw nang inanunsiyo ng jeepney group ang kanilang welga, hindi naman kumibo ang gobyerno. Dahil sa kabiglaanan hindi kaagad nailabas ang mga truck ng military na maghahakot sa mga na-stranded na pasahero. Marami ang napilitang maglakad. Sa Lunes ay maaaring maging ganito na naman ang senaryo o mas matindi pa kung hindi magkakaroon ng mahusay na plano ang gobyerno. Pagplanuhan na ang mga gagawin para hindi mahirapan ang mamamayan sa pagsakay. Bigyan na rin ng ultimatum ang mga matitigas ang ulong jeepney drivers at operators. Ipakita na hindi pananakot lamang ang pagsuspinde sa prankisa. Talas ng ngipin ang kailangan sa pagkakataong ito upang maibatid na ang lahat ay dapat daanin sa legal na paraan at hindi sa pamamagitan ng pamumuwersa. Panahon na rin naman para laliman ng gobyerno ang kaisipan sa pagwawalis sa mga kakarag-karag na jeepney na nagdudulot ng pollution at trapik sa Metro Manila. Ito na ang magandang pagkakataon.</body>
<link>http://www.philstar.com/Article.aspx?articleId=241545&amp;publicationSubCategoryId=94</link>
</article>
<article>
<title>Bro. Eddie hataw sa DZRH survey</title>
<author>AKSYON NGAYON Ni Al G. Pedroche</author>
<date>
<month>March</month>
<day>06</day>
<year>2004</year>
</date>
<body>KATAKUT-TAKOT ang mga institusyong gumagawa ng surveys tungkol sa public acceptability ng mga kandidato. Mayroong Pulse Asia, Social Weather Station (SWS) at IBON Foundation. Kapag nangunguna ang isang kandidato, sasabihin ng kalabang kampo, &amp;quot;kamag-anak&amp;quot; kasi nung kandidato ang namumuno sa survey group. O kaya, sasabihing &amp;quot;minanipula&amp;quot; ang resulta ng survey. Nagkabayaran daw. At komo panahon ngayon ng survey war among politicians, diyan iikot ang ating paksa. Laging gitgitan ang labanan sa popularidad nina Presidente Arroyo at Fernando Poe, Jr. sa mga survey na ito. Sumusunod sina Ping Lacson at Raul Roco. Palaging pangalawa sa kulelat si Bro. Eddie Villanueva sa kabila ng halos tatlong milyon-kataong dumalo sa kanyang grand rally sa Luneta kamakailan. Sa pakikipagdiskusyon ko sa mga kaibigan at kakilala, (at kahit yung mga bagong kakilala) marami ang katulad ko na gustong subukan si Bro. Eddie dahil sa magandang image nito bilang spiritual leader na may kredensyal din naman bilang ekonomista at political scientist. Ngunit tila ang damdaming ito ng marami ay tila hindi pa nasasalamin sa mga isinasagawang surveys. Ngunit nasorpresa ako sa resulta ng survey na isinagawa ng prestihiyosong himpilan ng radyo, ang DZRH. Ito ay isang survey na isinagawa sa mga tagasubaybay nito sa lahat ng sulok ng bansa. Nangunguna si Bro. Eddie sa puntos na 36.97 percent na sinusundan lamang ni Pres. Arroyo sa puntos na 19.85 percent. Pangatlo si Fernando Poe, Jr., 15.15 percent, Lacson 8. 55 percent at Roco, 8.15 percent. Ang ibang survey groups ay iilang tao lang na kinukonsiderang kumakatawan sa damdamin ng nakararaming botante ang tinatanong. Ang DZRH survey ay nagbigay daan sa aktuwal na tinig ng maraming taumbayang nakikinig sa radyo. Ngunit hindi rin natin sinasabing ito ang kalalabasan ng gaganaping eleksyon sa Mayo. The thing is, nagbibigay ng malinaw na mensahe ito: Na ang nakararaming mamamayan ay sawang-sawa na sa tradisyunal na politiko na walang positibong naidulot sa bansa. Kaya sama na tayo sa tropa ng milyung-milyong mamamayan na naghahangad ng magandang reporma sa bansa.</body>
<link>http://www.philstar.com/Article.aspx?articleId=241548&amp;publicationSubCategoryId=94</link>
</article>
<article>
<title>Botante pa rin ang bida</title>
<author>ORA MISMO Ni Butch M. Quejada</author>
<date>
<month>March</month>
<day>06</day>
<year>2004</year>
</date>
<body>IBAT ibang political gimmick na ang nagsusulputan sa ngayon. Bukod pa sa ipinalalabas na mga survey ng pribadong sektor na pinaniniwalaang bahagi ng mind conditioning ng masang botante sa buong kapuluan. Lumamang si Prez GMA ng mahigit sa isang porsiyento sa pinakabagong survey ng Social Weather Station(SWS). Bahagya namang lumamang si presidentiable FPJ sa inilunsad na survey ng Pulse Asia. Lubhang nalilito ang mga botanteng mahilig magpapatol sa mga ginagawang tawas ng surveyor na ito, kung saan ay inakala ng marami na bagyo lang ang pino-forecast ng SWS, habang ang Pulse Asia ay resulta lamang ng karera ng kabayo ang bini-vision na lalabas. Pero marami rin namang presidentiable ang hindi komporme sa mga iniulat na resulta ng survey tulad nina Senator Ping, Evangelist Eddie Villanueva at former Sen. Roco. Komo nga dehado sila sa mga resulta nito ay hindi kayang tinagin ang kanilang paninindigan na ang masang Pinoy ang siyang hahatol ng eleksiyon sa Mayo 10 hindi ang survey na umanoy may bahid ng pagdududa ang nagmamaniobra. Ngunit kung ating susuriin ay maraming infra at proyektong naisakatuparan si Prez GMA sa kanyang panunungkulan na hindi matatawaran at hindi rin nagawa ng ibang naluklok sa panguluhan. Kung kayat lumamang man ito sa survey ay matatawag nating convincing dahilan sa nakauungos ito ng karanasan, kaalaman, at me diskarte sa pagpapaangat ng ekonomiya. Pero ang taong bayan pa rin ang dapat nating hintaying magdesisyon dahil sa sila talaga ang magsisilbing mahistrado ng halalan, ani ng kuwagong tagahimay ng pulyetos sa Commission on Election. Oo nga! Kinakailangang huwag na sanang magkamali ang masang Pinoy sa pagpili ng magiging tatay na ay nanay pa ng kinakawawang Republika, sundot naman ng SPO 10 na tanod ng balota sa Camp Crame. Magkagayon pa man, manalangin na lang tayo na maging mapayapa at maayos ang nalalapit na eleksiyon, kung saan ang sinumang magwagi rito ay tiyak kong may basbas ang nasa itaas. Samantalang saludo ang Ora Mismo sa pamunuan ng Guardian Luzon Brotherhood sa Sta. Mesa na pinamumunuan ni Brod Allan Unarse. Humingi ng dispensa ang pitak na ito sa bigong pagdalo sa kanilang malaking pagtitipon nitong nakaraang Sabado bunga ng mahalagang bagay na dinaluhan kaugnay ng aming trabaho. Ang GL na binubuo ng mga Magic Group ang siyang tumutulong sa buong barangay ng nasabing lugar na magpanatili ng katahimikan at kaayusan.</body>
<link>http://www.philstar.com/Article.aspx?articleId=241558&amp;publicationSubCategoryId=94</link>
</article>
<article>
<title>Anak, inabuso ng sariling ama</title>
<author>IKAW AT ANG BATAS Ni Atty. Jose C. Sison</author>
<date>
<month>March</month>
<day>06</day>
<year>2004</year>
</date>
<body>ANG mag-asawang Abe at Naty ay nabiyayaan ng apat na anak na lalaki at tatlong babae. Nakatira sila sa baryo at nabubuhay lamang sa pagtatanim ng gulay. Sa loob ng dalawang taon, limang beses na ginahasa ni Abe ang anak na si Emy, 9, habang si Naty ay nagtitinda sa palengke. Ang limang beses na pangggahasa ay naisumbong na ni Emy kay Naty subalit hindi siya pinaniwalaan ng ina. Kaya nagsumbong na lang si Emy sa kanyang tiyuhin at tiyahin at ang mga ito ang nagsadya sa pulisya at nagsampa ng apat na kaso ng rape at isang kaso ng attempted rape laban kay Abe. Sa pagdinig ng kaso, malinaw at diretsang isinalaysay ni Emy ang lahat na ginawang panggagahasa sa kanya ng ama. Subalit itinanggi naman ito ni Abe. Nakapagtatakang kinampihan siya ni Naty. Ayon kay Naty, wala naman daw siyang nakitang dugo sa panty ni Emy o kaya naging kakaiba ang kilos ng anak. Subalit, pinaniwalaan ng Korte si Emy kaya nahatulan si Abe ng three counts of rape at two counts of act of lasciviousness. Kinuwestiyon ito ni Abe at iginiit niyang walang matinong ina ang kakampi sa asawang nahahabla ng panggagahasa ng anak at kokontra sa sariling anak kung ito ay nagsasabi ng totoo. Tama ba si Abe? MALI. Napatunayan sa kasong ito na walang pagmamahal si Naty sa kanyang anak na nabiktima ng panggagahasa ng kanyang asawa. Dapat sana ay kinumpirma niya ang naisumbong ni Emy sa pamamagitan ng pagpapasuri sa isang doktor subalit hindi niya ito ginawa. Ang pagwawalang-bahala ni Naty sa naging kalagayan ng kanyang anak ay patunay lamang na mas higit ang kanyang pagmamahal kay Abe kaysa kay Emy. Tinalikdan niya ang sariling anak at kinampihan ang asawa para lamang mapawalang-sala ito. Di man makatarungan ang ginawa ni Naty sa anak, nabigyan naman ng hustisya ng ating batas si Emy People vs. Dizon, (G.R. 134522-24 and 13950809, April 3, 2001).</body>
<link>http://www.philstar.com/Article.aspx?articleId=241561&amp;publicationSubCategoryId=94</link>
</article>
<article>
<title>Kaso ni FPJ sa SC naging pustahan</title>
<author>HALA BIRA! Ni Danny Macabuhay</author>
<date>
<month>March</month>
<day>06</day>
<year>2004</year>
</date>
<body>NGAYON ko lamang nalaman na marami pala ang nagpustahan tungkol sa disqualification case ni Fernando Poe, Jr. sa Supreme Court. Nagkatuwaang tumaya ang marami parang pampalipas lamang ng oras. Mayroong malakihan ang perang taya at ang iba naman ay lunch o dinner sa mga kilalang restaurant. At dito nga ako nakasama sa mga kainang pustahan. Kaya nga parati akong busog halos araw-araw sapagkat nakukumbida ako kahit hindi kasama sa tayaan. Ayon sa kinalabasan ng pustahan, tumaya sila na hindi madi-disqualify si FPJ. Kahit na may mga fans ni FPJ ang nasa kabilang panig, karamihan sa mga nanalo ay solid supporters ng action star. May mga followers din ang ibang mga presidentiables na naniwala na mananalo si FPJ sa Korte Suprema. Ang kataka-taka ay mayroon ding mga bilib kay FPJ na tumaya na matatalo ito sa kanyang kaso. Mataas ang tensiyon noong Miyerkules, araw na ipinalabas ang desisyon ng Supreme Court na kuwalipikadong tumakbo si FPJ sa May 10 dahil ito ay natural-born Pilipino. Marami ang ninerbiyos dahil sa mga iresponsableng pagpapahayag ng ilang mga tauhan ni FPJ. Mariing sinabi ng mga ito na maaaring magkagulo kapag nagkamali ang Korte Suprema na maglabas ng desisyon na papabor na matanggal si FPJ bilang kandidato sa darating na eleksyon. Mabuti na lamang at natauhan ang mga ito. Parang nakahinga ng maluwag ang karamihan sa ating mga mamamayan partikular na ang kampo ni FPJ nang lumabas ang desisyon. Nawalan din ng tinik si GMA at ng kanyang administrasyon sapagkat sila ang babagsakan ng bintang at pagsisisi kung sakali mang hinarang ang action king sa SC. Mabuti na lamang na tapos na ang drama. Tuloy na ang pukpukan ng mga presidentables.</body>
<link>http://www.philstar.com/Article.aspx?articleId=241568&amp;publicationSubCategoryId=94</link>
</article>
<article>
<title>FPJ at Ping yayariin pa rin!</title>
<author>PANAGINIP LANG Ni Nixon T. Kua</author>
<date>
<month>March</month>
<day>06</day>
<year>2004</year>
</date>
<body>NAGLABAS ng desisyon ang Korte Suprema noong Miyerkules kung saan sinabi nila na si Fernando Poe Jr. ay isang natural born Pilipino kaya maaaring tumakbo bilang Pangulo ng Republika ng Pilipinas. Natuwa ang mga supporter ng Hari ng Pelikulang Pilipino at agad silang nagbunyi. Lubos ang kanilang kaligayahan ngayon at pati nga si FPJ na bihirang pa-interview ay pumayag sa panayam ng DZEC kung saan inamin niya na para siyang nabunutan ng tinik sa desisyon ng Korte Suprema. Bagamat magmumukha tayong kill joy, hindi na tayo paaawat at babalaan natin ang kampo ni FPJ na huwag muna kayong&amp;nbsp; magbunyi.&amp;nbsp; Huwag nyong ibaba ang inyong depensa dahil ano na naman kaya ang lulutuin ng mga alipores ni Madam&amp;nbsp; Senyora Donya Gloria. Tandaan ninyo, puwedeng pang mag-apila ang magkapatid na abogadong Fornier sa Korte Suprema at ang iba pa nilang kakamping mga abogado.&amp;nbsp; Meron silang 15 araw kung saan puwede silang mag-file ng motion for reconsideration. Maaaring tama ang ilang mga abogado na nakausap natin, kasama na riyan si dating Sen. Rene Saguisag na mahirap na baligtarin ng Korte Suprema ang desisyon nila.&amp;nbsp; Pero naaalala nyo ba ang kaso ni Sen. Ping Lacson sa Kuratong Baleleng? Labingtatlong mahistrado ng Korte Suprema ang nagbasura sa kaso pero biglang binuhay ng mapuwesto na si Madam Senyora Donya Gloria.&amp;nbsp;Ngayon nga ay inuungkat na naman ng Department of Justice.&amp;nbsp;Kung magigising ang naturang kaso ay pang siyam na beses na.&amp;nbsp; Parang pusang may siyam na buhay daw. Ang magkapatid na Fornier na mga ka-eskuwela ni Mister Se&amp;ntilde;or Don JOSE Miguel Arroyo ay nagbanta na&amp;nbsp; hindi sila titigil at sisikapin pa rin nila na makumbinse ang Korte Suprema na baligtarin ang kaso. Tiyak na magpa-file ng motion for reconsideration ang mga Fornier at ang mga kapanalig nilang abogado.&amp;nbsp; Ibig sabihin noon, mga pangatlong linggo&amp;nbsp; na ng&amp;nbsp; Marso isusumite ang naturang motion. Kung ganoon ang mangyayari, pasasagutin naman ang panig ni FPJ at bibigyan din siguro ng mga 15 araw.&amp;nbsp; Aabot na ito ng Abril at siyempre pag-aaralan uli ng Korte Suprema kaya baka hindi umabot ang desisyon sa araw ng eleksiyon o hindi kayay ilabas ang desisyon na masyadong dikit sa araw ng halalan. Kung hindi babaligtarin, okay lang, eh kung baligtarin dahil nagapang ang ilang mahistrado.&amp;nbsp; Tandaan ninyo ang score ay 8-5 at isa ang hindi bumoto.&amp;nbsp; Ibig sabihin tatlo lang ang kailangan nilang kumbinsihin.&amp;nbsp; Maaaring kumpleto na rin ang bilang ng Korte Suprema sa panahong yon dahil maaari nang palitan ni Madam Gloria ng bagong mahistrado ang nag-retirong si Justice Belosillo. Hindi pa diyan tapos ang problema ng oposisyon,&amp;nbsp; eh kung pagkatapos ng pagbaligtad ng desisyon&amp;nbsp; ay pakulong naman si Sen. Lacson, di nawalan ng kandidato ang oposisyon.&amp;nbsp; Ubos at pagdating ng panahon na yan, huli na ang lahat. Isa pa hong senaryo na dapat ding katakutan, hindi nga babaligtarin ang desisyon pero maglalabas naman ng mga bagong kaso o mga taong magsasabing binugbog siya ni Da King o minaltrato, gaya ng mga walang tigil na bintang kay Senator Lacson. Hindi malayong gawin yan ng mga alipores ni Madam Senyora Donya Gloria, marami pa silang plano at iba nga riyan ay nagawa na Ingat kayo dahil tuloy ang pagpaplano at pagkilos ng mga dirty tricks department ng Malaca&amp;ntilde;ang. Si Ricardo Manapat, si Victor Corpus, si Rosebud ay iilan lang, marami pa silang mga pekeng testigo.&amp;nbsp; Kayong mga taga oposisyon, huwag kayong pasisiguro. Umpisa pa lang ang laban, narinig nating pagyayabang ng isang alipores ni Madam, kaya kayo riyan sa kampo ni FPJ, dapat na ba silang mag-celebrate?&amp;nbsp; Text lang sa 09272654341. * * * Na-pressure lang ang mga justices sa ruling nila na natural born Filipino si fpj. Sino ba naman ang hindi mapressure sa&amp;nbsp; banta nilang panggugulo kung madisqualify. 09186506289;&amp;nbsp; Simple lang ang sagot, natimbrehan nga ang Malaca&amp;ntilde;ang. 09263722788; Big time pusher ng cuyab, san pedro laguna nagbirthday ang anak gamit pa ang brgy. Hall at marami pa pulis na alalay. 09192971718;&amp;nbsp;Possible po 22o rcycle mga huli nla kc puro alang tao nreraid nila. Hlos lhat n raid alang nhuli. Lge c gma nkpos s tv. Drawing lhat n raid. 09208417358; Tma paulit ulit n raid d nmn 220, nanguna dw surveys. 85297105344;&amp;nbsp; Mga hling droga inili2pat lng pra s pnibagong raid, papogi n pinagkakakitaan p a reward ng mga buwayang opisyal. 09192232365; Mka gma wla b kau isip ngaun lng gmgwa gma kc election, gmit pera ng byan gus2 nya utoin kau. 09208417358;&amp;nbsp;Dpat ang nakukumpiskang shabu ay lagyan ng lason para matakot na ang mga adik. Kawawa ang kabataan nalululong sa shabu, nasisira ang kanilang&amp;nbsp; magandang kinabukasan. 09207678771; Naniniwala ako na may kasabwat na pnp s droga kcc ditto sa region 4 kramihan s tg narcotics addict. 09184452300;&amp;nbsp;May mga ilan opesyalis o matataas ng military ang protector syempre. 09197150239;&amp;nbsp; Dpat dyan shabu nhuhuli ng pnp ay tnatapos nla sa dgat, hindi un niriricycle ng mga drug lord gawin m gma at mabuhay ka. 09202703948.&amp;nbsp; * * * Para sa anumang reaksyon, mag-e-mail lang sa nixonkua@yahoo.com o kayay magtext sa&amp;nbsp;09272654341. Mapapakinggan&amp;nbsp; nyo rin ang inyong lingkod sa DZEC 1062 mula 4:30 hanggang 6:00 ng hapon tuwing Lunes at Miyerkules.</body>
<link>http://www.philstar.com/Article.aspx?articleId=241570&amp;publicationSubCategoryId=94</link>
</article>
<article>
<title>EDITORYAL - Buhay pa ang Sayyaf</title>
<author></author>
<date>
<month>March</month>
<day>07</day>
<year>2004</year>
</date>
<body>PATAY na si Abu Sabaya at putol na ang hita ni Kumander Robot pero buhay pa rin ang mga teroristang Abu Sayyaf. Bahagyang lumpo pero humihinga pa at maaaring bumangon at magsabog ng lagim. Hindi pa sila nadudurog at kung hindi magkakaroon ng pagpupursige ang Armed Forces of the Philippines (AFP) sa pagtugis sa mga terorista, maaaring makapangidnap gaya ng kanilang ginawa sa nakalipas. Nangidnap ng mga dayuhan sa Malaysia at sa Palawan at pinagkaperahan nang ayos. Namayagpag sa sunud-sunod na pangingidnap hanggang sa mapatay si Sabaya at mahuli nga si Ghalib Andang alyas Kumander Robot. Nang masunog ang SuperFerry 14 noong nakaraang linggo, bigla na lamang lumitaw ang isang lider ng mga terorista at walang kaabug-abog na sinabi na sila ang may kagagawan sa pagkasunog ng ferry. Tinaniman umano nila ng bomba ang ferry na biyaheng Bacolod at iyon ang naging dahilan kaya nasunog. Pito na ang nakikitang bangkay sa loob ng ferry at may 132 katao pa ang nawawala hanggang sa kasalukuyan. Ayon kay Abu Solaiman, isang matandang miyembro ng Sayyaf ang nagtanim ng bomba sa ferry. Tinaniman ng bomba ang ferry bilang paghihiganti sa pang-aabuso ng mga sundalo sa mga kababaihang Muslim sa kanilang lugar sa Mindanao. Subalit ayon naman sa mga awtoridad, walang bakas ng terorismo sa nasunog na barko. Isang aksidente ang nangyari kaya naganap ang sunog. Una nang napabalita na nagmula ang sunog sa isang airconditioning unit at may nagsabi naman na sa engine room nagsimula. Pero may mga pasahero rin na nagsabing, nakarinig sila nang malakas na pagsabog bago naganap ang sunog dakong alas-dos ng madaling araw habang naglalayag ang ferry malapit sa Corregidor Island. Totoo man o hindi ang sinasabi ng Sayyaf leader na si Solaiman na sila ang may kagagawan sa pagkasunog ng ferry, malinaw na buhay pa nga ang mga terorista at nag-aabang para muling sumalakay. Iisa rin ang malinaw, hindi pa tapos ang pakikipaglaban sa mga terorista na nagdulot ng malaking problema sa bansa. Dapat silang tugisin bago pa may maganap na malagim na pangyayari sa hinaharap. Sila ang dapat maging prayoridad para durugin.</body>
<link>http://www.philstar.com/Article.aspx?articleId=241681&amp;publicationSubCategoryId=94</link>
</article>
<article>
<title>Sayang ang ginastos ng gobyerno kay Col. Rafanan</title>
<author>BANAT NI BATUIGAS Ni Bening Batuigas</author>
<date>
<month>March</month>
<day>07</day>
<year>2004</year>
</date>
<body>IMBES na mga terorista, New Peoples Army o mga kalaban ng gobyerno ang pagkaabalahan nitong Intelligence Group (IG) ng Philippine National Police (PNP) natin eh taliwas ang tinutugis nila dahil ang mga pasugalan ang inuuna. Habang abala si PNP Chief Dir. Gen. Hermogenes Ebdane Jr. sa kanyang mga programa at proyekto para maibalik ang tiwala ng sambayanan sa kapulisan natin eh dinudungisan naman nitong IG sa liderado ni Sr. Supt. Ismael Rafanan, ng PMA Class 75. Hamakin mo, apat na taon na nakipagbuno si Rafanan sa mga makakapal na libro para pag-aralan ang kalaban ng gobyerno natin at pagkatapos lilinya lang pala siya sa pasugalan. Sayang ang ginastos ng gobyerno sa yo, Col. Rafanan Sir! He-he-he! Hindi naman kasi nag-iisa si Rafanan sa hanay ng kapulisan natin sa bulsa muna bago trabaho, di ba mga suki? Nagkamali kaya si Ebdane sa paghirang kay Rafanan? Kasi nga, wala naman sa charter ng IG na manghuli sila ng pasugalan dahil nakasaad doon ang mga elemento lang na gustong pabagsakin ang gobyerno ang kanilang atupagin. Sino ang nagbigay ng basbas dito kay Rafanan? Hindi naman siguro puwedeng pondo ang dahilan dahil malaki ang inilaan sa kanila na budget di ba Gen. Ebdane Sir? Kaya hindi tayo magtataka kung lalong masangkot ang IG sa mga kontrobersyal na kaso tulad ng pagtakas ng kidnaper at terorista sa kulungan nila dahil iba ang kanilang pinagkaabalahan at yan nga ay ang mga pasugalan na naglipana na hindi lang sa Metro Manila kundi sa buong bansa. Ayon sa mga nakausap nating pulis, ang mga alagang buwaya ni Rafanan ay sina SPO2 William Tiamzon, at matandang Timbang, Abe David at Tikboy Garcia. Itong si Tiamzon ay naka-assign sa Taguig si Timbang sa NCRPO at sina David at Garcia naman ay mga sibilyan. Matutulis ang mga pangil at matibay ang mga hasang nitong sina Tiamzon, Timbang, David at Garcia dahil yan ang turo ng master trainer nilang si Col. Robles na bata naman ni Rafanan, he-he-he! Dapat lang sigurong isama ni NCRPO chief Dir. Ricardo de Leon itong apat na buwaya ni Rafanan sa kampanya niya laban sa ABAKADA cops o civilian, di ba mga suki? Sa totoo lang, may tatlong butas na itong IG natin. Ang ibig kong sabihin mga suki, tatlong unit na ang binibigyan ng intelihensiya sa kanila. Pero nitong nagdaang mga araw eh nangharibas ng panghuhuli ang mga buwaya ni Robles at ang kadalasang target ay mga makina ng video karera. Ang siste lang, hindi lahat ng makina na nakumpiska nila ay dinadala sa IG headquarters nga sa Camp Crame, he-he-he! Dati mga terorista o mga kaaway lang ng gobyerno ang dinadala sa IG natin sa ngayon pati video karera ay pinapatulan na nila. Nababoy tuloy itong PNP natin dahil sa mga buwaya ni Rafanan. Sa isang safehouse pala dinadala sa IG natin sa ngayon pati video karera ay pinapatulan na nila. Nababoy tuloy itong PNP natin dahil sa mga buwaya ni Rafanan. Sa isang safehouse pala dinadala nitong mga buwaya ni Robles ang karamihang nahuli nilang makina. Siyempre pa, ibebenta nila ito at ang kinalabasan niyan si Rafanan ay mabubukulan. Marami tuloy ang gustong manalo na si FPJ sa May elections para matanggal na hindi lang si Ebdane kundi pati na si Rafanan. Abangan!</body>
<link>http://www.philstar.com/Article.aspx?articleId=241685&amp;publicationSubCategoryId=94</link>
</article>
<article>
<title>Kahilingan ng reader tungkolsa emphysema</title>
<author>WHAT'S UP DOC? Dr. Tranquilino Elica&amp;ntilde;o Jr.</author>
<date>
<month>March</month>
<day>07</day>
<year>2004</year>
</date>
<body>ISANG e-mail ang natanggap ng Pilipino Star NGAYON at humihiling na ulitin ang naisulat ko noong February 15, 2003 na may kinalaman sa emphysema. Narito ang e-mail: Dear Dr. Elica&amp;ntilde;o, ang akin pong ama ay mayroong emphysema at labis po akong nababahala sa kalagayan ng aking ama. Heavy smokers po ang aking ama at kahit alam nang mayroon siyang sakit na emphysema ay ayaw pang tumigil. Isa pong kasamahan sa trabaho ang nakabasa ng inyong column at naikuwento sa akin. Inaamin ko na hindi ako regular na bumibili ng PSN subalit mula ngayon ay uugaliin ko na ang pagbili nito. Maaari po bang i-request na pakiulit ang column ninyo tungkol sa emphysema. RONALD BUENO Dear Ronald, Salamat at mula ngayon ay magiging regular reader ka na ng PSN. Narito ang iyong hinihiling. tungkol sa Emphysema. Ang emphysema ay isang sakit sa baga na hindi na maaaring gamutin. Ang mga heavy smokers at mga taong nasa lugar na polluted ang hangin ang madalas maging biktima ng sakit na ito. Ipinapayo sa mga smokers na itigil kaagad ang kanilang paninigarilyo para makaiwas sa sakit na ito, o kung hindi maiwasan, siguruhin na ang diet ay mayaman sa antioxidant nutrients. Ang Vitamin C ay mayaman sa antioxidant. Pinapatay ng antioxidant vitamins ang mga free radicals na pumipinsala sa buhay na cells na nagdudulot ng degenerative disorders. Ang mga free radicals bagamat nasa katawan na ay dumadami dahil sa air pollution o sa pagsisigarilyo. Ang emphysema ay umaatake kapag ang maliliit na air sacs sa baga ay namaga at ang walls na nakapaligid dito ay nasisira o nasusugatan. Magiging dahilan ito ng pag-impis ng baga at magkakaroon ng reduction sa oxygen na ina-absorbed. Dahil sa nangyayaring ito mag-eexert ng effort ang lungs para mag-expand na magbibigay naman ng strain sa puso kapag nagbomba ng dugo patungo sa mga baga. Kaya sa kaunting pagkilos gaya ng paglalakad sa kuwarto ay nagdadagdag sa pagtatrabaho ng puso para mag-deliver ng tamang oxygen. In the majority of cases, the added strain eventually leads to heart failure.</body>
<link>http://www.philstar.com/Article.aspx?articleId=241695&amp;publicationSubCategoryId=94</link>
</article>
<article>
<title>Magandang balita sa mga deliquent borrowers</title>
<author>HINDI PA TAPOS ANG LABAN Ni Sec.Mike Defensor</author>
<date>
<month>March</month>
<day>07</day>
<year>2004</year>
</date>
<body>NAPAKAGANDANG balita ang inihahatid ng Pag-IBIG sa lahat ng mga miyembro na hindi regular na nakapagbayad ng kanilang mga amortisasyon sa kanilang housing loan. Nilagdaan ni President Gloria Macapagal Arroyo ang Executive Order No. 281 noong nakaraang Pebrero 9, 2004 na nag-aatas sa lahat ng mga ahensiya at institusyon ng ating pamahalaan na sa ilalim ng National Shelter Program na bigyan ang katugunan ang pangangailangan ng mga delinquent borrowers na mapanatili sa kanila ang mga lupa at bahay na nakasangla sa mga nasabing ahensya. Kaya bilang katugunan ng nasabing EO, inatasan ng Pag-IBIG ang bawat yunit nito na ipamalita sa mga delinquent borrowers sa pamamagitan ng pagsulat patungkol sa pagpapahaba ng panahon na magsumite sila ng aplikasyon para sa kanilang loan restructuring. Sa pamamagitan ng loan restructuring, ang mga nasabing miyembro ay magkakaroon ng oportunidad na ma-update ang kanilang mga utang, mapalawig ang termino ng utang at makapag-avail ng mas mababang interes para sa Pag-IBIG loans. Binibigyan ng Pag-ibig ng 30 araw ang mga Pag-IBIG borrowers na makapagsumite ng kanilang aplikasyon para sa loan restructuring pagkatapos nilang makatanggap ng sulat o makadalo sa seminar na idinaos ng Pag-IBIG tungkol sa nasabing loan restructuring. Ang programang ito ay nagpapatunay lamang ng sinseridad ng Arroyo administration na bigyang prayoridad at katugunan ang problema sa pabahay.</body>
<link>http://www.philstar.com/Article.aspx?articleId=241698&amp;publicationSubCategoryId=94</link>
</article>
<article>
<title>Hindi tinanggap ang anak sa school</title>
<author>SERGIOSOHAN Ni Sergio A.F. Apostol</author>
<date>
<month>March</month>
<day>07</day>
<year>2004</year>
</date>
<body>Isa akong unwed mother working in a financial firm in Makati. Because of my situation, I worked doubly hard to be able to give my daughter a good life. Since my daughter is turning five this April, ini-apply ko siya for admission sa isang sikat na exclusive school dito sa Quezon City. During the interview with the principal, she told me that among the requirements for admission is a copy of the marriage contract of the childs parents, so I had to explain my situation. Nang malaman ng principal na single parent ako, she politely told me that the school cannot accept my daughter. I argued that my daughter already passed the entrance exam at wala akong alam na batas discriminating against children of unwed or single parents, pero hindi pa rin siya pumayag. School policy daw nila iyon at may academic freedom sila to choose their students. Disappointed talaga ako, dahil one of the best ang pagkakakilala sa school na iyon. Does the school really have the right to deny my daughter admission on the basis that I am a single parent? Raquel Gonzales, Quezon City Una, ano ba ang Academic Freedom? Ito ay freedom of the school to determine who may teach, what may be taught, how it shall be taught and who may be admitted to study. Ibig sabihin, may karapatan ang school na pumili kung sino ang pwedeng mag-aral sa school. Kaya lang, hindi ibig sabihin nito ay may blanket authority or freedom na ang isang school to accept or deny students. While the school is given the right to determine who may be admitted to study in their school, it is my opinion that the school standards must be relevant to the academic abilities of the child at hindi sa kanyang family o childhood background. Walang kinalaman ang pagiging single parent mo sa academic capabilities ng iyong anak. Taliwas din ang policy ng school sa Section 1, Article 14 ng Philippine Constitution: &amp;quot;The State shall protect and promote the right of all citizens to quality education at all levels and shall take appropriate steps to make such education accessible to all&amp;quot;. Mayroon ding pending bill on Magna Carta for Students that seeks to address this form of discrimination. Marami pa namang ibang magaganda at kilalang schools na walang discrimination sa status ng magulang. Mas mabuti na i-enroll mo na lang ang anak mo sa iba para hindi ka na uli magkaroon ng problema.</body>
<link>http://www.philstar.com/Article.aspx?articleId=241704&amp;publicationSubCategoryId=94</link>
</article>
<article>
<title>Ang pagbabagong-anyo ni Jesus</title>
<author>ALAY - DANGAL Ni Fr. Jose C. Blanco,S.J.</author>
<date>
<month>March</month>
<day>07</day>
<year>2004</year>
</date>
<body>ANG Pagbabagong-anyo ni Jesus ay ang tugon ng Ama sa mapagmahal na pagtanggap ni Jesus na dumaan sa kanyang Pasyon. Dati, inihayag ni Jesus ang kanyang sarili bilang isang nagdurusang Mesias. Ngayon ang kanyang kaluwalhatian ay nakumpirma pagkatapos ng kanyang pasyon at kamatayan. Basahin ang Lukas 9:28-36. Walong araw pagkatapos sabihin ito, umakyat si Jesus sa bundok upang manalangin. Isinama niya sina Pedro, Juan at Santiago. Samantalang siyay nananalangin, nagbago ang anyo ng kanyang mukha, nagningning ang kanyang kasuutan na naging puting-puti. Biglang lumitaw ang dalawang lalaki  sina Moises at Elias na napakitang may kaningningan  at nakipag-usap sa kanya. Pinag-usapan nila ang nalalapit na pagpanaw ni Jesus na magaganap sa Jerusalem. Tulog na tulog si Pedro at ang kanyang mga kasama, ngunit silay biglang nagising at nakita nila si Jesus na nagniningning at ang dalawang lalaking nakatayo sa tabi niya. Nang papaalis na sa tabi ni Jesus ang mga lalaki, sinabi ni Pedro, &amp;quot;Guro, mabuti pay dumito na tayo. Gagawa po kami ng tatlong kubol: Isa sa inyo, isa kay Moises, at isa kay Elias.&amp;quot; Ang totooy hindi niya nalalaman ang kanyang sinasabi. Nagsasalita pa siya nang matakpan sila ng isang ulap, at silay natakot. At may isang tinig mula sa alapaap na nagsabi, &amp;quot;Ito ang aking Anak, ang aking Hinirang. Siya ang inyong pakinggan!&amp;quot; Nang tumigil ang tinig, nakita nilang nag-iisa na si Jesus. At hindi muna sinabi ng mga alagad kaninuman ang kanilang nakita. Mahalaga para sa ating mga Kristiyano na maunawaan ang buod ng Ebanghelyo. Si Jesus ay naging tao upang siya ay mamatay para sa ating mga kasalanan. Daraanan niya ang kanyang hirap o pasyon. Subalit ang pasyon ang daan patungong pagkabuhay na mag-uli  sa kaganapan ng buhay. Hindi natin dapat iwasan ang sakit o hirap o hapdi at pagsasakripisyo. Pati na ang kamalayan. Ang mga ito ang paraan, ang daan, patungong buhay.</body>
<link>http://www.philstar.com/Article.aspx?articleId=241708&amp;publicationSubCategoryId=94</link>
</article>
<article>
<title>Hindi dapat sumali sa pulitika ang mga pari</title>
<author>BANTAY KAPWA Ni Cielito &amp;quot;Mahal&amp;quot; del Mundo</author>
<date>
<month>March</month>
<day>07</day>
<year>2004</year>
</date>
<body>SA dalawang nobela ni Dr. Jose Rizal ang Noli at Feli ay inilarawan ang pakikialam ng simbahan sa pamamalakad ng gobyerno. May tusong prayle sina Padre Salve at Padre Damaso, ang tunay na ama ni Maria Clara at ang katauhan nila ay makikita pa rin sa ilang alagad ng simbahan na gamit ang kanilang mga sutana sa paggawa ng kasalanan (sa panahong ito ilan sa mga pari ang sangkot sa sex scandal at iba pang katiwalian). Kamakailan ang banal na misa na idinaos sa isang simbahan sa Luzon na ang patron ay dinarayo nang libu-libong deboto. Sa simbahang ito ay pinuri ng pari ang isang presidentiable at tinaguriang pang messiah o tagapagligtas. Ayon sa mga political observers ang paring ito ay isang political butterfly dahil noong una ay panay naman ang puri niya sa isang opisyal na napatalsik sa tungkulin. Napag-alaman na itinanggi ng alagad ng simbahang ito ang pamumulitika habang nagmimisa, subalit marami ang nagpatotoo at nagpatunay sa sinabi niya. Kabilang ang batikang broadcaster na si Anthony Taberna at iba pang mamamahayag na nagpatunay na narinig nila ang mga tinuran ng pari. Ngayon sino ang nagsisinungaling? Di ba kasalanan ang nagsisinungaling at ang sinungaling ay kapatid ng magnanakaw? Dapat aksyunan ng Catholic Bishop Conference of the Philippines (CBCP) ang kasong ito para na rin sa kapakanan ng simbahang katoliko.</body>
<link>http://www.philstar.com/Article.aspx?articleId=241710&amp;publicationSubCategoryId=94</link>
</article>
<article>
<title>EDITORYAL - Ika-4 ang Pilipinas sa Asia bilang corrupt</title>
<author></author>
<date>
<month>March</month>
<day>08</day>
<year>2004</year>
</date>
<body>MATINDI ang paalaala ng mga foreign stock analyst noong nakaraang linggo sa mga investors, iwasan ang Pilipinas sapagkat grabe na ang corruption dito. Masakit marinig pero iyan ang katotohanan. At maski sa survey na isinagawa kamakailan ng Political and Economic Risk Consultancy, lumalabas na number four ang Pilipinas sa mga corrupt na bansa sa Asia. Talamak ang graft and corruption sa bansang ito na dahilan kung bakit mabagal umunlad at napag-iwanan ng mga kalapit bansa. Ilang araw makaraang mag-advise ang mga foreign stock analyst sa mga investors na iwasan ang Pilipinas, 20 opisyal ng Department of Public Works and Highways (DPWH) ang sinampahan ng kasong plunder sa Sandiganbayan. Ang kaso ay nag-ugat sa P134-milyong &amp;quot;repairs&amp;quot; ng mga sasakyan sa nasabing departamento. Bukod sa 20 opisyal, 10 iba pa ang nahaharap sa kasong pandarambong. Sinabi ni Chief Special Prosecutor Dennis Villa Ignacio na hindi niya maisip kung paanong ang isang government official ay itsa-charge ang gobyerno ng P375,00 isang araw para sa repair at sa spare parts ng kanyang sasakyan. Lumalabas na 700 ulit sa loob ng 10 buwan ang pagpapa-repair ng sasakyan. Sabi ni Villa Ignacio na sanay bumili na lang ng bago ang opisyal ng DPWH. At kung ang DPWH ay namumutiktik sa mga &amp;quot;gutom na buwaya&amp;quot; ganyan din karami sa Bureau of Internal Revenue (BIR) at Bureau of Customs. Mga &amp;quot;gutom na buwaya&amp;quot; na walang kabusugan ang nasa dalawang bureau. Laganap ang corruption sa Customs na karaniwang bahagi na lamang ng buhay ng mga opisyal at empleado roon. Ang Pilipnas ay paraiso ng mga smugglers. Maaaring ipuslit ang manok, bigas, kotse at iba pa. Tatapalan lang ng pera ang customs collector at ayos na ang butu-buto. Hindi kataka-taka kung bakit ang isang karaniwang messenger sa Customs na sumasahod ng P6,000 ay may dalawang mamahaling sasakyan samantalang ang Customs collector ay may mansion at sa garahe ay naroon ang tatlong mamahaling sasakyan. Sa kabila na may kampanya ang gobyerno sa mga corrupt, wala ring nangyari. Walang ngipin ang batas at nagniningas-kugon lamang ang mga awtoridad. Apat na presidente na ang namuno mula nang mapatalsik si dating President Marcos pero ang problema sa corruption ay patuloy pa rin. Ang mahihirap ang apektado sa ginagawang pandarambong sapagkat walang nakararating na serbisyo. Ang pera ay napupunta sa bulsa ng mga buwaya. Ang problema sa corruption ang nararapat na pagtuunan ng pansin ng mahahalal na presidente sa May 10 elections. Lipulin niya ang mga &amp;quot;gutom na buwaya&amp;quot; hindi lamang sa DPWH, Customs at BIR. Para hindi na magrank number 4 sa pagiging corrupt sa Asia.</body>
<link>http://www.philstar.com/Article.aspx?articleId=241799&amp;publicationSubCategoryId=94</link>
</article>
<article>
<title>Bro. Eddie patok sa TV interview</title>
<author>AKSYON NGAYON Ni Al G. Pedroche</author>
<date>
<month>March</month>
<day>08</day>
<year>2004</year>
</date>
<body>SINSERIDAD, dignidad, abilidad at moralidad. Iyan ang nasalamin ko kay presidential contender Eddie Villanueva sa panayam sa kanya ni TV anchor Gene Orejana sa programang &amp;quot;On-Line&amp;quot; sa ANC TV. Tingin ko, sa harap-harapang debate sa ibang presidentiables, kayang-kaya niyang mangibabaw sa pingkian ng katuwiran at kaalaman. Tinalakay niya nang may kumpletong datos ang mga problemang pagkabuhayan ng bansa, na ang ugat aniya ay ang lugmok na moralidad (moral bankruptcy) sa mga umuugit ng pamahalaan. Sari-saring pakutyang tanong ang ibinato kay Bro. Eddie ng mga texters at phone callers pero hindi siya kinakitaan ng pagkapikon. Bagkus, sinagot niya nang maayos ang mga tanong. Halimbawa: Paano mo aasahan ang suporta ng ibang malalaking sekta ng relihiyon? Ang sagot niya, wala silang alternatibo kundi suportahan ang isang programang nagtataguyod ng pagbabangon ng moralidad at katuwiran sa bansa. Kung hindi, sila ang mapapahiya dahil ang inaayawan nila ay isang programa ng katuwiran o righteousness. Isa pa, tinuran niya ang suportang hindi niya hiningi pero kusang ipinagkaloob ng isang malaking grupo ng mga Muslim na naghahangad din ng pagbabago at naniniwala sa plataporma ni Bro. Eddie. Binigyang diin ni Bro. Eddie na aktibo niyang itinataguyod ang kalayaan sa pagpili ng relihiyon kaya wala siyang nakikitang problema sa ibang pananampalataya. May nagtanong pa hinggil sa sinabi ng Biblia na &amp;quot;Ibigay kay Cesar ang nauukol sa kanya at sa Diyos ang nauukol sa Diyos.&amp;quot; Ipinahihiwatig na ang naglilingkod sa simbahan ay hindi dapat maglingkod sa pamahalaan. Nilinaw ni Bro. Eddie na ang talata sa Biblia ay may kinalaman sa pagbabayad ng buwis at hindi sa paglilingkod. Bakit aniya pagkakaitan ng pagkakataon ang mga taong matuwid at naglilingkod sa Diyos na magsilbi rin sa pamahalaan alang-alang sa ikatitino ng ating bansa? At tama ang katuwiran ni Bro. Eddie. Kung ang mga nasa itaas ay tiwali at bagsak ang moralidad, aagos ang katiwaliang iyan sa mga nasa ibaba. Iyan ang nangyayari sa ating sistema ngayon. Sa klase ng mga kumakandidato sa pagka-pangulo ngayon, na ang mga record ay lantad naman sa atin, bakit hindi natin subukan si Bro. Eddie? Walang mai-aakusang katiwalian sa kanya. Kahit milyun-milyon ang kanyang mga miyembro sa Jesus is Lord Church, hanggang ngayoy nakatira siya sa tirahan ng mga pastor at ang kaisa-isang lupang minana niya sa magulang ay idinonasyon pa niya sa simbahan.</body>
<link>http://www.philstar.com/Article.aspx?articleId=241813&amp;publicationSubCategoryId=94</link>
</article>
<article>
<title>Larong siraan</title>
<author>SAPOL Ni Jarius Bondoc</author>
<date>
<month>March</month>
<day>08</day>
<year>2004</year>
</date>
<body>NANG dineklarang natural-born Pilipino si FPJ, abot-abot ang papuri at pasasalamat ng mga alipores niya sa Korte Suprema. Kabaligtaran ito sa pinagsisigaw nila bago bumaba ang pasya. Nariyan ang abogadong de kampanilya kuno na nagbadya ng malawakang gulo kung taliwas ang maging pasya. Nariyan ang isa ring abogado na, miski agent of the court, lantarang nagpaplano ng ilegal na pagpiket nang 200 metro sa Korte. At nariyan ang kandidatong senador na, miski susumpang itataguyod ang mga institusyon kung sakaling manalo, umismid sa TV show, &amp;quot;Meron pa bang naniniwala sa Korte Suprema?&amp;quot; Na hindi nagkagulo nang bumaba ang pasya ay ibig sabihing may tiwala nga ang mayorya sa Korte. Ang mga alipores lang ni FPJ ang wala. At sila ang nag-udyok sa minorya35% ayon sa surveys-na ibale-wala ang pasya ng mga dalubhasa sa batas. Mabuti na lang at mahinahon ang mayorya na, di tulad ng menorya, ay rumerespeto sa mga may-pinag-aralang justices. Siraan ang laro ng mga alipores ni FPJ. Siniraan nila ang Comelec bilang kampon ng Malaca&amp;ntilde;ang. Kaya nanggulo rin ang menorya habang sinusuri roon ang pagka-Pinoy ni FPJ. Pero natameme sila nang paboran ng dibisyon at ng en banc ang idolo nila. Binabatay ng mga alipores ang paninira sa kamangmangan ng menorya. Alam nila na madaling udyukin ang mga hindi nakakaintindi. Nang lumabas ang resulta ng Pulse Asia survey na nakahabol si GMA sa ratings ni FPJ, bumanat agad si Tito Sotto na napasukan ito ng espiya ng Malaca&amp;ntilde;ang. Pati ang Social Weather Station na pag-aari ng pinsang-buo ni FPJ ay dinamay sa paratang na wala namang batayan. Kaya nung lumabas ang SWS result na lamang pa rin si FPJ kay GMA ng siyam na punto, natahimik si Sotto. Pero nang lumabas ang mas bagong SWS result na tulad ng Pulse Asia, naghihiyaw na naman siya. Dinidikdik ng mga alipores sa mangmang na menorya na daya lang ang tatalo kay FPJ. Ngayon pa lang, bine-brainwash na nila ang mga ito. Kaya kung matalo nga si FPJ sa Mayo, bayan naman ang sisirain nila.</body>
<link>http://www.philstar.com/Article.aspx?articleId=241816&amp;publicationSubCategoryId=94</link>
</article>
<article>
<title>Tips para kay DOH Sec. Dayrit, laban sa Fabella Hospital</title>
<author>BAHALA SI TULFO Ni Ben Tulfo</author>
<date>
<month>March</month>
<day>08</day>
<year>2004</year>
</date>
<body>LAYUNIN kong maituwid agad ang kabuktutan ng dalawang clinical instructor ng Dr. Jose Fabella Memorial Hospital, School of Midwifery partikular ang principal nito na si Mrs. Ruth Castro. Malaki ang problema ng School of Midwifery ng Fabella. Pinababayaan ng dalawang clinical instructor ang kanilang mga estudyante habang isinasagawa nila ang clinical experience. Ang clinical experience ay isinasagawa sa labas ng eskuwelahan sa pamamagitan ng pagbisita bahay-bahay sa mga barangay sa tulong ng mga health centers. Nagagawa ng mga estudyante paliguan ang mga sanggol maging ang pag-check-up sa mga ina. Subalit, ang mga instructor na dapat magbantay i-supervise ang kanilang mga estudyante, natutulog lang sa loob ng sasakyan na pag-aari ng Fabella. Tsktsktsk DELIKADO ang gawaing ito! Dapat isagawa agad ng Department of Health (DOH) ang masusing imbestigasyon dahil kapag hindi, mauulit-mauulit ang KAPALPAKAN at PANDARAYANG ito. Kapag may nangyaring bulilyaso&amp;nbsp;o disgrasya sa pasyente habang isinasagawa ng isang estudyante ang kanyang clinical experience,&amp;nbsp;may pananagutan ang Fabella. May pananagutan din ng Fabella kapag may nangyaring masama sa isang babaeng estudyante habang nagbabahay-bahay dahil hindi kasama ang kanyang mga clinical instructor. Ang masahol dito, nahuli ng kanilang mga estudyante, natutulog sa loob ng sasakyan ang dalawang instructor. Nagawa pa ng mga ito mag-akusa ng pandaraya (shortcut of procedure) daw sa isa nilang estudyante. Ganito ang nangyari kay Shirly Mateo isang graduating student ng mid-wifery sa Fabella. Dahil sa akusasyon ng dalawang sawang busog kaya laging tulog nagawa ng Dr. Jose Fabella Memorial Hospital sa pamamagitan ng prin-cipal na si Ruth Castro i-DEMOTE si Shirly. Department of Health (DOH) Secretary Manuel Dayrit, bago kayo malagay sa malaking kahihiyan, (nag-uumpisa na nga sa kolum na to), kumilos na agad kayo! Para nyo ng awa sa inyong sarili. Call me for more tips. * * * Para sa inyong mga reaksiyon, sumbong at reklamo i-text sa BITAGCOMPLAINTS (message) to 2333  Globe/touch mobile-334 smart/talk ntext). O di naman kaya sa aming hotline #(0918) 9346417 o tumawag sa mga numero 932-5310 at 932-8919. Makinig sa DZME 1530 Khz, Monday-Friday, 9:00-10:00 a.m. at panoorin ang programang BITAG tuwing Sabado, 7:00-8:00 p.m. sa IBC-13.</body>
<link>http://www.philstar.com/Article.aspx?articleId=241824&amp;publicationSubCategoryId=94</link>
</article>
<article>
<title>&amp;quot;MAYOR PERCIVAL MORALES KINASUHAN NG RAPE&amp;quot;</title>
<author>CALVENTO FILES Ni Tony Calvento</author>
<date>
<month>March</month>
<day>08</day>
<year>2004</year>
</date>
<body>SI PERCIVAL MORALES, MAYOR NG STA. CRUZ, MARINDUQUE, INAKUSAHAN NG ISANG LABING ANIM NA TAONG GULANG NA BABAE NG PANGGAGAHASA. AYON KAY &amp;quot;JENNY&amp;quot; (HINDI TUNAY NA PANGALAN) NANGYARI ITO NUNG JAN. 16, 2004. Sa isang Sinumpaang Salaysay, na ibinigay sa Criminal Investigation and Detection Group, sa Women and Childrens Concern Office (WACCO) sa pamumuno ni Chief Inspector Sotera Macatangay, sumama si Jenny sa isang kaibigan na si Cindy, sa bayan ng Sta. Cruz sa Marinduque upang magbakasyon. Nakilala niya si Mayor Morales ng ipakilala siya ng bodyguard nito, na boyfriend ng kasama sa trabaho ni Cindy. &amp;quot;Kumakain kami nun sa bayan sa Laicas Restaurant ng kulitin kami ni Tawing (bodyguard) ni Mayor Morales, upang ipakilala kay Mayor sa Office of the Mayor ng Sta. Cruz,&amp;quot; ayon kay Cindy. Matapos nang nakilala si Mayor, binalik-balikan daw itong si Jenny ni Tawing dahil ipinaiimbita daw ni Mayor Morales para kumain lang daw. Nung January 16, si Cindy at ang kanyang mga kasamahan sa trabaho ay kinailangan pumunta sa bayan, isinama nito ang dalagita. Nakita daw sila ni Tawing at pilit daw isinasama ni Tawing si Jenny dahil ipinasusundo ni Mayor Morales. Mahigpit na binilin daw ni Mayor Morales na si Jenny lamang ang iniimbita subalit hindi daw pumayag si Cindy. &amp;quot;Bumalik si Tawing at sinabing okay na raw sumama ako. Pinagbilinan ko si Jenny na huwag sasama na hindi ako kasama subalit kinulit ni Tawing yung bata at kahit hindi pa ako bumabalik dinala na ni Tawing yung bata kay Mayor Morales,&amp;quot; pahayag ni Cindy. Ayon kay Jenny, siya daw ay dinala sa isang planta at loob ng isang kwarto ipinasok siya ni Mayor Morales. Pilit daw niyang binubuksan ang pinto subalit mahirap diumano ikutin ang door knob ng pintuan. Dito na siya pinilit ni Mayor Percival Morales na gahasain, nakasaad sa sinumpaang salaysay ni Jenny. Matapos naisagawa daw ni Mayor Morales ang kanyang pagnanasa, binigyan daw siya ng dalawang libong piso. Apat na tig-lilimang daang piso at pinauwi siya sakay ng isang tricycle. Nakita siya ni Cindy at ng malaman niya ang sinapit ng bata, pinasya niya na dalhin sa Sta. Cruz District Hospital upang ipasuri sa isang Medico-Legal officer, nung din araw na yun. Sa isang nilagdaang Medical Report ni Dr. Josephine Borja, nakalagay duon na si Jenny ay merong &amp;quot;LACERATED HYMEN, penetration sa 10, 12, 2 at 6 Oclock positions ng kanyang vagina. Isa ring findings ang nakita na nagpapatunay na may gumalaw ng sa bata. Positive siya &amp;quot;for the presence of sperm cells. &amp;quot;Nagkausap kami ni Mayor Morales at nag-offer siya na siya raw ang bahala sa bata. Pag-aaralin daw niya, gagastusan at hindi pababayaan,&amp;quot; ayon kay Cindy. Subalit, hindi sila pumayag dahil tulala daw si Jenny at hindi makausap dahil iyak ng iyak. Kinabukasan daw bumalik naman ang anak ni Mayor na si Dennis at ito naman daw ang nag-offer ng areglo. &amp;quot;350,000 pesos ang offer sa bata para maayos na lang ang lahat ng ito,&amp;quot; dagdag ni Cindy. Tinanggihan daw ni Jenny. Sa puntong ito, nagpasya na sila na pumunta sa Manila at magreklamo sa opisina ng Wacco sa CIDG. Nagreklamo din yung ina ng bata na si Josephine. Sa opisina daw ng Wacco, merong nag-offer sa ina nang bata ng pera upang huwag ng ituloy ang kaso. &amp;quot;Hindi ko alam dahil hindi na naming makita yung nanay. Balita naming na nabayaran na daw ng P750,000 upang papirmahin ng Affidavit of Desistance sila ni Jenny, pahayag ni Cindy. Hindi daw pumirma yung bata dahil nasa pangangala na ito ng DSWD. Diumano, pineke daw yung pirma nung bata. Sa isang panayam kay Chief State Prosecutor Jovencito Zu&amp;ntilde;o, ang kasong katulad nito, Violation of Sec. 9653 in connection with RA 7610, o Child Abuse Law, ang DOJ ay mahigpit sa mga Affidavit of Desistance. Tuloy daw ang kaso lao nat hindi pirma ng bata ang nasa affidavit. Ipinakita sa amin ang isang Sinumpaang Salaysay na ayon kay Cindy ay ginawa ng kampo ni Mayor Morales kung saan nililinis ni Jenny ang pangalan ni Mayor Percival Morales sa reklamong &amp;quot;rape&amp;quot;. Kasama naman nito ang isang UNDERTAKING na may lagda ni Mayor Morales na nakalagay na hindi siya gagawa ng anumang hakbang laban kay Jenny, Cindy at sa pinagtratrabahuhan niya sa Sta. Cruz, Marinduque. Ito ay ginawa ng isang abogado lamang. Sino ang nag bayad sa abogado para gawin ito? &amp;quot;Hindi kami dahil wala naman kaming pera pambayad ng abogado,&amp;quot; mariing bigkas ni Cindy. Hindi daw ito pinirmahan ni Jenny. PARA SA ANUMANG COMMENTS O REACTIONS, MAARI KAYONG MAG-TEXT SA 09179904918. MAARI DIN KAYONG TUMAWAG SA 7788442.</body>
<link>http://www.philstar.com/Article.aspx?articleId=241828&amp;publicationSubCategoryId=94</link>
</article>
<article>
<title>EDITRYAL - Bantayan ang kilos ng Comelec</title>
<author></author>
<date>
<month>March</month>
<day>09</day>
<year>2004</year>
</date>
<body>KAHINA-HINALA na ang mga plano ng Commission on Elections (Comelec) sa paggamit ng mga controversial na automated counting machines (ACMs) sa May 10. Dalawang buwan na lang at election na at habang papalapit ito, kung anu-ano na ang pumapasok sa isipan ng Comelec. Ipinagpipilitan pa rin nila hanggang ngayon ang automated elections kahit na nagdesisyon na ang Supreme Court na ibasura na ito ng tuluyan dahil sa kontrobersiya. Nakapagtataka na ito at dapat nang kastiguhin ng Supreme Court ang makukulit na commissioners o maski ang chairman ng Comelec para malaman kung bat ipinagpipilitan pa nila ang automation. Sinabi ni Comelec Commissioner Resureccion Borra na gagamitin nila ang joint resolution ng Kongreso na nag-lapsed noong nakaraang taon para maisulong ang pagdaraos ng automated elections sa mga piling lugar sa Pilipinas. Ipinag-uutos na nasabing batas ang pagdaraos ng automated elections sa mga piling lugar at ayon kay Borra, maaari itong gawin sa Quezon City at Mandaluyong City para sa Luzon; Iloilo City para sa Visayas; sa Cotabato City at sa iba pang chartered cities sa Autonomous Region in Muslim Mindanao (ARMM). Magiging pilot test umano ang may 2.5 million voters sa mga nabanggit na lugar kung saan dito gagamitin ang karamihan sa automated counting machines (ACMs) na pag-aari ng Mega-Pacific consortium. Nakapagtataka talaga sapagkat ang mga ACMs na ito ang naging dahilan para ibasura ng Supreme Court ang kontrata sa Mega-Pacific. Maraming nakitang technical defects sa mga ACMs. Nang testingin noong nakaraang taon, pawang mali ang lumalabas na tala sa mga counting machines. Nadiskubre ang maanomalyang bidding. Hindi naging transparent ang Comelec sa bilyong pisong kontrata sa Mega-Pacific. Bago pa naibasura ang kontrata, nakapagbigay na ng downpayment ang Comelec sa Mega-Pacific ng P1.3 billion. Nagkaroon na sila ng pakinabang. Ngayon, sabi ng Comelec ay ipagagamit na lamang ng libre ng Mega-Pacific ang kanilang mga ACMs para sa selective automation. Paano magiging libre e nagbayad na nga ang Comelec nang pagkalaki-laki? Hindi bat dapat ngang ibalik nang Mega-Pacific ang ibinayad dahil hindi naman napakinabangan ang mga ACMs? Kahina-hinala ang kinikilos ng Comelec sa pagpupumilit na magkaroon ng automated elections sa mga piling lugar. Bakit ayaw nilang sundin ang utos ng Supreme Court na wala nang automation at manu-mano na lang. Dapat silang bantayan habang maaga.</body>
<link>http://www.philstar.com/Article.aspx?articleId=241920&amp;publicationSubCategoryId=94</link>
</article>
<article>
<title>Saklolo ng anghel</title>
<author>SAPOL Ni Jarius Bondoc</author>
<date>
<month>March</month>
<day>09</day>
<year>2004</year>
</date>
<body>TOTOONG nangyari ito kina Oni at Baby, kasama ko sa prayer group. Kasama ang binatat dalagang anak, binabagtas nila ang North Expressway nang sumabog ang gulong ng Mitsubishi Galant sa Bulacan. Ikinasa nila ang spare tire at tumuloy na sa Clark Field. Pauwi sila nung dapit-hapon sa highway nang ituro ni Oni sa kaanak kung saan sila na-flat nung umaga. Biglang sumabog uli ang gulong. Wala na silang spare. Padilim na at umuulan. Pumapara sina Oni at binata ng mga kotse, pero walang huminto. Sino nga naman ang magtitiwala sa dalawang lalaking estranghero sa madilim na lugar? Sa loob ng kotse, nagrosaryo sina Baby at dalaga. Bulong ni Baby, &amp;quot;God, sana pagtapos namin mag-rosary, padalhan mo kami ng anghel.&amp;quot; May pumarang kotse. Bumaba ang lalaking matangkad at singkit, nakaputing shirt at pants. Maliit ang gulong ng Lancer niya; inalok si Oni na ipa-vulcanize ang flat tire sa bayan. Sa kotse ng lalaki ay may babaing tahimik na nagpapatulog ng sanggol. Habang naghahanap sila ng talyer, sabi ng lalaki kay Oni, &amp;quot;Hindi sana kami luluwas ngayon, pero buti na lang, kasi kundi ay baka walang tumulong sa yo.&amp;quot; Ibinaba ng lalaki si Oni sa talyer, at umalis. Di na nakapag-thank you si Oni na abala ang isip sa asawat anak na naiwan sa ilang na lugar. Ayos na ang tire nang nabatid ni Oni na hindi pala niya napansin kung saan sila nag-exit. Iniisip niya kung paano babalik sa kotse nang biglang bumalik ang lalaking matangkad, singkit at nakaputi. Anang lalaki, &amp;quot;Sabi ko na nga bat wala kang masasakyan pabalik sa kanila.&amp;quot; Napabuntong-hininga si Oni nang ihatid sa nag-aalalang pamilya. At lalo siya namangha nang ang lalaking nakaputi mismo ang nagkasa ng gulong sa ilalim ng bumubuhos na ulan. Walang kahirap-hirap. Nang maayos na lahat, nagmamadaling nagpaalam ang lalaki. Hinabol siya ni Oni para tanungin ang pangalan at magpasalamat. &amp;quot;Ako si Angel E. Manuel,&amp;quot; tugon ng estranghero, sabay alis. &amp;quot;Angel?&amp;quot; bulong nina Oni at Baby, &amp;quot;E. Manuel? Em? Emmanuel?&amp;quot; Napatingin sila sa langit sa sabay na napasigaw, &amp;quot;Praise the Lord!&amp;quot;</body>
<link>http://www.philstar.com/Article.aspx?articleId=241935&amp;publicationSubCategoryId=94</link>
</article>
<article>
<title>Governor,gustong 'makaiskor' sa tatlo niyang scholar</title>
<author>BALITANG SPECIAL Ni Deo Macalma</author>
<date>
<month>March</month>
<day>09</day>
<year>2004</year>
</date>
<body>ALAM nyo bang ibinalik ng tatlong babaing students ang kanilang scholarship na inisponsoran ng kanilang governor. Gusto kasi silang iskoran ni Gob. Ayon sa aking bubuwit, 63 days na lang, eleksiyon na. Happy birthday muna kay Tess Gutierrez ng Metrobank; Audrey Tiu ng Equitable Bank-Davao City; Army Col. Teddy Tan, Rene Nicasio ng Cocobank-Zapote branch; Army Cpl. Jean Guinaob at Vangie Aliado ng Hong Kong. * * * Alam nyo bang isinoli ng tatlong estudyante ang scholarship na ibinigay sa kanila ng isang governor? Ayon sa aking bubuwit, nagalit ang tatlong estudyante sapagkat gustong bumawi ang governor sa ibinibigay sa kanilang pabor. Siguro, kung nakakalusot si Gob sa iba niyang scholars na puwede silang mai-date, sinubukan din niya ang tatlong magagandang estudyante na scholars niya. Talaga namang magaganda at saka mga paga-betty anyos pa lamang itong mga scholars ni Gob. Sila ay nag-aaral sa isang kolehiyo sa kanilang probinsiya. Itong isa ay talagang maganda sapagkat siya ay naging beauty queen na sa kanilang lalawigan. Siya ay nag-aaral ngayon ng abogasya. * * * Ayon sa aking bubuwit, isang gabi ay ipinatawag ni Governor ang tauhan niyang bading at inutusan na sunduin ang tatlo niyang magagandang scholars. Sumunod naman si Bading. Pinuntahan ang mga estudyante sa kanilang boarding house. Nagulat ang mga scholars ni Gob. Gabi na ay bigla silang ipinatawag at sinabihan pa sila ng bading na sundin daw kung ano ang gusto ni Gob upang magtuluy-tuloy ang pagsuporta nito sa kanilang libreng pag-aaral sa kolehiyo. * * * Ayon sa aking bubuwit, nang malaman ng isang scholar ang ganitong plano ni Gob, nagalit ito. Ito yung pinakamaganda sa mga scholars na kumukuha ngayon ng law. Third year law proper na siya. Hindi siya sumunod sa bading na sumusundo sa kanya. Dahil sa galit ng naturang law student, kinabukasan ay nagtungo siya sa Kapitolyo. Pumunta sa opisina ni Gob at ibinigay sa kanya ang registration card nito. Sabay sabing hindi niya kailangan ang scholarship na ibinibigay ni Gob kung katawan naman niya ang kapalit. * * * Ayon sa aking bubuwit, nang malaman ng dalawa pang magagandang scholars ang ginawa ng dating beauty queen, sumunod din sila at isinoli na rin ang kanilang scholarship. Ang governor na gustong maka-iskor sa kanyang magagandang scholars ay walang iba kundi si Talagang may pagkapilyo pala sa chiching si Gob kahit amoy lupa na. Ipinagyayabang pa nito na wala naman daw magi- ging problema kung makasiping man siya sapagkat siya naman daw ay nagpa-vasectomy na. Ang naturang governor ay walang iba kundi si Gov. L. as in Lover Boy ng Northern Luzon.</body>
<link>http://www.philstar.com/Article.aspx?articleId=241938&amp;publicationSubCategoryId=94</link>
</article>
<article>
<title>Resibo ng bilihan</title>
<author>IKAW AT ANG BATAS Ni Atty. Jose C. Sison</author>
<date>
<month>March</month>
<day>09</day>
<year>2004</year>
</date>
<body>SI Joey ay may-ari ng tindahan ng construction supplies. Isa sa mga matagal nang nagsusuplay sa kanya ng materyales ay si Vic. Minsan, nangailangan si Joey ng ilang hardboards/staple board kaya tinanong niya si Vic. Nangako si Vic na makapag-supply ng materyales dahil kilala niya si Jenny, presidente ng ZTC. Ipinakilala ni Vic kay Jenny si Joey bilang kliyente. Subalit si Vic ang nakipag-negosasyon kay Jenny. Sinabi na lamang ni Vic kay Joey ang mga detalye ng bilihan, presyo at ang pamamaraan ng pagbabayad. Pumayag si Joey kaya nag-order na si Vic ng 313 na kahon ng hardboard mula kay Jenny. At sa loob ng tatlong araw ay nakumpleto at nadala na sa tindahan ni Joey ang mga hardboard. Ebidensiya ng mga paghahatid ng materyales ay ang mga delivery receipts kung saan ang ilan ay may letterhead ng ZTC subalit ang ilan ay nagmula sa customs broker, ang detalye ng presyo at pamamaraan ng pagbabayad ay hindi natala sa resibo. Binayaran ni Joey si Vic ng P4,474,200 sa P4,588,100 na presyo ng mga hardboard. Samantala, binayaran naman ni Vic ang ZTC sa pamamagitan ni Jenny ng ilang tseke kung saan sinabi niyang ang mga ito ay inisyu ni Joey. Tumalbog ang mga tseke. Nagprotesta si Jenny at nadiskubre niyang ang mga tseke ay hindi nagmula kay Joey kundi sa ibang tao. Inipon pala ni Vic ang mga tseke at pagkatapos ay pinalitan niya ito pati na rin ng kanyang ina. Subalit ang mga ito ay tumalbog din. Sa paniniwalang hindi na makakakolekta ang ZTC mula kay Vic, sinulatan nila sina Joey at Vic, subalit hindi ito pinansin ng dalawa. Kaya, nagsampa ang ZTC ng kasong recovery of amount with damages at attorneys fees laban kina Joey at Vic. Bilang depensa ni Joey, iginiit niyang hindi siya direktang nakipagkasundo sa ZTC. Ang transaksyon daw niya ay sa pagitan lamang nila ni Vic pati na ang pagbabayad dito. Hindi raw siya partido sa kasunduan nina Vic at ng RTC at hindi daw niya sinagot ang sulat dahil bayad na raw siya kay Vic. Kaya nagsampa siya ng cross claim laban kay Vic. Subalit, hindi pinaboran ng RTC at CA si Joey. Inatasan nito si Joey na bayaran ang mga materyales kasama ang interes, attorneys fees at nagastos sa paglilitis ng kaso samantaang si Vic ay naatasang bayaran si Joey ng P4,474,200 kasama ang interes. Dagdag pa ng RTC at CA, kahit na si Vic ang nakipag-negosasyon, hindi pa rin masasabing siya ang nagbili batay na rin sa mga delivery receipts na naisyu. Tama ba ang RTC at CA? MALI. Ang mga delivery receipts na naisyu ay hindi naglahad ng presyo at ng pamamaraan ng pagbabayad. Pinatunayan lamang nito ang mga materyales ay nadala na sa tindahan ni Joey. Kaya, hindi masasabing nagkaroon ng kontrata ng bilihan sa pagitan ni Joey at ng ZTC kung saan ang ZTC ang nagbili. Samantala, dahil bayad na si Joey kay Vic, wala na siyang obligasyon pang bayaran ang kakulangan ni Vic sa ZTC. Ang kontrata ay sa pagitan nina Vic at ng ZTC. Kaya, dapat na hingin ng ZTC ang bayad nila mula kay Vic at hindi kay Joey (Josefa vs. Zhandona Trading Corp. G.R. 150903 December 3, 2003).</body>
<link>http://www.philstar.com/Article.aspx?articleId=241946&amp;publicationSubCategoryId=94</link>
</article>
<article>
<title>Justice delayed, Justice denied para kay Justice Nazario</title>
<author>HALA BIRA! Ni Danny Macabuhay</author>
<date>
<month>March</month>
<day>09</day>
<year>2004</year>
</date>
<body>MAHIWAGA ang nangyari sa appointment ni Sandiganbayan Presiding Justice Minita Chico Nazario sa Supreme Court. Inihayag ng Malaca&amp;ntilde;ang ang pagtatalaga ni President Gloria Macapagal-Arroyo kay Nazario noong Feb. 10. Napili si Nazario dahil sa magandang record nito at sa rekomendasyon na rin ng Judicial Bar Council. Matapos ng pagpapahayag, wala nang sumunod pang pagbabalita tungkol dito. Ano ang nangyari? Ni ho, ni ha ay walang narinig sa Malaca&amp;ntilde;ang. Nagkamali ba si GMA o baka naman may nagawang pagkakamali si Nazario na hindi maaaring mapatawad ng Malaca&amp;ntilde;ang? Bakit biglang nawala ang appointment paper niya? May kinalaman ba ang pagbawi ng pagtatalaga ni Nazario bilang bagong Associate Justice ng Supreme Court sa kaso ni dating Pangulong Erap sa Sandiganbayan na pinamumunuan noon ni Nazario? Napakaraming katanungan tungkol sa pagbawi ng appointment ni Nazario. Unfair ito kay Nazario dahil 40 taon na siya sa serbisyo. Hindi rin ito maganda para kay GMA. Urong-sulong siya kung mag-desisyon. Wala pang ibinibigay na dahilan ang Malaca&amp;ntilde;ang sa naganap na pagbabago ng desisyon kay Nazario. Sana ay hindi patagaling nakabitin ang pagpapaliwanag sa napakasensitibong bagay na ito para maiwasan ang mga maling paniniwala lalo nat malapit na ang eleksyon.</body>
<link>http://www.philstar.com/Article.aspx?articleId=241949&amp;publicationSubCategoryId=94</link>
</article>
<article>
<title>No plate, no travel pinagigting!</title>
<author>ORA MISMO Ni Butch M. Quejada</author>
<date>
<month>March</month>
<day>09</day>
<year>2004</year>
</date>
<body>SALUDO ang mga kuwago ng ORA MISMO kay NAKTAF bossing Angelo Reyes, sa no plate, no travel policy sa mga sasakyang tumatakbo sa kalsada. Noong nakaraang buwan ay nagpa-praise release si NCRPO bossing Ricardo de Leon tungkol sa isyung ito pero walang nangyari. Si De Leon kasi ang unang pumutak hinggil dito. Kaya nga, praise release, di ba! Si Reyes, naman ngayon ang nag-iingay tungkol sa mga sasakyang gumagala sa kalye na walang plaka. Nakakakaba kasi ang mga sasakyang nakikita sa kalye ng walang plaka lalot sa gabi. Naglalaro tuloy ang ating imahinasyon na baka carnap vehicles ang nakakasalubong natin, mga bandidong nakasakay sa sasakyang gagamitin sa holdap o sa kanilang kidnapping operation. Ika nga, buti na ang nakakasiguro. Ang LTO ang dapat kalampagin sa problemang ito sila kasi ang ahensiyang may hurisdiksyon dito pero para sa kanila parang balewala ang nasabing usapin. Naghugas kamay ang LTO nang umalma si Reyes at ang mga car dealers naman ang kanilang itinuturo na may problema. Sabi ng LTO, hindi sa kanila ang problema pagdating sa isyuhan ng plate numbers sa mga sasakyan kundi sa mga car dealers. Ang isyu ay hindi lang naman sa mga brand new units ng mga sasakyan ang sinasabi ni Reyes kundi maging sa mga lumang vehicles. Maraming mga sasakyan ang nakikita ng mga kuwago ng ORA MISMO, na walang mga plaka tulad ng government ambulance, fire trucks, police patrol cars pati ang mga motorsiklong gamit ng mga hagad, mga owner type jeeps na sasakyan ng mga tulisan este mali kapulisan pala. &amp;quot;Sa EDSA kung talagang magkakahulihan ay maraming sasakyang makukuha rito tulad ng mga buses at mga sasakyan ng ilang pulitikong pulpol pati ang back-up cars nila ay walang plaka, anang kuwagong fixer sa LTO. Basta may political will walang project na hindi uusad sabi ng kuwagong SPO-10 sa Crame. Baka naman ningas-cogon lang ito? tanong ng kuwagong Kotong cop. Iyan kamote, ang abangan natin!</body>
<link>http://www.philstar.com/Article.aspx?articleId=241956&amp;publicationSubCategoryId=94</link>
</article>
<article>
<title>Mga solusyon ni Madam Gloria sa suliranin ng bansa</title>
<author>PANAGINIP LANGNi Nixon T. Kua</author>
<date>
<month>March</month>
<day>09</day>
<year>2004</year>
</date>
<body>PANG-APAT na tayo sa buong Asya sa pinaka-corrupt.&amp;nbsp; Malapit na tayong maging number one, dahil kung sa ibang bansa ay may magandang pagbabago at nababawasan ang corruption sa atin lumalala. Solusyon no. 1 ni Madam Senyora Donya Gloria, huwag pasamahin sa kampanya si Sir Senor Don JOSE Miguel Arroyo kasi naaalala nang tao na siya si JOSE Pidal at panalangin na sa dami ng ibang isyu ay makalimutan ang nag-mamay-ari ng mahiwagang bag. Solusyon no. 2 ni Madam Senyora Donya Gloria, buhayin ang kasong Kuratong Baleleng para mapigilan si Sen. Ping Lacson na siyang nagbulgar ng JOSE PIDAL isyu at&amp;nbsp; malagay siya sa depensa at huwag nang magbulgar pa ng ibang isyu gaya ng milyun-milyong pisong pangsaka na nilagay sa Quezon City at Malabon. Meron pa sigurong mga magic bukid sa Metro Manila.&amp;nbsp;Sabagay the Best&amp;nbsp; Defense is Offense. Solusyon no. 3, magsakripisyo ng ilang mga opisyal na gusto nilang palitan ng mga kaalyado nila at pakasuhan sa Presidential Anti-Graft Commission pero huwag isali si dating Justice Secretary Hernando &amp;quot;Nani&amp;quot; Perez na napatunayang nagdeposito ng dalawang milyong dolyar sa Hong Kong at ngayon ay kandidato pa sa pagiging gobernador ng Batangas. Isa na tayo sa pinaka-paboritong transshipment point ng illegal na droga. Solusyon ni Madam Senyora Donya Gloria, manghuli ng ilang mga drug lord, kuwartahan bago patakasin at pagkatapos ay ililipat-lipat lang ang mga huling shabu para magmukhang marami at madalas. Kikita&amp;nbsp; na at mananahimik ang kanyang mga alagad sa kapulisan sisiraan pa nila ang mga kalaban ni Madam Senyora Donya Gloria sa pamamagitan ng pag-iimbento nila ng Mary Rosebud Ong, Ricardo Manapat, Ador Mawanay at iba pa. Ang krimen naman ay patuloy ang pagtaas at laganap pa rin ang mga krimeng&amp;nbsp; kagaya ng kidnapping at holdapan.&amp;nbsp; Sirang sira na ang imahe ng bansa dahil sa&amp;nbsp; mga krimeng ito at kasama na rito ang&amp;nbsp; pagbagsak ng turismo. Solusyon ni Madam&amp;nbsp; Senyora&amp;nbsp; Donya Gloria at katulong pa si Gen. Angelo Reyes, pagbawalan ang mga sasakyang walang plaka dahil bobo siguro ang mga holdaper at kidnapper na gagamit ng sasakyang bago.&amp;nbsp; Alam naman natin na mga carnap vehicle o di kayay mga ninakaw na plaka ang ginagamit ng&amp;nbsp; mga kriminal.&amp;nbsp; Bakit hindi ang mga corrupt na pulis na alam naman nating protector ng mga sindikato ang kanilang hulihin?&amp;nbsp; Sagot: Di kumanta ang mga yan parang sila Gen. Ed.&amp;nbsp;Matillano&amp;nbsp; na ayaw palipat at panakot ay ibubulgar ang mga sabwatan ng&amp;nbsp; Malaca&amp;ntilde;ang at Kampo Crame. Solusyon ni&amp;nbsp; Madam Senyora Donya Gloria at ni Dean Barbers,&amp;nbsp; magkaroon ng pinakamahabang&amp;nbsp; banderitas at baka maengganyo ang mga turistang pumasyal at tingnan ang mababaw na&amp;nbsp; pakulong ito sabay iwas sa mga magnanakaw, holdaper at kidnapper.&amp;nbsp; Magpakuha ng retrato si Madam Gloria kasama ang mga nahuhuling kriminal baka&amp;nbsp; magpunta ang mga turista&amp;nbsp; upang makita siya. Si Dean Barbers naman ay&amp;nbsp; panay ang papogi at paglabas sa&amp;nbsp; media dahil akala&amp;nbsp; niya yata siya ang&amp;nbsp; tourism attraction at dadagsa ang turista para lang makita siya. Sabagay, malabo siyang manalo sa alin mang eleksyon kaya plano&amp;nbsp; niya siguro mag-artista na lang at matanda na&amp;nbsp; rin ang&amp;nbsp; mga kontrabidang&amp;nbsp; gaya nina Paquito Diaz, Rex Cortez at iba pa. Lumalaki ang dami ng taong walang trabaho at napakong pangako ni Madam Senyora Donya Gloria na&amp;nbsp; mababawasan ang walang trabaho&amp;nbsp; sa ating bayan. Solusyon nina Madam Senyora Donya Gloria at ni Labor Secretary Pat Sto. Tomas,&amp;nbsp; ipagpilitan ang sinasabi nila na kumokonti na raw ang dami ng mga taong walang trabaho at sinungaling tayong lahat na nagsasabing lumalaki ang bilang ng mga jobless. Solusyon no. 2 ni Madam&amp;nbsp; Senyora Donya&amp;nbsp; Gloria, pabayaang apihin at babaan ang suweldo ng mga overseas Filipino&amp;nbsp; workers, kasama&amp;nbsp; na riyan yung&amp;nbsp; mga nasa Hong Kong na binawasan ang buwanang kita at ayaw ipaglaban ni Pat Sto. Tomas dahil&amp;nbsp; wala raw magagawa. Solusyon no. 3 ni Madam Senyora Gloria, panandaliang bigyan ng trabaho ang mga barangay sa pamamagitan ng kalsada natin alagaan natin, programang patrabaho ni GMA. Parang pera niya ang pinangsusuweldo.&amp;nbsp; Ang galing galing pero tiyak ko hindi rin kayo&amp;nbsp; ang bobotohin ng mga yan. Sa mga susunod pa nating mga kolum ay ilalabas pa natin ang iba pang mga suliranin at solusyon nila Madam Senyora Donya&amp;nbsp; Gloria at aasa rin tayo&amp;nbsp; nang mga galing sa ating mga mambabasa. Text lang sa 09272654341.&amp;nbsp; * * * Khit ano&amp;nbsp; pa gawin&amp;nbsp; ng&amp;nbsp; mga alipores ni&amp;nbsp; mdm&amp;nbsp; glo khit d nla tgilan c fpj at ping d prin nmin cya ibobo2. 85297105344; Tlagang di&amp;nbsp; dpat respetohin c mdm senyora donya&amp;nbsp; Gloria dhil sa kampanya nya&amp;nbsp; ang gamit ay&amp;nbsp; sa gobyerno tulad sa helicopter at iba pa. 09207969175; Wlang k22hnan mga&amp;nbsp; survey kc d nman nla tnong taongbayan kung cno may panlagay sa surveyor cla top db pgma &amp;amp; fpj. 09202366895;&amp;nbsp;Yan presidente ntin ay&amp;nbsp; wlang gnawa kundi humanap ng butas s bwat klaban nya.&amp;nbsp;&amp;nbsp; Ipakulong na lang nya ang !@#$% at pkialamero nyang asawa. 09204680805; Bbligtarin dw ng s court ang kuratong case pra kulong ping. Wawa ping, yari na kay&amp;nbsp; angara yari pp&amp;nbsp; rin&amp;nbsp; kay gma,&amp;nbsp; cguro dmi&amp;nbsp; atraso&amp;nbsp; nla&amp;nbsp; s&amp;nbsp; byan &amp;amp; takot cla&amp;nbsp; pag nging pres c ping.&amp;nbsp; Lgi n bsura kuratong case pro buksan n nman ng sc. May&amp;nbsp; NAGAWA&amp;nbsp; cla&amp;nbsp; bago&amp;nbsp; ebidensya, ccno b mhalaga krtung o mmmyan n pinsala nila? Buti nga c ping may political will n durugin ang msma d tulad ng amin n cla mismo ang msma. 09183031026; Nixon llo mng pinainit ulo ko pero mmay araw ka rin d&amp;nbsp; ako susuko sa pag-abang sa yo. 09193673453. * * * Para sa ano mang reaksyon, mag-e-mail lang sa nixonkua@yahoo.com o kayay magtext sa&amp;nbsp;09272654341. Mapapakinggan&amp;nbsp; nyo rin ang inyong lingkod sa DZEC 1062 mula 4:30 hanggang 6:00 ng hapon tuwing Lunes at Miyerkules.</body>
<link>http://www.philstar.com/Article.aspx?articleId=241957&amp;publicationSubCategoryId=94</link>
</article>
<article>
<title>EDITORYAL - Madaling magnakaw at madali ring makatakas</title>
<author></author>
<date>
<month>March</month>
<day>10</day>
<year>2004</year>
</date>
<body>WALA na ang mga &amp;quot;buwaya&amp;quot;? Kung totoo ang balitang nakalipad na sa ibang bansa ang karamihan sa mga sangkot sa anomalya sa Department of Public Works and Highways (DPWH), walang ibang talo rito kundi ang taumbayan. Pera ng taumbayan ang kinurakot ng mga &amp;quot;buwaya&amp;quot; sa DPWH. May P134-million ang sangkot sa &amp;quot;vehicle repair scam&amp;quot; sa nasabing departamento. May 20 opisyal at employees ng DPWH ang sangkot sa anomalya. Nabulgar ang katiwalian noong nakaraang taon pero noong nakaraang linggo lamang nai-file ang plunder case sa Sandiganbayan. Saan sila hahanapin ngayon para papanagutin sa katiwalian? Ang charges ay nag-ugat sa &amp;quot;ghost repairs&amp;quot; ng mga DPWH vehicles. Bukod sa 20 opisyal, 10 iba pa ang nahaharap sa kasong pandarambong. Sinabi ni Sandiganbayan Chief Special Prosecutor Dennis Villa Ignacio na hindi niya maisip kung paanong ang isang government official ay itsa-charge ang gobyerno ng P375,000 isang araw para lamang sa repair at sa spare parts ng kanyang sasakyan. Mahirap paniwalaan, pero lumalabas na 700 ulit sa loob ng 10 buwan ang pagpapa-repair ng sasakyan. Sabi ni Villa Ignacio na sanay bumili na lang ng bagong sasakyan ang opisyal ng DPWH. Pero hindi naisip ni Villa Ignacio, na kung bibili ng bago ang DPWH official e di natigil na ang pangungurakot niya sapagkat hindi na masisira ang kanyang sasakyan. Ganyan ang style ng mga taga-DPWH. Maski sa paggawa ng kalsada, kailangan ay yung marupok ang gawin para madali ang pagpapalit  para may kurakot. Malakas ang loob ng mga kurakot sa bansang ito sapagkat alam nilang malambot ang batas. Hindi kayang ipatupad ang batas. Mabagal din kung masampahan ng kaso ang mga kurakot. Sa kabila na matibay ang ebidensiya ay kung bakit hindi agad masampahan ng kaso. Pinalilipas pa ang ilang taon at masaklap nga ang resulta sapagkat nakakalabas na sila ng bansa. At kapag nakalabas, tapos na ang kaso. Lumipad na rin ang perang kinulimbat na pag-aari ng taumbayan. Ang gobyerno ay maagap sa pagsasabing dudurugin ang mga tiwaling nagpapahirap sa bayan pero bakit nangyayaring nakakatakas pa sila. Hanggang ngayon pawang banta lamang ang naririnig pero walang aksiyon. Maniniwala lamang ang taumbayan na seryoso ang gobyerno sa pagdurog sa mga corrupt kung may makikitang ihahatid sa bilangguan. Kung wala, kalimutan na ang pagbabanta.</body>
<link>http://www.philstar.com/Article.aspx?articleId=242052&amp;publicationSubCategoryId=94</link>
</article>
<article>
<title>'BITAG' iimbestigahan ng Kapisanan ng mga Brodkaster ng Pilipinas ?</title>
<author>BAHALA SI TULFO Ni Ben Tulfo</author>
<date>
<month>March</month>
<day>10</day>
<year>2004</year>
</date>
<body>KARANGALAN kong makatulong sa sinumang biktima ng pang-aabuso ninuman, lalo nat kapag ang inirereklamo ay kawani ng gobyerno na ang nagpapasuweldo ay taumbayan. Humahanga ako sa mga biktimang marunong lumaban, bastat siyay nasa katuwiran at ang ipinaglalaban ay pawang katotohanan lamang. Dito sinisiguro ko na patas ang magiging labanan sa pagitan ng biktimang nagrereklamo na lumapit sa amin at humihingi ng saklolo laban sa taong kanyang inirereklamo. Subalit, ang nakakatawa rito, yung abusadong inirereklamo, ang pinupuntirya naman ay yung taong tumutulong sa biktima ng PANG-AAPI at PANG-AABUSO, ang inyong lingkod, Ben Tulfo lang po, ng BITAG! At ang nagrereklamo na desperadong naghahanap ng kanyang mga masasandalan ay ang Principal ng School of Midwifery ng Fabella Memorial Hospital, si Mrs, Ruth Castro. Ito yung principal na pilit na pinagtatakpan ang kapalpakan at kapabayaan ng kanyang dalawang clinical instructor ng Fabella Memorial Hospital na natutulog lang sa loob ng sasakyan na nakaparada sa ilalim ng puno. Samantala yung mga pobreng estudyante pinababayaan magbahay-bahay sa isang barangay ng Taguig habang isinasagawa ang kanilang clinical practice. Itoy base mismo sa sumbong ng mga midwifery students na nagsalita sa harap ng BITAG camera. Ipinakikita ko sa inyong mga giliw na tagasubaybay ng kolum kong ito, ang nakatuwad na kukote ng principal na si Mrs. Ruth Castro. Nagawa ni Mrs. Castro na lumapit sa chairman ng Kapisanan ng mga Brodkaster ng Pilipinas (KBP) na si Cerge Remonde hinggil sa isinagawang imbestigasyon ng BITAG. Hindi lang sa chairman ng KBP lumapit si Castro, kundi maging sa presidente ng IBC 13 na si Atty. Rene Bello at sa Vice President na si Mr. Roberto del Rosario. Inaakala nitong si Castro, akoy isang reporter at talent ng IBC 13. Ang kanyang reklamo laban sa akin ay conduct unbecoming sa isinasagawa kong interview sa dalawang clinical instructor kaharap siya. Ang hindi alam ni Castro, ako ang may-ari ng BST Tri-Media Production, producer ng BITAG. Hindi ako isang empleyado, reporter o talent ng IBC 13. At ang pagpapalabas namin sa IBC 13 ay co-production. Ang BITAG ay nagsimula sa ABC 5, isang taon at kalahati bago kami lumipat ng himpilan sa IBC 13 nitong Pebrero a-7. Nakahanda akong harapin ang sinuman, saan man at kailanman sa kaso ni Castro laban sa akin. Inaanyayahan ko ang sinumang media o television network na gustong i-cover ang isasagawang imbestigasyon, kung meron man o sinuman ang magkaka-interes sa reklamo nitong nakatuwad na kukote na si Castro at ang kanyang dalawang tutulog-tulog na clinical instructor. Gusto kong bukas para sa publiko ang isasagawang imbestigasyon. Upang makita ng taumbayan ang pagdurusa ng ama ng biktima ni Castro na si Shirly Mateo. Nagmamakaawang umiyak sa harapan ni Castro nang mabalitaang dinimote ni Castro si Shirly dahil sa simpleng pagkakamali lang. Inaanyayahan ko rin ang tanggapan ng Commission on Higher Education (CHED) sa pangunguna ni Atty. Julito Viteriolo na nanghimasok sa kaso ni Shirly. Kung kayat makaka-graduate na ngayon si Shirly Mateo. Salamat sa BITAG. INURONG na ng Fabella ang demotion nila kay Shirly. Maraming mga eksena sa aming isinagawang follow-up na imbestigasyon na dapat mapanood ng taumbayan sa susunod na episode ng BITAG. Hinahamon ko si Castro na magsampa pa ng kaso sa hukuman laban sa akin. Nakahanda kaming samahan siya at i-cover ang pagsasampa ng kaso laban sa akin para makakuha pa siya ng karagdagang media mileage at simpatiya na kanyang kakailanganin. Nag-uumpisa pa lang ako, Mrs. Castro. Salamat nakatagpo ako ng taong kapareho mo. Dito masusubukan mo ako, layunin kong mailantad ang pawang katotohanan na iyong pinagtatakpan. Pakinggan mo rin ako sa DZME, hindi kami miyembro ng KBP, para sa yung kaalaman.</body>
<link>http://www.philstar.com/Article.aspx?articleId=242054&amp;publicationSubCategoryId=94</link>
</article>
<article>
<title>Mga 'buwaya' ni VCol. Rafanan binababoy ang PNP</title>
<author>BANAT NI BATUIGAS Ni Bening Batuigas</author>
<date>
<month>March</month>
<day>10</day>
<year>2004</year>
</date>
<body>MAPUPURNADA tiyak ang promotion ni Sr. Supt. Ismael Rafanan, ang hepe ng Intelligence Group (IG) ng Philippine National Police (PNP), kapag hindi niya ni-recall ang deployment niya ng mga buwaya niya sa kalye. Itong IG kasi mga suki ay pang-heneral na ang plantilla at mapapansin ang kapalpakan ng unit na ito ng PNP kapag patuloy na binababoy ng mga buwaya ni Rafanan ang imahe ng pulisya nga. Dito lang kasi sa Pilipinas, na ang intelligence group ay hindi national security concerns ang inaatupag kundi ang mga pasugalan. Ano pa ba ang bago dito sa PNP natin? Kung sinu-sino ang sinisisi sa pagbaba ng tiwala ng sambayanan sa kanila eh sila rin naman ang gumagawa ng dahilan, di ba mga suki? Ngayon, malaking pagkakamali ng gobyerno nitong si President Arroyo kapag nai-promote pa niya si Rafanan, na miyembro ng Philippine Military Academy (PMA) Class 75, sa pagka-heneral. Pag nagkataon kasi, si Rafanan lang ang kauna-unahang opisyal ng PNP na na-promote dahil sa performance niya sa pasugalan. He-he-he! Puwede bang ipagyabang yan? Kung sabagay, marami ang nagtataka kung bakit napaupo sa IG si Rafanan eh kalat sa Camp Crame na kinasuhan ito ng mismong asawa niya. Ang huling balita ay naayos na ni Rafanan ang gusot ng kanyang pamilya, pero dapat hindi ibinigay sa kanya ang IG dahil may mantsa na ang katawan niya, di ba mga suki? Hindi kaya nagpakawala ng buwaya sa kalye si Rafanan para makakuha ng pondo para tustusan niya ang away niya at ng kanyang asawa? Kasi nga may tatlong butas na ang IG sa lingguhang intelihensiya sa mga pasugalan, pero ang gusto nitong bagman ni Rafanan na si Col. Robles ay gawin na apat na butas. Bakit kaya hindi subukan ni Rafanan na gamitin laban sa NPA, MILF at iba pang national security concerns sina Lt. Cuaresma, SPO2 William Tiamzon, at Nanding Timbang at mga sibilyan na Tikboy Garcia at Abe David para masubukan naman ang tapang nila? Kasi nga kapag nag-opeate sa kalye itong sina Cuaresma, Tianzom, Timbang,Garcia at David eh parang nasa war zone sila. Ito palang si Col. Robles ay lumaki sa kuwadra ni Gen. Romeo Maganto sa Field Force pa. Doon sila nagkakilala nina Tiamzon at Timbang kaya hindi nakapagtataka kung dorobo ang tawag sa kanila sa kalye. Si Cuaresma? Eh tulad din siya nina Rafanan at Robles na nagtapos sa tustos ng gobyerno pero nagtataka tayo kung bakit pumayag silang babuyin ng mga buwaya nila ang propesyon nila. Si Tikboy naman ay nagyayabang na bata ni Sen. Robert Barbers samantalang itong si David, eh maraming hinaharap na kaso at sugapa pa sa droga, anang mga kausap natin sa Camp Crame. Ano ba yan? Habang abala naman si GMA na iangat ang tsansa niya sa May elections, eh hinahatak naman ito pababa ng IG ni Rafanan. Ika nga excess baggage na itong IG sa political ambitions ni GMA. Linisin mo itong IG, Mam para tuluy-tuloy na ang panalo mo!</body>
<link>http://www.philstar.com/Article.aspx?articleId=242065&amp;publicationSubCategoryId=94</link>
</article>
<article>
<title>P 4.2 B dibidendo ng Pag-IBIG members</title>
<author>HINDI PA TAPOS ANG LABAN Ni Sec.Mike Defensor</author>
<date>
<month>March</month>
<day>10</day>
<year>2004</year>
</date>
<body>MAY karapatang matuwa ang mga miyembro ng Pag-IBIG. Iniulat ni Atty. Romero Quimbo, Presidente ng Pag-IBIG na umabot sa mahigit na P4.2 bilyong piso ang dibidendo ng mga miyembro. Ang nasabing halaga ay maidadagdag sa Total Accumulated Value (TAV) ng lahat ng mahigit na limang milyong miyembro nito. Ang personal na kontribusyon ng miyembro, kontribusyon ng kanyang employer at mga dibidendong natatanggap ang bumubuo ng TAV. Ang pagbibigay ng dibedendo sa mga miyembro ay nakabatay sa Section 3, Rule VIII ng Implementing Rules and Regulations ng RA 7742 o tinatawag na &amp;quot;Amending the Home Development Mutual Fund Act. Nakasaad sa batas na ito ang pag-aatas sa Pag-ibig Board of Trustees na magtabi ng halaga na hindi bababa sa pitumpung porsiyento ng annual net income ng ahensya, babayaran ito sa pamamagitan ng dibedendo sa mga miyembro. Sa taong 2003, mas mataas sa sampung porsyento sa pitumpong porsiyento o walumpung porsyento sa net income pagkatapos ng pagbabayad buwis na nagkakahalaga sa P5.26 bilyon ang itinalaga para sa dibidendo ng mga miyembro. Ang nasabing inisyatibo ay pagpapatunay lamang ng pagpapahalaga ng Pag-IBIG sa kanyang mga miyembro at ang katatagan nito. Sa mga miyembro ng Pag-ibig, maari po kayong magtanong sa inyong Total Accumulated Value sa Pag-ibig Office na pinakamalapit sa inyo.</body>
<link>http://www.philstar.com/Article.aspx?articleId=242067&amp;publicationSubCategoryId=94</link>
</article>
<article>
<title>Mga dapat gawin sa oras ng panganib</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>March</month>
<day>10</day>
<year>2004</year>
</date>
<body>Ngayong Marso bilang Fire Prevention Month, ibat ibang seminar at pagsasanay sa pag-iwas at pakikibaka sa sunog ang ginanap. Ang mga firedrills lalo na ang pag-rescue ng mga bumbero sa umanoy mga biktima ay nakakatawag-pansin. Parang mga stuntmen nagpapa-dausdos pababa sa mga matarik na building ang mga firefighters na animoy may shooting sa pelikula. Binigyang-diin ng mga awtoridad, ang pagsunod ng may-ari ng bahay, sinehan, shopping malls at iba pang establisimiyento na magkaroon ng fire exists kaya lalong hinigpitan ang fire safety inspection bago mag-issue ng building permits. Hindi na mabilang ang mga barkong lumubog at nito ngang Pebrero 27 ay nasunog ang SuperFerry 14 na nagdulot ng ibayong pinsala. Nagpalabas ng mga guidelines ang coast guard kabilang na ang pagkakaroon ng mga jackets at iba pang emergency floating device. Sa kaso naman ng lindol dapat na maging maagap sa pagbaba at paglabas ng bahay at gusali at importante na huwag mag-panic. Kapag may mga pagguho siguraduhing makapagtago sa isang matibay na lugar gayundin sa ilalim ng mesa at kama. Ugaliing magdala ng flashlight at whistle para makapag-bigay ng signal sa mga rescuers. Sa pelikulang Titanic ay malaking tulong ang whistle ni Jack na binigay niya sa kasintahang si Rose para matagpuan siya nang mga naghahanap ng survivors ng lumubog na barko.</body>
<link>http://www.philstar.com/Article.aspx?articleId=242074&amp;publicationSubCategoryId=94</link>
</article>
<article>
<title>Hindi upang paglingkuran</title>
<author>ALAY - DANGAL Ni Fr. Jose C. Blanco, S.J.</author>
<date>
<month>March</month>
<day>10</day>
<year>2004</year>
</date>
<body>ANG paglilingkod sa iba ang paraan ni Jesus. At walang kapagurang itinuro niya ang leksiyong ito sa kanyang mga alagad. Subalit tila mahirap nilang maunawaan ito lalo na sina Santiago at Juan. Basahin ang Mateo 20:17-28. Nang nasa daan na si Jesus patungong Jerusalem, ibinukod niya ang Labindalawang alagad. Sinabi niya sa kanila, &amp;quot;Aakyat tayo sa Jerusalem. Dooy ipagkakanulo sa mga punong saserdote at sa mga eskriba ang Anak ng Tao. Hahatulan siya ng kamatayan, at ibibigay sa mga Hentil. Siyay tutuyain, hahagupitin at ipapako sa krus; ngunit muli siyang bubuhayin sa ikatlong araw.&amp;quot; Lumapit kay Jesus ang asawa ni Zebedeo, kasama ang kanyang mga anak. May ibig siyang hilingin, kaya lumuhod siya sa harapan ni Jesus. &amp;quot;Ano ang ibig mo?&amp;quot; tanong ni Jesus. Sumagot siya, &amp;quot;Sanay ipagkaloob ninyo sa dalawa kong anak na ito ang karapatan na makaupong katabi ninyo sa inyong kaharian isa sa kanan at isa sa kaliwa.&amp;quot; &amp;quot;Hindi ninyo nalalaman ang inyong hinihingi,&amp;quot; sabi ni Jesus sa kanila. &amp;quot;Mababata ba ninyo ang hirap na babatahin ko?&amp;quot; &amp;quot;Opo.&amp;quot; Tugon nila. Sinabi ni Jesus, &amp;quot;Ang hirap na babatahin koy babatahin nga ninyo. Ngunit wala sa akin ang pagpapasya kung sino ang mauupo sa aking kanan at sa aking kaliwa. Ang mga luklukang sinasabi ninyoy para sa mga pinaghandaan ng aking Ama.&amp;quot; &amp;quot;Nang marinig ito ng sampung alagad, nagalit sila sa magkapatid. Kaya pinalapit sila ni Jesus at sinabi sa kanila, &amp;quot;Alam ninyo na ang mga pinuno ng mga Hentil ay naghahari sa kanila, at ang mga dinadakila ang siyang nasusunod. Ngunit hindi ganyan ang dapat umiral sa inyo. Sa halip, ang sinuman sa inyo na ibig maging dakila ay dapat maging lingkod. At sinumang ibig maging pinuno ay dapat maging alipin ninyo, tulad ng Anak ng Tao na naparito, hindi upang paglingkuran kundi upang maglingkod at ialay ang kanyang buhay upang matubos ang marami.&amp;quot; Kung kaya sa halip na limiin ang babala ni Jesus tungkol sa darating niyang Pasyon, sina Santiago at Juan  sa pamamagitan ng kanilang ina  ay humiling kay Jesus na papaupuin o iluklok sila sa kanyang kanan at kaliwa, kapag siya ay dumating na sa kanyang kaharian. Sa gayon malinaw na sinabi sa kanila ni Jesus kung ano ang ibig sabihin ng paglilingkod.</body>
<link>http://www.philstar.com/Article.aspx?articleId=242076&amp;publicationSubCategoryId=94</link>
</article>
<article>
<title>&amp;quot;Mga realsyon sa reklamo laban kay Mayor&amp;quot;</title>
<author>CALVENTO FILES Ni Tony Calvento</author>
<date>
<month>March</month>
<day>10</day>
<year>2004</year>
</date>
<body>MGA KAIBIGAN, GAYA NG DATI NATING GINAGAWA, INILALAGAY PO NATIN ANG MGA COMMENTS NG ATING MGA TAGASUBAYBAY TUNGKOL SA NAKARAANG ARTIKULO NA ITINAMPOK NATIN. ANG MGA ITO AY HINDI PO NANGGALING SA AKIN, KUNDI SA INYO PO ITO. NAKALAGAY NAMAN ANG MGA CELL NOS., PAGPAPATUNAY NA ITOY PADALA NG MGA READERS. &amp;quot;Ang comment ko po sa kaso ni Mayor Morales. Tanggalin sya sa posisyon. Kakahiya sa lipunan kng ang mga may tungkulin ay ganyan. Law maker law breaker!  09193690227 Ang dapat sa ganyang mayor isama ki Sanchez sa munti.  09212884405 Sa kaso n Mayor Morales dapat isama kay Jalosjos at Sanchez sa munti.  09195655771 S ilng bses n pgkhlal n mayor ng sta cruz mdque wla p akng nbltng record ng emoralidad c mayor morles bk pltka lng yan dhl mlks syang kalaban pantay n imbestigasyon ang kailangan.  09183239249 Kung totoo yan at napatunayang ni rape nitong mayor Percival Morals nato. BITAY O KULONG mga NPA paano ba ito?  09187364174 Ganyan naman po talaga karamihan s opisyales d2 sa tin nalilimutan nila n cla dapat magsilbi stin hindi cla pagccilbihan abusado dapat mlitis c mayor morales- 09167923237 Dpat bitayin yong mayor batang2x pana gnahasa nya  09186452665 Akoy avid follower ng Calvento Fies dapat tutukan itong kaso ni JENNY para matutuo itong manyakis n mayor na ito tnx more power.  09197272339 Dpat mbtay ang mayor percival morales nayan isa syang ganid sa laman. Frm, gerry ng boac marinduque.  09275202057 Dpat dyan sa mayor na yan maalis na sana sa posisyon yan ska sana makulong yan mayor na yan  09192690227 Dpat bitayin ng 10 beses ang demonyong mayor na yan pati na mga umalalay dyan at abogado nya masunog nawa sa impyerno ang mga kaluluwa nila  09194741334 Dpat wag iatras ang kaso lban ky mayor morales upang doon sa bilangguan nya pagsisihan ang ginawang panggagahasa kay jenny.  09273066337 Ang reaction ko po d2 sa art. Nyo ay dapat po sa mga pulitiko na ganyan ay dapat bitayin. Na3han cla sa kanilang kapangyarihan. Ang akala nila lahat ay kayang tumbsan ng salapi nakalimutan nila may hustisya. Dapat ay bitayin ng d pamarisan ng iba.. trisha of cavite.  09274229513 Kahit kapareh ko syang Morales kung may sapat na ebidensya laban sa kanya dapat lang na managot siya sa batas! Pls. Help the victim. Jess Morales  09169297154 Nakakahiya naman yang mayor n yan! Bnbgyan mo ng kahihiyan mga marinduque&amp;ntilde;o particular s mga tga STA. CRUZ!  09273090714 Dapat magkaroon ng katarungan ang sinapit ng bata ipaglaban natin ang katarungan ng bata,mula sa upuan ng mayor hilahin patungo sa bilibid prison. Hindi ama ng bayan ang itawag sa kanya halimaw ng bayan! Kawawa naman ang mga kabataang babae dyan sa bayan ng Sta. Cruz  09212595726 Ang masabi ko po tungkol sa kaso ng MAYOR NG STA CRUZ Marinduque ay kailangan din isama ang ina ng bata. Dahil sa pag tanggap ng pera. Eh para na siya ang nag benta sa anak  09275288740 Nbasa ko ang column nyo knina 2ngkol kay Jeny, dpat lng tlga na parusahan ang nsbng mayor spagkat ala n dhlan pra mgdeny p cia.  (Glenda ng Zamboanga) 09196953097 Bos Tony, avid fan mo ako nasa peoples ka pa anyway nbsa ko yung kay mayor percival morales alam dapat s katulad matakaw sa laman balatan ng buhay ako nga po 7 taong balo hindi nag isip ng masama sa babae dapat dyan pugutan ng ulo.  09193353615 kailangan po ma2loy ang kaso at kung mapatunayan na tinanggap ng ina ng bata ang pera. D po kaya maari dn po kasuhan ang ina oh magulang po ng bata.  09275288740 Morales gus2 mo rin plng crain ang name mo nandamay kp! Sna s mga bararan kn lng kmuha ng prrausan m hindi s wla pang muwang. Dpat BITAYIN.  09205808092 Alam mo yang ka2lad ni Mayor Morales ang dapat na tadtarin ng pino at ipakain sa mga buwayang 2lad niya ewan lang kung masisik-mura cya ng 2lad niya. - +85295468695 Ka2basa ko lng ng Calvento Files 2day. Sana bigyan ng assistance c Jenny at ituloy ang kaso sa manyakis na c Mayor PERCIVAL Morales at hatulan agad cya ng bitay.  09164780293. SA MARCH 16 AT 23, MERONG PRELIMINARY INVESTIGATION NA ITINAKDA ANG PROSECUTOR, LAGRIMAS AGARAN NG DOJ, UPANG MAGHARAP ANG MAGKABILANG PANIG AT MAGKAROON NG CLARIFICATORY QUESTIONS. SA PAGKAKATAONG ITO, MARERESOLUSYUNAN KUNG MAY &amp;quot;PRIMA FACIE&amp;quot; EVIDENCE UPANG ISAMPA ANG KASO SA HUKUMAN LABAN SA AKUSADO. BUKAS PO ANG COLUMN NA ITO KUNG NAIS MAGBIGAY NG KANYANG PANIG SI MAYOR PERCIVAL MORALES NG STA. CRUZ, MARINDUQUE. PARA SA ANUMANG COMMENTS O REACTIONS, MAARI KAYONG TUMAWAG SA 7788442. MAARI DIN KAYONG MAGTEXT SA 09179904918.</body>
<link>http://www.philstar.com/Article.aspx?articleId=242079&amp;publicationSubCategoryId=94</link>
</article>
<article>
<title>EDITORYAL - Saan pa bang lugar ligtas ?</title>
<author></author>
<date>
<month>March</month>
<day>11</day>
<year>2004</year>
</date>
<body>MAG-INGAT, maging mapagmatyag at alerto sa lahat ng oras. Maaaring sumalakay ang masasamang-loob at sa isang iglap isa ka na sa biktima. Daklot ka ng kuko ng mga masasamang-loob na ngayoy walang takot kung sumalakay kahit sa kaliwanagan ng araw. At walang dadalo sa iyong pulis, o kung dumalo man, atrasado na. At wala pang kakayahang humawak sa isang mabigat na sitwasyon gaya ng pangho-hostage. Saan pa bang ligtas na lugar dapat pumunta ang taumbayan? Isa sa mga halimbawa na walang kakayahan ang pulisya na humawak sa mabigat na sitwasyon ay ang nangyaring hostage sa Cubao noong Lunes ng umaga, dakong 11:30 a.m. Isang lalaking bangag sa droga ang nang-agaw ng baril mula sa isang sekyu ng Jollibee sa Farmers Plaza Branch. Pagkatapos agawin ay nang-hostage ng isang babaing dumadaan. Halos mahubaran na ang babae dahil sa pagkakahawak ng hostage-taker habang nakatutok ang baril. Nakapagtataka na wala man lang isang pulis na nasa lugar na iyon gayong napaka-busy na lugar. Maski MMDA traffic enforcer ay wala man lang nakadalo para masaklolohan ang hinostage. Pagkalipas pa ng ilang minuto saka lamang may dumating na pulis. Pero sa halip na ang mga pulis ang bumaril sa hostage-taker, ito pa ang bumaril at tinamaan sa dibdib ang nagrespondeng pulis. Sa pagkakataong iyon saka lamang gumanti ang isa pang pulis at tinamaan sa dibdib ang hostage-taker. Namatay ang tinamaang pulis at pagkaraan ng ilang oras, namatay din ang hostage-taker. Walang kakayahan ang mga pulis at hindi bat nangyari na rin ang ganitong sitwasyon nang isang bata ang i-hostage rin ng isang drug addict habang nasa bus station sa Pasay noong nakaraang taon. Maaari nang dambahin ang hostage-taker pero hinayaan pang masaksak ang bata. Saka lamang pinagbabaril ang hostage-taker. Saan pa bang lugar ligtas at nasaan ang mga pulis sa panahon ng emergency? Noong February 15, isang babaing estudyante ang pinatay ng mga holdaper sa loob ng isang bus sa Sta. Mesa. Binaril sa mukha ang estudyante nang ayaw ibigay ang gamit nito. Bagamat nahuli na ang isa sa mga holdaper, masisilip pa rin ang kakulangan o kahinaan ng pulisya para maprotektahan ang taumbayan. Hindi bat sinabi ng Philippine National Police na magdedeploy sila ng mga naka-sibilyang pulis sa mga pampublikong sasakyan? Nasaan na ang mga ito? Saan pa bang lugar ligtas? Wala na nga sapagkat walang kaseryosohan ang mga awtoridad sa pagbibigay ng proteksiyon. Mas maganda kung panatilihin na lang bawat isa ang pag-iingat, pagigng alerto at mapagmatyag. Walang aasahan sa pulis.</body>
<link>http://www.philstar.com/Article.aspx?articleId=242170&amp;publicationSubCategoryId=94</link>
</article>
<article>
<title>Yang isyu ng Erap 'house arrest'</title>
<author>AKSYON NGAYON Ni Al G. Pedroche</author>
<date>
<month>March</month>
<day>11</day>
<year>2004</year>
</date>
<body>NASILIPAN na naman ng isyu ng kanyang mga katunggali si Presidente Arroyo sa pagpahintulot niya diumano kay dating Presidente Joseph Estrada na makapunta paminsan-minsan sa kanyang rest house sa Tanay, Rizal. Ilang metro lang naman ang layo ng nasabing rest house mula sa kanyang kinapipiitan sa Camp Capinpin. Dahil dito, ang grupong Plunderwatch ay nagsampa ng kasong kriminal laban sa Pangulo na nakipagsabwatan daw kay Erap para itoy makalabas ng piitan. Politika na naman ito. Isang desperate move para tiyaking matatalo ang Pangulo. Kasi, walang ibang masamang epekto ang demandang ito maliban sa mga ulat na lalabas sa pahayagan, radyo at telebisyon laban sa Pangulo. Alam naman ng lahat na hindi magpo-prosper ang kasong kriminal na ito. Ang Presidente ay may immunity from suit. Hindi puwedeng kasuhan habang nasa puwesto? Kamakalawa ay nagsampa ang Plunderwatch ng kasong kriminal sa Office of the Ombudsman laban sa Pangulo. Wala akong tutol sa pagsasampa ng kaso kahit kaninong pilato kung lehitimo ang intensyon. Pero halatang pulitika lang ang motibo ng ganyang aksyon. Tahimik naman ang mga presidential candidates na sina Fernando Poe Jr. at Panfilo Lacson. Kapwa nila kaibigan si Erap at wala silang masabing masama laban sa Pangulo kaugnay ng isyung ito. Hindi rin aasahang magkomento riyan si Bro. Eddie Villanueva dahil magmumukha siyang namumulitika. Ang tahasang bumabatikos sa Pangulo ay si presidentiable Raul Roco na walang friendly ties kay Erap. Kasama rin sa mga kinasuhan ng Plunderwatch sina PNP Chief Director General Hermogenes Ebdane, Chief Supt. Roland Sacramento at Housing Sec. Michael Defensor na nagsisilbing spokesman ng Pangulo sa kanyang kandidatura. Sabi ni Asst. Ombudsman Ernesto Nocos, ang Pangulo ay isang impeachable official. May immunity from suit kaya hindi puwedeng ihabla. Pero kung may basehan, sinabi ni Nocos na puwedeng ma-impeach ang Pangulo. Pero ano pa ang kahihinatnan ng impeachment proceedings gayung dalawang buwan na lang ay eleksyon na? Lalu lamang mabubulabog ang magulo nang takbo ng ating lipunan dahil sa mga bangayang politikal.</body>
<link>http://www.philstar.com/Article.aspx?articleId=242173&amp;publicationSubCategoryId=94</link>
</article>
<article>
<title>Kontrata sa condominium project</title>
<author>IKAW AT ANG BATAS Ni Atty. Jose C. Sison</author>
<date>
<month>March</month>
<day>11</day>
<year>2004</year>
</date>
<body>KINUHA ng AR Industries Inc. (ARI) ang serbisyo ng DCI Inc. (DCI), kontraktor ng condominium na itatayo sa Greenhills. Napagkasunduan ng ARI at ng DCI na ang kabuuang presyo ng proyektong condominium ay P20,800,000 ang ARI ay magbabayad ayon sa &amp;quot;monthly progressive billing&amp;quot; sa loob ng 15 araw matapos matanggap ang construction managers certificate. Pumayag din ang mga partido na kapag ang may-ari ng condominium ay nahuli sa pagbabayad ng monthly progressive billing, ang kontraktor ay may opsyon na itigil ang paggawa ng proyekto hanggang muling magbayad ang may-ari o ipagpatuloy ang konstruksiyon subalit ang may-ari ay magbabayad ng 2 percent interes kada buwan o bahagi nito kada araw. Natapos ang proyektong condominium subalit hindi nabayaran ng ARI ang halagang P962,434.78. At dahil hindi nagbayad ang ARI, napilitang magsampa ng kaso ang DCI sa korte upang mabawi ang balanse ng presyo ng kontrata kasama ang 2 percent interes kada buwan, exemplary damages, attorneys fees at cost of suit. Kinuwestiyon ng Ari ang 2 percent na interes. Iginiit ng ARI na hindi dapat silang magbayad ng 2 percent interes dahil ang halagang P962,434.78 ay hindi parte ng monthly progressive billing kundi balanse ng presyo ng kontrata. Tama ba ang ARI? MALI. Ang ibig sabihin ng monthly progressive billing ay ang parte ng presyo ng kontrata na dapat bayaran ng may-ari sa kontraktor base sa natapos nang bahagi ng proyekto. Parte ito ng presyo ng kontrata matapos mabayaran ang downpayment. Kaya, nararapat na malapatan ng 2 percent na interes ang halagang P962,434.78 kada buwan. Ang probisyon na tumutukoy sa pagbabayad ng interes ay malinaw na napagkasunduan ng ARI at DCI. Ang kasunduang ito ang naging batas sa pagitan ng mga partido at dapat na isakatuparan. Samantala, wala mang probisyon tungkol dito, nararapat lamang na magbayad ang ARI ng interes dahil nagpabaya ito sa pagpapatupad ng obligasyon sa kontrata. Ang DCI na tumupad sa obligasyong tapusin ang proyekto ay napinsala sa hindi pagbabayad ng ARI. Kaya, dapat na bayaran ng ARI ang balanseng P962,434.78 kasama ang napagkasunduang 2 percent interes kada buwan ng hindi pagbabayad o ang bahagi nito. (Arwood Industries Inc. vs. D.M. Consunji, Inc. G.R. No. 142277 December 11, 2002)</body>
<link>http://www.philstar.com/Article.aspx?articleId=242183&amp;publicationSubCategoryId=94</link>
</article>
<article>
<title>Jueteng lord kandidato sa pagka-mayor</title>
<author>BALITANG SPECIAL Ni Deo Macalma</author>
<date>
<month>March</month>
<day>11</day>
<year>2004</year>
</date>
<body>ALAM nyo bang kandidato sa pagka-mayor ang isang jueteng lord sa Southern Tagalog? Ayon sa aking bubuwit, 61 days na lang, eleksyon na. Happy birthday kay Menchie Oralrte ng Starcom; Joselito Faigal, Sandra Puno ng Nestl&amp;eacute;; Dra. Elenito Banico, Engr. Melvin Arevalo at Atty. Dionisio Mantos ng Bureau of Customs-NAIA. * * * Alam nyo bang kumakandidato sa pagka-mayor ang isang jueteng lord sa Southern Tagalog? Ayon sa aking bubuwit, itong kandidato sa pagka-mayor ay kinatatakutan na sa kanilang lugar. Kasi, may pagka-barumbado ang walanghiyang ito. Palibhasa siya ay konsehal at kapatid pa niya ang kasalukuyang mayor kaya malakas ang loob. Miyembro ito ng political dynasty. Siya ay kasalukuyang konsehal subalit dahil patapos na ang termino ng kanyang kapatid na mayor, siya naman ang kandidato ngayon sa pagka-alkalde. Naku, mananalo kaya ang barumbadong ito? * * * Ayon sa aking bubuwit, maraming tricycle driver ang galit sa konsehal-jueteng lord na ito dahil marami na siyang ginulping driver sa kanilang lugar. Siyempre, dahil mayor ang kanyang kapatid at konsehal pa siya, hindi ngayon makapagharap ng reklamo ang mga biktima. Siguro, ngayong eleksyon ay makakaganti na sila ngayon. Ayon sa aking bubuwit, marami ang galit kay jueteng lord dahil barumbado nga ito. Eh di mas lalo na siyang magiging mayabang kapag naging mayor pa siya. Mayor na, jueteng lord pa. Huwag naman sana! * * * Ayon sa aking bubuwit, ang konsehal na jueteng lord at kandidato pa ngayon sa pagka-mayor sa kanilang siyudad ay walang iba kundi si Grupo ito ng Pamilya Balimbing. Mantakin mo, siya ay opisyal ng Lakas-CMD subalit ang suportado nilang kandidato sa pagka-presidente ay yung taga-oposisyon. Ayon sa aking bubuwit, ang councilor-jueteng lord na kandidato sa pagka-city mayor sa Southern Tagalog region ay si Mr. T. as in Tagay.</body>
<link>http://www.philstar.com/Article.aspx?articleId=242187&amp;publicationSubCategoryId=94</link>
</article>
<article>
<title>Japanese immigration palpak ba ?</title>
<author>ORA MISMO Ni Butch M. Quejada</author>
<date>
<month>March</month>
<day>11</day>
<year>2004</year>
</date>
<body>WALANG dapat ikatakot ang mga overseas Filipino artists sa Japan kung legal pa sila sa nasabing lugar. At lalong hindi dapat matakot ang isang OPAs sa Japanese immigration kung wala silang masamang ginagawa dahil puwede silang mangatwiran kung wala silang bulok na itinatago. Marami rin kasing kapalpakan ang ilang OPAs at mga bossing nitong Hapones sa pinapasukan nilang clubs. Alam ng mga kuwago ng ORA MISMO, kung paano bigyan ng proteksyon ng mga Japanese immigration ang ating mga OPAs. Marami rin kasing kagaguhan at gimik na ginagawa ang ilang gagong promoter ng OPAs pagdating ng mga ito sa Japan tulad ng flying booking at pagdo-dohan hindi pa rito kasama ang kaso ng mga runaways. Ang mga ganitong klase ng mga kalokohan ay mortal sin sa Japanese immigration kaya mahigpit nila itong pinagbabawal sa lahat ng mga banyagang gustong magtrabaho bilang entertainers sa kanilang bansa. Ang flying booking, mahigpit itong pinagbabawal ng Japanese immigration at ng POEA sa mga ahensya at maging sa mga Japanese club owners na ilipat ng booking o dalhin sa ibang lugar ang isang talento ng walang kaukulang permiso sa immigration. Dahil may kontrata ang mga OPAs kung saang lugar sila pupunta para magtrabaho. Ang mga mahuhuling lumabag dito ay may kaparusahan ng agaran deportation para sa talento samantala ang club owner ay puwedeng kanselahin ang lisensiya at revocation ng club licenses. Sa pagitan ng Japanese promoter at talent ang usapan ng flying booking dahil pumayag ang huli sa gusto ng una kaya nangyayari ang mga ganitong sitwasyon. Ika nga, pera-pera lang ang usapan! Ang dohan, ay ang pag-iimbita ng mga Japanese customers para pumunta sa pinapasukang club ng isang talento. May quota, kasi ang ilang talento sa kanilang mga amo. Sa labas ng club nakikipagkita ang ilang talento sa kanilang mga guest para dalhin sa club. Sabi nga, mas nasa peligro ang isang talento habang nasa labas ng kanyang bahay kaysa nasa loob ito para magpahinga. &amp;quot;Kapos ang espasyo ng Chief Kuwago,&amp;quot; sabi ng kuwagong urot. &amp;quot;Oo nga, gumaganda pa naman ang isyu,&amp;quot; anang kuwagong SPO-10 sa Crame. &amp;quot;Hindi bale, sa susunod na isyu magkuwentuhan ulit tayo.&amp;quot; &amp;quot;OK lang, kamote.&amp;quot;</body>
<link>http://www.philstar.com/Article.aspx?articleId=242194&amp;publicationSubCategoryId=94</link>
</article>
<article>
<title>May kasunduan ba sina GMA at Erap ?</title>
<author>HALA BIRA! Ni Danny Macabuhay</author>
<date>
<month>March</month>
<day>11</day>
<year>2004</year>
</date>
<body>HINDI na malaman kung ano ang totoo at kung ano ang gawa-gawa lamang. Katulad na lamang nitong usap-usapan tungkol sa todo-pasa ang pakikitungo kay dating Presidente Erap ng mga nagbabantay sa kanya. Dati-rati ay bulung-bulungan lamang na si Erap ay mas malimit na naglalagi sa kanyang resthouse na nagkataon naman na kapitbahay lamang ng Philippine National Police sa Camp Capinpin, Tanay, Rizal kung saan dapat siya ay nakakulong. Marami ang nagtataka kung bakit kapansin-pansin na hindi mahigpit ang pagkakapiit ni Erap samantalang nahaharap ito sa isang grabeng kaso na plunder na kapag napatunayan ay kamatayan ang nagiging hatol. Kung ikukumpara sa South Korea, nabilanggo rin ang dalawang dating presidente nito. Ordinaryong bilanggo ang turing sa mga ito at walang special treatment ang ibinibigay sa mga ito. Marami ang nagsasabi na parang bakasyunista ang iginawad na pagturing kay dating Presidente Erap. May aircon, TV, radyo at iba pang mga special na facilities na hindi kakikitaan sa mga ibang bilangguan. Espesyal na kahilingan nito ay malimit na pinagbibigyan. Pati pagpapaopera nito ng kanyang tuhod sa Amerika ay hindi rin napahindian. Kaya lang, siya mismo ang nagbabago ang isip na mangibang-bansa. Ewan kung mayroon ngang &amp;quot;politicl exchange deal&amp;quot; si GMA at si Erap kung bakit espesyal ang diumanong naiibang pag-aalaga kay Erap na ikinasibak ng lahat ng namamahala sa seguridad ng dating presidente. Nasa konsensiya na ito nina GMA at Erap. Anyway, lalabas at lalabas din ang katotohanan kahit na gaano nila ito itago pagdating ng takdang araw. Sa ngayon, masusing binabantayan ang mga kilos nina GMA at Erap. Abangan!</body>
<link>http://www.philstar.com/Article.aspx?articleId=242197&amp;publicationSubCategoryId=94</link>
</article>
<article>
<title>Bait-bait ni Madam Gloria</title>
<author>PANAGINIP LANG Ni Nixon T. Kua</author>
<date>
<month>March</month>
<day>11</day>
<year>2004</year>
</date>
<body>MAINIT na mainit ang usapin ukol sa pagpayag kay dating Pangulong Erap Estrada na bumisita sa kanyang rest house na nasa harapan lang halos ng Camp Capinpin kung saan siya ay nakapiit ngayon. Tinanggal ang mga pobreng pulis na naatasang bantayan siya, samantalang ang ilang grupo ng civil society sa pamumuno ng Plunder Watch ay nag demanda pa sa Ombudsman laban sa ilang opisyal ng pamahalaan. Bigla namang naging maawain si Madam Senyora Donya Gloria at sinabing wala raw masama rito at isang makataong sistema lang ang pinairal kung kayat medyo pinagbigyan ang dating Pangulo.&amp;nbsp; Sinabi rin ng Malaca&amp;ntilde;ang na tama lang ang tratuhin ng maayos si Erap dahil isa naman daw siyang dating Pangulo na dapat kaawaan at bigyan ng respeto. Wala tayong tutol sa gayong pagtrato kay Erap dahil ang katotohanan naman ay wala pang matibay na ebidensiya laban sa kanya maliban sa mga testimonya ni dating Ilocos Sur Gov. Chavit Singson at&amp;nbsp; ilan niyang mga tauhan. Ang salita ni Singson, isang kilalang sugarol na nagpapatalo sa casino ng milyun-milyon ay hindi sana naging basehan.&amp;nbsp; Lalo pa at alam ng lahat ngayon na siya ang may hawak ng operasyon ng jueteng sa buong bansa ngayon. Pero&amp;nbsp; ano ang magagawa ni Erap&amp;nbsp; nuong panahong yon, inabandona siya nila dating Defense Secretary&amp;nbsp; Orlando Mercado na tumatakbong senador ngayon sa ticket ni Madam Gloria at ni dating AFP Chief of Staff Angelo Reyes na ngayon ay hepe ng Naktaf ng kasalukuyang administrasyon.&amp;nbsp; Walang sundalo, wala siyang nagawa kung hindi lisanin ang Malaca&amp;ntilde;ang at umasang magiging patas sa kaniya ang Korte.&amp;nbsp; Pero diyan nabigo si Erap dahil inalis siya sa puwesto ng Korte base sa diary ni Sen. Edgardo Angara na ngayon naman ay&amp;nbsp; naka-bakod kay Fernando Poe Jr. Nakulong siya, una sa Veterans ng matagal na panahon at nilipat nga sa Camp Capinpin kung saan alam ni Madam Senyora Donya Gloria na nakakapasyal siya sa kanyang rest house pag maraming-marami ang bisita ang hindi magkakasya sa naturang kampo. Matagal na ito at nagpadala pa nga si&amp;nbsp; Madam Senyora Donya Gloria ng dalawang golf cart para magamit ng pinatalsik na Pangulo para hindi siya mahirapang maglakad dahil sa kanyang sakit sa tuhod. Noong nakaraang linggo ay biglang bumulaga sa atin ang balita na umaangal daw ang Plunder Watch sa pagbibigay kay Erap ng ganoong pribilehiyo.&amp;nbsp; Ang pinagtataka natin, bakit ngayon lang kung kelan malapit na ang eleksyon at magmumukha pang nadamay tuloy si Madam Senyora Donya Gloria dahil sa kanyang angking kabutihan. Hindi ba ang grupong Plunder Watch na kinabibilangan ng abogadang si Marichu Lambino ay kasama sa mga grupong nagluklok kay Madam&amp;nbsp; Senyora Donya Gloria sa Malaca&amp;ntilde;ang?&amp;nbsp;&amp;nbsp; Kung ganoon, bakit ngayon&amp;nbsp; lang sila lumutang, tiyak naman natin na matagal na nilang alam ang makataong pagtrato kay&amp;nbsp; Erap ay nararapat dahil wala pa namang ebidensiya at isa naman siyang dating pinuno ng bansa na dapat respetohin. Bakit naman biglang naging maawain si Madam Senyora Donya Gloria samantalang&amp;nbsp; nilalait-lait niya ang dating Pangulo at mababa nga&amp;nbsp; raw&amp;nbsp; ang IQ nito na hindi kagaya niya na graduate pa ng Estados Unidos at kaeskuwela pa ni dating Pangulong Bill Clinton? Kikilos ba ang grupo ni Lambino, kasama na riyan ang ibang miyembro ng prosecution na sa grupo ng The FIRM kumukuha ng order?&amp;nbsp; Ang The FIRM ay&amp;nbsp; isang law office na nag-oopisina sa&amp;nbsp; LTA building, isang gusaling pag-aari ng&amp;nbsp; pamilya ni JOSE PIDAL. Hindi ba malinaw na pakana ito ng Malakanyang at ng mga magagaling na strategist ni Madam Senyora Donya Gloria, na nagkakamal ng malaking salapi ngayon, upang makuha ang boto ng masa na hanggang ngayon ay pinagpipilian lang si Sen. Ping Lacson o FPJ bilang susunod na Pangulo ng Republika ng Pilipinas? Makukuha ba ni Madam Senyora Donya Gloria ang simpatiya ng mga loyalista ni Erap sa paraang ito?&amp;nbsp; Dami hong katanungan ano? Kayong mga supporter ni Erap lilipat ba kayo kay&amp;nbsp; Madam Senyora Donya Gloria dahil sa kabaitang pinakita niya sa dating Pangulo?&amp;nbsp; Text na ng inyong kasagutan sa 09272654341.&amp;nbsp; * * * Tumataas ang presyo ng baboy dahil sa kakulangan ng supply at bilang&amp;nbsp; sagot sa suliraning ito ay inutos ni Madam Senyora Donya Gloria at ni Agriculture Secretary Cito Lorenzo na payagan ang pag-angkat ng karneng baboy mula sa ibang bansa na walang tax. Galing na solusyon sana kung hindi magugutom ang mapipilitang malugi at mawalan ng trabaho ang libo libong empleyado at nag-mamayari ng mga piggery sa buong bansa. Nakaabang din ang grupo nila Luciofer Co na handa na agad umangkat ng baboy, bukod sa mga manok na inismuggle ng grupo niya. Sabagay, solusyon nga naman nila lagi, wow na wow.&amp;nbsp; Hindi bale mamatay ang mga local&amp;nbsp;&amp;nbsp; na negosyante at mga mangagawa kumita lang ng malaki ang mga importer na tagabitbit ng Mahiwagang Bag ni JOSE PIDAL sa Hong Kong.&amp;nbsp; Tsk! Tsk! Tsk! * * * Pilipinas, subukan po natin si Bro. Eddie Villanueva. Malaki ang magagawa ng isang presidenteng marunong lumuhod at umiyak sa paanan ng Maykapal. 09167426873;&amp;nbsp; Ako taga pampanga pero d ko ibo2 c Gloria palpak cya. 09174674757; GMA ekonomista pera ng bayan gamit sa kampanya para tipid siya. 09162172551; Puro paganda gnagwa ni gma pati patubig n project n nawasa sinakyan n rn pati s kalsada me pangalan nya patrabaho dw ni&amp;nbsp; gma sana matauhan na tyoo. 09206233304;&amp;nbsp; Para sa akin&amp;nbsp; dalawa lang ang pagpipilian ko fpj o&amp;nbsp; lacson sa kanila n lang ang pag-asa ng pilipino. 09206233304; Lhat n khirapan n dnanas ntin ngaun yan ay&amp;nbsp; dhil ky Gloria. 0919454810; Madam Gloria solid kmi n tga suporta nyo ditto sa surigao city. 09163649448; Solusyon n gma s bgsak n turismo mgpapicture ksa c ppacquiao. Ano siya? Tourist attraction? 09203543609;&amp;nbsp; Kwawa c fpj, lacson at roco ang lhat ng pag ikot sa pinas nagbbyad ng sskyan. Swerti ni donya Gloria free lhat, taong byan ang ngbbyad. 09185237125.&amp;nbsp; * * * Para sa anumang reaksyon, sumulat lang sa nixonkua @yahoo.com o kayay mag text sa&amp;nbsp; 09272654341. Mapapakinggan&amp;nbsp; niyo rin po ang inyong lingkod sa DZEC 1062 mula 4:30 hanggang 6:00 ng hapon mula Lunes hanggang Huwebes.</body>
<link>http://www.philstar.com/Article.aspx?articleId=242199&amp;publicationSubCategoryId=94</link>
</article>
<article>
<title>EDITORIAL - Pati may mayayabang na plaka, dakmain</title>
<author></author>
<date>
<month>March</month>
<day>12</day>
<year>2004</year>
</date>
<body>MABUTIT ni-revive ang &amp;quot;No Plate, No Travel&amp;quot; policy. Dapat ay noon pa ito ginawa at pinangunahan sana ng Land Transportation Office (LTO). Pero walang ginagawa ang LTO sa mga sasakyang bumibiyahe na walang plaka. Wala silang paki rito kung kaya kumapal nang kumapal ang mga sasakyang naglipana sa lansangan na walang plaka. Kung hindi pa ang National Anti-Kidnapping Task Force (NAKTF) ang nagpursige, hindi mabubuhay ang patakarang huwag ibiyahe ng mga sasakyang walang plaka. Binuhay ang &amp;quot;No Plate, No Travel&amp;quot; dahil sa lumalalang kriminalidad. Karamihan sa mga sasakyang walang plaka ay kahina-hinalang ginagamit ng mga masasamang-loob sa kanilang masamang gawain, pangingidnap, pagnanakaw, at pagtutulak ng droga. Katulong ng NAKTF sa pag-iimplement ng &amp;quot;No Plate, No Travel&amp;quot; ang LTO, Metro Manila Development Authority, Traffic Management Group, Chamber of Automotive Manufacturers of the Philippines at Philippine Automotive Association. Sa unang araw ng &amp;quot;No Plate, No Travel&amp;quot; ay mahigit 200 sasakyang walang plaka ang pinigil dahil walang plaka. Hiningi ang registration papers ng kanilang sasakyan. Ang walang maipakitang papeles ay iniimpound. Ayon sa MMDA, pagbabayarin ang may-ari ng sasakyan ng P5,000 kasama ang surcharge. Maganda ang kahahantungan ng paghihigpit na ito at maaaring maging solusyon sa lumalalang kriminalidad. Hindi naman dapat maging ningas-kugon ang kampanyang ito na tulad sa iba pa na sa simula lamang naging masigla. Hindi rin naman dapat mahaluan ng katiwalian ang mga nagpapatupad ng nasabing kampanya. Hindi na lihim na marami ngayong pulis, MMDA enforcer na nalalagyan ng pera para maayos ang &amp;quot;gusot&amp;quot;. Sa pagpapairal naman ng &amp;quot;No Plate, No Travel&amp;quot;, dapat ay maging maghigpit na rin at pigilin ang mga may vanity plates na iniisyu ng LTO. Dapat nang itigil ng LTO ang pag-iisyu ng mga &amp;quot;pampayabang&amp;quot; na plaka. Ngayoy kung anu-ano ang makikitang plakang nakakabit sa sasakyan na wala namang ibig sabihin kung hindi ang magyabang lamang. Ang kaluwagan ng LTO ang dapat sisihin kung bakit dumami ang mga sasakyang walang plaka. Hindi na rin kataka-taka sapagkat walang ibang ginagawa ang mga LTO flying squad kundi ang mag-abang lamang ng kanilang pagkakakuwartahan. Pasulpot-sulpot lamang sila kung mag-abang. Nagkalat din ang mga colorum na sasakyan. Ipinapasada ang mga colorum na sasakyan at pinababayaan na ng LTO.</body>
<link>http://www.philstar.com/Article.aspx?articleId=242298&amp;publicationSubCategoryId=94</link>
</article>
<article>
<title>Magsasakang Pinoy walang masulingan</title>
<author>SAPOL Ni Jarius Bondoc</author>
<date>
<month>March</month>
<day>12</day>
<year>2004</year>
</date>
<body>TALAGA bang pababayaan na lang ng gobyerno ang mga magsasaka? Masdan ang nangyayari sa Nueva Ecija ngayong tag-ani ng sibuyas. Ang presyo sana para makabawi man lang sila sa puhunan ay P5.40 per kilo, pero ang turing ng traders ay P4 lang. Nasisira na tuloy ang loob ng mga magsasaka. Limang taon na silang ginagantso.&amp;nbsp; Ani ng sibuyas sa Pebrero-Marso. Nung 2000 at 2001 sinabayan ng gobyerno ang tag-ani ng pag-import ng sibuyas dahil kulang daw ang lokal na supply. Kalokohan ito. Siyempre dagsa ang supply kung tag-ani. Kokonti lang kung tag-ulan bandang Hulyo-Setyembre. Saka lang dapat mag-import para hindi magmahal ang presyo para sa consumers.&amp;nbsp; Nung 2002 naman nag-smuggle ang ilang traders ng mura pero malalaking sibuyas mula Tsina. Sinabayan pa ang tag-ani. Kasabwat ang mga lokong opisyal sa Bureau of Plant Industry, ginamit nila ang expired import permits para mag-smuggle. Nung 2003 sinimulan ng traders mag-cartel sa presyo ng pagpakyaw. Lugi na naman ang magsasaka.&amp;nbsp; Para sa ani ng 2004 hinikayat ni Pres. Arroyo ang mga magsasaka na damihan ang tanim. Wala na raw imports at smuggling. Napaniwala ang mga ito. Ang dating 9,000 ektarya ay naging 11,000 para sa sibuyas. Pero hayan, kinokontrol naman ng traders ang presyo sa P4 per kilo. Sa ibang bayan ay P2 lang nga ang turing, dahil inulan at nabulok ang ani.&amp;nbsp; Kung nais talaga tulungan ng gobyerno ang magsasaka, magtayo sana ito ng refrigeration plants sa mga probinsiya. Ang pinakamalapit na plant sa Nueva Ecija ay ang Food Terminal Inc., na nasa kabilang dulo ng Metro Manila at inuupahan na ng traders.&amp;nbsp; Kailangan din ng refrigeration plants sa Pangasinan. Doon sana maaring iimbak ng mga magsasaka ang aning gulay, kamatis at mani. Mas tataas ang presyong pakyaw. Mas gaganahan sila magtanim.&amp;nbsp; Sa ibang bansa, miski labag sa World Trade Organization, buhos ang tulong-gobyerno sa magsasaka. Bilyon-bilyong dolyar. Sa Pilipinas, pangako lang ang tulong. Napapako pa.</body>
<link>http://www.philstar.com/Article.aspx?articleId=242301&amp;publicationSubCategoryId=94</link>
</article>
<article>
<title>Si Kabayan daw ang magsisilbing boses ng bayan</title>
<author>BANAT NI NATUIGAS Ni Bening Batuigas</author>
<date>
<month>March</month>
<day>12</day>
<year>2004</year>
</date>
<body>KUNG sino man ang nasa likod nitong political ads ni vice presidentiable Noli de Castro eh mukhang galit sa kanya. Kasi nga imbes na makatulong na isulong ang kandidatura ni De Castro itong ads, ang nangyari tuloy nag-boomerang pa ito sa kanya. Sa nasabing ads kasi, nakangiti itong si De Castro sabay sabing tinatanggap niya ang hamon na maging bise-presidente siya ng bansa. Ayon pa sa ads, De Castro ang magsisilbing boses ng bayan kapag nanalo siya. Ang tanong sa ngayon ng sambayanan, paano maging boses ng bayan itong si Kabayad este Kabayan eh kung ang naglipanang mga akusasyon laban sa kanya tulad ng extortion at iba pa ay hindi niya masagot? Saan ang boses niya? He! he! he! Baka tulad din ni Da King itong si Kabayan na panay action at kulang sa salita. May punto rin naman ang masa sa obserbasyon nila. Kung ang sarili ni Kabayan ay hindi niya maidepensa paano na lang ang kinabukasan nila at tiyak tatahimik din siya. May boses lang kaya itong si Kabayad este Kabayan uli, kapag may binabasa siya o kikita siya sa babasahin niya? Yan ang tanong ng masa sa ngayon. Kung sabagay, siyam na white paper na ang gumagala sa kalye laban kay De Castro pero nakabusal pa rin ang bibig niya. Totoo nga kaya lahat ang mga alingasngas laban sa kanya? Tanong lang po! Maaaring nangunguna sa survey si Kabayan sa ngayon pero unti-unting nagkakaroon ng lamat ang samahan nila ni Presidente Arroyo, anang nakausap natin. Kasi nga matapos maglabasan ang baho ni Kabayan eh natantiya na ng kampo ni GMA na pabigat pala itong binayaran nila ng P750 milyon para maging runningmate niya at hindi makatulong sa kanyang kandidatura. Nitong nakaraang mga araw lang, inisnab ni GMA ang rally na inorganisa ng kampo ni Kabayan sa Pangasinan at Cebu. Pero siyempre, dahil pumasok na sa utak niya ang resulta ng mga unang survey, walang kiyeme si Kabayan na ituloy ang kampanya niya na feeling niya ay mananalo naman siya kahit wala si GMA. Mantakin mo sa Pangasinan pala, pinatawag ni De Castro ang lahat ng mga mayor sa isang hotel at nag-lecture ng kanyang plataporma. Parang halal na itong si De Castro kung umasta na ikinaasar to the bones ng mga meyor na nagsumbong naman kay GMA. Napaismid si GMA sabay sabing lintik lang ang walang ganti.&amp;nbsp;Ano ba yan? Totoo ba na palihim na dina-junk ng kampo ni De Castro ang kandidatura ni GMA? Kasi nga ang number 1 supporter ni Kabayan na si Edgardo Espiritu ang nagbalak i-junk si GMA kayat pi-niga agad ng Palasyo ang Department of Justice (DOJ) na sampolan si Espiritu. Hayun, kinasuhan ang anak ni Espiritu ng plunder o syndicated estafa. Kung sabagay, paano bibitbitin ni Kabayan si GMA eh siya na mismo ay tadtad ng anomalya? Kung si GMA ay may Pidal, may Pineda, Amante, Tierra Pura, Romarosa Homes issues naman pala itong si De Castro. Sa ngayon, ang balak ng Palasyo ay gamitin si Noli sa paninira, tulad ng nagkalat na text messages laban sa mahigpit niyang katunggali na si Loren Legarda. Kitang-kita ang kamay ni Noli sa mga anti-Loren na text messages na naglalabasan na ang laman ay kung anu-anong inimbentong isyu.</body>
<link>http://www.philstar.com/Article.aspx?articleId=242311&amp;publicationSubCategoryId=94</link>
</article>
<article>
<title>Problema sa pabahay malulutas na</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>March</month>
<day>12</day>
<year>2004</year>
</date>
<body>SA pagkakaisa ng mga ahensiya ng pamahalaan at ng pribadong sector, ang ating pangangailangan sa pabahay ay matutugunan. Ito ay patuloy nating napapatunayan sa mga proyektong inilulunsad ng mga ahensiya ng pabahay. Ang pagtitiwalang ito ng pribadong sektor ay magandang hudyat ng ating pagsulong sa ating pambansang programa sa pabahay. Kamakailan lamang, ang Pag-IBIG Fund, pamahalaang lokal ng Quezon City at ng pribadong developer kasama ang isang foreign partner ay naglunsad ng malaking low-cost housing sa San Mateo, Rizal. Ang proyektong ito ay tinawag na Millenium City 2000 sa Barangay Silangan, San Mateo Rizal. Ang Millenium City ay may laking 183,561.28 square meters at may 2,485 low-cost townhouses. Ang mga benepisaryo ng nasabing proyekto ay ang mga miyembro ng Liga ng mga barangay ng Quezon City. Ang proyektong ito ay pangangasiwaan ng E. Rommel Realty and Development Corporation sa isang joint venture sa Lincotrade, isang kilalang kompanya sa Singapore na nagtatayo ng low-cost housing doon. Ang nasabing proyekto ay inisyatibo ng lokal na pamahalaan ng Quezon City. Ang pagtugon sa problema ng pabahay sa mga nakatira dito ay isa sa kanilang mga prayoridad na programa. Naniniwala ako na sa pagkakaisa nating lahat ang ating problema sa pabahay ay mabibigyan ng solusyon.</body>
<link>http://www.philstar.com/Article.aspx?articleId=242314&amp;publicationSubCategoryId=94</link>
</article>
<article>
<title>Drug money babaha sa eleksyon</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>March</month>
<day>12</day>
<year>2004</year>
</date>
<body>ISA si re-electionist Senador Robert Barbers sa nagbabala ng pagkalat ng drug money ngayong eleksyon. Sinabi niya na may mga pulitiko na gagamit ng pera mula sa droga sa kanilang pangangampanya. Mismong ang senador ang nag-ulat na may listahan ang mga kandidatong sinusuportahan ng mga sindikato sa droga kaya nga nakipag-ugnayan ang PNP sa iba pang ahensiya ng gobyerno para mapigil ang pagkalat ng drug money lalo na sa mga huling araw bago sumapit ang May 10 election. Ang narcopolitics ay binunyag noon pa mang crusader na si Mary Ong na mas kilala bilang si Rosebud. Sinabi ni Rosebud na ang kanyang RAID (Rosebud Against Illegal Drugs), ang Volunteers against Crime and Corruption nila ni Dante Jimenez at ang equal Justice For All nina Atty. Leonardo de Vera ay ilan lang sa mga organisasyon na puspusang nakikibaka sa narcopolitics. Batid ni Rosebud at ng mga kapanalig niya na makapangyarihan ang mga drug lords na namimigay ng pera sa mga botante kaya nananawagan sila sa mga voters na huwag ipagbili ang kanilang boto para mahalal ang mga kandidatong suportado ng mga sindikato ng droga.</body>
<link>http://www.philstar.com/Article.aspx?articleId=242319&amp;publicationSubCategoryId=94</link>
</article>
<article>
<title>&amp;quot;Meron pa ba nun?&amp;quot;</title>
<author>CALVENTO FILES Ni Tony Calvento</author>
<date>
<month>March</month>
<day>12</day>
<year>2004</year>
</date>
<body>GENTLEMANS AGREEMENT. YAN ANG ALINGASNGAS NA GALING KAY ROD REYES, MEDIA BUREAU CHIEF NI FERNANDO POE, NG KOALISYON NG NAGKAKAISANG PILIPINO (KNP). HINDI RAW TUMUPAD SI SEN. PANFILO LACSON SA USAPAN NA KAPAG NALUSUTAN NI FPJ YUNG CITIZENSHIP ISSUE, MAGWI-WITHDRAW DAW ITO SA PRESIDENTIAL RACE. KELAN BA NAGKAROON NG PALABRA-DE-HONOR SA LARANGAN NG POLITIKA. MAGMULA NG MAMULAT AKO SA MUNDONG ITO TUNGKOL SA MGA POLITICAL ISSUES, PANAHON BA NUNG KAY FERDINAND MARCOS NA NAGSABI NA HINDI SIYA MAGDEDEKLARA NG &amp;quot;MARTIAL LAW&amp;quot; HANGGANG SA DEKADANG ITO KUNG SAAN NAKITA NATIN KUNG PAANO KINAIN ANG MGA SALITANG BINITIWAN NILA PRESIDENTE GLORIA MACAPAGAL-ARROYO, NA HINDI NA RAW SIYA TATAKBO, SI FPJ NA NAGSABI RIN NA HINDI SIYA PAPASOK SA POLITICS, SI SEN. PING LACSON NA NAGSABI NA POLITICS IS DIRTY, MERON BA TAYONG AASAHAN SA MGA POLITIKO NA MAY ISANG SALITA? Batikan ka sa larangan ng public affairs at hindi mo naman masasabing bagong salta itong si Rod Reyes. Nagugulat pa rin siya hanggang ngayon na hindi tumupad sa usapan ang isa na ring ganap na politiko na tulad ni Sen. Ping? Mga kaibigan, kung maaalala niyo nun, pinuna ko ang pag-solo flight ni Sen. Ping sa kanyang pagtakbo bilang presidente. Isa lamang ang dala niya sa kanyang partido. Si Carlos Padilla. Binanggit ko rin na baka naman nagkaroon na ng usapan si Da King at si Ping na kung sakaling madisqualify ito sa Citizenship issue, ipapasa ang lahat ng mga kapartido ni Da King kay Sen. Ping. Hindi ko na kailangang sabihin pang tama ako. Sa ginawang pagsambulat ni Rod Reyes na may &amp;quot;gentlemans agreement&amp;quot; yung dalawa, ito pala ang kakabit sa maaring naging bunga ng pag-uusap nila. Paano ngayon yan, ayaw ni Sen. Ping na magwithdraw? Eh, di bistuhin na lang sa media. Hindi ba chief si Reyes ng media bureau ng KNP? Yan ang larong alam niya. Magaling sya dyan. Kayong mga taga suporta ni Sen. Ping, payag ba kayong magwithdraw siya sa Presidential Derby? Ano naman ang opinion ng mga taga suporta ni Da King? Isa rin ang mababasa mo &amp;quot;between the lines&amp;quot; sa mga development na ito. Baka totoo nga ang surveys na tumataas ang ratings ni PGMA. Marahil hindi kasing taas o mas mataas kay Da King, subalit sa paglapit ng eleksyon, baka, baka(?) dumidikit na si PGMA. Alam din ng mga politiko, dahil na rin sa &amp;quot;advantage&amp;quot; ng administration candidate, kailangan malamangan ng malaki ito para manalo sa isang halalan. Ganyan din ang prinsipyo ng &amp;quot;home court advantage.&amp;quot; They have the machinery set in place and the only way to survive or win is when there is that overwhelming lead that no amount of extra activities (election related) can change the outcome. Kailangan talagang magkaisa para matalo ang kalaban. Maski si FPJ, madalas niyang sabihin na &amp;quot;unification of the Opposition&amp;quot; ang kanyang pakay. Paano naman ma-uunify yan kung merong kanya-kanyang diskarte ang bawat isa. Sa laki na rin ng pagod ni Sen. Lacson, pawis at gastos, hindi ganun kadaling sabihin Mr. Rod Reyes na walang mawawala sa kanya kapag magwithdraw siya dahil senador pa rin naman siya. &amp;quot;Paano ang mga &amp;quot;political contributions&amp;quot; na nakuha na niya mula sa ibat-ibang sector ng ating lipunan?&amp;quot; Ibabalik niyo ba yan? Itinanggi ni Sen. Lacson sa pamamagitan ng kanyang spokesperson na si Lito Banayo na walang ganung kasunduan, Ano ba talaga Sen. Ping? Nagkaroon ba ng ganung kasunduan? Akala ko ba na mag-uusap pa silang dalawa dahil meron pa hanggang April para magroon ng &amp;quot;unification?&amp;quot; Political concessions, o mga kasunduan na maaring ibigay sa isang kandidato kagaya ni Sen. Lacson sakaling umatras ito. Imposibleng wala nito. Kung baga, paano naman ako? Paano ako kapag mag-withdraw ako? Ganyan na lang ba kadali yan at magbibigay daan si Sen. Ping dahil malaki na ang lamang ni Da King sa kanya sa mga surveys at wala na raw itong pag-asang manalo? Lahat ng Presidentiables ang nagsasabing malakas sila kung ang pagbabatayan ang mga taong dumadagsa sa kanilang mga political rallies. Ang surveys ngayon ay napakarami at hindi na natin alam kung ano at sino ba talaga ang nagbibigay sa atin na tunay ng pulso ng bayan. Gaya ng sabi ko, kung ang surveys ay tinatanggap natin parang &amp;quot;Gospel Truth&amp;quot; hindi na kailangan ng eleksyon. Malaki pa ang matitipid ng ating bayan na nakalubog na sa utang. Ano sa palagay niyo? PARA SA ANUMANG COMMENTS O REACTIONS, MAARI KAYONG MAGTEXT SA 09179904918. MAARI DIN KAYONG TUMAWAG SA 7788442.</body>
<link>http://www.philstar.com/Article.aspx?articleId=242320&amp;publicationSubCategoryId=94</link>
</article>
<article>
<title>EDITORYAL - Kung naaawa kay Erap,maawa rin sa ibang bilanggo</title>
<author></author>
<date>
<month>March</month>
<day>13</day>
<year>2004</year>
</date>
<body>MAKATAONG trato para sa dating presidente. Iyan ang ginawa ni President Gloria Macapagal-Arroyo sa kanyang predecessor na si Joseph Estrada. Idagdag pa riyan ang para sa pagkakaisa at pagkakasundo-sundo. Ang isyu ay tungkol sa house arrest ni dating President Estrada na naging dahilan para umalma ang civil society groups at iba pang grupong nakilahok sa EDSA 2 revolution. Hindi tama ang ginawa ni Arroyo na pangunahan ng Sandiganbayan sa pagbibigay ng kaluwagan kay Estrada. Sinampahan ng kasong kriminal sina Mrs. Arroyo, Spokesman Mike Defensor at PNP chief Dir. Gen. Hermogenes Ebdane Jr. dahil sa house arrest kay Estrada. Dapat din daw namang makatikim ng makataong trato ang dating presidente. Kahit na naakusahan ng pandarambong at pagsira sa pagtitiwala ng taumbayan si Estrada, kasama ang kanyang anak na si dating vice mayor Jinggoy Estrada, dapat pa rin daw siyang pakitaan ng awa. Mula sa Veterans Memorial Medical Center sa Quezon City ay inilipat sa Camp Capinpin sa Tanay, Rizal si Erap. Ang paglipat niya ay napakaraming sumingaw na dahilan. Kaya ililipat sa Capinpin ay dahil may nagtatangka sa buhay ng dating presidente. May nagtatangka raw itakas ito sa VMMC. Inilipat sa Capinpin si Erap noong Oct. 16, 2003. Pero ngayon ay sumingaw na ngang tuluyan na naka-house arrest na pala si Erap. At parang pinagtiyap ng pagkakataon na ang Capinpin ay halos katapat pala ng resthouse ni Erap. Eksakto rin naman na ang pagbibigay ng makataong trato kay Erap ay nataon na malapit na ang election. Pinabulaanan naman ng kampo ni Mrs. Arroyo na ang house arrest kay Erap ay may kinalaman sa darating na election. Nasa kultura na ng mga Pinoy ang pagiging maawain at mapagpatawad. Kaunting panahon lang ang palipasin at tiyak na malilimutan na ang nagawang kasalanan. At hindi naiiba riyan si Mrs. Arroyo sa pagsasailalim sa house arrest kay Erap. Pero kailan ba hindi tinratong tao si Erap? Mula nang makulong siya noong April 2001, nasa malinis na bilangguan ang dating presidente. Hindi siya naging katulad nina Chun Doo-hwan at Roh Tae-woo, mga dating president ng South Korea na ipinoposas. Tratong tao para kay Erap. Pero sana, makita rin ni Mrs. Arroyo ang kawawang kalagayan ng mga bilanggo na parang sardinas sa pagsisiksikan sa mga city jails. Maraming may sakit sa balat dahil walang ventilation ang kulungan. Para silang mga paniking nagsabit sa loob. Tratuhin din silang tao.</body>
<link>http://www.philstar.com/Article.aspx?articleId=242412&amp;publicationSubCategoryId=94</link>
</article>
<article>
<title>Bro. Eddie umaani ng suporta</title>
<author>AKSYON NGAYON Ni Al G. Pedroche</author>
<date>
<month>March</month>
<day>13</day>
<year>2004</year>
</date>
<body>TALAGANG hindi mapigilan ang pag-ani ng suporta ni Bro. Eddie Villanueva kaugnay ng kanyang paghirit sa panguluhan. Kamakailan ay nabuo ang isang malaking organisasyon ng mga kababaihan na Bangon Kababaihan sa pangunguna ng dating ABS-CBN anchorwoman Kata Inocencio, para itaguyod ang kandidatura ni Bro Eddie. Hindi ito katakataka. Sa bawat forum na dinaluhan ni Bro. Eddie, naipakita niya ang kanyang kuwalipikasyon. Matalino niyang nasagot ang mga katanungang ibinato sa kanya lalu na sa harap ng mga negosyante. Nakita ng mga negosyante na may nalalaman si Bro. Eddie sa ekonomiya at kung paano ito mapapalakas. Kakaiba ang estilo ng pangangampanya ni Bro. Eddie. Walang magarbong motorcade, walang stage shows kundi puro open forum sa harap ng ibat ibang sektor o kayay mga prayer rallies. Kung may entertainment aspect man ang kanyang mga rally paminsan-minsan, itoy dahil sa boluntaryong pagsama sa kanya ng mga Christian performers tulad nina Gary Valenciano, Donita Rose at iba pa. That is what sets Bro. Eddie a breed apart from other traditional politicians. Matapos ang kanyang matagumpay na grand rally sa Luneta na dinaluhan ng tinatayang 3 milyong katao, isa na namang malaking rally ang inaasahang magaganap sa Cebu sa Marso 14. Ito raw ang inaasahang magiging pinakamalaking campaign rally sa kabisayaan. Maaaring hindi kasing-popular ni Fernando Poe, Jr. si Bro. Eddie sa tinatawag na secular world, ngunit naniniwala akong sa tindi nang hirap na dinanas ng bawat Pilipino, itoy mas matalino na ngayon. Hindi patatangay sa popularidad sa pagpili ng isang karapat-dapat na lider na mamumuno sa ating bansa. At iyan ay napatunayan sa isinagawang radio survey ng DZRH na dooy nanguna si Bro. Eddie sa lahat ng kanyang mga katunggali, kasama na si Presidente Arroyo.</body>
<link>http://www.philstar.com/Article.aspx?articleId=242414&amp;publicationSubCategoryId=94</link>
</article>
<article>
<title>May exchange deal ba sina GMA at Erap ?</title>
<author>HALA BIRA! Ni Danny Macabuhay</author>
<date>
<month>March</month>
<day>13</day>
<year>2004</year>
</date>
<body>TALAGA bang pinayagang makalabas ng kanyang kulungan si dating President Erap at ilang ulit namamalagi sa kanyang resthouse maliban sa makapagpasyal ito sa ilan nitong mistress nang walang pahintulot ang Korte? Ang villa ni Erap ay nagkataong napakalapit sa Camp Capinpin sa Tanay, Rizal na kanyang kinakukulungan. Ang matindi sa isyung ito ay naganap ang pagpapapuslit kay Erap sa kautusan diumano ni President Gloria Macapagal-Arroyo at sa kaalaman nina Sec. Michael Defensor at PNP Chief Hermogenes Ebdane, Jr. Ang hindi nga lang daw napagsabihan at nakakaalam sa bagay na ito ay ang Sandiganbayan na dumidinig sa mga kaso ni Erap. Agad sinibak ni Ebdane ang lahat ng mga tauhang namamahala sa seguridad ni Erap. Nang sumingaw ang balita, kaagad itinanggi ng Malaca&amp;ntilde;ang na wala silang kinalaman dito. Sinagot din nila ang alegasyon na mayroon silang usapan ng kampo ni Erap. Gagawa raw ng paraan si GMA upang maging maluwag ang pagkakakulong ng dating pangulo kapalit ng suportang pampolitikal partikular diumano ay ang mga botong manggagaling sa INC., El Shaddai at iba pa. Nagpahayag kamakalawa ang Iglesia ni Cristo at El Shaddai ng kanilang pagsuporta kay Presidente Gloria Macapagal-Arroyo sa iginagawad nitong espesyal na pribilehiyo kay Erap sa ngalan ng humanitarian consideration. Sinabi nilang walang masama at hindi pag-aabuso ang pagbibigay ng gobyerno ng mahusay na pakikitungo kay Erap. Sa pagkakataong ito, ipit din dito si Erap sapagkat alam naman natin kung gaano siya kalapit kay FPJ. Para silang magkapatid at may kinalaman din si Erap kung bakit naging kandidato si FPJ sa darating na eleksiyon. Pero, sa pulitika, walang imposible. Pati yata kaluluwa ay naibebenta para sa personal na interes. Abangan ang mga susunod na kabanata.</body>
<link>http://www.philstar.com/Article.aspx?articleId=242423&amp;publicationSubCategoryId=94</link>
</article>
<article>
<title>Kalusugan at katayuan ng mga Pinoy ilagay sa ayos - Biazon</title>
<author>ORA MISMO Ni Butch M. Quejada</author>
<date>
<month>March</month>
<day>13</day>
<year>2004</year>
</date>
<body>DUMARAMI ng Noypi taun-taon may 84 million na yata tayo ngayon kaya lumalabas na tayo na yata ang pinakamarami sa buong Asya. Ang resulta ng ating pagdami ay ang patuloy na kahirapan sa Pinas. Ngayong eleksyon sandamakmak ang kandidato puro pangako sa bayan pero mukhang umiiwas ang bawat isa sa isyu ng pagdami ng populasyon. Si Senator Rodolfo Biazon lang ang alam natin tumatangkilik sa pagpaplano ng pamilya at mga batas tungkol sa kababaihan. Isa kasi ito sa kanyang mga advocacies sa Senado. Naghain ng panukalang batas noong 12th Congress ang dating magiting na heneral ng AFP, ito iyong Reproductive Health Care Act. Gusto kasi ni Biazon, pag-ibayuhin, pagbutihin ang kalusugan at katayuan ng mga Noypi sa pamamagitan ng pagpapatibay ng kanilang karapatan sa reproductive health care at reproductive self determination. Nakapaloob sa panukala ni Biazon, ang mga reproductive rights ng kababaihan at gender equality. Sinisikap ni Biazon, na mabigyan ng universal access sa tamang serbisyo, impormasyon at edukasyon tungkol sa reproductive health services. Ang karapatan ng mga mag-asawa na malayang mag-desisyon kung kailan at ilan ang kanilang magiging anak. Sabi ni Biazon, dahil sa lumalaking populasyon, mahalaga na mabigyan ang mga tao ng tamang pagkain, pabahay, edukasyon, kalusugan, trabaho, katahimikan, gender equality at youth development. Maganda pala ang pangarap ni Biazon para sa mga Noypi,&amp;nbsp; anang kuwagong pulis na naglalanggas ng galis. Siyempre hindi naman palpak si Biazon sa Senado, sabi ng kuwagong SPO-10 sa Crame. Kaya pala marami itong magandang panukalang batas sa Senado. Tumpak ka diyan! Kahit noong General pa ito sa AFP ay walang kapalpakan sa mga sundalo, natutuwang sabi ng kuwagong Kotong cop. Dapat kasi malaman ng Noypi ang mga nagawa ni Biazon sa Pinas. Kaya sana huwag natin siyang kalimutan sa eleksyon. May isa pang maganda kay Biazon. Ano? Hindi siya trapo! Diyan tama ka, kamote.</body>
<link>http://www.philstar.com/Article.aspx?articleId=242428&amp;publicationSubCategoryId=94</link>
</article>
<article>
<title>Madam Gloria pinatulan ang mga vendors</title>
<author>PANAGINIP LANG Ni Nixon T. Kua</author>
<date>
<month>March</month>
<day>13</day>
<year>2004</year>
</date>
<body>MARAMING grupo ang tumawag sa pansin ng administrasyon lalo na ang ahensiya ng PhilHealth dahil sa patuloy na pamimigay ni Madam Senyora Donya Gloria ng PhilHealth Card kung saan siya naruroon. Mariing tinanggi ng Malacanang na ang pamimigay ng PhilHealth Card ay ginagamit ni Madam Gloria sa pamumulitika ang pinalalawak niya lang raw ang serbisyo nito sa sambayanan.&amp;nbsp; Maganda at maaaring tama nga sana si Madam Senyora Donya Gloria na dapat palawigin ang coverage ng PhilHeallth dahil napakamahal naman talaga ng pagpapagamot sa bansang ito.&amp;nbsp; Sabi nga nang commercial ay bawal ang magkasakit, paano&amp;nbsp; nga naman matutuluyan ka sa taas ng presyo ng gamot at lalo pa ang sisingilin sa iyo ng doctor.&amp;nbsp; Kailanman ay hindi natin pinuna si Madam Senyora Donya Gloria tungkol dito dahil isa sanang magandang proyekto ang palawigin ang naturang programa hanggang makita natin ng personal ang mga dokumentong pinadala ni Dr. Francisco T. Duque, President and Chief Executive Officer ng PhilHealth kay Madam Senyora Donya Gloria na pinadaan kay Avelino Cruz Jr., Chief Presidential Counsel.&amp;nbsp; Laki rin ang gulat natin ng makita natin ang PhilHealth card. Pinadala ang naturang memorandum nuon pang Nobyembre 20, 2002 at naitago nila ng matagal bago nabulatlat nitong mga nakaraang araw ng mahalata ng ilang sector na ang pinamimigay na PhilHealth card ay may larawan ni Madam Senyora Donya Gloria.&amp;nbsp; Duon muna tayo sa larawan, bakit kailangan ilagay ang larawan sa PhilHealth card? Mas mabilis kaya ang paggaling ng mga pasyenteng gagamit nito o meron na bang Mahiwagang Healing Power si Madam Senyora Donya Gloria.&amp;nbsp;&amp;nbsp; Kung wala naman siyang Healing Power, eh bakit kailangan ilagay ang larawan niya kung hindi pinaaalala sa mga nagtataglay na galing sa kaniya ito.&amp;nbsp; Pero bagamat siya ang nag-abot, dapat nilang alalahanin na pera ng sambayanan o ng mga overseas foreign workers ang pinanggalingan ng pondo nito at hindi kay Madam Senyora Donya Gloria o kaya ay kay JOSE PIDAL. Malinaw na ginawa itong kasangkapan na pamumulitika na parang campaign material at higit pa sa vote buying ang paglagay ng larawan niya rito.&amp;nbsp;&amp;nbsp;&amp;nbsp; Sa memorandum naman, kayo&amp;nbsp; na ang humusga dahil ilalathala natin ang paragraph na talagang mahirap lusutan ni Dr. Duque at lalong mahirap ipaliwanag ng iba pang opisyales ng Malakanyang.&amp;nbsp; &amp;quot;The proposed transfer will have a significant bearing on 2004 elections and on the Presidents desire to provide health insurance to 8M indigents by end of 2003. I will be available to explain in greater detail the far reaching political implications of the transfer.&amp;nbsp; May I ask that we meet personally?&amp;quot; Francisco T. Duque III, MD, President annd Chief Executive Officer. Eto ho&amp;nbsp; ang parte ng huling paragraph ng memorandum ni Duque kay&amp;nbsp; Madam Gloria.&amp;nbsp; Dalawang pahina ho ang nasabing liham na may limang paragraph.&amp;nbsp; Kayo ho ang humusga?&amp;nbsp; Text sa 09272654341.&amp;nbsp; * * * Dumalaw ho ako kahapon sa palengke ng Balintawak, kung saan pinagmamalaki ko hong diyan ako lumaki at kung saan naranasan ko ang ilang simple pero masayang bahagi ng aking buhay. Kasama na riyan ang kumain sa karinderya na may libreng sabaw at pag walang ibabayad ay palilista at singilin na lang kanila Mama o Papa.&amp;nbsp; Diyan rin tayo nagkaroon ng mga tapat na kaibigan, iba riyan na tinuturing nating pamilya kagaya ng angkan ng mga Pilares na ating gina-gate crash ang mga family reunion.&amp;nbsp; Andiyan rin si Aling Tessie na laking tuwa ng makita tayo at si Mang Ben Liwanag, si Ike, Eddie at maraming marami pang iba.&amp;nbsp; Pasensiya ho sa iba dahil sa limitado espasyo ng column natin ay impossibleng mabangit natin lahat. Diyan ho tayo natuto magmahal ng mga tunay na kaibigan, mahirap man o mayaman.&amp;nbsp; Mga simpleng taong walang kaplastikan at mararamdaman mo ang kanilang tunay na kabutihan.&amp;nbsp; Nakipagkuwentuhan tayo at laking gulat natin sa inaabot na suliranin ng mga taga palengke.&amp;nbsp; Mga disenteng taong naghahanap buhay pero pilit na iniipit dahil lang sa sila ay mahirap o di kayay walang puwersang pulitikal.&amp;nbsp; Pero mas malungkot ang ating natuklasan ng magkuwento ang ilan sa kanila na sinabing dumalaw pala sa palengke upang mangampanya si Madam Senyora Donya Gloria.&amp;nbsp; Malamig ang pagtanggap sa kaniya at ang ilang mga kabataan ay naglakas loob na sabihan ang kampo ni Madam na hindi sila maka Gloria.&amp;nbsp; May ilan&amp;nbsp; naman na hinarap rin siya at kinawayan pero karamihan ay hindi naitago ang niloloob at humiyaw ng &amp;quot;Ping kami&amp;quot; o &amp;quot;FPJ kami.&amp;quot; Malaki palang pagkakamali ang ginawa nilang ito, dahil ni hindi natapos ang araw at bumalik ang mga siga ng MMDA at walang awang pinagtabuyan ang mga vendor, kinumpiska ang kanila gamit at paninda at iniwan ang kanilang pamilyang walang kakainin nuong araw na yon.&amp;nbsp; Kakalungkot, pero bakit ganuon ang kalupitan sa kanila.&amp;nbsp; Hindi naman sila magnanakaw at higit sa lahat naghahanap buhay lang ng maayos upang mapakain at mapag-aral ang pamilya.&amp;nbsp; Madam Senyora Donya Gloria at BF Fernando, bakit, bakit bakit?&amp;nbsp; Hindi nyo siguro naranasan ang maging mahirap.&amp;nbsp; Sabagay pinanganak&amp;nbsp; kayong mayaman!!! * * * Kinapos tayo sa espasyo kaya sa susunod na ho ang mga text messages.&amp;nbsp; Sisikapin ho nating damihan sa susunod.&amp;nbsp; Para sa anumang reaksyon, sumulat lang sa nixonkua@yahoo.com o kayay mag text sa&amp;nbsp; 09272654341. Mapapakinggan&amp;nbsp; nyo rin po ang inyong lingkod sa DZEC 1062 mula 4:30 hanggang 6:00 ng hapon mula Lunes hanggang Huwebes.</body>
<link>http://www.philstar.com/Article.aspx?articleId=242434&amp;publicationSubCategoryId=94</link>
</article>
<article>
<title>EDITORYAL - Paigtingin ang seguridad</title>
<author></author>
<date>
<month>March</month>
<day>14</day>
<year>2004</year>
</date>
<body>BOMBA ang ginagamit ng mga uhaw sa dugong terorista para magkalat ng karahasan. Style ng mga duwag na ang mga walang malay na sibilyan ang pinapatay at pinipinsala. Walang pinipili ang mga &amp;quot;uhaw sa dugo&amp;quot; kagaya ng ginawang pambobomba sa Madrid Spain noong Huwebes. Binomba ang isang commuter train habang paparating sa Atocha station. Dalawang bomba ang sumabog at kakila-kilabot ang tanawin nang mahawi ang usok. Naghambalang ang mga katawang duguan, maraming bahagi ng katawan ang nagkalat dahil sa lakas ng pagsabog. May 170 ang namatay at marami ang nasugatan. Nadadagdagan pa ang namamatay dahil sa pagsabog. Inamin naman ng Al-Qaeda terrorist ang pambobomba. Ang pangyayari sa Madrid ay nagpapaalala naman sa nangyari noong Dec. 30, 2000 nang limang sunud-sunod na pambobomba ang naganap sa Metro Manila. Mahigit ding 100 ang namatay at marami ang nasugatan na karamihan ay mga walang malay na bata. Hindi na nakapag-celebrate ng Bagong Taon ang mga naging biktima sapagkat pinutol ng mga terorista. Isa sa mga nagplano ng pambobomba ay ang napatay na Indonesian terrorist na si Fathur Rohman Al-Ghozi. Si Al-Ghozi ang gumawa ng mga bombang sumabog. Ganoon pa man, kulang pa ang buhay ni Al-Ghozi sa ginawa niyang ka-terorismohan sa mga inosenteng sibilyan. Hindi rin naman malilimutan ang pambobomba sa Davao International Airport at Sasa wharf noong nakaraang taon na pumatay din ng mga inosenteng sibilyan. Hanggang ngayon marami pa rin ang hindi nakakakamit ng hustisya sa nangyaring pambobomba. Paigtingin ang seguridad dahil sa mga nagaganap na karahasan. Dahil sa pagiging abala ng pamahalaan sa nalalapit na election, maaaring samantalahin ng mga terorista ang pagkakataon at maghasik na naman ng lagim. Nagiging maluwag na naman ang mga sekyu sa Light Rail Transit at hindi na nagiging istrikto. Nawala na ang mga pulis sa bawat train at wala na rin ang mga K9 sniffing dogs na datiy nakakalat sa bawat stations. Ningas-kugon na naman ba? Ang pagsulpot ng Abu Sayyaf kamakailan at inamin ang pagbomba sa SuperFerry 14 ay hindi dapat ipagwalambahala lalo pa at pinatutunayan ng skipper ng nasabing barko na nakaamoy siya ng pulbura makaraan ang pagsabog. Nasunog ang SuperFerry noong February 27 sa may Corregidor habang patungo sa Cagayan de Oro at 27 katao ang namatay at 92 pa ang nawawala. Mahigpit na seguridad ang dapat na pairalin sa lahat ng oras at hindi kung kailan may naganap nang pagsabog at marami na ang namatay.</body>
<link>http://www.philstar.com/Article.aspx?articleId=242547&amp;publicationSubCategoryId=94</link>
</article>
<article>
<title>Amoxicillin ibinenta ng Virgo Pharmalab kay Madrona ng P220 per piraso</title>
<author>BANAT NI BATUIGAS Ni Bening Batuigas</author>
<date>
<month>March</month>
<day>14</day>
<year>2004</year>
</date>
<body>ANG buong akala ng taga-Romblon ang kalusugan nila ang nasa utak ni Gov. Budoy Madrona ng magpamudmod ito ng mga gamot sa barangay nila. Subalit lumitaw daw ang katotohanan nitong nagdaang mga araw dahil hindi ang kapakanan nila ang nagtulak kay Madrona para ipamahagi nga ang mga gamot kundi ang bulsa niya. Natuklasan ng taga-Romblon na ang mga gamot na ikinalat sa mga barangay nila ay overpriced ng aabot sa 400 percent at milyon nga ang nawala sa kaban ng probinsya. Sa ngayon, nagngitngit ang mga Romblomanon sa ngayon at ipinangako nila sa sarili na gaganti sila kay Madrona. At itong nalalapit na May elections nga ang magsisilbing daan para maisakatuparan nila ang paghihiganti nila, he-he-he! Mukhang may semplang si Madrona sa kalaban niya ah, di ba mga suki? Sinabi sa natanggap kong sulat na ipinatawag ni Madrona ang mga opisyales ng lahat ng barangay sa Romblon noong nakaraang Feb. 27, pati mga miyembro ng Barangay Fisheries and Aquatic Resource Management Councils (BFARMC). Ipinamahagi sa mga opisyales ng barangay at BFARMC ang mga dokumento kabilang na ang purchase order na nagsasaad na sumasang-ayon sila sa pagbili ng medisina para sa bawat barangay na nagkakahalaga ng P10,627. Siyempre pa, nagpirmahan lahat ng dumalo sa meeting dahil sino ba naman ang aayaw sa libreng gamot no? Pero nagimbal ang mga Romblomanon ng matuklasan nilang sobrang mahal pala ang gamot na ipinamudmod sa kanila. Ika nga imbes na gumaling ang karamdaman nila eh lalong lumala pa dahil sa kaiisip na nagamit sila ng mga opisyales nila, he-he-he! Di bale, may panahon pa kayo para bumawi. Ayon pa sa sulat, ang nasa likod pala ng raket na ito ni Madrona ay itong si Fred Dorado na dating hepe ng General Services Office (GSO) ng Romblon. Bago nag-resign si Dorado noong Enero para tumakbo bilang bokal sa May elections, eh nag-release ito ng P14 milyon para pambili nga ng mga gamot. At ang buwenas na kompanya na napili nitong sina Madrona at Dorado ay ang Virgo Pharmalab na may opisina naman sa 17 Hernani St., Sta. Mesa Heights, Quezon City. Pero halos tatlong doble ang tubo ng grupo kung ang listahan ng concerned citizen ang paniniwalaan natin. Lumitaw na masyadong mahal ang mga gamot ng Virgo Pharmalab kumpara sa mga botika sa Romblon, he-he-he! Maliwanag na nagisa sa sariling mantika ang taga-Romblon, di ba mga suki? Ayon sa checklist na natanggap ko, ang Amoxicillin ay ibinenta ng Virgo Pharmalab kay Madrona sa halagang P220 per piraso. Mefenamic Acid P125, Paracetamol syrup P145 at Carbocisteine P157.30. Nang ikutin ng taga-Romblon ang mga botika sa probinsiya ito ang kinalabasan ng mga presyo sa magkasunod na gamot: Romblomanon Drughaus P60, P30, 76 at 57; Maxigen Pharmacy P50, P40, P38 at P40; Punzalan P52, P45, P38 at P40 at sa Rodleen P55, P45, P40 at wala silang Carbocisteine. Bakit ba ang mahihirap ang malimit ninanakawan nitong opisyales ng gobyerno natin? Sobra na, tama na! Tsugiin nyo na mga suki diyan sa Romblon itong sina Madrona at Dorado!</body>
<link>http://www.philstar.com/Article.aspx?articleId=242548&amp;publicationSubCategoryId=94</link>
</article>
<article>
<title>Cirrhosis: Dahil sa labis na pag-inom ng alak</title>
<author>WHAT'S UP DOC? Ni Dr. Tranquilino Elica&amp;ntilde;o Jr.</author>
<date>
<month>March</month>
<day>14</day>
<year>2004</year>
</date>
<body>ANG cells ng atay ay namamatay kapag mayroong cirrhosis at hindi ito nare-repair. Kaya nga banta sa buhay ang sakit na ito. Magkaganoon man, ang mataas na carbohydrate diet ay maaaring makatulong para maiwasan ang lalo pang pagkasira ng atay. Ang sirang atay ng mga taong may cirrhosis ay hindi kayang dalhin ang malaking amount ng fat. This is because the damaged liver has difficulty making bile which is needed for fat digestion. Ang mga may cirrhosis ay nararapat na kumain ng mga pagkaing mababa sa fat. Ang matatabang karne at mga full fat dairy products gaya ng keso ay kinakailangang iwasan ng mga may cirrhosis. Nararapat ding iwasan ng mga may cirrhosis ang mga pagkaing maraming spices kagaya ng barbecued foods dahil ang mga ito ay may toxins. Patients with advanced cirrhosis may suffer from edeme or dropsy where excessive fluid retention causes local or general swelling of body tissues and if this condition arises, you should cut down on your salt and sodium intake. Ang karaniwang dahilan ng pagkakaroon ng cirrhosis ay ang labis na pag-inom ng alak. Ang iba pang dahilan ay ang viral hepatitis, malnutrition, chronic inflammation at ang blockage ng ducts sa atay. Kapag nadedevelop na ang sakit, ang malambot na tissue ng atay ay magkakaroon ng mga pilat at hindi na niya makakayang maaalis ang mga toxins sa dugo. Hindi na maganda ang mararamdaman ng pasyente at makararanas na siya ng paglobo ng kanyang abdomen, constipation o diarrhea, pagsusuka, walang ganang kumain at pagbaba ng timbang. Ang jaundice maaaring madevelop. Bleeding problems may also occur because the disease can slow down the blood clotting mechanism. Ang unang hakbang para sa recovery ay tigilan ang pag-inom ng alak. Kumain ng maraming carbohydrates gaya ng kanin, potatoes, wholegrain bread, pasta, isda at sariwang isda at gulay para makuha ang mga kailangang bitamina na nawala sa katawan.</body>
<link>http://www.philstar.com/Article.aspx?articleId=242559&amp;publicationSubCategoryId=94</link>
</article>
<article>
<title>Ang baog na puno</title>
<author>ALAY - DANGAL Ni Fr. Jose C. Blanco, S.J.</author>
<date>
<month>March</month>
<day>14</day>
<year>2004</year>
</date>
<body>Ngayon ay Ikatlong Linggo ng Kuwaresma. Sa Ebanghelyo tungkol sa baog na puno ng igos, tayo ay pinaaalalahanan tungkol sa ating pangangailangan na magbagong-loob. Ang 40 araw ng Kuwaresma ay ibinibigay sa atin upang magbago mula sa ating pamumuhay na makasalanan tungo sa Diyos at sa pagtanggap sa Kanya sa ating buhay. At ang talinghaga ng puno ng igos ay makakatulong sa atin sa ganitong pagbabago (Lk. 13:1-9). Dumating noon ang ilang tao at ibinalita kay Jesus na ipinapatay ni Pilato ang ilang Galileo samantalang ang mga itoy naghahandog sa Diyos. Sinabi niya sa kanila, &amp;quot;Akala ba ninyo, higit na makasalanan ang mga Galileong ito kaysa ibang mga taga-Galilea dahil sa gayon ang sinapit nila? Hindi! Ngunit sinasabi ko sa inyo: Kapag hindi ninyo pinagsisihan at tinalikdan ang inyong mga kasalanan, mapapahamak din kayong lahat. At ang labing-walong namatay nang mabagsakan ng tore sa Siloe  sa akala ba ninyoy higit silang makasalanan kaysa ibang naninirahan sa Jerusalem? Hindi! Ngunit sinasabi ko sa inyo: Kapag hindi ninyo pinagsisihan at tinalikdan ang inyong mga kasalanan, mapapahamak din kayong lahat.&amp;nbsp;Sinabi sa kanila ni Jesus ang talinghagang ito: &amp;quot;May isang tao na may puno ng igos sa kanyang ubasan. Minsan, tiningnan niya kung may bunga ito, ngunit wala siyang nakita. Kaya sinabi niya sa tagapag-alaga ng ubasan, &amp;quot;Tatlong taon na akong pumaparito at naghahanap ng bunga sa punong ito, ngunit wala akong makita. Putulin mo na! Nakasisikip lang iyan!&amp;quot; Ngunit sumagot ang tagapag-alaga, Huwag po muna nating putulin sa taong ito. Huhukayin ko ang palibot at lalagyan ng pataba. Kung mamunga po ito sa darating na panahon, mabuti; ngunit kung hindi, putulin na natin!&amp;quot; Sa unang bahagi ng Ebanghelyo ay tungkol sa mga Galileo na pinapatay ni Pilato o napahamak sa isang aksidente tinawag ni Jesus ang mga tao sa Israel upang magsisi. Si Jesus ay naparito upang pamunuan sila pabalik sa Diyos. Subalit tumanggi ang Israel o ang mga Judio. Sa halip, ipinapako nila si Jesus. Sa pagninilay sa ating mga sarili, sa panahong ito ng Kuwaresma, tayo ay nakapagsusuri sa ating mga sarili? Naiwasan ba natin ang magkasala? Nagpunyagi ba tayo upang maging mas malapit tayo sa Diyos? Inaanyayahan tayo ni Jesus. Tayo ba ay nakapag-ayuno at nangolasyon? Nakaiwas ba tayo sa mga sitwasyon na maaari tayong magkasala? Napagnilayan na ba natin ang Pasyon ni Jesus?</body>
<link>http://www.philstar.com/Article.aspx?articleId=242562&amp;publicationSubCategoryId=94</link>
</article>
<article>
<title>EDITORYAL - Ano ba ang totoo, GSIS?</title>
<author></author>
<date>
<month>March</month>
<day>15</day>
<year>2004</year>
</date>
<body>MARAMI nang nailathalang sulat-reklamo ang Dear Editor column ng Pilipino Star NGAYON tungkol sa problema nila sa Government Service Insurance System particular ang kahirapan at kabagalan sa pag-avail ng loan at sa proseso ng kanilang retirement benefits. Meron pang sulat na kaya siya nag-loan ay para may maibili ng gamot at meron namang para pampa-ospital. Ipinaabot nila ang reklamo sa GSIS President na si Winston Garcia. Sa huling bahagi pa ng sulat ay may nakasaad pa na inuuna pa ng GSIS ang pagbili ng mamahaling painting kaysa sa kalagayan ng mga miyembro. Patungkol ito sa pagbili ng GSIS sa mamahaling painting ni Juan Luna may ilang taon na ang nakararaan at umani ng batikos sa mga miyembro at iba pang grupo. Habang naging marangya ang GSIS sa pagbili ng painting, milyong miyembro naman ang umiiyak dahil hindi makapag-loan. Sagot naman ng GSIS, may computerization problem at hindi pa naa-update ang records ng miyembro kaya nagkaroon ng suspensiyon sa processing ng loan. May mga sinabi pang dahilan ang GSIS. Marami ang naghinala na walang pera ang GSIS. Pero naglabas ng financial report ang GSIS na ang COA pa ang nag-audit at sinabing maganda ang performance ng government members fund. Pero marami pa rin ang duda kaya hiniling ang ulo ni Garcia. Lumawak pa nang lumawak ang kontrobersiya sa GSIS. Hanggang sa pati si dating Finance Sec. Jose Isidro Camacho ay naglabas ng report na taliwas sa inilabas ng COA. May problema sa GSIS. Nag-resign si Camacho sa Gabinete ni President Arroyo makalipas ang isang buwan. Dahilan umano sa frustrations niya sa patuloy na pananatili ni Garcia bilang GSIS president gayong negatibo ang performance. Noong nakaraang buwan, sunud-sunod ang news-paper advertisements ng GSIS na nagsasabing madali nang makapag-loan ang mga miyembro. Ang salary loan ay 4 hours na lang at ang retirement at iba pang claims ay 8 hours na lang daw. Bukod doon, may ads pa rin sila na ang GSIS ay nasa internet na para malaman ng miyembro ang kanilang mga benefits, mga serbisyo at programa. Madali na raw masasagot ang problema ng miyembro. Marami ang napa-WOW! Pero noong Martes (March 9) inorderan ni Mrs. Arroyo si Garcia na asikasuhing bayaran ang loan at mga benepisyo ng may 1.2 members ng GSIS. Napakarami raw umano siyang natatanggap na reklamo sa mga nakaraang buwan. I want these complaints resolved, sabi ni Mrs. Arroyo. Sabi pa ni Mrs. Arroyo, ini-expect daw niyang ang financial needs ng miyembro ay nabigyan na ng prayoridad. Ano ba ang totoo GSIS?</body>
<link>http://www.philstar.com/Article.aspx?articleId=242680&amp;publicationSubCategoryId=94</link>
</article>
<article>
<title>Kaya ba ni FPJ na maging Pangulo?</title>
<author>AKSYON NGAYON Ni Al G. Pedroche</author>
<date>
<month>March</month>
<day>15</day>
<year>2004</year>
</date>
<body>SABI ni Vice President Tito Guingona: &amp;quot;Poe can rebuild the nation.&amp;quot; Tuluyan nang inabandona ni Guingona ang nangungunang partido at hantarang sumuporta kay FPJ. Tinitingala si Guingona bilang isang statesman na naglingkod nang mahabang panahon sa gobyerno. Pero tama ba siya sa paniniwalang kayang itayo ni FPJ ang nalugmok na bansa? SI FPJ ay halos katulad ni Presidente Estrada. Pareho silang school dropout. Lamang lang si Estrada dahil siyay naging alkalde at senador. Gayunmay hindi niya kinaya ang maging Presidente. Hayun. Nakasuhan nang plunder, napatalsik sa poder at hangga ngayoy nagdurusa sa piitan kahit wala pang promulgasyon ang korte kung siyay nagkasala nga o hindi. Noong bago maluklok sa puwesto, sinabi ni Estrada na hindi sagwil ang kanyang pagiging dropout. Kukuha daw siya ng mga magagaling na advisers at miyembro ng kanyang official family. Iyan din ang linya ngayon ni FPJ. Umiiwas siya sa mga debate. Hindi niya ma-elaborate ang kanyang programa sa pamamahala. Ang kanyang platapormay hinubog ng mga matatalinong technocrat at beteranong politikong nakapalibot sa kanya. Ngunit kaduda-duda talaga kung nauunawaan niya ang letra ng platapormang iyan. Walang personalan ito. Hinahangaan natin si FPJ bilang beteranong artista. Hindi matatawaran ang popularidad niya. Hindi rin biro ang milyong mamamayan na handang lumaban para sa kanya. Ngunit ano ang kinabukasan ng bansang pinamumunuan ng isang leader na minamanipula ng mga matatalino? Bawat leader ay toto-ong kailangan ang advisers. Pero kailangan ding may sariling dunong para malaman kung anong payo ang pupulutin at kung ano ang ibabasura. Kahit mababa ang pinag-aralan, kailangan sa isang leader ang may likas na talino at pang-unawa sa mga suliranin ng bansa. Kung hindi, magkakawindang-windang ang kanyang pamumuno. Ayaw natin sa gobyernong diktador gaya nang kay yumaong ex-president Marcos. Pero may isa pang mas masahol diyan. Ito ang gobyernong dinidiktahan. Kahit sinasabi ni Erap na hindi kayang diktahan nino man ang kanyang kumpareng karnal na si FPJ, nakapagdududang mapapalakad niya ang bansa nang hindi bubulungan ng marunong. Hindi natin sinasabing bobo si FPJ. Magaling siya sa sarili niyang larangan. Pero ang pamamahala ng pamahalaan ay hindi pelikula.</body>
<link>http://www.philstar.com/Article.aspx?articleId=242694&amp;publicationSubCategoryId=94</link>
</article>
<article>
<title>FPJ lalong natakot makipag-debate</title>
<author>SAPOL Ni Jarius Bondoc</author>
<date>
<month>March</month>
<day>15</day>
<year>2004</year>
</date>
<body>INULAN agad ng puna ang balak ni FPJ na suriin kung puwedeng i-atras ang pagbayad ng utang panlabas. Anang mga negosyante, aalis ang mga dayuhang nagpapautang kung gawin niya ito. Wala namang masama sa sinabi ni FPJ. Pag-aaralan pa lang naman ang posibilidad, dahil 45% ng annual budget ang napupunta sa bayad-utang imbis na sa pabahay o pakain sa mahihirap. Pero ultimo economic advisers ni FPJ ay natakot sa reaksiyon ng mga negosyante. Lalo tuloy nilang pinasya na huwag pasiputin ang manok nila sa presidential debates. Baka lalo lang sumabit. Sayang. Sa debate kasi sana lalabas ang ganda o gusot ng platform. Hindi madadaan ang debate sa basta pahusayan ng salita o popularidad. Mababatid dito kung meron o walang utak ang kandidato. Sa ngayon umaatras na ang survey ratings ni FPJ. Sa pag-iwas niya sa debate, ang naaalala lang ng mga botante ay mga sabog na sagot niya sa press interviews. Halimbawa, sa tanong kung papano mapapatatag ang piso, ang sagot niyay: &amp;quot;Magtrabaho lang nang magtrabaho. Kung ano ang solusyon sa kidnappings at kahirapan: &amp;quot;Sentido komon.&amp;quot; Kung bakit bumagsak uli ang piso: &amp;quot;Ha? Bago yan a. Di ko alam na magkaka-apektuhan ng ganyan... Sa totoo lang, di ko alam, e. Ikaw, alam mo?&amp;quot; At nang i-boo sa bayang Lubao ni Gloria Arroyo: &amp;quot;Ok lang yan, suportahan nila ang gusto nila. Pero sayang, dami ko namang ginawang pelikula sa Pampanga, more than 20.&amp;quot; Tinutulad na tuloy si FPJ kay Eddie Gil. Sabog din ang mga sagot ni Gil. Sa tanong na ano ang isang normal na araw niya, sagot ay: &amp;quot;Sabado.&amp;quot; At sa blank para sa sex sa certificate of candidacy, and sinulat: &amp;quot;Filipino.&amp;quot; Sa debate sana mapapakita ni FPJ na hindi siya puppet nina Sotto, Angara, Maceda, Enrile, Tatad. Kung hindi siya sumali, lalong iisipin na tau-tauhan lang nila siya. Panay ang iwas ni FPJ sa pagbanggit kay Erap dahil baka maungkat na balak lang niyang palayain ito. Pero hindi niya maipaliwanag kung bakit nasa senatorial ticket niya si Jinggoy, na out-on-bail lang para magpagamot ng sakit pero nasa kampanya na.</body>
<link>http://www.philstar.com/Article.aspx?articleId=242697&amp;publicationSubCategoryId=94</link>
</article>
<article>
<title>Karaingan ng ating OFWs sa Iraq</title>
<author>BAHALA SI TULFO Ni Ben Tulfo</author>
<date>
<month>March</month>
<day>15</day>
<year>2004</year>
</date>
<body>BIBIGYAN ng espasyo ko ngayon ang mga karaingan ng ating mga Overseas Filipino Workers (OFWs) na kasalukuyang nasa bansang Iraq. Ipinaabot ng sumbong sa pamamagitan ng e-mail. Sila yung mga nakabase daw sa Camp Anaconda, Balad, Iraq. Pinakamalaking kampo-militar sa naturang bansa. Ayon sa mga OFW, nawawalan na daw sila ng tiwala sa mga inutil na tanggapan ng Philippine Overseas Employment Administration (POEA) at maging sa Overseas Workers Welfare Administration (OWWA). Ang dahilan, ilang beses na nila itong ipinaabot sa naturang tanggapan. Maging ang kanilang mga kamag-anak dito sa Pilipinas, nagsawa na raw sa pagsusumbong sa mga nabanggit na tanggapan. Matatandaan naisinulat ko na rin sa kolum kong ito ang panloloko at panggagantso ang ilang recruitment agency dito sa Pilipinas. Subalit ang masahol nito, naniniwala daw ang mga OFW at kanilang mga kamag-anak dito sa Pilipinas, may sabwatan ang mismong recruitment agency at ang mga tanggapan ng gobyerno. Resulta ang mga pobreng OFW sa ibayong dagat ang naghihirap. Narito ang kanilang isinusumbong; Una, dalawang magkaibang kontrata ang pinapirma sa bawat manggagawa. Ang isa ay totoo ang nilalaman at ito ang ibinibigay sa POEA. Ang pangalawang kopya kinukuha ng kanilang ahensiyang ANGLO EUROPEAN SERVICES at PRIME PROJECT International. Ang nilalamaan ng pangalawa ay pawang labag sa kanilang karapatan. Pangalawa, kami ay nagtatrabaho ng 12 oras. Ito ay regular working time namin. Bukod dito wala kaming pahinga o day-off. Wala din kaming bayad sa mga legal holidays at kapag kamiy nagkakasakit. Pangatlo, hindi rin po sinusunod ang kontrata na aming nilagdaan kung saan nakasulat ang aming position Ganyan kalupit ang aming mga employer. Isang pagkakamali pauuwiin at katunayan open ang aming ticket. Tahasang tinukoy ng may dalawang libong OFW ang kompanyang umanoy may pananagutan sa kanilang paghihirap. Ito ay ang Anglo European Services Inc., may tanggapan sa Sunchuaga St., Pasong Tamo, Makati. Prime Project International, Twin Tower, suite 502, Deira, Dubai; at ang Kilogg Brown and Root. Ayon sa naturang mga manggagawang Pinoy na nasa IRAQ, naniniwala daw sila may pakikipagsabwatan ang ilang ahensiya ng ating pamahalaan, kaya nagagawa ang ganitong paglalapastangan sa kanilang karapatan. Mensahe sa mga ahensiya ng gobyerno na may kinalaman sa kapakanan ng ating mga OFW, umaksyon kayo bago pa man tuluyang kumilos ang kolum na to. Tiyak di niyo magugustuhan ang aming gagawin.</body>
<link>http://www.philstar.com/Article.aspx?articleId=242706&amp;publicationSubCategoryId=94</link>
</article>
<article>
<title>&amp;quot;Batuhan ng putik&amp;quot;</title>
<author>CALVENTO FILES Ni Tony Calvento</author>
<date>
<month>March</month>
<day>15</day>
<year>2004</year>
</date>
<body>MERONG TUMAWAG SA AKING HOTLINE NUMBER 7788442 AT SINABI NIYA NA SIYA DAW AY NAG-AAPPLY BILANG FACTORY WORKER. MARAMING HININGING REQUIREMENT, GAYA NG NBI CLEARANCE, POLICE CLEARANCE, BARANGAY CLEARANCE. NANG MAKUMPLETO NA DAW NIYA ANG LAHAT NG KANYANG REQUIREMENTS, HININGAN DAW SIYA NG DIPLOMA NA NAGPAPATUNAY NA SIYA AY HIGH SCHOOL GRADUATE. WALA SIYANG MAPAKITA DAW SECOND YEAR LANG DAW ANG INABOT NIYA. HINDI SIYA NAKAPASOK SA TRABAHO. &amp;quot;BAKIT GANUN, KA TONY, PORKET HINDI AKO HIGH SCHOOL GRADUATE HINDI AKO PWEDE MAGING FACTORY WORKER. BAKIT SI FPJ, PWEDENG MAGING PRESIDENTE?&amp;quot; Nakapagtataka nga mga kaibigan, bakit merong ganitong diskriminasyon? Hindi lahat ng bagay natutunan mo sa loob ng paaralan. Marami rin akong kilalang matagumpay na tao na hindi rin nakatapos ng high school. Gaya nitong si Lydia na tumawag sa akin. Twenty-two years old pa lamang siya subalit ang kanyang determinasyon na magtrabaho at matuto ay maaring magsilbing inspirasyon para maiangat niya ang kanyang kalagayan sa lipunan. Subalit paano siya uunlad kung hindi siya bibigyan ng pagkakataon? A good leader is able to designate the task to other people who are capable and qualified to do the job. Isang kilalang Philosopher ang nagsabi na &amp;quot;I know that I dont know.&amp;quot; Sa ganitong umpisa, na isang &amp;quot;sincere&amp;quot; na pagtatapat na hindi niya alam, simula ng kanyang learning process. Ang isang tao hindi nagising na lamang na magaling na siya sa kanyang ginagawa. Araw-araw na pag-aaral, pag-papraktis ang maghuhubog sa kanya upang maging isa siyang ganap na dalubhasa. Marami ang magsasabi dyan na bakit ang isang bansa tulad natin, na lubog sa hirap ang dapat pag-experimentuhan ng isang taong walang alam at hindi nakaka-intindi ng pagpapatakbo ng gobyerno? Isang damukal na advisers na naman, tulad ng panahon ni Erap ang kailangan at dito nag-uumpisa ang graft and corruption. Walang masama na kumuha ng mga advisers. Ang kanilang pagiging corrupt at tiwali ay depende na rin kung papayagan ng leader na mamumuno sa atin na nangyari ito. Kung isang pinuno ay corrupt, maaring maging ganun din ang kanyang administrasyon. Leadership by example. Kung straight ang leader, susunod ang kanyang mga tauhan. Sang-ayon ba kayo dito, mga mambabasa ng column na ito? Hindi rin po tama ang mga naglalabasang artikulo na ang administrasyon ay handang-handa na upang mandaya sa darating na eleksyon. Hindi pa nga nangyayari, meron na tayong preconceived notion. May theory nga na nailathala na gagamitin daw si Bro. Eddie Villanueva para dun itapon ang ilang mga boto ni FPJ ng kampo ni Presidente Gloria Macapagal-Arroyo. Ang lahat ng ito ay mga speculations. Maski sa korte hindi tatayo ang ganitong kaso kung hindi ito mapapatunayan. Unless substantiated, it persists to be mere speculations. Kailangan ng ebidensya. Ano ang nangyari sa sinasabing nawawalang 2-milyong balota na napabalita kamakailan? Wala bang prueba kaya natahimik? Hilaw ba ang expos&amp;eacute;? Batuhan ng batuhan ng mga putik, Ganito ang politika sa ating bayan. Sa halip na mga isyu ang pag-usapan, iba-iba ang mga nagsisilabasan. Sa isang banda naman, mapapanood natin ang mga commercials, paid political advertisement kung saan ipinakikita ang isang lalaki na tinatanong ng sunud-sunod. Pinapawisan at hirap sumagot yung tao. Mga sagot na gustong ipakita na wala itong alam. Kung iisipin niyong mabuti, si FPJ ang pinatutungkulan nito. Obvious naman. Napanood nyo na ba itong sinasabi ko? Maski si Eddie Villanueva, pinupukol din dahil ginagamit daw nito ang mga ibinibigay ng kanyang mga miembro para sa sariling kapakanan. Hindi ba pwedeng magkaisa ang lahat ng kandidato na itaas ang antas o level ng kampanya itong darating na eleksyon. Comelec chair, Benjamin Abalos, di bat may batas na sumasaklaw sa Omnibus Election Law na hindi pinapayagan ang ganitong propaganda. Magmula yata nun pa ng magkaroon ng halalan, wala pa akong nadinig na kandidato na nadisqualify dahil sa unfair election practise. &amp;quot;They all seem to have a way of circumventing the law to suit their interests.&amp;quot; Pagmasdan nyo rin ang halos karamihan sa mga political advertisements na ipinalalabas sa telebisyon. Sa hulihan nakasulat, paid by &amp;quot;friends of.&amp;quot; Dapat kilalanin yang mga &amp;quot;friends&amp;quot; na yan at panagutin. PARA SA ANUMANG COMMENTS O REACTIONS, MAAARI KAYONG MAGTEXT SA 09179904918. MAAARI RIN KAYONG TUMAWAG SA &amp;quot;CALVENTO FILES&amp;quot; 7788442.</body>
<link>http://www.philstar.com/Article.aspx?articleId=242708&amp;publicationSubCategoryId=94</link>
</article>
<article>
<title>EDITORYAL - Mabagal na hustisya sa Or. Mindoro killings</title>
<author></author>
<date>
<month>March</month>
<day>16</day>
<year>2004</year>
</date>
<body>MAHIGIT nang isang buwan mula nang patayin si Naujan town Vice Mayor Juvy Magsino at kanyang aide na si Leima Fortu pero hanggang ngayon, ang kanilang malagim na kamatayan ay hindi pa nagkakaroon ng liwanag. Taliwas ito sa sinabi ng Malaca&amp;ntilde;ang na solved na ang kaso ng pagpatay. Ginagamit ba ng Malaca&amp;ntilde;ang ang isyung ito para sa kandidatura ni President Arroyo? Huwag naman sana sapagkat marami ang naghihintay na malutas na ang pagpatay. Mapapabilang ba ang kamatayan ng dalawa sa marami nang pinatay sa Or. Mindoro. Sina Magsino at Fortu ay ika-19 at ika-20 sa mga pinatay sa nasabing lalawigan. Pinagbabaril ng dalawang hindi kilalang lalaki sina Magsino at Fortu, ilang oras makaraang mangampanya si President Arroyo at vice presidentiables Noli de Castro sa Calapan City. Si De Castro ay isang Mindorenyo, mula sa Pola, na ilang kilometro ang layo sa Naujan na pinangyarihan ng krimen. Nakasakay sa isang Revo ang dalawang biktima nang harangin ng mga suspect dakong alas-siyete ng gabi. Pinagbabaril ang dalawa. Tinamaan sa likod at batok. Nagawa pang mapatakbo ni Magsino ang sasakyan kahit may tama pero sinundan pa ng mga suspects at pinagbabaril pa uli. Sumadsad sa isang palayan ang sasakyan. Doon na namatay ang dalawa. Walang anumang nakatakas ang dalawang assailants. Ang mga sundalong miyembro ng 204th Infantry Battalion ang itinuturong nasa likod ng mga pagpatay sa Or. Mindoro. Noong nakaraang taon ang batalyon ding ito ang sinasabing may kagagawan sa pagpatay kina Eden Marcellana at Eddie Gumanoy at isang babaing kasamahan. Natagpuan ang bangkay ng dalawa sa isang highway malapit sa Gloria, isang bayan pa sa Or. Mindoro noong Easter Sunday ng nakaraang taon. Ang commander ng 204th IB na si Gen. Jovito Palparan ang itinurong nasa likod ng krimen. Itinanggi naman ito ni Palparan. Ni-relieved si Palparan pero kataka-takang na-promote pa at ngayoy nasa Iraq. Bakit wala pang naaarestong suspects sa Magsino-Fortu murders? At bakit maagang nagpahayag ang Malaca&amp;ntilde;ang na solved na ang kaso gayong sinabi ng human rights group sa nasabing lalawigan na ni isang suspect ay wala pang nadadakip. Ano ba ito? Kung kaduda-duda ang presensiya ng 204th IB sa nasabing lalawigan at lagi na lang nasasangkot sa patayan, ano pa ang hinihintay ng Armed Forces of the Philippines at hindi alisin ito. Hihintayin pa bang may maulit na pagpatay? Kailangan pa bang may dumanak na dugo? Ang pakikialam ni De Castro sa kanyang mga kababayan ay kailangan na.</body>
<link>http://www.philstar.com/Article.aspx?articleId=242803&amp;publicationSubCategoryId=94</link>
</article>
<article>
<title>Siyanang beauty queen, na trauma dahil sa manyakis na kongresista</title>
<author>BALITANG SPECIAL Ni Deo Macalma</author>
<date>
<month>March</month>
<day>16</day>
<year>2004</year>
</date>
<body>ALAM nyo bang may trauma na ngayon sa mga kongresista ang isang probinsiyanang beauty queen dahil sa pagiging manyakis ng kanilang congressman? Ayon sa aking bubuwit, 56 days na lang at eleksiyon na. Happy birthday muna kay Cong. Nonoy Andaya ng Camarines Sur; Rep. Danton Bueser ng Laguna; Rep. Tomas Dumpit ng La Union; Niccolo Fua, Fe Banta at Ricky Lo ng Pilippine STAR. * * * Alam nyo bang nanginginig at ninenerbiyos na ang isang probinsiyang beauty queen kapag nakakarinig ng katagang congressman? Ayon sa aking bubuwit, itong beauty queen ay nagka-trauma simula nang makaranas ng sexual harassment mula sa kanilang kongresista. Batay sa paliwanag ng nasabing beauty queen siya at dalawa pang maganda at seksing chiching ay isinakay ng speedboat at dinala sa pearl farm ni Congressman. Hayup talaga itong si congressman pre, nasa speedboat palang sila ay nakahawak kaagad si Congressman sa hita ng beauty queen. At hindi lang sa ibabaw ng kanyang hita kundi sa hita na malapit na sa kabundukan ng langit. Manyakis talaga ang matandang congressmang ito. * * * Ayon sa aking bubuwit, ang dalawang kasama ng probinsiyanang beauty queen ay mga paga-daisy otso anyos, mestisahin at magaganda. Sila ay kukunin daw na secretary o gagawing staff ni Congressman. Samantalang si Beauty Queen ay tutulungan daw makapagtayo ng negosyo. Dinala ang mga ito sa pearl farm at pinakain sila ng hapunan. Matapos mag-dinner, dakong 7:30 pm, ang tatlong magagandang chiching ay isa-isang ipinatawag ni Congressman sa kanyang kuwarto. Sandali lamang kinausap ni Congressman ang dalawang chiching. Nang si Beauty queen na ang pinapasok ni Congressman, nagulat siya sapagkat nakahiga na si Congressman sa kama sa kuwarto at nakapantulog na. * * * Ayon sa aking bubuwit, nagulat ang probinsiyanang beauty queen subalit hindi siya nagpahalata. Kaya lang ninerbiyos na siya nang paupuin siya ni congressman sa gilid ng kamang kinahihigaan. Dito ay umandar na ang pagka-manyakis ng matandang congressman. Sinimulan nang himas-himasin ang buhok ng beauty queen at sabay sabing Ang ganda naman ng lips mo, parang ang sarap kagat-kagatin. Ano ba ang vital statistics mo? Pahawak naman sa boobs mo. Dahil sa ganitong sexual advances ni Congressman, bigla siyang itinulak, sinabihang sira ulo at saka nagmadaling lumabas ng kuwarto ang promding beauty queen. Nanginginig sa galit ang beauty queen subalit wala naman siyang magawa sapagkat sila ay malayo, nasa tabing dagat sa pearl farm ng kongresista. Ayon sa aking bubuwit, dahil maganda ang beauty queen naging obession pala ni congressman na maka-score dito. Sa isang town fiesta ay inimbitahan na naman ito, isinakay siya sa helicopter para daw maghulog ng mga kendi sa himpapawid. Heto na kamo, matapos ang paghuhulog ng kendi ay inilanding naman ng helicopter sa yate mismo ng congressman na naka-dock sa isang pier. Grabe ka congressman manyakis, dahil sa kagagawan mo ay nagkaroon ng trauma yung beauty queen. Ang beauty queen na gustong madale ni congressman ay maganda, morena at sexy. Siya ay itago natin sa pangalang Ms. Pearl. At ang matandang congressmang manyakis ay si Congressman S. as in Sex Maniac ng Region 4.</body>
<link>http://www.philstar.com/Article.aspx?articleId=242806&amp;publicationSubCategoryId=94</link>
</article>
<article>
<title>Totoo ba si Eddie Gil?</title>
<author>SAPOL Ni Jarius Bondoc</author>
<date>
<month>March</month>
<day>16</day>
<year>2004</year>
</date>
<body>NGAYON magpapasya ang Comelec kung nuisance candidate lang si Eddie Gil. Ayon kay Bro. Eddie Villanueva, pinasali lang ng Malaca&amp;ntilde;ang si Gil para idiskaril ang kandidatura niya. Nililito raw ni Gil ang botante, dahil kung isulat nila sa balota ay &amp;quot;Eddie,&amp;quot; kay Gil mabibilang ang boto imbis na kay Villanueva na kilala bilang Bro. Eddie. Tugon ni Gil ay nauna siyang nag-file ng candidacy bago pa man magdesisyon si Bro. Eddie. Dati na rin daw siya sa pulitika: nakakuha ng 18,000 para senador nung 1998. Di tulad ni Bro. Eddie na nag-iisa, ani Gil, kumpleto ang tiket niya: may bise presidente at 12 senador, umatras nga lang ang tatlo dahil hindi niya tinutustusan ang kampanya. Pero parang basag ang pula ni Gil. Nakalusot nga lang sa screening ng Comelec sa 52 nuisance candidates. Sabi niya, kung maging Pangulo siya, babayaran niya ang $48-bilyong utangpanlabas ng Pilipinas at bibigyan pa ng tig-P1 milyon kada Pilipino. Pero hindi niya mabayaran ang P36,000 hotel bill sa Cagayan de Oro. Sa blank ng sex sa certificate of candidacy, sinulat ni Gil: Filipino. Nang tanungin si Gil sa telebisyon kung ano ang isang normal na araw niya, ang tugon: &amp;quot;Sabado.&amp;quot; Tinanong din kung ano ang pangalan ng tatay niya. &amp;quot;Di ko puwede sabihin,&amp;quot; ani Gil. Bakit po? &amp;quot;Masyadong sentimental. Pag binabanggit ko yon, nawawala lahat ng nasa isip ko.&amp;quot; Patay na siya? &amp;quot;Oo, pero nakikita ko. Nagbibigay siya ng instructions sa akin, para sa ginagawa ko.&amp;quot; Paano, sa panaginip? &amp;quot;Oo, panaginip. Minsan sinusulat din niya sa blackboard.&amp;quot; Nagpapakilala si Gil na international investment finance adviser. Kaya tinanong siya tungkol sa plano niyang gawing dollar ang pera ng Pilipinas. &amp;quot;Oo, gagawin nating Philippine dollar,&amp;quot; ani Gil, &amp;quot;bakit yung ibang bansa dollar ang gamit? Ang Korea, may Korean dollar. Ang China, may Chinese dollar.&amp;quot; Dollar ba ang pera ng Korea, hindi ba &amp;quot;won&amp;quot;? At sa China, &amp;quot;yuan&amp;quot; di ba? &amp;quot;Dollar din yun,&amp;quot; paalam ni Gil. Hayaan kaya ng Comelec ang ganito hanggang Mayo 10?</body>
<link>http://www.philstar.com/Article.aspx?articleId=242816&amp;publicationSubCategoryId=94</link>
</article>
<article>
<title>Guingona ginawang bida ni FPJ</title>
<author>HALA BIRA! Ni Danny Macabuhay</author>
<date>
<month>March</month>
<day>16</day>
<year>2004</year>
</date>
<body>MARAMI ang nagulat sa ginawang paglipat ni Vice President Tito Guingona sa kampo ni Fernando Poe, Jr. Ang hindi maintindihan ng marami ay kung bakit hindi naging maayos ang pakikitungo ni Guingona kay GMA samantalang sa dami ng mapagpipilian siya ang pinili at itinalaga bilang bise presidente nang maupo si GMA bilang pangulo ng manaig ang People Power na matanggal si dating President Joseph Estrada. Maliban sa pagiging vice president ginawa ring Secretary of Foreign Affairs ni GMA si Guingona na hindi rin nagtagal sapagkat naging magkasalungat ang prinsipyo ng dalawa. Naging katawa-tawang pagmasdan ang dalawang pinakamataas na pinuno ng ating bansa na para bagang katulad ng mag-asawang naninirahan sa iisang bubong na hindi naman nag-uusap at nagsasama ng maayos. Ang masakit pa nga ay malimit pa ngang tinitira ni Guingona ang pamamalakad ni GMA. Kung kaya marami ang humuhula noon na tatakbo at lalabanan ni Guingona si Mrs. Arroyo sa pagka-presidente subalit, hindi ito nangyari. Marami ang nabigla kung ano ang dahilan at lumipat kay Fernando Poe, Jr. sumama si Guingona at hindi sa ibang presidentiable na katulad ni Raul Roco na halos katulad niya ang uri ng prinsipyo at pamumulitika. Bakit si FPJ ang pinili ni Guingona? Alam ni Guingona na si FPJ ay napapaligiran ng mga pulitikong mahigpit na nakalaban niya noong panahon ni Erap. Bakit kaya? Sagot naman nila. Siguro binigyan siya ng pansin ng kampo ni FPJ. Kasi, ginawa siyang Adviser on Governance and Public Policy at inaasahan niyang magkakaroon siya ng aktibong papel at pakikialam sa gobyerno kapag nanalo si FPJ. Aber, tingnan nga natin kung ano ang mangyayari?</body>
<link>http://www.philstar.com/Article.aspx?articleId=242819&amp;publicationSubCategoryId=94</link>
</article>
<article>
<title>Kay Alma ang Para&amp;ntilde;aque</title>
<author>ORA MISMO Ni Butch M. Quejada</author>
<date>
<month>March</month>
<day>16</day>
<year>2004</year>
</date>
<body>BUKAS Marso 17, ay 18th anniversary ng Pilipino Star NGAYON, kaya binabati ng mga kuwago ng ORA MISMO ang lahat ng mga kasamahan naming empleyado dito ng Happy birthday! Taos-puso rin nagpapasalamat ang mga kuwago ng ORA MISMO sa mga bossing nitong sina Miguel Belmonte, President; Isaac Belmonte, Editor in Chief ng Philippine STAR; Kevin Belmonte, Joy Belmonte, Grace Glory Go, VP for Marketing ng Star Group of Publication; Al Pedroche, Editor in Chief ng PSN; Weng del Prado, Editor ng Bansa; Jo Lising Abelgas, Editor ng Metro; Mario Basco, Editor ng Provincial News; Ronnie Halos, Opinion editor; Jojo Briones-Cruz, Libangan editor; Vero Samio, Entertainment editor; Dina Villena, Sports editor at lahat ng mga magagaling at maaasahang reporters ng PSN. Siyempre hindi rin maaring kalimutan ng mga kuwago ng ORA MISMO si Quezon City Mayor Feliciano SB Belmonte, ang dakilang Ama ng QC. Para kay Miguel Belmonte, ang sigaw ng mga bata mo sa PSN, Thank You very much sa BONUS na ibinigay mo Sir! * * * Ang isyu, 85 porsiyento pala ang lamang ni Alma Moreno versus sa kanyang dalawang kalaban sa Para&amp;ntilde;aque City. Ito ang lumabas sa survey ng mga kasangga ng mga kuwago ng ORA MISMO, sa nasabing lugar. Tumatakbong Mayor si Alma sa Para&amp;ntilde;aque City. Maganda ang kanyang plataporma de Gobyerno sa Para&amp;ntilde;aque City at mukhang gagawin ni Ness ang kanyang makakaya para mapahusay ang serbisyo sa kanyang constituent sakaling mahalal siyang Mayor. Gusto niyang maging honest sa kanyang mga constituents at hindi puro kayabangan at pangakong napapako. Alagaan at Mahalin ang Para&amp;ntilde;aque, ito ang mga unang katagang sinabi ni Alma sa mga kuwago ng ORA MISMO, ng magkita sila ng Chief Kuwago kahapon. Simple lang si Alma, naka-suot ng puting t-shirt at maong pants ng kamayan siya ng Chief Kuwago sa isang restaurant sa Pasay City. Sinabi ni Alma, na gagawin niya ng kanyang makakaya para mapaganda ang Lungsod at pagsilbihan ang mga residente dito. Gusto ni Alma na maging maliwanag at maaliwalas ang Para&amp;ntilde;aque City,&amp;nbsp;anang kuwagong golfer. Para ano? tanong ng kuwagong Kotong cop. Siyempre para gumanda at maging atraksiyon sa mga turista sagot ng kuwagong SPO-10 sa Crame. Paano ang peace and order sa Para&amp;ntilde;aque? Tiyak kasama ito sa kanyang vision. May panalo ba si Alma? Tiyak siya na ang bagong Ina sa Para&amp;ntilde;aque City sa June 1. Paano ang dating Ama? Congressman ang tinatakbuhan niya, kamote, nang-asar ka pa! he-he-he! &amp;quot;Siguradong mahihigi-tan pa niya ang ginawa nito. Korek ka dyan, lagapot.&amp;quot;</body>
<link>http://www.philstar.com/Article.aspx?articleId=242828&amp;publicationSubCategoryId=94</link>
</article>
<article>
<title>Survey uli tayo</title>
<author>PANAGINIP LANG Ni Nixon T. Kua</author>
<date>
<month>March</month>
<day>16</day>
<year>2004</year>
</date>
<body>MARAMING mga panibagong survey ang lalabas sa mga darating na araw.&amp;nbsp; Ganoon din ang ibat ibang mga media organization na gagawa rin ng kani-kanilang survey.&amp;nbsp; Pati mga kaibigan at kakilala natin ay nagsasabing may sarili rin silang survey kaya minarapat natin na tumulad din para malaman natin ang niloloob ng ating mga mambabasa. Ang magiging katanungan lang natin ay&amp;nbsp; sino ang iboboto nyo bilang Pangulo&amp;nbsp; ng Republika ng Pilipinas sa darating na halalan.&amp;nbsp; Hindi tayo magbibigay&amp;nbsp; ng pangalan dahil anim lang naman ang kandidato. Mahirap kasi dahil hindi naman natin sabay sabay na mababangit ang kanilang mga pangalan kaya baka sabihin ng iba bakit inuna o hinuli. Sa mga magpapadala ng text, huwag nyong doblehin o ulitin dahil sa magsasayang lang kayo ng pera.&amp;nbsp; Hindi uuubra dahil titiyak nating walang mauulit na boto.&amp;nbsp; May sistema tayo at paniwala nyo hindi makakalusot. Pakisaad din po bakit itong kandidato ang napili ninyo at kung maaari ay buong pangalan ninyo at tirahan.&amp;nbsp; Hanggang katapusan ng buwan natin gawin ang&amp;nbsp; survey na ito pero agad tayong magbibigay ng partial results sa tuwing&amp;nbsp; Martes, Huwebes at Sabado.&amp;nbsp; Sali na sa survey natin, text sa 09272654341.&amp;nbsp; * * * May ilang mga alipores, kaalyado&amp;nbsp; at sipsip&amp;nbsp; kay Madam Senyora Donya Gloria na nagdurugo raw ang puso kapag ganoon ang&amp;nbsp; tawag natin sa kanya.&amp;nbsp; Ayon sa&amp;nbsp; kanila isang uri raw ito ng pambabastos. Kaya isa pa hong katanungan, ano&amp;nbsp; pa ho ang gusto nyong dagdag na&amp;nbsp; tawag natin kay Madam Gloria? Bigay naman kayo ng suggestion nyo at text lang sa 09272654341.&amp;nbsp; Paalala lang ho, bawal&amp;nbsp; ilathala ang mga malalaswang salita sa&amp;nbsp; diyaryo at hindi rin ho natin magagamit sa ating programa sa radyo. Sa sobrang kasipsipan ng iba ay patuloy din ang pananakot ng ilan sa kanila at pagbabanta.&amp;nbsp; Galit din sila sa ating pagbabatikos kay Madam Senyora Donya Gloria at mukhang tuluyan nang nabulag ang mga ito sa tindi ng sinag ng salapi na hindi naman madadala sa kabilang buhay. Alam din naman nating lahat na ang perang galing sa masama ay mahirap ipakain sa pamilya at may dalang karma na huwag naman sana pero baka pagbayaran ng mga anak at apo. Para naman&amp;nbsp; matuwa ang iilan sa mga nananakot na ito, ilalabas ko ang inyong numero at text messages para makita ang ugali nyong bulok.&amp;nbsp; Ano man ang gawin nyo, tuloy tayong maglalathala ng katotohanan. Eto ho ang dalawang text at numerong unong madalas mag-text sa atin upang patunayan ang kanilang tapang at pagkasipsip&amp;nbsp; sa Malaca&amp;ntilde;ang: Bata kelan ka punta ng Hongkong? Inip nko, pero pgpunta mo dto pbantayan mo&amp;nbsp; ang mga mahal mo s buhay at bka may&amp;nbsp; headline na &amp;quot;masaker na naman&amp;quot; ayos ba Nixon.  85290409501. Kua kahit isang&amp;nbsp; milyon pang security ang&amp;nbsp; alalay&amp;nbsp; sayo may araw ka rin! alam namin kng saan ka naglagi pag gabi. 09193673453.&amp;nbsp; * * * Babala sa&amp;nbsp; kampo ni FPJ, lantarang pinagmamalaki ng isang alagad ni Madam Senyora Donya Gloria na marami silang tinanim na spy sa kampo nito.&amp;nbsp; Nagawa ito ng alagad ni Madam at kilalang&amp;nbsp; ka-golf&amp;nbsp; ni Sir Senor Don&amp;nbsp; JOSE Miguel Arroyo minsang sobra ang kalasingan&amp;nbsp; nito at inakala niyang lahat ng naruruon ay&amp;nbsp; kampon nila. Nadulas din siya kamakailan ng tumawag siya sa isang tao ni FPJ at sinabing &amp;quot;hindi ko mahagilap ang boss mo, pakisabi na lang sa kanya okay&amp;nbsp; na kay&amp;nbsp; Sir at Maam, marami kamong salamat at sabihin lang kung ano ang kailangan, anytime.&amp;quot; Buong akala nitong&amp;nbsp; nadulas na si&amp;nbsp; R&amp;nbsp; ay tao&amp;nbsp; ng isa sa&amp;nbsp; spy nila ang kausap niya, hindi niya alam matino ang amo noon.&amp;nbsp; Ooops mali&amp;nbsp; pala kaya&amp;nbsp; heto buking at&amp;nbsp; pinapatay nila ang sunog.&amp;nbsp;&amp;nbsp; Deny to death&amp;nbsp; siya pero saan ba nahuhuli ang&amp;nbsp; isda. Ginoong FPJ, ingat, daming nakapaligid na ahas at buwaya na&amp;nbsp; pagbibili ka kay Madam Gloria anumang oras.&amp;nbsp;&amp;nbsp; * * * GMA ekonomista pera ng bayan gamit&amp;nbsp; sa kampanya para tipid siya. 09162172551;&amp;nbsp;Puro pganda gnagawa&amp;nbsp; ni&amp;nbsp; gma pati patubig n project ng nawasa sinakyan na rn pati s kalsada me pangalan nya patrabaho dw ni gma sna matauhan n tyo. 09206233304; Solusyn&amp;nbsp; ni gma s bgsak n turismo, mgpapicture ksma c&amp;nbsp; pacquiao, ano&amp;nbsp; siya? Tourist&amp;nbsp; attraction? 09203543609;&amp;nbsp; Kawawa c&amp;nbsp; fpj lacson at roco ang lahat pagikut ng pnas nagbbyad ng sskyan. Swerte ni donya Gloria. Free&amp;nbsp; lhat, taong byan ang nagbbyad dpat hnd na iboto c mrs pidal.  09185237125; Khit plyain ni gma si erap hndi cya mananalo. 09184599957;&amp;nbsp;Khit ano mangyayari, hindi&amp;nbsp; ako lilipat at boboto&amp;nbsp; kay&amp;nbsp; mrs Gloria pidal dahil c lacson ang idol ko&amp;nbsp; ang pangulo ko. 09198905412;&amp;nbsp; Hnding hndi kmi lilipat kay gma, mabait lang yan&amp;nbsp; ngayn kac malapit&amp;nbsp; na elesyn, akala nya&amp;nbsp; mmabola nga&amp;nbsp; mga tao. 09192182780; Khit anong klacng pktang tan ang gwin n gloriia, wla syang puwang sa mga&amp;nbsp; supporter n&amp;nbsp; erap. 09192512156;&amp;nbsp;Mlwanag na vote buying ang&amp;nbsp; gngwa ni madam pgma sa pagpmud2 ng&amp;nbsp; right ng lupa at mmbership ng plhealth. 09192608683; Lilipat&amp;nbsp; po ako&amp;nbsp; kay gma dahil si fpj ay&amp;nbsp; gagawing dii susi na&amp;nbsp; robot&amp;nbsp; ng&amp;nbsp; mga trapong advser nya dahil cya ay walang&amp;nbsp; experiencya&amp;nbsp; at madaling paikutin. 09175291955;&amp;nbsp;Pwde b&amp;nbsp; gma hwag ka magblat kau pautot moo&amp;nbsp; lng awa mo&amp;nbsp; kay&amp;nbsp; erap&amp;nbsp; ang galing nyo gwa ni j pidal gawa script. 85291025839. Gma bkit nyo ginanuon ang mga&amp;nbsp; vendors. 85297105344; Tama lang gnawa ng mmda&amp;nbsp; na paalisin ang mga mahirap tanga na maka fpj ping n&amp;nbsp; dhilan&amp;nbsp; ng paghhirap ng bayan sla ang&amp;nbsp; bumoto&amp;nbsp; kay erap. 09208130069. Alam&amp;nbsp; mo yang mga taga palengke&amp;nbsp; na&amp;nbsp; cnasab mo ay mga walang pnagaralan, bastos na tulad mo, mga illegal vendor cla at di naman nagbabayad ng tax cla pa ang matapang, parepareho lang kayo. 09202532883; Total nandiyan na yan&amp;nbsp; litrato ni&amp;nbsp; gma sa philhealth card. Bahala na ang&amp;nbsp; mga mangku2lam humusga diyan. 09187804578. * * * Para sa anumang reaksyon, sumulat lang sa nixonkua@yahoo.com o kayay mag text sa&amp;nbsp; 09272654341. Mapapakinggan&amp;nbsp; nyo rin po ang inyong lingkod sa DZEC 1062 mula 4:30 hanggang 6:00 ng hapon mula Lunes hanggang Huwebes.</body>
<link>http://www.philstar.com/Article.aspx?articleId=242831&amp;publicationSubCategoryId=94</link>
</article>
<article>
<title>EDITORYAL - Subok na ang 18 anyos</title>
<author></author>
<date>
<month>March</month>
<day>17</day>
<year>2004</year>
</date>
<body>DISIOTSO anyos na ang Pilipino Star NGAYON. Malakas, matikas, at lalo pang namamayagpag. Malayo na ang narating at patuloy pang tumatatag dahil sa suporta ng masang Pinoy. Subok na subok na ang 18 anyos! Isinilang ang PSN isang buwan makaraang tumakas ang diktador sa Malaca&amp;ntilde;ang na matagal na nagbusal sa bibig at gumapos sa mga kamay ng mga Pilipino. Mula noon, naging mata na ng bayan sa pamumuno ng mga Presidenteng sina Corazon Aquino, Fidel Ramos, Joseph Estrada at Gloria Macapagal-Arroyo. Hindi natinag ang PSN nang sunud-sunod na kudeta at power blackout sa panahon ni Aquino at patuloy na naihatid sa taumbayan ang mga maiinit at sariwang balita. Hindi rin naman nanlupaypay sa pagbibigay ng impormasyon nang sagasaan ng paghina ng ekonomiya at El Ni&amp;ntilde;o noong 1996 sa panahon ni Ramos at mas lalo nang hindi nasiraan ng loob sa pagsisiwalat ng katiwalian sa panahon ni Estrada na naakusahan ng pandarambong at pagsira sa pagtitiwala ng taumbayan at napatalsik sa puwesto noong 2001. Muling nabuhay ang EDSA 2 revolution. Hanggang ngayon ay patuloy pa ring minamatyagan ang kilos ni Estrada na nasa ilalim ng &amp;quot;house arrest&amp;quot;. Nagpatuloy na nagmatyag ang PSN sa panunungkulan ni President Arroyo na nagsimula noong Jan. 20, 2001 hanggang sa hagupitin ng bagyo, kahirapan, pagbaba ng dollar, kriminalidad, money laundering hanggang sa kontrobersiya ng Jose Pidal na ayon kay presidentiable Panfilo Lacson ay walang iba kundi si First Gentleman Mike Arroyo. Nasubukan ang pag-atras, pagbawi at pag-abante ni Mrs. Arroyo sa panguluhan. Noong Dec. 30, 2002, sinabi niyang hindi na siya tatakbo sa pagka-presidente pero binawi niya noong nakaraang taon. Malinaw ang paghahatid ng PSN sa paghahayag ni Mrs. Arroyo na muli siyang tatakbo sa May 10 presidential elections. Ngayon ngay mainit na mainit na ang kanyang pangangampanya na pawang nasubaybayan ng PSN. Hindi lamang si Mrs. Arroyo ng K4 kundi pati ang mga presidentiables na sina Fernando Poe Jr., Panfilo Lacson, Raul Roco, Bro. Eddie Villanueva at Eddie Gil. Sinuman sa kanila ang manalo sa May 10, iisa ang tiyak, may bago na namang mamatyagan ang PSN. At pangako ng PSN, pagbubutihin pa ang pagiging mata ng taumbayan. Hindi magbabago at bibiguin ang masang Pinoy.</body>
<link>http://www.philstar.com/Article.aspx?articleId=242922&amp;publicationSubCategoryId=94</link>
</article>
<article>
<title>Sige upakan nyo pa ako !</title>
<author>BAHALA SI TULFO Ni Ben Tulfo</author>
<date>
<month>March</month>
<day>17</day>
<year>2004</year>
</date>
<body>HAPPY 18th Anniversary sa Pilipino Star NGAYON. * * * Marami ang mga nagpapasalamat na mga natulungan ng kolum na to. Nagpapasalamat din ako sa mga nagtitiwala at patuloy na sumusubaybay. Ang isang realidad, hindi maaalis na marami rin ang mga nagagalit sa estilo ko. Ang dahilan hindi daw nila gusto ang uri ng aking &amp;quot;diskarte.&amp;quot; Hindi ko kasi estilo gawing puti ang itim. Hindi ako marunong pumuri. Subalit marunong akong humanga sa mga taong karapat-dapat hangaan. Hindi lang dapat hangaan, kundi dapat pamarisan sa kanilang katapatan. Wala akong pakialam dun sa mga taong naiinis at nagagalit sa estilo ko. Gusto ko lang idagdag, lalo lang nabubuhayan ang aking dugo dahil alam kong akoy kanilang binabasa, pinakikinggan at pinanonood kung kayat silay naiinis. Salamat dun sa taong nagpadala sa akin sa pamamagitan ng &amp;quot;e-mail&amp;quot; na katatanggap ko lang. Ilalathala ko ang kanyang pinadala, walang labis walang kulang, &amp;quot;hoygagong bahala si tulfo mana ka talaga sa tatay mong gago at baliw. Si FPJ may pera di tulad mong gago wala kang pera&amp;quot; Dagdag pa nitong nagmamahal sa akin, &amp;quot;bakit may ambisyon ka bang tumakbo? Di kita iboboto gago!&amp;quot; - Joaquin Garcia (joaqzpogi@yahoo.com) * * * Para sa inyong mga reaksiyon, sumbong at reklamo type BITAGCOMPLAINTS(message) at i-send sa 2333 (Globe/TouchMobile) o 334 (Smart/TalknText). O di naman kaya sa aming hotline # (0918) 9346417 o tumawag sa mga numero 932-5310 at 932-8919. Makinig sa DZME 1530 Khz, Monday-Friday, 9:00-10:00 a.m. At panoorin ang programang &amp;quot;BITAG&amp;quot; tuwing Sabado, 7:00-8:00 p.m. sa IBC-13.</body>
<link>http://www.philstar.com/Article.aspx?articleId=242923&amp;publicationSubCategoryId=94</link>
</article>
<article>
<title>Col. Rafanan iharap mo sa media sina Tikboy, SPO2 Tiamzon, Timbang at David!</title>
<author>BANAT NI BATUIGAS Ni Bening Batuigas</author>
<date>
<month>March</month>
<day>17</day>
<year>2004</year>
</date>
<body>HAPPY 18th Anniversary and more power to the Pilipino Star NGAYON! * * * Nasa tamang landas si Sr. Supt. Ismael Rafanan, ang hepe ng Intelligence Group (IG) ng Philippine National Police (PNP) nang iutos niya ang pag-aresto dito sa mga buwaya sa kalye sa pamumuno ni Tikboy Garcia na bumababoy sa opisina niya. Sana dumami pa ang bilang ng opisyal natin na tulad ni Rafanan sa PNP na hindi onion-skinned sa mga puna sa kanya at imbes umaaksiyon siya para mapaayos ang takbo ng opisina niya. Ang dapat sigurong gawin ni Rafanan ay iharap sa media sina Tikboy Garcia, SPO2 William Tiamzon, Nanding Timbang at Abe David matapos sila maaresto para mapatunayan niya na wala siyang kinalaman sa mga tong collection activities nila. Sa ngayong may linya na tayo kay Rafanan, titiyakin nating mabura sa kalye ang grupo ni Tikboy Garcia sa ilegal na gawain nila, he-he-he! Lagot ka Tikboy Garcia. Tiyak sa kulungan ang bagsak mo at hindi ka sasaluhin ng padrino mong si Sen. Robert Barbers. Nagpadala ng emisaryo si Rafanan mga suki dahil sa pagbanat natin sa grupo ni Tikboy Garcia na nanghaharibas sa kalye at ang IG nga ang sinasangkalan nila. Armado ng coordinating paper ang grupo ni Tikboy na pirmado naman ng isang Col. Robles kayat walang halos mangahas sa hanay ng kapulisan natin na arestuhin sila, pero dahil sa kautusan ni Rafanan, siguro dapat na ring kumilos ang mga lokal na police units para masakote itong sina Tikboy, Tiamzon, Timbang at David at maibato sila sa loob ng selda. Ilan na ba ang naaresto ng mga tauhan ni NCRPO chief Dir. Ricardo de Leon sa mga kotong cops natin, di ba 22 na? Kapag naidagdag itong mga pulis na sina Tiamzon at Timbang at sibilyan na sina David at Tikboy, aba marami tiyak na matutuwa kay De Leon, di ba mga suki? Ano pa ang hinihintay mo Gen. De Leon, hiritin mo na itong sina Tiamzon at Timbang at isama na rin itong sina David at Tikboy. Ayon naman sa kausap kong pulis Maynila, talaga palang makapal ang mukha at hindi lang buwaya kundi hyena si Tikboy. Marami sa hanay ng pulis Maynila ang natuwa ng ibulgar natin ang kabulastugan ni Tikboy na biglang yumaman nang luminya sa pasugalan bitbit ang pangalan ni Sen. Barbers. Halos ang buong bloke pala ng barangay nila sa Tondo ay pag-aari na ni Tikboy, anang mga kausap ko. Kung sabagay, hindi marunong mahiya si Tikboy, dahil ayon sa mga kausap kong pulis eh naaresto na ito sa entrapment operation sa puwesto ni Apeng Sy sa Tambacan St., sa Ongpin noong kapanahunan ng PAOCTF ni presidentiable Ping Lacson. Ilang buwan naka-confine sa ospital itong si Tikboy dahil sa umanoy nagka-hypertension siya, anang mga pulis Maynila, he-he-he! Hindi ba nagamot ni Sen. Barbers ang kaso mo ha Sir Tikboy? Kung ang PAOCTF nga ay hindi umobra kay Tikboy, ito kayang kautusan ni Rafanan ay may pangil? Mabilis din kayang masakote ni De Leon ang grupo ni Tikboy dahil sa NCRPO naka-assign sina Tiamzon at Timbang. May panahon pa para magbago itong si Tikboy at mga kapwa buwaya niya bago maging huli ang lahat.</body>
<link>http://www.philstar.com/Article.aspx?articleId=242933&amp;publicationSubCategoryId=94</link>
</article>
<article>
<title>Color blind test</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>March</month>
<day>17</day>
<year>2004</year>
</date>
<body>BUMABATI ako ng Happy 18th Anniversary sa Pilipino Star NGAYON. * * * Saksi ang BANTAY KAPWA sa isinagawang pagsusuri sa ilang nagrereklamo ng color blindness. Si Dr. Fe Flores-Cataquiz ay nagbigay ng color blind test sa mga lumapit sa kanya habang nagdaraos ng isang medical mission sa Bacood, Sta. Mesa, Maynila kamakailan ang grupo ng mga volunteer public servants kung saan ay kabilang si Dr. Fe na isang leading optometrist. Ipinaliwanag ni Dr. Fe ang color blind test na tinaguriang Ishihara test na isinunod sa pangalan ng imbentor ng naturang test na si Dr. Shinobu Ishihara, bantog na professor sa University of Tokyo. Ayon kay Dr. Fe mahalaga ang maliwanag na paningin. Malaking kahulugan kung ang paningin ay mag-kakaroon ng problema gaya ng hindi pagkakita sa tunay na kulay ng isang object. Kadalasan ang problema ay sa tinatawag na red-green deficiency ng pasyente. Hirap silang matukoy ang tunay na kulay. Ang mga tingin nila sa mga kulay na pula at berde ay gray o kulay abo. Ipinaliwanag ni Dr. Fe na ang Ishihara Test ay mayroong 15 plates color combination na pinatitingnan at pinapabasa sa pasyente. Sinabi niya na hanggang ngayon ay wala pa ring katiyakan kung ano ang sanhi ng color blindness. Batay sa pahayag ni Dr. Ishihara ang problemang ito sa paningin ay congenital o namamana at hanggang ngayon ay wala pa ring gamot sa naturang vision defect. Namahagi ang grupo nina Dr. Fe Cataquiz ng libreng salamin sa mga mahihirap at may diperensiya sa mga mata sa kanilang outreach program. Para sa karagdagang kaalaman sa color blind test, sa computerize eye refraction at iba pang problema sa mata, sumangguni kay Dr. Fe Flores Cataquiz sa pagtawag sa 532-9015 at 0919-4766804.</body>
<link>http://www.philstar.com/Article.aspx?articleId=242937&amp;publicationSubCategoryId=94</link>
</article>
<article>
<title>&amp;quot;BATUHAN NG PUTIK (COMMENTS)&amp;quot;</title>
<author>CALVENTO FILES Ni Tony Calvento</author>
<date>
<month>March</month>
<day>17</day>
<year>2004</year>
</date>
<body>SA ARTIKULONG ISINULAT KONG &amp;quot;BATUHAN NG PUTIK&amp;quot; DINAGSA NA NAMAN TAYO NG MGA COMMENTS MULA SA ATING READERS. HETO PO ANG COMMENTS NYO. HINDI PO SA AKIN ITO. &amp;quot;Ang kailangan natin ay lider na honest, sincere, concern &amp;amp; dedicated as a public servant. N all hnesty wlang mtino s mga kandda2 at prsnt time, d r full of lies &amp;amp; shit! Wen I was n HK working as DH ntwa ang mga intsik kay ERAP dhil ano daw b ang alam sa 1ng aktor, d lalo na ngaun kay FPJ na isang hayskul drap awt.  09262573136 Sbi nla pg ibinoto m c FPJ isa ka sa pinakatanga n tao sa buong Pilipinas. H.S. grad lng ako pro d ako isa sa knila, kayo?  (WISE MEN of Rizal) 09177307587 Good morning Mr. Tony Calvento isa ako sa mga tagasubaybay sa column mo sa ngayon. Sna mapa2pad ng batas na bawal 2makbo ang hnde degree holder khit janitor nga mag apply ka kailangan college level. Pero bakit ba yung 2matakbo ng pagkamayor, governor o kaya presidente bkit pwede silang tumakbo kahit wlang natapos. Nakakainsulto.  09102325782 Sabi ng asawa ko na British, mgwa kya n FPJ na gmitin ang sword ng PANDAY pra lipulin ang mga terorista na kmkidnap ng mga dayuhan? Mcra ang atng 2rismo.  09262573136 Wer n ATHENS lst feb 23, &amp;amp; may nklala kaming puti, we nakareds him 2 visit PHILPNES, sbi nya: OH! Its not safe n that country. 22o naman un &amp;amp; alam ntin kung bkit? Kaya ako d bm2 ng 20 yars bcoz 4 me wlng pinagkaiba ang mga politicians. D shout of wat d wud do once they are elected, lhat pangakong npapako, taumbayan ang kwawa at nghhrap  09262573136 Iyan batuhan ng putik sa eleksyon ay nagpapatunay lang na hindi pa sibilisado ang ating mga pulitiko. Sa America, ang naninirang kandidato, talo  09273066337 Dapat magising taung baya! Mag isip2 kung sino dapat iboto. Alamin ang plataporma magdebate.  09166401214 Kht kailan d nagpapagamit c Bro. Eddie s khit cnong pulitiko dhil 22o pnaatras nga sya ni GMA d nya pnagbgyan. Sya lang ang me 2nay na kkynan s pgbbgo dhl nrnsan nya, me intgrty sya &amp;amp; hgt s lhat d sya pulitiko  09275220731 Ka Tony malaki ang twala ko sa paggng parehas nyo pagdating sa pagbabalita at pgbbgay ng opnyn. Sumusuprta po kami k bro. Eddie pgkat mahal naming ang atng byan. Kng may ngpn ang btas dpat nadisqualify na lhat ng presidntiable malban lng k bro Eddie pagkat sya lng po ang tmtpad sa btas. Sya lng ang nangampanya ng tamang araw na tnkda ng comelec.  09193202001 Gud am s in u dyan pnas. Araw-araw nagbbasa k plipno star nw I wil sacrifice 2tx u 4 my coments btuhan ng putik. Im just a dh sa hk wat I can say fpj n erap r d same feather flock 2gether walng pnagkaiba sa kanila may amo k d2 s hk they just laugh at them na ang sabi ay ant thy ashame of themselves. Ang sbi k naman kapal muks na cla. So FPJ think of wat u do 4d intire nation not of wat u do 2ur best friend ok pls lang puwde cguro tayo dbate mas memorya k blita pstar ty - +85290122217 Mr Calvento kung kukuha ka ng driver mo dpat marunong magdriv. Sa pagkapangulo dapat may karanasan, talino, katapatan. Mahirap makipagsapa  09169608183 ako hindi kilala, FPJ kilala ko siya kaya iboboto kaya ba ninyo gawin, ang nagawa na 2long ni FPJ?  09193439998 D kc kyang tanggapin ng iba na si FPJ ay may krpatan din. And d voice of d people is d voice of God. Marami s mga inapi ang naging hari at mas marunong. Para sa kin c FPJ ang may pinaka malinis, maganda at maayos na TV Advertisement. Walang halong paninira s opponents  (Ed of Laguna) 09274442748 Sa ngayon po kase puro sa kampo ni fpj galing ang mga salitang pandaraya at pagbabanta, dapat tumahimik na muna si tito sotto at erni maceda  09165982041 Wlng kinbukasan ang bnsa n pinamumunuan ng leader n minamanipula ng mga &amp;quot;matatalinong: nkpligid s knya. Pnsriling interes lng ang gus2 ng mga iyan.  (Edgar D.P. of Sapang Palay) 09175173448 sobrang daming advisers, kng ung mga sweldo ng mga advisers ipangkain n lng s mga mahihirap busog p cla, sobrang gulo tlga d2 sa pinas kya iniisip k n magabroad na lang  09165728894 Si Bro. Eddie ang instrumento ng Diyos para bumangon ang Pilipinas. Hindi cy trapo at may magandang Moralidad.  09102300646 Sang tnong sang sagot lang gusto ko. Meron p kyang knddatong puedeng pgktiwalaan natin? Hlos lhat nman ata me bahong tinatago pno na to? Sana bagong presidente ntin sincere &amp;amp; honest. Bayan muna bago sarili. Puede kya s mga politico ntin yan? 09206234780 NAISIN KO MAN ISULAT ANG LAHAT NG INYONG MGA COMMENTS, HINDI PO MAGKAKAKASYA. PASENSYA NA. LILIIT ANG MGA TITIK NG LETRA KUNG PIPILITIN NATIN. PARA SA ANUMANG REACTIONS OR COMMENTS MAARI KAYONG MAG TEXT SA 09178894818. MAARI DIN KAYONG TUMAWAG SA 7788442.</body>
<link>http://www.philstar.com/Article.aspx?articleId=242940&amp;publicationSubCategoryId=94</link>
</article>
<article>
<title>EDITORYAL - Maraming walang trabaho</title>
<author></author>
<date>
<month>March</month>
<day>18</day>
<year>2004</year>
</date>
<body>HINDI iilang beses nang naging laman ng Pilipino Star NGAYON ang mga ganitong klase ng balita: &amp;quot;Mister, nagpakamatay dahil walang trabaho&amp;quot;, &amp;quot;Lalaki, nag-amok dahil di-makakita ng pagkakakitaan&amp;quot; o kaya naman &amp;quot;Mag-asawa nag-away dahil walang trabaho si Mister&amp;quot;. Ilan lamang iyan sa mga balitang mababasa na may kaugnayan sa kawalan ng trabaho ng mga Pinoy. Nakalulungkot na may mga malalagim na pangyayaring nagaganap dahil sa kawalan ng trabaho. At madalas ang ganitong pangyayari. Isang katotohanan na mahirap ipagkaila sa kasalukuyan. Hindi pababa kundi pataas pa nang pataas ang walang hanapbuhay. Sa report, tumaas nang 11 percent ang walang trabaho sa bansa ngayon. Ang National Capital Region (NCR) na kinabibilangan ng Metro Manila ang may pinaka-mataas na bilang sa walang trabaho ang mga tao. Sinabi ng pamahalaan na may 3.899 million na ang walang trabaho nitong January 2004. Mataas na ang bilang nito kumpara noong October 2003 na may 3.554 million lamang. Noong January 2003, may 3.559 million na walang trabaho at mababa nga ito kumpara sa kasalukuyan. Ngayong buwang ito at sa susunod pang buwan ay libu-libong estudyante ang ga-graduate at mapapasama sila sa 3.899 milyong walang trabaho. Madadagdagan na naman ang mga &amp;quot;magbibilang ng poste&amp;quot; at pasanin ng mga magulang. At sa nangyayaring problema wala namang makitang hakbang na ginagawa ang gobyerno kung paano pa makalilikha ng trabaho para sa Pinoy. Sa isa pang report, bumababa naman ang bilang ng mga overseas Filipino workers. Sa kasalukuyan, may pitong milyong Pinoy ang nagtatrabaho sa abroad. Paano na kung tuluyang bumababa ang kanilang bilang at maging &amp;quot;tambay&amp;quot; din sa hinaharap. Maisisisi ang kawalan ng trabaho sa lumalalang corruption sa maraming ahensiya ng pamahalaan. Takot mag-invest ng kanilang pera ang mga dayuhang negosyante dahil sa katiwaliang nangyayari. Inireklamo na nila ito may dalawang taon na ang nakararaan pero wala pa ring solusyong ginagawa para lubusang mapigil ang pangungurakot. Dumami pa nga ang mga &amp;quot;gutom na buwaya&amp;quot;. Sa May 10 ay maghahalal ng bagong presidente ang mga Pinoy. Ang kawalan ng trabaho ang nararapat maging prayoridad ng magiging presidente. Kung hindi niya masosolusyunan ang problemang ito, tiyak na ganito ang mangyayari sa bansa sa hinaharap: Patuloy na paghihirap, paglala ng kriminalidad at pagbagsak ng ekonomiya. Kung walang plataporma o plano para sa paglikha ng trabaho ang ihahalal na presidente, saan pupulutin ang bansang ito  sa kangkungan marahil.</body>
<link>http://www.philstar.com/Article.aspx?articleId=243027&amp;publicationSubCategoryId=94</link>
</article>
<article>
<title>Sayang ang oposisyon</title>
<author>AKSYON NGAYON Ni Al G. Pedroche</author>
<date>
<month>March</month>
<day>18</day>
<year>2004</year>
</date>
<body>WALANG ibig magparaya kina Fernando Poe, Jr. at Panfilo Lacson. Parehong gustong maging Presidente. Kaya walang nangyari sa planong reunification ng nahating oposisyon. Puro press release lang ang nangyari. Hindi nagkatotoo ang pinakaaabangang pag-uusap ng dalawang magiting na presidentiables. Galit daw si FPJ kay Lacson porke hindi raw dapat ibinunyag sa media ang napipinto nilang pag-uusap noong Martes. Imposible na ang reunification lalu pat parehong mataas ang pride ng dalawang kandidato. Isa pa, pareho nang nakapangampanya nang husto ang dalawa. Bukod diyan, ang sino mang papayag na maging bise na lang ay lalabas na hilaw ang pagkalalaki. Magagalit ang kani-kanilang mga fans. Sayang talaga ang oposisyon. It should have mended its political fences and forged a formidable ticket against the administration. Pero dahil sa pataasan ng ihi ng mga kasapi nito, nag-self destruct ang partido ng oposisyon. Iyan ang kulang sa ating bansa. Isang nagkakaisa at malakas na oposisyon. Mahalaga ang oposisyon. Ito ang fiscalizer o bantay laban sa mga pagmamalabis ng administrasyon. Ang problema, sila-sila mismo sa oposisyon ang nag-aaway-away, Tsk, tsk. Kaya sa tindi ng mga banatang politikal ngayon, palagay ko wala na tayong ibang option kundi iboto ang kandidatong walang bahid ng marungis na politika. Kandidatong maka-Diyos at may mataas namang kuwalipikasyon para maging Pangulo. Kaya akoy hindi natitinag ang aking paninindigan para kay Bro. Eddie Villanueva.</body>
<link>http://www.philstar.com/Article.aspx?articleId=243030&amp;publicationSubCategoryId=94</link>
</article>
<article>
<title>Manunukat ng lupa</title>
<author>IKAW AT ANG BATAS Ni Atty. Jose C. Sison</author>
<date>
<month>March</month>
<day>18</day>
<year>2004</year>
</date>
<body>NAIWAN nina Monica at Cesar ang pag-aari sa village subdivision na may titulong TCT #5975 sa kanilang mga tagapagmana. Kalapit ng nasabing subdivision ay ang 25,000 square meters na may titulong TCT #S-74375 na pag-aari naman ng anim na tao at ng isang realty company (may-ari ng lupa). Nang ipasukat ng mga may-ari ang kanilang lupa, natuklasan nila na ang village subdivision ng mga tagapagmana ay kumain ng 3,110 square meters ng kanilang lupa. Kaya, hiniling nila sa mga tagapagmana na itigil nito ang anumang balak na paggawa sa lupa at alisin din ang lahat ng mehorang nakatayo na. Subalit tumanggi ang mga tagapagmana dahil hindi naman daw nila nasakop ang lupa base na rin sa Bureau of Lands. Kaya, napilitan ang mga may-ari ng lupa na magsampa ng kaso sa Korte ng recovery of possession with damages. Matapos ang paglilitis, pinaboran ng mababang Korte ang mga tagapagmana. Ayon din sa Korte, ang naging report ng mga engineer mula sa Bureau of Lands ay mas kapani-paniwala. Samantala, umapela ang mga may-ari ng lupa sa Court of Appeals (CA) sa isyu ng tamang lokasyon ng hangganan sa pagitan ng dalawang magkalapit na lupa. Matapos pumayag ang mga partido, iniutos ng CA ang pagsusukat sa pamamagitan ng isang grupo ng mga surveyors  limang teknikal na tauhan kung saan ang tatlo ay mula sa Land Registration Authority (LRA) samantalang ang dalawa ay sina Engr. Leon na kinatawan ng mga may-ari ng lupa at si Engr. Basco naman ng mga tagapagmana. Samantala ay inatasan si Engr. Castro ng LRA na mamuno sa binuong grupo ng mga manunukat ng lupa. Ang aktwal na pagsusukat ng lupa ay naisagawa lamang nina Engr. Castro at ng tatlong tauhan mula sa LRA. Pagkatapos nito ay isinumite ni Engr. Castro ang report sa CA kung saan napag-alamang ang subdivision ay sumakop ng 3,235 square meters sa lupa ng kalapit nitong lote. Kinuwestiyon ito ni Engr. Basco. Ang pagsusukat daw ay naisagawa nang wala siyang presensya dahil hindi raw siya naabisuhan ng eksaktong petsa nito. Bukod pa rito, ang mga engineer daw ng LRA ay walang awtoridad mula sa CA. Subalit, nanindigan ang CA sa naging desisyon nito base na rin sa naging maayos na pagsukat, pagkuwenta at pagsusuring teknikal. Tama ba ang CA? MALI. Ang pagkukulang ni Engr. Castro nang hindi nito nabigyan ng abiso si Engr. Basco ng petsa ng pagsusukat upang ito ay lumahok, ay isang matinding paglabag sa karapatan ng mga tagapagmana sa makatarungang proseso lalo nat nagresulta ito ng pagbawi ng kanilang pag-aari sa sukat na 3,235 square meters. Dapat sana ay nakalahok ang mga engineer ng mga partido upang ang mga interes nito ay naprotektahan. Ang pagsusukat upang matukoy ang hangganan sa pagitan ng dalawang lote ay masusing isinasagawa upang maiwasan ang pagkawala sa pag-aari ng mga partido. (Spouses Casimiro and Pascual vs Court of Appeals et. al., G.R. 136911, February 11, 2003)</body>
<link>http://www.philstar.com/Article.aspx?articleId=243040&amp;publicationSubCategoryId=94</link>
</article>
<article>
<title>Magandang anak ng senador, siyota ng DPWH official</title>
<author>BALITANG SPECIAL Ni Deo Macalma</author>
<date>
<month>March</month>
<day>18</day>
<year>2004</year>
</date>
<body>ALAM nyo bang siyota pala ngayon ng isang opisyal sa Department of Public Works and Highways (DPWH) ang may asawang anak ng isang senador? Ayon sa aking bubuwit, 54 days na lang at eleksyon na. Happy birthday muna kay DOTC Sec. Larry Mendoza, at Gov. Pedro Bacani ng Quirino. * * * Alam nyo bang meron palang illicit love affair ang magandang anak ng isang senador at isang mataas na opisyal ng DPWH. Ayon sa aking bubuwit, galit na galit ang isang anak na lalaki ni Mr. Senator nang malaman nitong may relasyon pala ang kanyang kapatid sa isang opisyal ng pamahalaan. Bulgar na ang kanilang relasyon sa DPWH at maging sa probinsiya ng senador. Paano naman kasi, hindi sila discreet sa kanilang pagdi-date na dalawa. Sila ay pinagkukuwentuhan ng kanilang mga driver habang nasa loob ng hotel ang dalawa. Ang kanilang mga driver-bodyguard ay naghihintay naman ng maghapon sa parking lot ng hotel. Paboritong puntahan ng dalawa ay Philippine Plaza Hotel at EDSA Shangri-La Hotel. * * * Ayon sa aking bubuwit, ang anak ng senador at DPWH ay nagkakilala hanggang sa magkaroon ng relasyon dahil sa kanilang trabaho. Supplier ng mga safety devices sa highways si babae at si Public Works official naman ang nagbibigay sa kanya ng kontrata. Ayon pa sa aking bubuwit, kalat na ang relasyon ng dalawa hanggang sa makarating ito sa isang anak ni Mr. Senator. Sinasabihan niya ang kapatid na makipaghiwalay kay Mr. DPWH official. * * * Ayon sa aking bubuwit, itong mga anak na lalaki ni senator ay nag-usap na pala at meron na silang planong gawin laban sa DPWH official kung hindi niya kakalasan ang kanilang kapatid. Baka siya ay itumba. Ayon sa aking bubuwit, ang magandang anak ng senador ay si Miss P. as in Panday. At ang DPWH official ay walang iba kundi si siya ay pogi at bigotilyo . Siya ay si DPWH Asst. Sec. R. as in Romeo.</body>
<link>http://www.philstar.com/Article.aspx?articleId=243043&amp;publicationSubCategoryId=94</link>
</article>
<article>
<title>Sasamahan ba ni GMA si Eddie Gl?</title>
<author>HALA BIRA! Ni Danny Macabuhay</author>
<date>
<month>March</month>
<day>18</day>
<year>2004</year>
</date>
<body>HINDI na ako nagulat nang lumabas ang balita na idinis-qualify ng Comelec si Eddie Gil bilang kandidato sa pagka-presidente. Noon pa sana ay hindi na dapat pang pinayagang kumandidato si Gil sapagkat may mga ebidensiya at mga basehan na wala itong kuwalipikasyon at kakayahang magsagawa ng pambansang pangangampanya. Marami nga ang nagtataka kung bakit naging masyadong maluwag sa pagpayag na makapasok si Eddie Gil na maging kandidato kahit na sa simulat simula pa lamang ay hindi na kapani-paniwala ang mga inihahayag nito na katulad ng babayaran nito ang pagkakautang ng Pilipinas kapag nanalo siya. Nais nitong paniwalain ang taumbayan na umaapaw ang kanyang pera samantalang balitang-balita na hindi niya mabayaran ang kanyang hotel bills at hindi nito diumano tinutupad ang pangako na siya ang sasagot sa mga gastusin ng mga kasama niyang kandidato sa pagka-senador. Sabagay, kahit na naging mabagal ang aksyon ng Comelec sa kaso ni Gil, hindi pa rin huli na mapatalsik ito. Maaaring blessing in disguise ito para kay Gil sapagkat inilalayo na siya sa pagkakabaon pa. Tutal naman, wala naman talaga siyang kapana-panalo na maging presidente. Samantala, isang grupo ng mga abogado na kabilang sa Pro-Constitution (Pro-Con) ang naghain ng petisyon sa Comelec upang ma-disqualify si President Gloria Macapagal-Arroyo dahil lumampas ang TV ad nito ng 69 minutes. Ang Pro-Con ay ang grupo rin na naghain ng electioneering charges sa Philippine Charity Sweepstakes at PhilHealth dahil diumano sa paggamit ng mga ito ng pondo ng gobyerno. Hindi ko alam kung sino talaga ang mga nasa likod ng Pro-Con. Ang maliwanag lamang ay hindi sila kapanalig ni GMA. Hindi rin sila mga tagahanga ni Comelec Chairman Ben Abalos. Inilalagay ng mga ito ang Comelec at si Abalos sa sentro ng pagsubok at sa hindi kanais-nais na kalagayan. Abangan kung papaano makakaalpas sa kagipitan ang Malaca&amp;ntilde;ang at ang Comelec sa pagkakataong ito samantalang maghihintay na nag-iisa si Eddie Gil sa labas ng bakod ng Comelec.</body>
<link>http://www.philstar.com/Article.aspx?articleId=243051&amp;publicationSubCategoryId=94</link>
</article>
<article>
<title>Kawalan ng trabaho</title>
<author>PANAGINIP LANG Ni Nixon T. Kua</author>
<date>
<month>March</month>
<day>18</day>
<year>2004</year>
</date>
<body>TUMAAS na naman ang bilang ng mga walang trabaho rito sa atin.&amp;nbsp; Ayon sa statistics na ni-release ng Department of Labor and Employment (DOLE) ay 11 porsyento na ang dami ng walang trabaho rito sa atin. Hindi pa nila sinama riyan yung mga underemployed, yung bang mga nagsikap magtapos sa kolehiyo pero dahil sa sama ng ekonomiya natin ay namasukan na lang bilang waiters, waitresses, sales clerk sa department stores, security guards at iba pang trabaho. Ang bilang na ito na aabot raw sa 3.9 million pero sa naniniwala tayo na mas mataas pa riyan.&amp;nbsp; Ang 11 porsyento na jobless, ayon sa isang retiradong opisyal ng DOLE ay tiyak na conservative raw.&amp;nbsp; Sabi niya sa atin kahapon ng makausap natin siya na malamang mga 15% ang walang trabaho. Sa nasabing bilang ng walang trabaho, 46 porsiyento o halos kalahati ay may edad na 15-24 at kasama rito ang mga bagong graduate na madadagdagan na naman ngayon na kahit tagahugas ng pinggan ay hindi makapasok. Bagamat mga disenteng trabaho ay mababa para sa kanila&amp;nbsp; at ang masakit ay hindi nila nagagamit ang kanilang pinag-aralan sa kanilang ginagawa.&amp;nbsp; Pero ang mas matindi riyan ay yung mga napilitang pumasok bilang GRO o kayay masahista.&amp;nbsp; Isipin mo, nagtapos ka ng kolehiyo para lang mapasok sa trabahong kahit anong sabihin nila ay takaw pambabastos at mababa ang tingin ng tao. Iba naman diyan ay kumarera upang maging guro pero sa kawalan ng trabaho o kaliitan ng sahod ay napilitang mangibang bayan upang mamasukan bilang katulong. Yun namang mga naghirap ng ilang taon upang maging doctor ay lumalayas na rin dahil walang maayos na trabaho rito kaya tumutulak na patungong US upang magtrabaho bilang nurse.&amp;nbsp; Hindi ba malinaw na demosyon ito. Kasama riyan sa bilang na yan si Elmer Reyes Jacinto, isang board topnotcher sa larangan ng medisina na nais pa ring tumulak papuntang US para mag-nurse.&amp;nbsp; Ang magagaling&amp;nbsp; natin ay umaalis, kasama na riyan ang mga nakapag-aral ng husto.&amp;nbsp; Kesa pakinabangan ng ating bayan ay&amp;nbsp; ibang bayan ang makikinabang. Noong bago manungkulan si Pangulo Reyna Madam Senyora Donya ekonomista, anak ng dating Pangulong Diosdado Macapagal, nagpagawa ng mahigit P500 milyong overpriced na Macapagal Highway, tagapamigay ng PhilHealth card na may retrato niya kahit na ang pondo ay galing sa sambayan at sa mga overseas Filipino workers, asawa ni Sir Senor Atty. JOSE Miguel Arroyo alyas JOSE Pidal, Gloria Labandera, Ina ng Bayan kaya siyempre asawa rin ng bayan, kaklase ni dating US President Bill Clinton at best friend ni US President George Bush, nagpatrabaho sa libu-libong mga nagwawalis ng kalsada pero ang pinambabayad ay hindi sariling pera kundi sa kaban ng bayan at kung anu-ano pa ay 20% lang ang nais mangibang bayan. Yan ha, dami ko ng tawag sa Kamahalan Gloria Macapagal Arroyo.&amp;nbsp; Kung kulang pa, text lang kayo sa 09272654341 at dagdagan pa natin.&amp;nbsp; Hindi lang natin sinama ang kagalang-galang dahil ang respeto ay inaani at hindi nakukuha sa pilitan.&amp;nbsp; Sana maani niya yan sa pamamagitan ng pagbabago at maayos na pamamalakad kahit ilang buwan na lang bago mag election. Ngayon, mahigit 50% na ang gustong mangibang bayan at palaki pa ng palaki ang bilang na ito.&amp;nbsp; Patunay ito na tuloy ang pagkawala ng pagasa ng ating mga kababayan kaya ninanais na lang na umalis ang makakaalis. Iba-iba na rin ang paraan, kagaya ng pagpasok bilang turista sa US, Europe, Australia at ibang bansa.&amp;nbsp; Ang magpakatulong sa Middle East, Hong Kong, Singapore, Taiwan at iba pang bayan.&amp;nbsp; Ang magtungo sa Japan upang maging Japayuki (trabahong ayaw ng mga kabataan pero talagang napipilitan lang).&amp;nbsp; Sabagay lahat naman yan ayaw nila dahil mahirap mabuhay ng malayo sa pamilya, lalo na kung illegal ang pag stay doon.&amp;nbsp; Kasama pa riyan ang mag-asawa ng foreigner upang makaalis. Tunay na nakakaawa na tayo. Tapos marami pa sa kanila ang inaabuso dahil nga illegal ang papeles o di kayay nagbayad ng malaki at maloko pa ng mga walang kaluluwang mga illegal recruiter na sana isama sa parusang lethal injection. Kaso ang mapait na katotohanan, tuloy man ang paghihirap, tuloy&amp;nbsp; rin naman ang mga pangungurakot sa gobyerno, lalo na itong&amp;nbsp; administrasyon ni Madam Senyora Donya Gloria na ayaw lubayan ang pagpapaligaya sa kaban ng bayan kaya wala ring tigil ang pagtaas ng ating utang na utang rin ng ating mga ka apu-apuhan. Suliranin&amp;nbsp; itong dapat ng hanapan ng solusyon ng pamahalaan, kung hindi magmumukha tayong mga gypsy sa Europa na pakalat-kalat, palabuy-laboy at inaapi ng buong mundo. * * * Dagsa ang text na natanggap natin sa katanungan na kung sino ang gusto natin maging Pangulo.&amp;nbsp; Tumanggap tayo ng 1,622 na text at 612 nito ay para kay Bro. Eddie Villanueva.&amp;nbsp; Halos lahat dito ay galing sa Hong Kong na patunay na malakas talaga si Bro. Eddie sa mga manggagawa nating nasa Hong Kong. Pumangalawa si Sen. Ping Lacson na nakakuha ng 388 at pangatlo si&amp;nbsp; Fernando Poe Jr.&amp;nbsp; na kumuha ng 323 boto.&amp;nbsp; Pang-apat si Madam Senyora Donya Gloria, 169 at huli si dating Secretary Roco, 70.&amp;nbsp; Ang iba ay umulit kaya hindi kasama ang bilang at ang iba naman ay hindi bumoto kung hindi nagbigay lang ng reaksyon sa ating kolumn. Inuulit ko hindi ho scientific ang sistema natin at hindi dapat maging basehan ng inyong pagpili.&amp;nbsp;&amp;nbsp; Gaya ng mga survey&amp;nbsp; na ginagawa rin ng iba, ang dapat ninyong iboto ay hindi kung sino ang palagay nyong mananalo kung hindi kung sino ang palagay nyong makakapagsilbi&amp;nbsp; ng maayos sa ating bayan. Tandaan ninyo, kahit ho ulit ulitin ng inyong lingkod, ang kailangan natin ngayon ay siyang makakapag-ayos ng ating bayan na patuloy ang pagbagsak ng ekonomiya at pagtaas ng krimen. Kailangan natin ang isang Pangulong buo ang loob at merong political will para labanan ang katiwalian at itama ang serbisyo ng gobyerno upang magbalik ang tiwala ng mga investors nang dumami ang trabaho. Kailangan rin natin ang isang taong lalabanan ang&amp;nbsp; krimen at kakatakutan ng mga tiwaling kawani ng gobyerno, lalo na ang kapulisan na kilala sa pangongotong. Crucial ang election na ito at make or break ito para sa ating bansa. * * * Para sa anumang reaksyon, sumulat lang sa nixonkua@yahoo.com o kayay mag text sa&amp;nbsp; 09272654341. Mapapakinggan&amp;nbsp; nyo rin po ang inyong lingkod sa DZEC 1062 mula 4:30 hanggang 6:00 ng hapon, Lunes hanggang Huwebes.</body>
<link>http://www.philstar.com/Article.aspx?articleId=243052&amp;publicationSubCategoryId=94</link>
</article>
<article>
<title>EDITORYAL - Palakpakan ang Comelec</title>
<author></author>
<date>
<month>March</month>
<day>19</day>
<year>2004</year>
</date>
<body>SA wakas, nagkaroon din ng talino sa pagpapasya ang Commission on Election (Comelec) kung idi-disqualify o hindi ang isang kandidato sa pagka-presidente. Mahigit isang buwan na lang at eleksiyon at dapat palakpakan ang Comelec sa kanilang ginawang pagpapasya sa isang presidentiable na naging sentro ng katatawanan sa loob din nang may dalawang buwan. Dinisqualify ng Comelec si presidentiable Eddie Gil at itinuring itong &amp;quot;nuisance candidate&amp;quot; o &amp;quot;panggulong kandidato&amp;quot;. Walang kakayahan si Gil, ayon sa Comelec na magdaos ng kampanya. Naging basehan din ang pagkalas ng apat na senador sa tiket ni Gil sapagkat wala nga itong kakayahan. Nakabigat pa kay Gil ang mga akusasyon na hindi ito nagbabayad sa hotel na tinutuluyan o sa mga restaurant umano na kinakainan nito at ng kanyang mga kasama. Naging malaking palaisipan din ang mga mali-maling pagsagot ni Gil sa mga interview sa kanya. Isa sa mga nakagulat na pahayag ni Gil ay nang sabihin nitong gagawing dollar ang pera ng Pilipinas. Pinangako rin nito na kung siya ang magiging presidente ay babayaran lahat ang utang ng bansa at bibigyan ng tig-P1 milyon ang bawat Pinoy. Lahat umano ay manggagaling sa sarili niyang bulsa. Nakapagtataka na masyadong mahina ang Comelec na umiksamen sa qualifications ng presidentiables. Hindi ba nakahalata ang Comelec nang mag-file nang certificate of candidacy si Gil sapagkat ang isinulat niya sa SEX ay &amp;quot;Filipino&amp;quot; sa halip na male. Dapat noon pa ay nagkaroon na ng duda kung &amp;quot;panggulo&amp;quot; nga lamang ba si Gil. Pero hindi ganyan ang nangyari. Nakalusot ito at naka-pangampanya pa sa malalayong probinsiya. Kahit pa ba sabihing kakaunti lamang ang naniniwala kay Gil at hindi ito mananalo bilang presidente, hindi na sana hinayaan pang &amp;quot;makapanggulo&amp;quot; pa. Naging kontrobersiya na ang Comelec sa palpak na &amp;quot;automation project&amp;quot;. Dalawang beses humirit ang Comelec na magamit ang mga automated counting machines (ACMs) ng Mega-Pacific pero hindi umubra sa Korte Suprema. Ang ibinasura ay hindi na nararapat pang pulutin. Ngayoy sa pag-eeksamin ng &amp;quot;panggulong kandidato&amp;quot; ay nalagay na naman ang Comelec sa katawa-tawang sitwasyon. Ganoon pa man, dapat pa ring palakpakan ang Comelec sapagkat nakapagpasya rin sila nang matalino tungkol sa kontrobersiyang ito. Sanay ito na ang huling katatawanan sa panig nila.</body>
<link>http://www.philstar.com/Article.aspx?articleId=243159&amp;publicationSubCategoryId=94</link>
</article>
<article>
<title>P20 'entrance fee' sa NBI-Carriedo Plaza</title>
<author>BAHALA SI TULFO Ni Ben Tulfo</author>
<date>
<month>March</month>
<day>19</day>
<year>2004</year>
</date>
<body>BEINTE pesos! Entrance fee para sa National Bureau of Investigation (NBI)Carriedo Plaza doon sa mga kukuha at magre-renew ng kanilang NBI clearance. Ang NBI-Carriedo Plaza ang bukod-tanging satellite office ng NBI na naniningil ng entrance fee. Hangad daw ng NBI ang mabigyan ang publiko ng &amp;quot;maayos&amp;quot;, &amp;quot;mabilis&amp;quot; at &amp;quot;maginhawang&amp;quot; serbisyo sa halagang beinte pesos? Panoorin bukas ng gabi, eksklusibo sa &amp;quot;BITAG&amp;quot; simula 7:00 hanggang 8:00 sa IBC 13, ang isinagawang imbestigasyon ng aming TV team, ang sagot ng NBI sa kanilang paniningil ng kanilang entrance fee. Eksklusibo, inamin ng NBI sa &amp;quot;BITAG&amp;quot; ang kanilang pagkukulang! Sangkaterbang reklamo ang aming natatanggap mula sa tawag sa telepono, text at e-mail. Kaya namin nadiskubre ang bagay na to. Ayon sa mga nagrereklamong lumapit sa amin, kapag hindi ka nagbayad ng entrance fee at wala kang maipakitang &amp;quot;stub&amp;quot;, hindi makakapasok sa NBI-Carriedo Plaza. Mga guwardiya pa mismo ng Carriedo Plaza ang haharang sa inyo. At ang nangongolekta para sa NBI ay mismong mga cashier ng naturang gusali sa second floor. Isinagawa ng aming grupo ang undercover at surveillance operation upang makita sa aming &amp;quot;concealed camera&amp;quot; ang mga reklamo ng mga kumukuha ng NBI clearance sa Carriedo Plaza. Presto! Tumpak lahat ang sinabi ng mga nagrereklamo. Ako mismo kasama ang aking &amp;quot;BITAG&amp;quot; team, dala ang aming mga BITAG camera, sinubukan harangin ng mga guwardiyang nakasibilyan. * * * Nakipagtulakan pa ang guwardiya sa akin. Tinabig niya ang aming mga mamahaling TV camera. Kulang na lang baliin ko ang kanyang braso matapos kong pilipitin dahil sa kanyang pagtulak at pagtabig sa aking cameraman. Nabulabog din ang cashier ng naturang gusali at natigil ang kanilang pangongolekta ng entrance fee habang pinipitikan sila ng aming camera. Eksklusibo ninyong mapapanood ang paliwanag sa &amp;quot;BITAG&amp;quot; ng Deputy Directorate for Technical Services ng NBI, si Atty. Samuel Fiji, kung KANINO at SAAN napupunta ang &amp;quot;entrance fee&amp;quot; na kinokolekta ng Carriedo Plaza para daw sa NBI. * * * UPDATE: Panoorin ang mga hakbang na ginawa ng &amp;quot;BITAG&amp;quot; kung papaano namin naisalba ang estudyanteng &amp;quot;dinemote&amp;quot; ng Fabella Memorial School of Midwifery ngayong Sabado. Tumupi ang Fabella sa hakbang na ginawa ng &amp;quot;BITAG&amp;quot; kaya napilitang ipa-graduate si Shirly sa tulong ng Commission on Higher Education (CHED). * * * Muli naming ipakikita kung papano tinuldukan ng BITAG ang &amp;quot;panghuhulidap&amp;quot; ng dalawang pulis-WPD. Mahalaga ang &amp;quot;segment&amp;quot; na to, sakaling kayo rin ang maging biktima ng mga nanghuhulidap na mga awtoridad.</body>
<link>http://www.philstar.com/Article.aspx?articleId=243174&amp;publicationSubCategoryId=94</link>
</article>
<article>
<title>Pader ng mundo</title>
<author>SAPOL Ni Jarius Bondoc</author>
<date>
<month>March</month>
<day>19</day>
<year>2004</year>
</date>
<body>NAGIGIBA na ang world wonder na Great Wall of China. Ninanakaw ang mga bato para gawing apartment o kulungan ng baboy. Sinasabi ng historians na mali ang mga ulat tungkol sa pagtatayo ng milya-milyang pader nung sinaunang panahon. Umangal ang unang Chinese astronaut Yang Liwei paglapag sa mundo na, kontra sa kasabihan, hindi naman pala ito kita mula sa outer space. Sa ibat ibang bahagi ng mundo, tumatayo naman ang ibang mga pader. Sa Israel patuloy ang konstruksiyon ng 700-kilometrong bakod na konkreto sa West Bank, halagang $1.4 bilyon. Binalaan ng United Nations ang Israel na labag ito sa karapatang pantao. Umiiling ang mga Palestino na ilegal na sinasakop ng pagpapader ang teritoryo nila. Nahahati ang mga kabayanan, at mga magsasaka mula sa mga palayan nila. Sa silangang India apurahan ang pagpader sa 4,894-km border ng Bangladesh sa loob ng tatlong taon. Dapat daw harangan ang pagpasok ng mahihirap na Bangladeshi. Sa kanluran, meron nang pader na barbed wire sa gilid ng Pakistan para itakwil umano ang mga terorista. Sa hilaga, magbabakod din, 767 km, sa border ng Jammu at Kashmir. Nun pang nakaraang dekada nagpader ang Malaysia ng 20- sa 500-km border ng Thailand, halagang $1.8 milyon, para itakwil ang drug smugglers. Ngayon Thailand naman ang magpapatuloy ng pagbabakod para harangan ang Islamist terrorists. Mahigit 3,200 km ang border ng US at Mexico; 130 km ang may bakod para hindi makatawid ang mahihirap na Chicano sa California at Texas. Hahabaan pa nang 23 km dahil sa illegal immigrants. Sa ibang dako winawasak ang mga pader na hadlang sa mabuting ugnayan ng mga tao. Dekada-80 nang tibagin ang Berlin Wall. Sa 248-km demilitarized zone pagitan ng North at South Korea-pinaka-kakila-kilabot na lugar sa mundo, ayon kay Bill Clinton-binubunot na ang libu-libong landmine. Gumaganda na ang relasyong North-South. Naglalatag na ng riles ng tren mula Seoul sa South patungong Kaesong sa North. Buti sa Pilipinas, bakuran lang sa sayawan ang uso.</body>
<link>http://www.philstar.com/Article.aspx?articleId=243177&amp;publicationSubCategoryId=94</link>
</article>
<article>
<title>Padrino pala ni Tikboy Garcia si Sen. Barbers kaya hindi kayang hulihin ni Gen. De Leon</title>
<author>BANAT NI BATUIGAS Ni Bening Batuigas</author>
<date>
<month>March</month>
<day>19</day>
<year>2004</year>
</date>
<body>MUKHANG seryoso si NCRPO chief Dir. Ricardo de Leon sa anti-kotong campaign niya. Kasi nga umaabot na sa 41 pulis at mga traffic enforcers ang huling bilang ng naaresto ng mga tauhan niya pero wala pa tayong makitang palatandaan na ibababa na ni De Leon ang mga kamay na bakal niya. Kung sabagay, masalimuot sa ngayon ang sitwasyon sa kalye at hindi natin masisi ang mga tiwaling pulis natin kung bakit ayaw nilang makinig sa mga alituntunin ni De Leon sa kadahilanang sila lang ang nakakaalam. Ang lumalalang economic situation kaya ng bansa ang dahilan? Eh sa panahon sa ngayon, lahat naman tayong Pilipino ay naghihikahos kayat dapat lang na maghigpit ng sinturon. Karamihan kasi dito sa kapulisan natin eh maraming pamilya ang sinusuportahan kayat hindi nila mapigilan ang sariling magdilihensiya. Pero saan ang bagsak nila? Kung hindi sa kulungan, tiyak madi-dismiss pa sila at kawawa ang maiiwan nilang pamilya, di ba mga suki? He-he-he! Kaya dapat na sigurong makinig ang kapulisan natin sa NCRPO dito sa mga warning ni De Leon para maiwasan nila ang mai-presenta sa media nga. Kayo rin? Kahit parami nang parami ang bilang ng kapulisan at sibilyan na nahulog sa lambat ni De Leon, mukhang madulas pa sa palos naman ang mga buwaya ng Intelligence Group (IG) sa pamumuno ni Tikboy Garcia. Kahit may warning na kasi sina Tikboy, SPO2 William Tiamzon at Nanding Timbang at Abe David, eh patuloy pa rin ang pananalasa nila sa kalye. Sa katunayan, itong si Tikboy ay nagyayabang pa na hindi siya kayang hulihin ni De Leon dahil sa padrino niyang si Sen. Robert Barbers. Isang kumpas lang daw ni Barbers tiyak titiklop itong mga kamay na bakal ni De Leon. Patuloy din ang pananakot nina Tikboy Garcia. Tiamzon, Timbang at David sa mga taong inalipusta nila. Kahit abot-langit pa ang pagsisigaw ng bagong promote na si Chief Supt. Ismael Rafanan ng IG eh mukhang walang saysay sa grupo ni Tikboy Garcia. Mabilis rin palang makalimot si Rafanan, no mga suki? He-he-he! Isang malaking hamon itong grupo ni Tikboy Garcia sa anti-kotong na kampanya ni De Leon. Hanggang kailan kaya ang suwerte nitong grupo ni Tikboy Garcia? Ayon naman sa mga nakausap natin sa WPD Press Corps, sa kuwentuhan lang malinis si Tikboy Garcia. Hindi raw ito marunong mahiya at walang prinsipyo na ipinaglalaban. Basta ang importante lang eh kumita siya kayat hayun sumemplang siya sa kamay ng Presidente Anti-Orga-nized Crime Task Force (PAOCTF) sa kasong pangongotong nga, he-he-he! Me abilidad talaga itong si Tikboy Garcia, ayon sa taga-WPD Press Corps. Hindi natin tatantanan itong grupo ni Tikboy Garcia. Hindi lang ang grupo ni Tikboy ang napupuna ng WPD Press Corps na iniiwasan ni De Leon sa anti-kotong campaign niya kundi maging ang mga tong-collectors ng limang police districts sa Metro Manila. Bakit may kinikilingan itong si De Leon?</body>
<link>http://www.philstar.com/Article.aspx?articleId=243187&amp;publicationSubCategoryId=94</link>
</article>
<article>
<title>Pabahay sa mga sundalo</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>March</month>
<day>19</day>
<year>2004</year>
</date>
<body>MULA noong manungkulan bilang presidente si Gloria Macapagal-Arroyo, binigyan niya ng malaking priyoridad ang paglutas sa milyun-milyong pangangailangan sa pabahay. Hanggang ngayon patuloy ang pagbibigay niya ng pag-asa sa pangarap ng bawat Pilipinong magkaroon ng sariling tahanan. Noong nakaraang buwan, pinangunahan ni President Arroyo ang pinakamalaking proyekto sa pabahay ng Armed Forces of the Philippines na tinatawag na Bonifacio Heights. Ang proyektong ito ay itatayo sa pitong ektaryang lupa sa Fort Bonifacio, Taguig. Mahigit na 2,000 sundalo ang magiging benepisyo ng proyektong ito. Napakaganda ng lokasyon nito dahil nasa likod ito ng Forbes Park at Dasmari&amp;ntilde;as Village. Ang Bonifacio Heights ay sama-samang proyekto ng Housing and Urban Development Coordinating Council, Armed Forces of the Philipines at ng DMCI Homes, isang pribadong developer. Ang nasabing developer ang magtatayo ng Medium Rise Building sa kanyang sariling pondo at babayaran lamang ito ng benepisaryo pagtinake-out niya ito. Sa tulong ng Home Mutual Development Fund o Pag-IBIG. Ang mga aplikante ditong sundalo ay mabibigyan ng special window para sa kanilang loan take-out. Ang pinakamababang halaga ng yunit ay nasa P630,000 hanggang P930,000. Ang amortisasyon ay maaaring mabayaran hanggang 30 taon.</body>
<link>http://www.philstar.com/Article.aspx?articleId=243189&amp;publicationSubCategoryId=94</link>
</article>
<article>
<title>Kapistahan ni San Jose</title>
<author>ALAY-DANGAL Ni Fr. Jose C. Blanco, S.J.</author>
<date>
<month>March</month>
<day>19</day>
<year>2004</year>
</date>
<body>SI San Jose ang ama-amahan ni Jesus. Siya ang kabiyak ni Maria. Ang Ebanghelyo sa araw na ito sa kanyang kapistahan ay mula kay San Mateo. Isinasalarawan sa ebanghelyo ang naging suliranin ni Jose. Basahin natin si Mateo at ating pagnilayan ang mga pangyayari hinggil sa naging problema ni Jose (Mt.1:16, 18-21, 24). At si Jacob ang ama ni Jose na asawa ni Maria. Si Maria naman ang ina ni Jesus na tinatawag na Kristo. Ganito ang pagkapanganak kay Jesus. Si Maria na kanyang ina at si Jose ay nakatakda nang pakasal. Ngunit bago sila nakasal, si Mariay natagpuang nagdadalang-tao. (Itoy sa pamamagitan ng Espiritu Santo.) Isang taong matuwid si Jose na kanyang magiging asawa, ngunit ayaw niyang mapahiya si Maria, kaya ipinasya niyang hiwalayan ito nang lihim. Samantalang iniisip ni Jose ito, napakita sa kanya sa panaginip ang isang anghel ng Panginoon. Sabi nito sa kanya, &amp;quot;Jose, anak ni David, huwag kang matakot na tuluyang pakasalan si Maria, sapagkat siyay naglihi sa pamamagitan ng Espiritu Santo. Manganganak siya ng isang lalaki at itoy pangangalanan mong Jesus, sapagkat siya ang magliligtas sa kanyang bayan sa kanilang mga kasalanan.&amp;quot; Nang magising si Jose, sinunod niya ang utos ng anghel ng Panginoon; pinakasalan niya si Maria. Tunay nga na si Jose ay nagkaroon ng malaking problema. Si Maria ay naglilihi. Inisip ni Jose na tiyak na nagkaroon si Maria ng pakikipagtalik sa ibang lalaki. Ano ngayon ang kanyang gagawin? Nagpasya si Jose na matahimik na hiwalayan si Maria. Subalit ipinahayag sa kanya ng isang anghel ang misteryo ng paglilihi ni Maria. Si Maria ay nabuntis sa pamamagitan ng kapangyarihan ng Espiritu Santo. Kung kaya si Jose ay di-na dapat mag-atubili na tanggapin bilang kabiyak niya si Maria at ang anak nito na kanyang pangangalagaan. Ang magiging anak ni Maria ay Anak ng Diyos. Siya ang Mesias  ang Tagapagligtas ng sanlibutan. Si San Jose ang tagapangalaga at protektor ng Simbahan. Dumulog kay San Jose; tiyak na lagi niya kayong tutulungan.</body>
<link>http://www.philstar.com/Article.aspx?articleId=243194&amp;publicationSubCategoryId=94</link>
</article>
<article>
<title>Manggang Zambales</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>March</month>
<day>19</day>
<year>2004</year>
</date>
<body>NGAYONG tag-araw ay kapansin-pansin ang malagintong kulay ng mga manggang Zambales sa mga palengke. Marami ang sasang-ayon na ang mga manggang Zambales ang pinakamatamis at pinakamasarap kainin. Napag-alaman na ang sangguniang panlalawigan ng Zambales ay nagpanukala na ilahok sa Guinness Book of World Records ang Manggang Zambales bilang Worlds Sweetest Manggo. Ayon sa mga Zambales provincial official dapat na parangalan ang manggang Zambales bilang pinakamatamis, pinakamakatas at pinakamasarap na mangga sa mundo. Malakas pagkakitaan ang mangga. Ayon sa pamilya Canto ng Botolan, Zambales kung saan naroon ang sumabog ang Bulkang Pinatubo, malaking tulong ang mangga sa kabuhayan nila. Sa pamamagitan ng limang punong mangga na talaga namang hitik na mamunga ay nakapagtapos ng medisina ang dalawang anak na lalaki, at nursing naman ang anak na babae at naging masagana ang pamumuhay nila dahil sa manggang Zambales. Nang ang Mahal Public Services Foundation ay nag-outreach program sa Iba, Zambales ay sawang-sawa na kami sa pagkain ng mangga na inihain ni Dr. Achacoso. Personal na sasabihin ko na talagang super sarap ang manggang Zambales. Sa pitak na ito ay matagal nang naisulat ang tungkol sa isa pang mangga na dapat na dakilain ng mga Pilipino. Itoy ang mangga sa pulo ng Guimaras na mala-kas na dollar earner dahil itoy ini-export na sa United States at iba pang bansa.</body>
<link>http://www.philstar.com/Article.aspx?articleId=243195&amp;publicationSubCategoryId=94</link>
</article>
<article>
<title>&amp;quot;Anong meron sa Palasyo?&amp;quot;</title>
<author>CALVENTO FILES Ni Tony Calvento</author>
<date>
<month>March</month>
<day>19</day>
<year>2004</year>
</date>
<body>NAKATANGGAP PO ANG INYONG LINGKOD NG LIHAM MULA ATING EMAIL, tocal13@yahoo.com, mula kay Mary Grace Agustin, may-asawa at dalawang anak, na taga Malabon. Maganda ang nilalaman ng kanyang sulat. Basahin po natin. &amp;quot;Painit nang painit ang panahon ng kampanya para sa darating na halalan sa darating na Mayo. Anim ang naglalaban laban sa hangaring makaupo sa Palasyo ng Malakanyang. Ano nga ba ang meron doon at halos lahat ay gagawin nila para maging susunod na pinuno ng bansa? Sa totoo lang, sa sitwasyon ngayon ng Pilipinas na kabi-kabila ang problemang uhaw na uhaw sa solusyon  terorismo, patuloy na pagbagsak ng piso, utang na panlabas na di matapos-tapos, graft and corruption, kriminalidad, ang di pa rin masawatang jueteng at drug addiction, ang lumalalang sitwasyon ng edukasyon, ang dumaraming kaso ng rebelyon, ang grabeng pagdagsa ng unemployment, isama pa rin ang grabeng pamumulitika na tiyak na sasalubong sa bagong halal na Pangulo, at napakarami pang iba. Kung iisipin natin, ano kaya ang pumasok sa isip ng mga kandidatong ito at bakit ba tila gustong-gusto nilang suungin ang napakahirap na posisyong ito. Kung sa pinansiyal na aspeto, malabo. Itoy kung sa legal na pamamaraan ang pagbabasehan. Ang suweldong tatanggapin ng Pangulo ay humigit kumulang sa P90,000 sa isang buwan. Humigit kumulang na P1 milyon sa isang taon. At humigit kumulang P6 milyon sa pagtatapos ng anim na taong termino. Para sa atin na mga simpleng mamamayan, aba eh, sobra sobra na ang halagang ito . Pero kung pagbubulay-bulayin, napakaliit ng halagang ito kung ikukumpara sa daan-daang milyong piso hanggang bilyon pa na ibinubuhos sa pangangampanya ng isang naghahangad na maging presidente. Ang halagang itoy ginagamit para sa pagpapagawa ng mga posters, streamers, at iba pang campaign materials. Ang malaking bahagi ay pambayad sa mga magsisilbing watchers sa bawat presinto sa araw ng halalan para makatiyak na hindi madadaya sa bilangan. At ang ibay para sa mga pamasahe at iba pang gastusin sa pangangampanya sa buong bansa. Kung tutuusin, ang laking abono pa! Hindi rin naman mapasusubalian ng kabi-kabilang siraan, batikusan, kalkalan ng baho, palitan ng akusasyon, pati personal na buhay di paliligtasin. Hindi naman ito puwedeng iwasan ng sinumang tumatakbo sa halalan, lalo pa ngat pagka-Pangulo ang target na puwesto. Siyempre, hindi naman ang pangangampanya ang &amp;quot;end all and be all&amp;quot; nito.. Sabi nga ni Dolphy nang minsang tanungin kung bakit di subukang pasukin ang larangan ng pulitika, hindi raw problema ang pagkandidato. Ang problema, pag nanalo ! May punto siya dito. Ang kampanya ay umpisa pa lang ng laban, simula pa lang pero madugo na. Ang tunay na laban na garantisadong mangangailangan ng tibay ng dibdib at di birong determinasyon ay kapag naluklok ka na sa posisyon. Gaya na nga ng mga naunang nabanggit na mga suliranin ng bayan, Hindi madaling hanapan ng solusyon ang mga ito. Sa bawat araw, oras, at minuto na ilalagi ng bagong luklok sa puwesto ay kakalampagin siya ng di iilang kababayan ukol sa ibat iba at di mabilang na hinaing at reklamo. Parte yan ng pagiging Pangulo. &amp;quot;You cannot please everybody&amp;quot;, ika nga. Kaya ang sinumang mahahalal ay kailangang ihanda ang sarili sa mga batikos, kritisismo. Siguradong may lulutang ng di iilan lamang na may disgusto sa kanyang administrasyon. Kung minsan may mga balido naming rason kung bakit umaalma ang ilan, pero may mga pagkakataon na may mga grupong talagang naghahanap ng butas para lang makaisa sa administrasyon. Pag sinama-sama pa, baka ma-&amp;quot;people power&amp;quot; pa! Alam nyo naman dito sa atin, nakaugalian na yata yan at para bang naging tradisyon na ang pag-aalsa ng bayan. Tanong ulit, &amp;quot;what made them decide to go into a problematic, chaotic, and real tough position as this ?&amp;quot; Maaari naming sabihin na iba siyempre ang mga pribilehiyong tinatamasa ng isang Pangulo. Maaari nga. Pero iba pa rin ang pribilehiyo ng pagiging pribado. Iba na rin siyempre ang nasa poder ka. Maaari nga. Pero, &amp;quot;is it worth it all?&amp;quot; Ano nga kaya ang meron sa Palasyo? (CALVENTO FILES: NAIS KO LAMANG IDAGDAG NA MALIBAN SA SWELDO NG ISANG PANGULO, MERON SIYANG ISANG BILYON PISO, PARA SA KANYANG DISCRETIONARY FUND. MAARI NIYA ITONG GAMITIN KAHIT SAANG PROYEKTO NA NAISIN NIYA. MERON DIN SIYANG BILYONG PISO PARA SA INTELLINGENCE FUND AT MGA &amp;quot;INTANGIBLES&amp;quot; NA HINDI NATIN ALAM PA. MARAHIL ITO ANG SAGOT SA TANONG, ANO MERON SA PALASYO? PARA SA INYONG COMMENTS O REACTIONS, MAGTEXT SA 09179904918. MAARI DIN KAYONG TUMAWAG SA 7788442.</body>
<link>http://www.philstar.com/Article.aspx?articleId=243196&amp;publicationSubCategoryId=94</link>
</article>
<article>
<title>EDITORYAL - Mga dukha na naman ang sinasangkalan</title>
<author></author>
<date>
<month>March</month>
<day>20</day>
<year>2004</year>
</date>
<body>KAWAWA ang mga dukha sapagkat ginagamit na behikulo ng mga pulitiko para makamit ang pangarap nilang puwesto. Kaya kung mawawala ang mga dukha sa bansang ito, wala na ring mga pulitiko. Hindi naman nila kayang utuin ang mayayaman. At hindi na kapani-paniwala ang sigaw ng mga pulitiko na paaangatin nila ang buhay ng mga dukha kapag sila ang napuwesto. Kapag umangat ang buhay ng mga dukha, sino pa ang maloloko ng mga pulitiko. Wala na. Kaya habampanahon nang ang mga dukha ay magiging dukha. Mas masahol pa nga sapagkat hindi tinutupad ng pulitiko ang kanilang pangako. Noon pay ang mga dukha na ang binobola at patuloy pa rin hanggang sa kasalukuyan ang pambobola sa kanila ng mga pulitiko. Marami ang sumakay sa mabulaklak na dila ng pulitiko at huli na para malaman na naihulog na naman sila sa kumunoy ng kahirapan. Walang nagawa ang pulitiko para maiangat ang kalagayan ng kanilang buhay. Si dating President Joseph Estrada ang pinakamaraming supporters na nagmula sa mahihirap na sector. Ang mga ito ay nagdala kay Estrada kaya naluklok sa puwesto noong May 1998 elections. Landslide si Estrada. Hindi matatawaran ang bumahang boto at kumain ng alikabok ang kanyang mga kalaban. Naging famous si Estrada sa kanyang mga pananalitang &amp;quot;Walang kamag-anak, walang kaibigan, walang kumpareng magsasamantala&amp;quot;. Pero makalipas ang tatlong taong panunungkulan, naalis siya sa puwesto. Nagkaroon ng people power. Naakusahan ng pandarambong si Estrada at pagsira sa pagtitiwala ng taumbayan. May P4 bilyon ang sinasabing nakulimbat niya sa loob ng maikling panunungkulan. Ngayoy naka-&amp;quot;house arrest&amp;quot; si Estrada pero nagbibigay siya ng suporta sa kaibigang si Fernando Poe Jr. na kandidato sa May 10 elections. Susuportahan daw niya si FPJ sapagkat sincere raw ito sa pagreporma sa corrupt na bansa. Maka-mahirap daw si FPJ. Ilang linggo nang laman ng balita si Estrada at halatang paraan ito para maikampanya nang todo ang kaibigan. Mairereporma ang bansang corrupt, ayon kay Estrada. Pero mahirap paniwalaan sapagkat hanggang ngayon, wala pang malinaw na plataporma si FPJ. Ayaw nga niyang makipag-debate. Paano marereporma ang isang corrupt na bansa kung walang nilalahad na plano? Hindi naman mahirap isipin na baka ang katiwaliang kinasangkutan ni Estrada ang &amp;quot;aayusin&amp;quot; ni FPJ kapag siya ang nahalal na presidente. Hindi naman sana sapagkat marami na ang matalinong botante sa kasalukuyan.</body>
<link>http://www.philstar.com/Article.aspx?articleId=243291&amp;publicationSubCategoryId=94</link>
</article>
<article>
<title>Out of frustration</title>
<author>AKSYON NGAYON Ni Al G. Pedroche</author>
<date>
<month>March</month>
<day>20</day>
<year>2004</year>
</date>
<body>MAY mga pumipintas sa akin. Unethical daw sa isang journalist na maging bias at mag-endorso ng kandidato. Binabatikos ang aking lantarang pagsuporta kay presidentiable Eddie Villanueva. Pero ito namay personal kong opinyon at bahagi ng karapatan nino man na magpahayag ng damdamin. Sorry for this violation but Im doing it out of frustration. Frustration o pagkasiphayo sa mga nakaraang administrasyong nagpapalit-palit sa ating bansa. Naniniwala ako na marami ang katulad ko na frustrated sa pamahalaan. Naghahanap ng alternatibong mamumuno sa bansa. Lalung sumasahol ang korapsyon sa gobyerno at lumalaganap ang krimen. Kung mayaman ka, delikado ka sa mga kidnappers at magnanakaw. Kung mahirap ka, takot kang sumakay ng public transportation at baka ka ma-holdap. Mamerang balita na lang ang mga rape at massacre. Ang presyo ng paninda ay pataas nang pataas at dumarami ang mga naghihikahos. Sa pananaw ko, ang ugat ng problemang itoy ang kawalan ng karakter ng mga namumuno para manindigan sa matuwid at tama. And I see Bro. Eddie as the perfect alternative para makabangon ang ating bansa at umunlad ang kabuhayan ng bawat Pilipino. Pananaw ko iyan at hindi ko pinupuwersang tanggapin ng ating mga tagasubaybay. Dalangin ko lang ay magsuri tayo lalu na sa katangian at kuwalipikasyon ng mga kandidato sa pagka-pangulo. Sa tingin ko rin, sa patas na eleksyon, malaki ang tsansa ni Bro. Eddie na manalo lalu pat mulat na ang karamihan sa mamamayan. Naghahangad ng totoong reporma. Ang matinding kalaban ni Bro. Eddie sa eleksyong ito ay hindi ang mga katunggaling kandidato kundi ang maruming sistema ng matandang politika. Pero naniniwala si Bro. Eddie sa &amp;quot;himala.&amp;quot; Na ang Diyos ang kikilos upang hindi magtagumpay ang sino mang mandaraya laban sa kanya. Lalu kong hinangaan si Bro. Eddie nang sabihin niyang kahit matalo &amp;quot;panalo&amp;quot; pa rin siya. Kasi, tinupad niya ang gustong ipagawa sa kanya ng Panginoon. Pero bakit pag-uusapan ang pagkatalo Bro. Eddie? Maging positibo tayo at asahan ang pagkilos ng Diyos upang matupad ang kanyang kalooban sa halalang ito. Nananawagan din ako sa mga kapwa Kristiyano na naniniwalat sumusupor- ta kay Bro. Eddie na sama-sama tayong manalangin sa ikapagtatagumpay ng vision ni Bro. Eddie para sa isang magandang bansa.</body>
<link>http://www.philstar.com/Article.aspx?articleId=243305&amp;publicationSubCategoryId=94</link>
</article>
<article>
<title>Softdrink na may droga</title>
<author>IKAW AT ANG BATAS Ni Atty. Jose C. Sison</author>
<date>
<month>March</month>
<day>20</day>
<year>2004</year>
</date>
<body>SI Jerry ay kasal sa kapatid ni Omar. Matagal nang magkabarkada ang dalawa bago pa man ikasal ito. Madalas silang pumunta sa Baguio upang mag-goodtime. Minsan, huminto sila sa isang pizza parlor sa Dau, Mabalacat, Pampanga at doon ay nakilala nila sina Riza at Ana, dalawang bakasyunistang Amerikana na exchange students ng University of China. Madaling nakapalagayan ng loob nina Riza at Ana sina Jerry at Omar kaya pumayag agad silang sumabay sa kotse nito papuntang Baguio. Sa Mitsubishi Lancer, nakaupo sa likod sina Riza, Ana at Omar, samantalang si Jerry ay nasa unahan at ang drayber nilang si Lando. Gabi na nang makarating sa Baguio ang lima. Kumuha sila ng dalawang magkalapit na kuwarto sa hotel. Iniwan ang drayber at nagkayayaang uminom ng alak sa isang jazz bar. Makalipas ang ilang sandaling pagsasayaw at pag-inom ng alak umalis ang apat para kumain. Bumaba sa kotse sina Jerry at Omar at 10 minuto pa ay bumalik na may dalang dalawang plastik cup ng Sprite na nilagyan nila ng droga at dalawang supot ng Chinese food. Pumunta sila sa Camp John Hay at doon ay ipinainom ang softdrink kung saan naubos ni Ana ang kanyang cup samantalang si Riza ay kalahati lamang. Ilang sandali pa ay bumalik na sa hotel ang apat. Nagkaroon agad ng epekto ang droga kina Riza at Ana. Pumasok si Ana sa kanilang kuwarto samantalang si Riza ay sumama sa kuwarto nina Jerry at Omar. Si Riza na nadroga ay may malay pa ring nasaksihan ang nangyari sa kanya. Ayon kay Riza, magkasunod na lumapastangan sa kanya sina Jerry at Omar subalit tanging si Omar lamang ang nakipagtalik sa kanya. Nahatulan sina Omar at Jerry ng kasong rape at acts of lasciviousness. Si Omar na ay walong taong pagkakakulong minimum hanggang 14 taon at walong buwan maximum samantalang si Jerry ay 12 taon minimum hanggang 20 taon at isang araw maximum sa krimeng rape. Sa kasong acts of lasciviousness naman, nahatulan si Omar ng dalawang buwang pagkakakulong samantalang si Jerry ay dalawang buwan minimum hanggang dalawang taon at apat na buwan maximum. Kinuwestiyon ng dalawa ang hatol. Iginiit nilang ang kasong acts of lasciviousness daw ay parte na ng rape. Dapat din daw na mahatulan sila sa krimeng kanilang ginawa at hindi sa dalawang krimen. Bukod pa rito ay iginiit ni Omar na walang rape dahil hindi naman niya naipasok ang kanyang ari kay Riza. Tama ba sina Jerry at Omar? MALI. Malinaw sa kasong ito na nagkaroon ng sabwatan (conspiracy) ang dalawa. Mula sa pag-alok nila ng inumin sa paglalagay nila ng droga. At kahit na walang presensiya ang isa habang ginagawa ang paglapastangan kay Riza, pareho pa rin silang mananagot sa dalawang krimen. Samantala, sa kasong rape, kahit na hindi naipasok ang buong ari ni Omar kay Riza, rape pa rin ito. Kaya, si Omar na 17 taong gulang pa lamang at menor de edad, ang may parusa na mas mababang sentensiya na anim na taon at isang araw hanggang 12 na taon. Samantala, si Jerry na 19 taong gulang ay reclusion perpetua pa rin para sa rape na ginawa ni Omar dahil kasabwat siya nito (Pp. vs. Dy. 375 SCRA 15).</body>
<link>http://www.philstar.com/Article.aspx?articleId=243307&amp;publicationSubCategoryId=94</link>
</article>
<article>
<title>Unity talks ni Ping at Da King,palabas lang ?</title>
<author>HALA BIRA! Ni Danny Macabuhay</author>
<date>
<month>March</month>
<day>20</day>
<year>2004</year>
</date>
<body>BAKIT ba nagpupumilit na mag-usap ng personal sina Ping Lacson at Fernando Poe, Jr.? Ilang ulit na bang naka-schedule ang meeting nila subalit ni walang isang natuloy. Noong isang araw, nakatalagang mag-meeting na naman ang dalawa ngunit muli na namang nakansela. Nagsisihan at nagbatuhan na naman ng putik ang dalawa sa hindi pagkakatuloy ng pag-uusap. Paulit-ulit na inihayag ni Lacson na hindi nagsimula sa kanya ang ideya ng pag-uusap nila ni FPJ kundi sa kampo ng aktor. Idiniin ng senador na walang makapagpipigil sa pagtakbo niya sa pagka-pangulo. Kayat, pinangungunahan niya na kaagad na sabihin ito sapagkat baka aniya iniisip ni FPJ at ang mga kasamahan nito na paatrasin siya sa pagtakbo sa pagkapangulo at kunin siya nito bilang bise presidente. Ipinahayag pa ni Lacson na maaari siyang pumayag na magkasama sila ni FPJ kung ito ay magiging bise-presidente niya. Sinabi pa ni Lacson na siya ang may karanasan at pinag-aralan upang maging presidente ng bansa. Maliwanag at mukhang kapani-paniwala ang mga pinakakawalang kataga ni Lacson na hindi siya uurong at desidido siyang patuloy na kumandidato sa pagka-presidente kahit na aniya sabihin pang kulelat pa sa mga lumalabas na survey na hindi naman daw niya pinaniniwalaan. Nitong nakaraang Martes, dapat sana ay nakatakda na namang mag-usap ang dalawa subalit nakansela naman ito. Galit na nagpahayag si Lacson na ang humaharang na magkita sila ni FPJ ay sina Senator Ed Angara at Senator Tito Sotto. Binira naman ng dalawa si Lacson at sinabing masyadong madaldal ito. Ginagamit umano ni Lacson ang pag-uusap nila ni FPJ upang umusad ang kanyang rating. Palagay ko may pagka-moro-moro ang unity talks nina Lacson at FPJ. Palabas lamang nila ito upang mapag-usap ang dalawa. May mga haka-haka na umuugong na baka magsama pa rin ang dalawa sa bandang huli, kapag malapit na ang eleksiyon. Sa ngayon, hinahayaan nilang pag-usapan sila ng taumbayan kung sino ang matitirang tumakbo sa pagka-presidente at kung sino ang bababa sa pagka-bise presidente. Pulitikang-pulitika ang dating, ano po? Mukhang tayong mga mamamayan ang niloloko ng mga pulitikong ito, di po ba?</body>
<link>http://www.philstar.com/Article.aspx?articleId=243316&amp;publicationSubCategoryId=94</link>
</article>
<article>
<title>Jueteng sa Camarines Norte</title>
<author>ORA MISMO Ni Butch M. Quejada</author>
<date>
<month>March</month>
<day>20</day>
<year>2004</year>
</date>
<body>GINAGAMIT ng mga gagong grupo ng dayaan bolahan ang pangalan ng Chief Kuwago sa kanilang illegal gambling diyan sa Camarines Norte. Two million pesos pala ang kubransa rito kada araw kaya naman lahat na yata ng pangalan ng Diyos ay binabanggit. Ika nga, kasama sa kanilang tarahan ledger o blue book. Ibinulong sa mga kuwago ng ORA MISMO, na matagal na ang operasyon ng dayaan bolahan sa nasabing lugar. Pero kahapon ng hapon lang nakarating sa Chief Kuwago ang mga bulung-bulungan. Alam kaya ito ni PNP Region 5 Regional Director Jimmy Lasar, ang dayaan bolahan sa kanyang hurisdiksiyon? Si Gov. Villafuerte, alam din kaya niya ang matinding operasyon ng dayaan bolahan sa kanyang nasasakupan? Kung hindi Eh, gumising kayo mga Sirs! Maraming mahirap sa lugar ninyo na nagdarasal na manalo sa jueteng ang problema mukhang walang nananalo. Kaya lalong nababaon sa utang? He-he-he! Isang Art Kabigtak, ang ibinulong sa mga kuwago ng ORA MISMO, na taga-suhol ng pitsa at taga-walk para maayos ang mga talipandas na rakpadudels. Si Alex Tamad, ang bangka ng dayaan bolahan. Ang dalawang taong ito ay well-known diyan sa province. PNP bossing Jun Ebdane, Sir, napalusutan ka ba dito? Nagtatanong lang ang mga kuwago ng ORA MISMO. Nabuwisit ang mga kuwago ng ORA MISMO, porke isinasama ang name ng Chief Kuwago sa kanilang katarantaduhan. Mga kamote talaga ang mga lintik na ito! Tutal mga negro este mali intrigero pala ang mga gago kaya iintrigahin natin sila kada labas ng ating kolum. Martes, Huwebes at Sabado lang naman kayo sa akin kaya sisikat kayo ng todo. Pakibusisi nga, PNP Sr. Supt. Robert Rongavilla, bossing sa Camarines Norte kung bakit may jueteng sa lugar mo. Ayaw ng gobyerno ang jueteng for your information, Sir! Alam ba ito sa Crame? Maraming kumpare si Art Kabigtak, mga matataas na tao sa pamahalaan, pulis, echetera pero sigurado tayong hindi niya kumare ang pandak at kumpare ang panday. Buti payag ang NPA sa mga illegal ni Art Kabigtak at Alex Tamad? tanong ng kuwagong military. Kasama raw sila sa intelihensiya kaya hindi pumapalag? sagot ng kuwagong SPO-10 sa Crame. Kaya naman pala. Sino ang magpapatigil sa operasyon ng dalawang gago?&amp;quot; tanong ng kuwagong Kotong cop. Si Ebdane sigurado ang papalag. Baka may ehem na ibinibigay sa Crame kaya naman tuluy-tuloy ang dayaan bolahan sa Camarines Norte. Diyan wala tayong magagawa kapag kasama sila sa happenings? Pero tiyak ang mga kuwago ng ORA MISMO, na hindi papayag si Ebdane dito. Siguruhin ninyo baka alam mo na. Sige tingnan natin, kamote!</body>
<link>http://www.philstar.com/Article.aspx?articleId=243319&amp;publicationSubCategoryId=94</link>
</article>
<article>
<title>Estudyante,huwag gamitin sa propaganda</title>
<author>PANAGINIP LANG Ni Nixon T. Kua</author>
<date>
<month>March</month>
<day>20</day>
<year>2004</year>
</date>
<body>NAGLABAS ng kautusan ang Department of Education (DepEd) na pinagbabawalan ang pangangampanya sa lahat ng pampublikong elementarya at high school. Ayon sa DepEd Order 107 na inaprubahan din ng Commission on Election (Comelec)&amp;nbsp; ang mga public schools ay dapat maging isang campaign free zone at walang kandidato o pulitiko ang maaaring gumamit ng kahit anong lugar na&amp;nbsp; nasasakupan ng mga public school sa pangangampanya. Bawal&amp;nbsp; din&amp;nbsp; ang pagdidikit ng anumang campaign materials sa anumang pag-aari ng mga paaralan.&amp;nbsp; Siyempre kasama rito ang mga posters at stickers ng ibat ibang kandidato na tunay namang nakakapangit sa ating kapaligiran, kasama na ang mga materials na pinako at sinabit sa mga puno.&amp;nbsp; Tama po lahat itong kautusan ng DepEd at sanay noon pa nila nilabas.&amp;nbsp;&amp;nbsp; Tunay na hindi dapat sinasali sa pulitika ang ating&amp;nbsp; mga kabataan sa elementarya at high school.&amp;nbsp;&amp;nbsp; Total naman karamihan&amp;nbsp; sa kanila&amp;nbsp; ay hindi&amp;nbsp; pa rin puwedeng bumoto kaya mas mabuti&amp;nbsp; nga na pag-aaral ang atupagin nila kesa maimpluwensiyahan sila ng mga pulitikong nagbibigay ng masasamang halimbawa sa pagdidikit pa lang ng kanilang mga posters at stickers sa lugar na bawal. Lahat ho ng tumatakbong pagka Pangulo, mula kay Madam Senyora Donya Gloria ay sinuway ang batas na may lugar lang kung saan&amp;nbsp; maaari silang magdikit o maglagay&amp;nbsp; ng kanilang mga&amp;nbsp; campaign materials. Pero may kulang pa ho yata.&amp;nbsp;&amp;nbsp; Hindi ba&amp;nbsp; dapat gawin ng DepEd&amp;nbsp; na hindi&amp;nbsp; lang ipagbawal&amp;nbsp; sa pulitiko ang mga eskuwelahan kundi lahat ng ating mga estudyante, pati&amp;nbsp; na yung mga nasa pribadong paaralan. Naisip lang po&amp;nbsp; natin ito bigla dahil nakakalungkot panoorin ang mga batang nakalinya sa kalye ng kung ilang oras na kasama ng kanilang guro&amp;nbsp; at nakabilad sa init ng araw kasi lang pinag-utos ng Malaca&amp;ntilde;ang na salubungin nila si Madam Senyora Donya Gloria. Mga magulang po ang nagrereklamo sa atin at lumalala raw ang mga ganoong pangyayari nitong mga huling araw ng klase dahil sa nalalapit na election. Hindi rin po&amp;nbsp; tama na ang mga batang ito, pati na yung mga nasa public school ay utusan ng administrator ng kani-kanilang eskuwelahan na sumama sa mga rally, gaya ng ginagawa ng mga miyembo&amp;nbsp; ng&amp;nbsp; civil society. Ang dapat sa mga batang yan ay mag-aral at hindi makialam sa&amp;nbsp; pulitika.&amp;nbsp; Sa kanilang murang kaisipan, masamang impluwensiya na ng pulitika ang itinuturo&amp;nbsp; natin sa kanila. Paano&amp;nbsp; pa kung magkasakit sila at dahil doon ay hindi makapasok&amp;nbsp; ng ilang araw.&amp;nbsp; Puwera pa riyan yung mga maaaring mangyaring aksidente dahil hindi naman kakayanin ng mga guro ang bantayan ang lahat ng bata. Bagamat pinupuri&amp;nbsp; natin ang DepEd sa nasabing kautusan, dapat siguro ay idagdag nila rito&amp;nbsp; na bawal&amp;nbsp; gamitin sa anumang political o propaganda ang mga bata, lalong lalo na kung sila ay ibibilad sa ilalim ng araw para lang kumaway sa ilang pulitikong alam naman nating walang pakialam sa kapakanan ng bayan manalo lang sa halalan.&amp;nbsp; * * * Tuloy ang pang-aabuso ng ilang mga tiwaling alipores&amp;nbsp; ni Madam&amp;nbsp; Senyora Donya Gloria, kasama&amp;nbsp; na riyan&amp;nbsp; si dating National Security Adviser Roilo&amp;nbsp; Golez. Natiyempuhan natin kamakailan ang convoy nito na buong akala natin ay wala na sa pamahalaan dahil nagbitiw na siya sa tungkulin para tumakbo bilang kongresista sa Para&amp;ntilde;aque. Laking gulat natin dahil meron pang dalawang nakamotorsiklong pulis na humahawi sa daan at pagkatapos ay ang sasakyan niyang Suburban bago ang isang back up. Todo rin ang wangwang na akala mo ay may emergency na pupuntahan pero ang katotohanan ay ayaw lang ma-traffic. Kahit nasa gobyerno pa siya ay hindi karapat-dapat ang ganoong sistema dahil dapat danasin din naman nila ang ma-traffic.&amp;nbsp; Hindi katuwiran ang mahuhuli sila sa appointment dahil dapat agahan nila.&amp;nbsp; Malamang pa ay&amp;nbsp; mangangampanya lang. Of course totoo&amp;nbsp; na hindi lang si Golez ang gumagawa niyan kung hindi iba pang mga opisyales ng gobyerno at mga negosyante na pinalitan na ang busina ng wangwang. Diyan natin makikita na hindi pantay-pantay at tuloy ang pang-aabuso ng mga maimpluwensiyang mga taong nakapaligid sa kung sino ang namumuno at sa pagkakataong ito ay si Madam Senyora Donya Gloria. Bagamat maliit na bagay ito sa ilan at maaaring nakasanayan na natin, dapat ding mawala ang mga ganoong masasamang ugali ng opisyales sa gobyerno, dahil&amp;nbsp; sa maliit nag-uumpisa ang malaking pang-aabuso. Siguro dapat ding isipin kung pipili tayo&amp;nbsp; ng Pangulo ay kung sino ang kayang ayusin ang kapulisan para&amp;nbsp; mapatupad nila ang batas laban sa pang-aabuso kahit sa&amp;nbsp; trapiko man lang at maging magandang umpisa.&amp;nbsp; Tandaan &amp;quot;a journey of a thousand miles start with the first step.&amp;quot; * * * Para sa anumang reaksyon, sumulat lang sa nixonkua@yahoo.com o kayay mag text sa&amp;nbsp; 09272654341. Mapapakinggan&amp;nbsp; nyo rin po ang inyong lingkod sa DZEC 1062 mula 4:30 hanggang 6:00 ng hapon, Lunes hanggang Huwebes.</body>
<link>http://www.philstar.com/Article.aspx?articleId=243323&amp;publicationSubCategoryId=94</link>
</article>
<article>
<title>EDITORYAL - Marami pang kinse anyos ang nakaligtaan ng Gabriela</title>
<author></author>
<date>
<month>March</month>
<day>21</day>
<year>2004</year>
</date>
<body>SALUDO kami sa grupong Gabriela. Pero mas lalo kaming sasaludo kung hindi lamang ang advertisement ng isang alak ang kanilang pupuntiryahin kundi pati na rin ang hayok na mga sindikatong nangangalap ng mga menor-de-edad para sa white slavery. Kamakailan lang, nilusob ng mga pulis ang isang pinaniniwalaang pugad ng prostitution sa Caloocan City at nasagip doon ang mga kababaihang may edad kinse hanggang 17 taong gulang. Ni-recruit ang mga kabataan sa isang probinsiya sa South at pinangakuan ng trabaho sa Maynila. Pero sa prostitution pala ang bagsak nila. Walang pagsidlan sa tuwa ang mga nailigtas na kababaihan na may edad kinse anyos pataas. Laganap din ang pagkalat ng mga VCDs ng mga kabataang babae na wala pang kinse anyos ang mapapanood sa ibat ibang posisyon ng pakikipagtalik. Noong Biyernes, natiklo ang isang German national habang vini-video ng hubut hubad ang limang kabataang babae. Kumpleto ang German sa kagamitan na nagpapakitang malawak ang negosyong child pornography at mga kababaihang Pinoy ang kanyang ginagamit. Ang pang-aapi at pang-aabuso sa mga kababaihan ang naging dahilan kung bakit may Gabriela. Nabuo ang grupo para magtanggol sa mga kababaihan. Maganda ang kanilang layunin. Kaya nang sumulpot ang ad ng isang alak na ayon sa Gabriela ay isang paglait sa kababaihan, agad silang umalma. Sumugod sa pabrika ng nasabing alak at hiniling na iboykot ito ng mga tao. Ang pag-alma ng Gabriela ay dahil sa ad na &amp;quot;NAKATIKIM KA NA BA NG KINSE ANYOS?&amp;quot; Ayon sa Gabriela, isang pag-atake sa kababaihan at mga kabataan ang nakasaad sa kanilang ad campaign. Maraming naging kakampi ang Gabriela sa paglaban sa pabrika ng alak. Hiniling ng Gabriela na alisin ang mga malalaking billboards kung saan nakasulat ang &amp;quot;NAKATIKIM KA NA BA NG KINSE ANYOS?&amp;quot; Maganda ang layunin ng Gabriela, pero mas gaganda pa ito kung kakalampagin din nila at babatikusin ang kapabayaang nangyayari sa mga batang kalye (kababaihan at kalalakihan) na pinatutuyo ang utak sa pagsinghot ng rugby at ganoon din sa iba pang ipinagbebenta ang sarili dahil sa kahirapan. Sagipin sana sila ng Gabriela at hindi nakatuon lamang sa may &amp;quot;double meaning&amp;quot; na advertisement.</body>
<link>http://www.philstar.com/Article.aspx?articleId=243421&amp;publicationSubCategoryId=94</link>
</article>
<article>
<title>Sen.Barbers,ipinagmamalaki ka ni Tikboy Garcia,nakasandal daw siya sa pader</title>
<author>BANAT NI BATUIGAS Ni Bening Batuigas</author>
<date>
<month>March</month>
<day>21</day>
<year>2004</year>
</date>
<body>KAYA pala nagngingitngit sa galit sa akin mga suki itong si Tikboy Garcia eh may malalim pala siyang dahilan. Sinabi ng mga nakausap kong Manilas Finest na tumataas ang dugo nitong si Tikboy kapag nabanggit ang pangalan ko dahil naging tinik pala tayo sa mga gawain niyang iligal. Ito palang si Tikboy Garcia, ayon sa mga Manilas Finest, ay adviser ng binabanatan nating video karera operator ng Maynila na si Buboy Go. Nasa payroll ni Buboy Go si Tikboy Garcia kayat naghihinagpis siya sa akin dahil kahit sinong padrino pa ang lumutang ay hindi tayo nasawata sa kampanya natin sa video karera nga. Si Tikboy Garcia pala ang taga-kausap ni Buboy Go sa mga pulis na ayaw yumukod sa kagustuhan nila lalo na sa anggulo ng lingguhang intelihensiya. Dahil sa laki ng kinita niya kay Buboy Go, nakapagpatayo ng milyon na bahay itong si Tikboy Garcia sa Bgy. Panamitan sa Kawit, Cavite, chain of apartments sa Tondo at sa Bulacan. He-he-he! May katapusan din ang buwenas mo Mr. Tikboy Garcia Sir! Nag-umpisa palang mangamuhan si Tikboy Garcia kay Buboy Go noong si Sen. Robert Barbers pa ang nakaupo bilang secretary ng DILG. Gamit ang pangalan ni Barbers, sinuyod ng tropa ni Tikboy sa DILG ang mga video karera hindi lang sa Metro Manila kundi maging sa probinsiya. Siyempre, hindi niya sinasagasaan ang padrino niyang si Buboy Go no! Pero imbes na dalhin sa DILG ang mga nakulimbat nilang makina, eh doon dinidiretso ni Tikboy Garcia sa bodega ni Buboy Go kapalit ng konting salapi. Kaya pati pangalan ni Barbers ay nagisa na rin ni Tikboy Garcia sa video karera, ayon sa Manilas Finest na naka-assign rin sa DILG noon, he-he-he! Kapal ng mukha at tibay ng hasang lang ang kapital ni Tikboy para yumaman, no mga suki? At nang maging senador nga si Barbers, aba lalong ipinangalandakan pa ni Tikboy Garcia ang pangalan niya lalo na sa mga gambling lords. Nakasandal daw siya sa pader kayat dapat huwag mangahas ang mga may pasugalan na tablahin siya. May katwiran siya, di ba mga suki? Ang ginagawa ni Tikboy ay isinisingit niya ang kanyang sarili sa mga operating units ng PNP natin para maipagpatuloy niya ang modus-operandi niya noong kapanahunan ni Barbers. At nitong nakaraang mga araw nga, nakuhang kumbinsihin ni Tikboy Garcia si Col. Robles ng Intelligence Group (IG) na kunin ang serbisyo niya. Pero tulad ng inaasahan, hindi naman lahat ng makina na nakumpiska nila ay nadala sa IG headquarters nga sa Camp Crame dahil karamihan sa mga ito ay naibenta kay Buboy Go. At nang banatan natin itong IG, aba lalong sumiklab ang dugo ni Tikboy, he-he-he! Tiyak marami at malalaking bukol ang inabot ni Chief Supt. Ismael Rafanan, ang hepe ng IG, dito kina Tikboy, SPO2 William Tiamzon, Nanding Timbang at Abe David. Yan ay pag wala siyang suot na helmet, no mga suki? Sino pa kaya ang magtitiwala kay Tikboy Garcia eh maliwanag na ang relasyon niya kay Buboy Go ang inuuna niya?</body>
<link>http://www.philstar.com/Article.aspx?articleId=243435&amp;publicationSubCategoryId=94</link>
</article>
<article>
<title>Chemotheraphy sa breast cancer</title>
<author>WHAT'S UP DOC? Ni Dr. Tranquilino Elica&amp;ntilde;o Jr.</author>
<date>
<month>March</month>
<day>21</day>
<year>2004</year>
</date>
<body>ANG operasyon para sa breast cancer ay nagsimula may 90 taon na ang nakalilipas. At sa haba ng panahong iyan, ang overall survival rates pagkatapos ng operasyon ay hindi pa rin nagbabago. Hindi malinaw ang kadahilanan pero naniniwala ang mga oncologists na ang breast cancer ay systemic disease. It is an illness involves the entire bodies ability to cope with a disorder. Ang paniniwalang ito ay naging daan para magkaroon nang napakaraming pag-aaral at pagsasaliksik na umabot ng 40 taon para ma-determine kung ang pagsasailalim sa chemotheraphy pagkaraan ng operasyon ay mababawasan ang pag-ulit ng tumor. Ito ay mahalaga sapagkat karamihan sa mga kababaihan na sumailalim sa operasyon ay namatay sa sakit. Even more unfortunately, this group of women comprises nearly 50 percent of patients with breast cancer. Ang tinatawag na adjuvant therapy or adjuvant chemotheraphy ay ginagawa para magamot ang potential disease. There is no disease to measure and no disease to follow-up. The treatment is given to alter the odds that the tumor will recur. The way adjuvant therapy was approached initially was to enter thousands of women into a study and randomly assign one group of patients to receive chemotheraphy and the other group do not receive the chemotheraphy. Sa pagsasagawa ng ganitong pag-aaral, ibat ibang characteristics ng pasyente at kanyang sakit ang dapat malaman ganoon din ang iba pang statistics. These careful statistics needed to be applied to each group of women depending on the type of breast cancer. * * * Sa mga may katanungan kay Dr. Elica&amp;ntilde;o, maaari po kayong sumulat sa ganitong address: WHATS UP DOC? Dr. Tranquilino Elica&amp;ntilde;o Jr. Pilipino Star NGAYON 202 Roberto Oca cor. Railroad Sts. Port Area, Manila</body>
<link>http://www.philstar.com/Article.aspx?articleId=243438&amp;publicationSubCategoryId=94</link>
</article>
<article>
<title>Ang alibughang anak</title>
<author>ALAY - DANGAL Ni Fr. Jose C. Blanco,S.J.</author>
<date>
<month>March</month>
<day>21</day>
<year>2004</year>
</date>
<body>ANG talinhaga ng alibughang anak ang kinikilalang pinakamaganda at pinaka-nakakaantig sa lahat ng mga talinhaga. Ang pamagat ay &amp;quot;Alibughang Anak,&amp;quot; subalit ang totoo ay ang ama ang alibugha. Siya ay alibugha sa kanyang anak. Ang unang tatlong talata sa talinhaga sa ebanghelyo ni Lukas ay nagsasabi sa atin na isinalaysay ni Jesus ang naturang talinhaga sa harap ng mga Pariseo at mga Eskriba. Pinupuna nila si Jesus sapagkat nakikitungo ito sa mga tagakolekta ng buwis at iba pang mga makasalanan (Lk. 15:1-3, 11-32). Ang mga publikano at ang mga makasalanan ay nagsisilapit upang makinig kay Jesus. Nagbulung-bulungan ang mga Pariseo at ang mga eskriba, at ang sabi, &amp;quot;Ang taong itoy nakikisalamuha sa mga makasalanan at nakikisalo sa kanila.&amp;quot; Kaya sinabi sa kanila ni Jesus ang talinhagang ito: &amp;quot;May isang tao na may dalawang anak na lalaki. Ang wika ng bunso, &amp;quot;Ama, ibigay na po ninyo sa akin ang mamanahin ko.&amp;quot; At binahagi sa kanila ng ama ang kanyang ari-arian. Pagkalipas ng ilang araw, ipinagbili ng bunsong anak ang kanyang ari-arian at nagtungo sa malayong lupain, taglay ang buo niyang kayamanan, at dooy nilustay na lahat sa di wastong pamumuhay. Nang malustay na niya ang kanyang kayamanan, nagkaroon ng matinding taggutom sa lupaing yaon, at naghirap siya. Kaya namasukan siya sa isang mamamayan ng lupaing yaon. Pinaparoon siya nito sa bukid upang mag-alaga ng baboy. Ibig sana niyang punan ang kanyang pagkain kahit ng mga bungang-kahoy na ipinakakain sa mga baboy ngunit walang magbigay sa kanya. Ngunit nang mapag-isip-isip niya ang kanyang ginawa, nasabi niya sa sarili, &amp;quot;Ang mga alila ng aking ama ay may sapat na pagkain  at lumalabis pa  samantalang akoy namamatay dito sa gutom! Babalik ako sa aking ama, at sasabihin ko sa kanya, &amp;quot;Ama, nagkasala po ako sa Diyos at sa inyo. Hindi na po ako karapat-dapat na tawagin ninyong anak; ibilang na lamang ninyo akong isa sa inyong mga alila.&amp;quot; Tumindig siya at nagtungo sa kanyang ama. &amp;quot;Malayo pay natanawan na siya ng ama at itoy labis na nahabag sa kanya, kaya patakbo siyang sinalubong, niyakap at hinagkan. Sinabi ng anak, &amp;quot;Ama, nagkasala po ako sa Diyos at sa inyo. Hindi na po ako karapat-dapat na tawagin ninyong anak.&amp;quot; Ngunit sinabi ng ama sa kanyang alila, &amp;quot;Madali! Dalhin ninyo rito ang pinakamahusay na damit at isuot sa kanya. Suutan siya ng singsing at panyapak. Kunin ang pinatabang guya at patayin; kumain tayo at magsaya! Sapagkat namatay ang anak kong ito, ngunit muling nabuhay; nawala, ngunit nasumpungan.&amp;quot; Nasa bukid noon ang anak na panganay. Umuwi siya, at nang malapit na sa bahay ay narinig niya ang tugtugan at sayawan. Tinawag niya ang isa sa mga alila at tinanong: &amp;quot;Bakit? May ano sa atin?&amp;quot; Sumagot ito sa kanya, &amp;quot;Dumating po ang inyong kapatid! Ipinapatay ng inyong ama ang pinatabang guya, sapagkat nagbalik siyang buhay at walang sakit.&amp;quot; Nagalit ang panganay at ayaw pumasok. Kaya lumabas ang kanyang ama at inamu-amo siya. Ngunit sinabi niya, &amp;quot;Pinaglingkuran ko po kayo sa loob ng maraming taon, at kailanmay hindi ninyo ako binigyan ng kahit isang bisirong kambing para magkatuwaan kami ng aking mga kaibigan. Subalit nang dumating ang anak ninyong lumustay ng inyong kabuhayan sa masasamang babae, ipinagpatay pa ninyo ng pinatabang guya!&amp;quot; Sumagot ang kanyang ama, &amp;quot;Anak, lagi kitang kapiling. Ang lahat ng ari-arian koy sa iyo. Ngunit dapat tayong magsaya at magalak, sapagkat namatay na ang kapatid mo, ngunit muling nabuhay; nawala, ngunit nasumpungan.&amp;quot; Ang pagkaalibugha ng ama ay ipinakita sa pamamagitan ng kanyang pagtanggap sa kanyang anak nang ang huli ay bumalik. Tumakbo ang ama upang salubungin ang anak. Niyakap at hinalikan ito. Iniutos niya sa mga katulong na lagyan ang anak ng pinakamagarang dami. Sinuutan din ito ng singsing at panyapak. Ipinapatay ang pinakamatabang guya at inanyayahan ang mga kapitbahay upang magdiwang sa pagbabalik ng anak. Sa gitna ng ingay at pagdiriwang, ang nakatatandang kapatid ay dumating. Napagsabihan na bumalik na ang kanyang kapatid, ang nakatatandang kapatid ay tumangging makipagdiwang. Siya ay perpektong larawan ng mga Eskribat Pariseo. Tumanggi silang magbagong-loob. Huwag sana tayong maging tulad ng mga Eskribat Pariseo. Ang ating Ama ay mapagmahal. Kung tayoy nagkasala, patuloy niya tayong hinihintay, upang tayoy magbalik. Handa ang Ama na yakapin tayo. Tatanggapin niya tayo muli sa kanyang mapagpalang mga bisig.</body>
<link>http://www.philstar.com/Article.aspx?articleId=243446&amp;publicationSubCategoryId=94</link>
</article>
<article>
<title>Pinaka-romantikong texters ang Pinoy</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>March</month>
<day>21</day>
<year>2004</year>
</date>
<body>BANTOG ang mga Pilipino bilang romantikong tao sa mundo. May kakaibang katangian lalo na ang mga lalaking mga Pinoy sa pakikipagromansa talagang romantic lovers ang mga Pinoy. Nakakatuwang isipin na noong Valentines Day ay na break ng mga Pilipino ang Guinness Book of World Records bilang pinakamaraming kissing couples. Umaabot sa 5,122 kissing pairs ang lumahok sa naiibang kaganapan na pinangunahan ni Manila Mayor Lito Atienza. Ayon sa tagumpay ng proyekto nila ay ang mga text messages na halos lahat ay tungkol sa pagmamahal. Mula nang mauso ang mga cellphones, parang status symbol magkaroon nito lalo na yong mamahalin na mainit naman sa mata ng mga snatchers ng cel. Nakaka-adik ang pagte-text. Isang kaibigan ang nagsabi na mawala na ang lahat huwag lang ang cell phone niya dahil hindi kumpleto ang araw niya kapag hindi siya mag-text at tumanggap ng text messages. Isa naman pinsan ang nagsabi na kapag nakalimutan niya ang cell phone sa bahay ay binabalikan niya kesehodang mahuli siya sa opisina o sa iba pang appointment niya. Sadyang mabisang communication device ang mga cell phones. Maging sa negosyo at iba pang personal na usapin ay importante ang pagte-text. Napag-alaman na sumusunod sa mga Pinoy bilang most romantic texters ay ang mga Indonesia at Chinese.</body>
<link>http://www.philstar.com/Article.aspx?articleId=243449&amp;publicationSubCategoryId=94</link>
</article>
<article>
<title>EDITORYAL - Problema sa population, palubha nang palubha</title>
<author></author>
<date>
<month>March</month>
<day>22</day>
<year>2004</year>
</date>
<body>SA census noong year 2000, mayroon nang 76.5 milyong Pinoy. At bawat taon, ay nadadagdagan ng 1.7 milyon. Sa mabilisang pag-estimate, baka may mahigit nang 80 milyong Pinoy sa kasalukuyan. Pagkalipas pa ng limang taon, baka 85 milyon na ang bilang ng populasyon. Nakatatakot na ito. At sa kabila nang problemang ito sa paglobo ng populasyon, wala namang epektibong paraan ang pamahalaan kung paano ipauunawa sa taumbayan ang halaga ng family planning. Hanggang ngayon, marami pa rin ang walang pigil sa pagpaparami partikular ang mga nasa squatters area. Parang kabuteng naglitawan ang mga bata. Isa sa mga dahilan kung bakit patuloy ang pagdami ng mga Pinoy ay may kaugnayan sa pagkontra ng Simbahan sa mga contraceptive pills at iba pang uri ng pagpigil sa pagbubuntis ng mga kababaihan. Natural family planning ang iniindorso ng Simbahan. Sa ganitong isyu ay lagi nang magkakontra ang dalawa. At sa pagtatalong ito, ang tunay na problema ay nakakaligtaan. Sabi ng mga ekonomista, kung patuloy ang pagdami ng mga Pinoy, kailangan naman ang 10 percent growth ng kabuhayan. Pero mabagal ang pag-unlad ng bansa at bagsak pa ang ekonomiya. Sadsad ang peso at nahihirapan nang makabangon. Noong Biyernes ay sumadsad sa pinaka-mababang halaga ang peso naging P56.38 laban sa 1$. Kapag nagpatuloy ang pagdami ng population, apektado ang food production, kalusugan, education, environment, housing at iba pa. Mai-imagine kung sa dami ng Pinoy sa hinaharap ay baka okupahan na ang kalsada dahil wala nang mapagtayuan ng bahay. Sa kasalukuyan, pati mga ilalim ng tulay, waiting shed, tabing ilog at estero ay inukopahan na. At napakabilis, mag-multiply ng mga taong nakatira sa mga nabanggit na lugar. Ilang taon lang at namumutiktik na sa dami ng mga squatters. Ang problemang ito sa population ang nararapat sanang pagtuunan ng pansin ng mga presidentiables. Ano ba ang stand nila sa birth control issue? Dapat na bang maghiwalay ang Estado at Simbahan na may kinalaman sa modernong pagpaplano ng pamilya. Panahon na para magsalita ang mga presidentiables. Kung wala silang masasabi sa isyung ito, hindi sila karapat-dapat na maluklok sa puwesto. Malaking problema ang paglobo ng population. Kung hindi magkakaroon ng solusyon ang pagdami ng population, magiging dahilan ito para hindi na makaangat ang bansa at tuluyan nang mapag-iwanan.</body>
<link>http://www.philstar.com/Article.aspx?articleId=243548&amp;publicationSubCategoryId=94</link>
</article>
<article>
<title>Bro. Eddie hinahataw na ng demolisyon</title>
<author>AKSYON NGAYON Ni Al G. Pedroche</author>
<date>
<month>March</month>
<day>22</day>
<year>2004</year>
</date>
<body>NEOPHYTE politician si Bro. Eddie Villanueva. Bigla na lamang sumuong sa politika nang hindi alam kung anu-anong intriga at demolisyon ang kanyang kakaharapin. Nang magkausap kami kamakailan, napakamot-ulo si Bro. Eddie dahil nabasa niya sa ilang pahayagan ang mga salitang attributed sa kanya pero hindi naman niya sinabi. Na ang mga artista raw ay kampon ng diablo. Obviously, itoy isang uri ng demolisyon para ibagsak ang popularidad ni Bro. Eddie at siraan siya, hindi lamang sa mga artista kundi sa milyun-milyon nilang fans. &amp;quot;Paano kong sasabihin iyan eh, bawal sa mga Kristiyano ang humusga?&amp;quot; ani Bro. Eddie. Bukod diyan, sinabi ni Bro. Eddie na may malaking grupo rin ng mga artista na sumusuporta sa kanyang kandidatura. Umpisa lang iyan Bro. Eddie. Sa larangan ng politika, naririyan ang lahat ng dirty tricks. At lalo mong mararamdaman iyan habang umaangat ang iyong popularidad.Kahit nakaupo ka na sa puwesto, maaari kang gawan ng masasamang akusasyon ng iyong mga kalaban. Natanong ko si Bro. Eddie kung ano ang balak niyang gawin sa mga legalized gambling na itinataguyod ng mga institusyon tulad ng PAGCOR at PCSO. Hindi lang basta Kristiyano si Bro. Eddie kundi isa rin evangelists na nagtuturo na ang pananampalataya ay hindi dapat ikompromiso at ang sugal, sa ano mang anyo nito ay bawal sa batas ng Diyos. Isa sa mga itinuturo ng Banal na Kasulatan ay &amp;quot;huwag pag-imbutan ang mga bagay na hindi sa iyo.&amp;quot; Sa pagsusugal ay ganyan ang nangyayari. Pinag-iimbutan mo ang pera ng iyong kalaban. Aniya, bilang Pangulo ay dapat siyang sumunod sa batas. At ang PAGCOR at PCSO ay mga legal na institusyon na hindi niya maaaring tinagin. Ngunit ang tiniyak niya, sa panahon ng kanyang panunungkulan ay naniniwala siyang makakahubog siya ng mga alternatibong institusyong makahahalili ng mga ahensyang nabanggit na kabilang sa mga pangunahing pinagkukunan ng pondo ng pamahalaan. Impressive si Bro. Eddie sa kanyang mga pagtugon sa ano mang katanungan.</body>
<link>http://www.philstar.com/Article.aspx?articleId=243563&amp;publicationSubCategoryId=94</link>
</article>
<article>
<title>E di alisin din ang lahat ng nakaupo ni FPJ</title>
<author>SAPOL Ni Jarius Bondoc</author>
<date>
<month>March</month>
<day>22</day>
<year>2004</year>
</date>
<body>HILING sa Korte Suprema ng dalawang nangungulelat na kandidatong senador ni FPJ, alisin si GMA sa puwesto habang kumakampanya para Pangulo. Malakas daw kasi ang tukso na gamitin ang poder ng Pangulo para sa kampanya. Walang reelection para Pangulo sa 1987 Constitution. Kakaiba lang ang sitwasyon ni GMA. Bise siya na umangat sa puwesto nang magbitiw si Erap nung Enero 2001. Ayon sa Constitution, ang sino mang maupong Pangulo nang mahigit apat na taon ay di na puwede tumakbo muli para sa puwesto. Tinatapos lang ni GMA ang huling tatlot kalahating taon na hindi tinapos ni Erap. Walang awtoridad sa Constitution ang Korte na alisin ang Pangulo dahil lang kumakandidato ito sa ano mang eleksiyon. Appointed officials lang ang dapat mag-resign sa pag-file ng kandidatura. Kaya malamang na ibasura ang petisyon ng mga kulelat. Sa 1935 at 1973 Constitutions, na payag sa isa lang na reelection ng Pangulo, wala ring probisyon na dapat mag-resign o mag-leave habang kumakampanya. Pero lahat ng Pangulo na humangad ma-reelectSergio Osme&amp;ntilde;a, Elpidio Quirino, Carlos Garcia, Diosdado Macapagal, Ferdinand Marcosay binuska ng kalaban na gumamit ng perat poder ng gobyerno sa kampanya. Kumbaga, lumang tugtugin na yon tuwing eleksiyon. Pagpalagay nang tama ang linya ng mga nagpetisyon, dapat ay nagbitiw si Erap bilang Bise nang kumandidatong Pangulo nung 1998. At kung malakas na tukso ang katuwiran, dapat ding magbitiw bilang senador si Loren Legarda, katuwang ni FPJ, para hindi magamit ang puwesto sa pagkampanya. Gayon din ang mga katiket nila sa Senado na nagpapa-reelect: sina Sen. Nene Pimentel at Rep. Didagen Dilangalen. Ayon sa Constitution wala dapat panggigipit o diskriminasyon sa lahat ng kandidato. Patas ang laban, ika nga. Kung ayaw ng kampong FPJ ng tukso sa paggamit ng poder, hindi rin dapat umupong acting President si Tito Guingona. Kasi kumakampanya para kay FPJ, at sa asawat anak.</body>
<link>http://www.philstar.com/Article.aspx?articleId=243565&amp;publicationSubCategoryId=94</link>
</article>
<article>
<title>Bantot ng Fabella, gusto pa ring pagtakpan hanggang sa huling pagkakataon</title>
<author>BAHALA SI TULFO Ni Ben Tulfo</author>
<date>
<month>March</month>
<day>22</day>
<year>2004</year>
</date>
<body>HUMIHINGI ng paumanhin ang buong staff&amp;quot; ng BST Tri-Media Production, ang prodyuser ng BITAG sa telebisyon sa hindi pagkakalabas ng aming episode na dapat napanood nung Sabado ng gabi. Dahil ito sa ilang teknikal na problema na hindi naiwasan. Kaya ang napanood sa BITAG nung Sabado sa IBC-13, isang replay lamang. Kung sakali man nagpipiyesta sa galak ang mga tinamaan o tatamaang tanggapan. Pribado man o panggobyerno dahil sa hindi pagkakalabas ng kanilang mga bantot, nagkakamali sila. Tulad ng mga matitigas na bunbunan na opisyal ng Fabella Memorial Hospital, School of Midwifery. Marahil iniisip nila, tagumpay ito sa kanilang panig dahil hindi napanood ang kanilang pagkatupi sa BITAG. Hindi ako nahihiyang sabihin. Sinikap namin maipalabas ang follow-up sa dinemote na graduating student ng school of midwifery, si Shirly Mateo. Subalit dahil sa patuloy na pagmamatigas nitong mga taga-Fabella, partikular itong principal ng school of midwifery, si Mrs. Ruth Castro, hindi naihabol ang materyales kung saan, kuha sa pagmamartsa ni Shirly sa kanyang graduation. Maging ang dalawa kong staff na sumasaksi sa pagkakasama sa graduation ni Shirly Mateo, biniktima din ng panggigipit ng mga taga-Fabella. Itoy makaraang pigilin ang aking cameraman sa pagdu-dokumento sa nasabing graduation. Hindi pa nakuntento, sinama pa ang aking segment producer sa kanilang ka-GUNGGUNGAN. Sa utos daw ng mga opisyales ng Fabella, pinigil ng ilang oras ang aking mga staff, sa loob ng Security Office ng University of Santo Tomas (UST) kung saan dun idinaos ang nasabing graduation rites. Ang pagkakamali nitong mga taga-Fabella, bagamat pinatigil nila ang pagpitik ng aking cameraman, patuloy namang napipitikan ang mga pangit nilang asal mula sa aming concealed camera na nakakabit sa aming staff. Ang masahol pa nito tinangka pa raw ipakumpiska ng mga ito ang aming camera at ang tapes nito. Sa ngayon, pinag-aaralan namin ang pagsampa ng kaso laban sa pamunuan ng Fabella Memorial Hospital, partikular ang school of midwifery ni Mrs. Ruth Castro. Gusto kong itanim sa inyong mga maluluwag na kukute, kahit sino ang gawin ninyong padrino at masasandalan. Hindi titigil ang BITAG hanggang humihirit pa rin kayo. Kaya, Mrs. Principal, humirit ka pa!</body>
<link>http://www.philstar.com/Article.aspx?articleId=243575&amp;publicationSubCategoryId=94</link>
</article>
<article>
<title>&amp;quot;Ang Bukas Para sa mga Graduates&amp;quot;</title>
<author>CALVENTO FILES Ni Ni Tony Calvento</author>
<date>
<month>March</month>
<day>22</day>
<year>2004</year>
</date>
<body>Panahon na naman ng graduation. Kaalinsabay ng kaabalahan ng mga kandidato sa pangangampanya para sa darating na eleksyon, ay kaabalahan din naman ng mga estudyanteng magsisipagtapos kasama ang kanikanilang mga magulang para sa nalalapit na mahalagang araw. Habulan ng mga requirements para sa mga nagnanais makasama sa mga magmamartsa. Kung minsan, paluhaaan pa sa mga instructors at professors na kuripot magbigay ng grades. Pinaghahandaan na ang damit at sapatos na isusuot, nagsusukatan na rin ng toga na kung minsan ay nagkakaubusan kayat may variation na ng kulay. Nag-iisip na rin ng pagkaing ihahanda para sa munting pagsasalo para maipagdiwang ang araw na ito. Iba dyan sa restaurant kakain. (kung kaya ng bulsa.) Nakatutuwa nga namang isipin na sa loob ng maraming taon na pagpasok sa eskuwela, paggawa ng homeworks at projects, pagpupuyat sa review para sa exams kinabukasan o di kayay oral recitation, research sa library, practice ng mga class presentations, at kung ano-ano pa. Isama pa natin ang pagpipilit na makapasok kahit nakakatamad dahil sa malakas na bagyo at sa mataas na bahang sasagupain sa daan, o di kaya namany ang grabeng traffic sa karaniwang araw na di na yata masosolusyunan. Sa wakas, matatapos na rin. Sa parte ng mga magulang, matatapos na rin ang araw-araw na pagbibigay ng baon at karagdagan pang halaga para sa school projects. Kadalasay may mga simangot pang mukha dahil di napagbigyang madagdagan ang baon gayong tumaas na naman ang pasahe sa jeep. Tapos na rin syempre ang mga pagkakataong kailangang mangutang ng 5-6 para maipambayad sa tuition fee at kung hindiy di rin makakapag-exam ang anak. Matatapos na rin ang mga todong sermon sa anak dahil bumagsak sa klase o di kayay inuumaga sa paggimik gayung may pasok kinabukasan. Sa wakas, panibagong bukas na. Higit sa lahat, sabik ang mga magsisipagtapos at mga magulang di lamang sa araw ng graduation na siyang maghuhudyat ng pagtatapos ng maraming hirap sa pag-aaral kundi sa mga susunod pang mga araw pagkatapos nito na siyang magbibigay daan sa katuparan ng pangako ng edukasyon Ang pangako na isang maaya, maliwanag at masaganang buhay para sa mga nagtiyaga, nagsipag at nagsumikap upang makamit ito. Ang malungkot na parte nito, isang karagdagang aspeto na hinuhudyat ng graduation ay daang libo na namang Pilipino na karagdagan sa mga unemployed. Ito ang mapait ngunit naghuhumiyaw na katotohanan . At hindi natin ito puwedeng talikuran o ipagkibit-balikat lamang. Na kasabay ng pagdami pang lalo ng mga street crimes, patuloy na pagbaba ng piso sa dolyar, kaguluhang political, at patuloy na pagtaas ng bilihin-walang trabahong naghihintay para sa karamihan ng mga newly graduates. Marami pa ngang mga graduates ng mga nagdaang taon na hanggang ngayon naghahanap pa rin o di kayay nagtitiis sa hindi naman niya linya. Para bang paralisado ang pamahalaan na hindi makakilos sa napakalaking suliraning ito. Nasaan na ang pangakong trabaho para sa lahat? Napako na naman! Paano na ang maraming taong inilagi sa paaralan, ang pagsisikap at pagtitiyaga ? Mababalewala bang lahat? Hindi. Kailanmay di dapat pagsisihan na inilagi ang mabungang panahon sa pag-aaral. Ang karunungan at kasanayan na nakuha natin mula dito ay habambuhay nating dadalhin. Ang isang magandang katotohanan ay mas mabuti pa rin ang may pinag-aralan dahil mas may hinaharap pa rin ito kahit sa naghihikahos na bansang tulad ng sa atin kaysa sa mga hindi pinalad na kamtin ito. Hindi rin naman natin dapat na ipagsandigan na komo graduate tayo ay puwede na. Sa tuwinay dapat lakipan ng sipag, tiyaga, at determinasyon para magkaroon ng magandang bukas. Malaking bagay ang may pinag-aralan, ngunit hindi ito lamang ang magtitindig sa sarili. Gaya nga ng nabanggit kanina, malapit na naman ang eleksyon, ibig sabihin maaring magpapalit ng liderato, magpapalit ng stratehiya at polisiya. Lahat silang mga kandidato, mangangako ng siguradong trabaho para sa lahat. Pero hindi lahat sila determinadong tuparin yun. (Dahil wala naman talagang ganun karaming trabahong nagaantay.) Sana meron ngang makagawa. May bukas pa. Congratulations to the graduates and goodluck ! PARA SA ANUMANG COMMENTS O REACTIONS, MAARI KAYONG MAGTEXT SA 09179904918. MAARI DIN KAYONG TUMAWAG SA {&amp;quot;CALVENTO FILES, 7788442.</body>
<link>http://www.philstar.com/Article.aspx?articleId=243577&amp;publicationSubCategoryId=94</link>
</article>
<article>
<title>EDITORYAL - Problema ng Maynilad,publiko ang magpapasan</title>
<author></author>
<date>
<month>March</month>
<day>23</day>
<year>2004</year>
</date>
<body>MULA nang pumasok sa kontrata ang Maynilad Water Services, Inc. (MWSI) noong 1998, hindi sapat ang kanilang serbisyo sa publiko na makapaghatid ng masaganang tubig. Lumipas ang limang taon pero bigo ang mga taga-west zone ng Metro Manila na makatikim ng sapat na tubig. Sa kabila ng kakulangan ng serbisyo, ilang beses din namang nag-charge nang sobra sa publiko. Hindi na naisip kung ang consumers ba ay nadulutan nila ng tamang serbisyo o kasiphayuan dahil hangin ang lumalabas sa gripo. At ang masaklap, sa kabila nang sobrang singil, nalugi pa raw sila. Ang pagkaluging ito ang naging dahilan para naman bitawan ng Benpres Holdings ang paghawak sa Maynilad at ipaubaya na lamang ito sa gobyerno. May 61 percent share ang Benpres sa Maynilad. Ang Benpres ay pag-aari ng mga Lopez. May utang umano na P11 bilyon ang Maynilad. Ang utang na ito ang kakarguhin ng gobyerno sakali at sila na nga ang magti-take over dito. Isa lamang ang ibig sabihin kung ang gobyerno ang magti-take over sa Maynilad. Magtataas ito ng singil. Ang taumbayan din sa dakong huli ang mahihirapan. Kakatwa na hindi na nga naibigay ng Maynilad ang inaasam na masaganang tubig ay magkakaroon pa ng pasanin sa hinaharap. Katwiran ng gobyerno sa planong pag-take over sa Maynilad, ang interes lamang ng publiko ang kanilang pinangangalagaan. Sinisiguro nila na hindi maaapektuhan o magkakaroon ng interruption sa serbisyo ng tubig. Ganoon man, hindi pa rin naman sigurado ang deal na ito at magdadaan pa sa Securities and Exchange Commission (SEC). Maganda ang hangarin ng gobyerno sa puntong ito na ang kapakanan ng taumbayan ang kanilang inaalala. Sa kanila nga rin naman tatalsik ang putik kapag hinayaang mawalan ng tubig ang West Zone. Pero dapat bang akuin nila ang pagkakautang ng Maynilad? Ang problema ng Maynilad sa pagkakautang nito ay hindi nararapat na akuin ng pamahalaan. Sabi nga ng presidente ng Philippine Exporters Confederation, Inc. na si Sergio Ortiz Luis, walang pumilit sa Maynilad na makipag-bid sa Metropolitan Water Works and Sewerage System (MWSS) noong 1997 kaya bakit kailangang ang gobyerno at taumbayan ang magbayad sa kanilang pagkakamali. Sabi pa ng ibang negosyante, dapat na magpakalalaki ang Maynilad. Tapusin nila ang kontrata at magkaroon ng honor. Isang magandang magagawa ng gobyerno sa balak na take over sa Maynilad, pag-aralan muna nila itong mabuti at baka pumalpak (na naman).</body>
<link>http://www.philstar.com/Article.aspx?articleId=243677&amp;publicationSubCategoryId=94</link>
</article>
<article>
<title>Kahit ano'ng gawin uusigin nila si GMA</title>
<author>SAPOL Ni Jarius Bondoc</author>
<date>
<month>March</month>
<day>23</day>
<year>2004</year>
</date>
<body>SALA sa init, sala sa lamig. Yan ang dilemma ngayon ni GMA dahil sa kakaibang sitwasyong nasa puwesto habang kumakandidatong Pangulo. Bihira ito mangyari. Bawal sa Constitution tumakbo ang sino mang naupong Pangulo nang mahigit apat na taon. Nagkataong nag-resign si Erap nung Enero 2001, kaya umangat si GMA. Tinatapos niya lang ang huling tatlot kalahating taon ni Erap, kaya puwedeng tumakbo para sa buong six-year term. At dahil nasa puwesto si GMA, pinaparatangan siya ng paggamit ng pera at poder ng Pangulo para sa kampanya. Bantad daw ito sa:  pagkuha ng 1.8 milyong tagalinis ng national highways sa ilalim ng Department of Public Works and Highways;  pagbigay ng health insurance coverage sa 3.5 milyong mahihirap sa ilalim ng Philhealth; at  pagbuhos ng pondong pananim sa 2.4 milyong magsasaka sa ilalim ng Department of Agriculture. Halos limang milyon ang walang trabaho, lalo na sa kanayunan. Kung hindi kinuhang tagalinis sa highways ang 1.8 milyon nun pang Oktubre, mas malala ang problema. Ibabanat din yon ng mga kalaban kay GMA. Nun pang 2002 pinasa ang batas sa universal health insurance. Lahat ng mamamayan ay dapat masakop ng programa para maeksamen, magamot o maospital kung may karamdaman. Hiningi ni GMA sa local governments na may sobrang pondo na isali sa Philhealth ang mahihirap na mamamayan nila. Hindi lahat nakayanan ito. Kaya pinapondohan ni GMA sa PCSO ang pagsapi sa Philhealth ng 3.5 milyon pang dukha. Kung hindi niya ito ginawa, ipupula rin ito sa kanya ng mga kalaban. Taun-taon may pork barrel na P70 milyon kada kongresista. Hiling ni GMA sa kanila na, sa taong ito, sa magsasaka naman ilaan, huwag na sa libro o gamot o waiting sheds. Kung hindi niya ito ginawa, uusigin pa rin siya ng mga kalaban. Kampanya kasi, e.</body>
<link>http://www.philstar.com/Article.aspx?articleId=243680&amp;publicationSubCategoryId=94</link>
</article>
<article>
<title>Congressman,nakipag-date sa batambatang chiching sa Tagaytay</title>
<author>BALITANG SPECIAL Ni Deo Macalma</author>
<date>
<month>March</month>
<day>23</day>
<year>2004</year>
</date>
<body>ALAM nyo bang matulis pala ang isang congressman na kumakandidato ngayon sa pagka-senador? Ayon sa aking bubuwit, 49 days na lang at eleksiyon na. Happy birthday muna kay Palawan Rep. Vicente Brown Sandoval, Rep. Edmundo Reyes Jr. ng Marinduque; Napoleon Lanuza, Issha Bugayong, Shannon Leigh Azares at Melanie Milanes ng Metrobank Sta. Mesa branch. * * * Alam nyo bang kahit matanda na ay matulis pa rin ang isang congressman? Ayon sa aking bubuwit, noong March 21, 2004, ay may idinate na chiching si Congressman. Nag-date sila sa Belle View Highlands, Tagaytay City. Mahigpit sa Tagaytay Highlands, kapag hindi ka member o wala kang kasamang member ay hindi ka makakapasok. Ayon sa aking bubuwit na kapit-kuwarto lamang ni Congressman noong Linggo sa Belle view apartments, sigurado siyang hindi misis ni Congressman ang kasama nito. Kilala kasi niya ang misis ni Congressman. Mas lalo namang hindi anak ni Congressman ang paga-betty anyos na chiching sapagkat sila ay naglalampungan, nagyayakapan at naghahalikan pa. Nakailan ka Sir? Hanep, para kayong nag-honeymoon niyan Sir. Ang lamig pa naman ng panahon sa Tagaytay. Dakong alas-sais ng gabi nang makita ng aking bubuwit si Congressman at chiching. * * * Ayon sa aking bubuwit, ang congressman na kandidato sa pagka-senador na nakipag-date sa chiching sa Tagaytay Highlands ay si Congressman, baka naman isa po ito sa inyong mga scholars? Wala bang kapatid yan Sir? Ang naturang congressman ay opisyal ng Laban ng Demokratikong Pilipino. Siya ay si Senatoriable P. as in Palikero pala.</body>
<link>http://www.philstar.com/Article.aspx?articleId=243692&amp;publicationSubCategoryId=94</link>
</article>
<article>
<title>Diskriminasyon base sa relihiyon</title>
<author>IKAW AT ANG BATAS Ni Atty. Jose C. Sison</author>
<date>
<month>March</month>
<day>23</day>
<year>2004</year>
</date>
<body>NAGKAROON ng inspeksyon ang Department of Labor and Employment (DOLE) sa kompanya ng San Miguel Corporation (SMC) at natuklasang hindi nito binabayaran ang mga manggagawa ng Muslim Holiday Pay tuwing Muslim New Year, kaarawan ng propetang si Muhammad, Nocturnal Journey at Ascension of Muhammad, ayuno at Hari Ray Haji. Hindi ito itinanggi ng SMC. Sinabi na lamang na hindi nito binabayaran ang mga manggagawang hindi Muslim kaya hindi na nila kailangan pang magsumite ng pruweba. Nag-isyu ang DOLE, ayon na rin sa Presidential Decree (PD) 1083, ng isang order kung saan inaatasan nito ang SMC na kilalanin ang Muslim holiday bilang isang regular na holiday at bayaran na rin ang mga manggagawang Muslim at hindi Muslim sa loob ng nakaraang isang taon. Ang pagbabayad din ay dapat na gawin sa loob ng 30 araw mula sa petsa nang matanggap ang order. Kinuwestiyon ng SMC ang nasabing order. Ayon sa kanila, ang PD 1083 ay nag-aaply lamang sa mga Muslim (Art. 3[3]). Tama ba ang SMC? MALI. Walang pagkakaiba sa pagbabayad ng benepisyo ng Muslim Holidays sa mga Muslim at hindi Muslim. Ang sahod at ang iba pang benepisyo na ipinagkaloob ng batas sa mga manggagawa ay itinakda base sa batas at hindi sa pananampalataya ng isang manggagawa. Samantala, kung susundin ang posisyon ng SMC, lahat ng mga Muslim sa Pilipinas ay hindi makakatanggap ng holiday pay na natatanggap ng mga Kristiyano tuwing Christian holidays. Pinagtibay din ng PD 1083 na ang mga probisyon nito ay hindi makakapinsala sa mga hindi Muslim. Ipinag-uutos din ng 1999 Handbook on Workers Statutory Benefits na inisyu ng DOLE na ang mga Kristiyano at Muslim na nagtatrabaho sa lugar ng Muslim ay maaaring hindi pumasok tuwing Muslim holidays dahil ang lahat na pribadong opisina, ahensiya sa nasabing lugar ay hinihiling na ipagdiwang ang Muslim holidays. Kaya, kapag ipinag-utos ng isang employer na magtrabaho ang empleyado nito sa kahit anumang holiday, kailangang bayaran ng doble ang suweldong natatanggap nito (Art. 94, Labor Code). Samakatuwid, kailangang bayaran ng SMC ang mga manggagawa nito ng 150% ng kanilang suweldo tuwing Muslim holidays (San Miguel Corp. vs. Court of Appeals 375 SCRA 311).</body>
<link>http://www.philstar.com/Article.aspx?articleId=243693&amp;publicationSubCategoryId=94</link>
</article>
<article>
<title>Bigtime players sa BOC, nag-iyakan</title>
<author>ORA MISMO Ni Butch M. Quejada</author>
<date>
<month>March</month>
<day>23</day>
<year>2004</year>
</date>
<body>DAHIL sa tindi ng smuggling operations sa Bureau of Customs, nagpalabas si Prez Gloria Macapagal-Arroyo ng Executive Order 297, para magsagawa ng malalimang operasyon ang bagong grupo ni NAKTF bossing Angie Reyes na may titulong National Anti-Smuggling Task Force (NASTAF) laban sa mga smugglers sa Aduana. Ang NASTAF, ay inisyu ni Prez Gloria noong Marso 10, 2004, pero noong isang linggo lamang inihayag sa publiko. Kabilang sa makakasama sa bagong grupo ni Angie ay ang mga tauhan ng AFP kasama ang Philippine Army, Philippine Navy, Philippine Air Force, NBI, DOJ, DOF at BOC. Itinatag ang NASTAF para bakbakan ang mga economic saboteurs sa bansa. Wala palang sasantuhin ang mga alipores ni Angie sa kanilang operasyon sa BOC. Sa kabilang dako, nag-iiyakan daw ang grupo ng bigtime players o smugglers sa Aduana sa pagkakatatag ng NASTAF, dahil nararamdaman nilang tapos na ang maliligayang araw nila sa bureau. Ngumangalngal din ang ilang kamoteng Customs na kontak ng mga bigtime smugglers dahil patay na ang kanilang dilihensiya pagdating sa usapang smuggling. May nagbulong sa mga kuwago ng ORA MISMO na may tsapit palang namagitan sa parte ng mga bigtime smugglers at gagong taga-bureau kasi binigyan pala ng quota ang una para raw dalhin sa Palasyo. Ang hindi alam ng mga kuwago ng ORA MISMO, kung para sa hari o para sa reyna ang tsapit. May isa kasing gagong mataas na opisyal ng BOC ang nagbigay ng quota sa mga bigtime smugglers para raw sa amo nito sa Palasyo. Hindi natin alam kung palasyo ng mga demonyo ang lalagyan ng pitsang nakolekta ng kamote. Dapat tiktikan ni Angie, ang mga imported shipments galing Mindanao at Kabisayaan dahil ito umano ang mga kargamentong may lamang bomba na pinapasok sa Maynila. Kaya ba ni Angie ang mga pulitikong bugok na patong sa mga illegal shipments? tanong ng kuwagong CO2-10 sa Aguinaldo. Siyempre, sagot ng kuwagong SPO-10 sa Crame. Taguan na pala ng mga shipments sa Pier ngayon? Hindi sila makakalusot sa NASTAF kapag na full blast operations ang grupo, sabi ng kuwagong Kotong cop. Dapat tiktikan din ng NASTAF ang Port of Subic. Madulas kasi ang grupo ni Ric Water, ang utak ng mga smugglers dito. Abangan natin ito, kamote!</body>
<link>http://www.philstar.com/Article.aspx?articleId=243702&amp;publicationSubCategoryId=94</link>
</article>
<article>
<title>Huwag nang magpaulol sa mga hibang na pulitiko</title>
<author>HALA BIRA Ni Danny Macabuhay</author>
<date>
<month>March</month>
<day>23</day>
<year>2004</year>
</date>
<body>ISANG araw ay napadaan ako sa isang umpukan na ang mainitang pinag-uusapan ay kung bakit kahit na napakarumi ng pulitika ngayon ay napakarami pa rin ang nahuhumaling na pumalaot dito. Di katulad noong panahon ng ating mga ninuno na talagang piling-pili lamang ang nais na kumandidato at mapili ng taumbayan. Naabutan ko pa ang panahon na usung-uso ang kasabihan na kung galit ka raw sa isang tao, hikayatin mo ito na pumasok sa pulitika. Noon ay hindi gawang biro ang magsilbi sa gobyerno nang dahil sa sakripisyong malaki. Hanggang leeg ang responsibilidad at malawak ang obligasyon sa mamamayan subalit maliit lamang ang sinasahod kung ikukumpara sa mga pribadong posisyon lalo na sa mga may pinag-aralan at karanasan. Sabagay, ang kapalit at ang natatamo naman ng mga nagsisilbi sa bayan noon ay ang respeto, utang na loob at paghanga ng mga mamamayan. Ngayon, kahit na sino, may pinag-aralan o dropout, may karanasan o wala, sikat o estranghero, pusakal o maka-Diyos ay gustong pumasok sa pulitika. Wala silang pakialam kung sila ay may karapatan o may kuwalipikasyon upang humawak ng tungkuling kanilang tinatakbuhan. Wala na ngayong tinatawag na delicadeza. Kung ganoon, bakit nga ba sobra ngayon ang pangangati ng mga Pinoy na pumasok sa pulitika kahit na marumi ito. Ganid sa kapangyarihan at pangungurakot sa kaban ng bayan, ang mabilis at walang kagatul-gatol na sagot ng mga kababayan natin. Kaya nga marahil gagastos ang ating mga pulitiko ng milyun-milyon o bilyun-bilyon. Kapag nanalo, malaki ang buwelta. Kahit na talo na, panalo pa rin sa kitaan sapagkat itinago na ang ibang donasyon sa kampanya. Ang iba naman, ginagawa nang negosyo ang pulitika. Naniniwala kami na alam ng mamamayan na ganito ang kalakaran ng pulitika sa ating bayan. Eh, maliwanag naman, di po ba? Saan ba nanggagaling ang salaping nilalaspag ng mga pulitiko? Inutang, kontribusyon, regalo o anuman. Pare-pareho rin ito. Dapat ibalik ito sa ibat ibang paraan, in kind or in cash. Hindi kikitain ang salaping ginastos kung sa suweldo lamang ng isang senador, congressman o kahit na ng isang presidente. One plus one equals two. Hindi maibabalik kung magkano man ang ginastos ng isang pulitiko KUNG HINDI MANGUNGURAKOT! Maliwanag, di po ba? Huwag nang magpaloko pa sa mga pulitiko. Alam na ninyo ang gagawin.</body>
<link>http://www.philstar.com/Article.aspx?articleId=243704&amp;publicationSubCategoryId=94</link>
</article>
<article>
<title>Bumaba ang krimen sa Metro Manila?</title>
<author>PANAGINIP LANG! Ni Nixon T. Kua</author>
<date>
<month>March</month>
<day>23</day>
<year>2004</year>
</date>
<body>NAGYABANG ang Philippine National Police kamakailan na nagsasabing bumaba ang insidente ng mga street crime sa Metro Manila at ang binagsak raw ay 48 perecent. Ayon pa kay National Capital Region Police Office (NCRPO) Chief Ricardo de Leon ay 588 kaso lang ang natanggap nila kumpara sa nakaraang taon kung saan tumanggap sila ng 1,123 na kaso. Sa 588 na kaso, 41 percent nito ay mga snatching ng wallet, cellphones, jewelry at ang iba pa gaya ng mga bukas kotse, ipit kotse, tutok kalawit at estribo ay 28 percent.&amp;nbsp; Ang mga pickpocket naman at pagtanggal ng ibat ibang parte ng sasakyan gaya ng mga signage at salisi gangs ay 20 percent at ang natitirang mga krimen gaya ng physical injury sa gang war at panghoholdap ay nine percent. Ang mga statistics na ito ay galing sa NCRPO at ayon kay De Leon ay bunsod ng mas dagdag na patrolya sa daan at pagkakaroon ng pulis sa lansangan. Tiyak natin na totoo ang mga statistics na binigay&amp;nbsp;ni De Leon pero nakakabahala ang katotohanan sa likod nito.&amp;nbsp; Bumaba nga kaya ang krimen o baka naman hindi bumaba pero marami nang ayaw magreklamo at abala lang kahit pagpunta sa station ng police kung saan ang dami-daming tanong pero hindi rin naman naibabalik ang mga gamit na nawala o nanakaw. Araw araw ay nakakarining tayo ng mga kuwento ukol sa ibat ibang uri ng nakawan, kasama na nga riyan yung mga nabanggit na krimen gaya ng pandurukot, snatching ng cell phone, relos, alahas at iba pa, holdapan sa bus, jeepney, FX at taxi. Ang mga nabibiktima pag tinanong mo kung nagreklamo sa pulis ay sasagutin ka ng, bakit pa? Wala&amp;nbsp; namang magagawa ang mga pulis kung hindi tanungin ka ng katakut-takot at pagkatapos ay hihingian ka pa ng pera para pambili ng papel at pang gasolina para makapag-follow up. Kalabas-labas nga raw ay mas malaki pa ang magagastos mo sa gamit na nawala sa yo, kaya bakit pa sila magrereklamo. Ganoon ho ang mga naririnig natin at ito ang mas masakit na katotohanan sa likod ng mga statistics na nilabas ng PNP.&amp;nbsp; Ang isa pang masakit na katotohanan dito ay ang kulang na pagtitiwala ng mamamayan sa kapulisan. Bagamat hindi lahat ng pulis ay kasali sa katiwalian, ang corruption sa lahat ng antas ng gobyerno lalo na ng administrasyon ni Madam Senyora Donya Gloria ay nakaapekto sa imahe ng pulis. Hindi tuloy natin maiwasang ikumpara noong panahon ni Sen. Panfilo &amp;quot;Ping&amp;quot; Lacson bilang hepe ng PNP kung saan ang tiwala ng sambayanan sa PNP ay talagang tumaas at umabot pa ang approval rating ng&amp;nbsp; mahigit 50 percent. Ang dahilan noong panahon na yon kaya nakuha ang tiwala ng sambayanan ay simple lang, binago talaga ang imahe ng pulis at kasama na riyan ang pagpapaliit ng kanilang mga tiyan. Bukod sa naging maganda silang tingnan ay gumanda pa ang kanilang mga katawan at dahil diyan ay natakot din ang mga magnanakaw dahil kaya na nilang humabol. Ngayon kasi, kahit na may pulis ang hindi matatakot ang mga snatcher dahil hindi naman makahabol ang mga malalaking tiyan na pulis. Isa pang nawala noong panahon na yon ay ang insidente ng pangongotong hindi lang sa mga driver ng jeep, bus at taksi kung hindi pati sa mga truck na nagdadala ng gulay&amp;nbsp;at iba pang paninda galing sa probinsiya.&amp;nbsp; Bumaba rin ang insidente ng kidnapping at mga krimen bunsod ng droga.&amp;nbsp; Ang mga kriminal gaya ng drug lord at kidnapper ay tunay na nahuhuli, hindi kagaya ngayon na laging nawawala ang drug lord ang droga lang ang natitira. Ang mga nagawang ito ay dapat ibalik lang ng mga opisyal upang manumbalik ang tiwala ng sambayanan.&amp;nbsp; Tama na ang mga dagdag na patrolya at ang mga kuya sa kalye system na pinatutupad ni De Leon.&amp;nbsp; Kailangan lang dagdagan pa at pakitang tunay at hindi press release o gimmick ang mga ginagawa ng kapulisan. Totohanang reporma ang kailangan at dapat ay lumapit ang tao sa pulis at hindi lumayo na akala mo ay sila ang dapat katakutan.&amp;nbsp; * * * Pakulo na naman itong appointee ni Madam Senyora Donya Gloria sa Philippine Tourism Authority na si Robert Dean BARBERS at malaking gastos na naman ang ginawa. Nagpakulo ng kalesa festival at inakala siguro na darating ang turista para lang manood ng mga kalesa at dadayuhin ang Pilipinas.&amp;nbsp; Pati nga si Madam Senyora Donya Gloria at si Sen. Noli de Castro na inimbita niya ay hindi siya sinipot. Nahalata siguro na pakulo lang ito, kasama na riyan yung mga naglalakihang mga posters at&amp;nbsp;tarpaulin na may larawan niya at malaking BARBERS na nakasulat.&amp;nbsp; Sabagay name recall at makakatulong sa kanyang Ama na tumatakbong senador, sa kanyang kapatid na tumatakbong Kongresista at isa pang kapatid na tumatakbong gobernador. Magkano kaya ang kanyang ginastos pati sa pagbabayad ng kanyang mga consultants, advisers at yung mga posters at streamers at tarpaulin bukod pa roon sa mga creative ideas.&amp;nbsp; Totoo bang aabot sa kung ilang milyong piso na sana ay pinanggawa na lang ng mga tourist spots sa bansa. Kulang pa ba ang kanyang mga na-hire na mahigit 100 taong pinasok niya sa PTA upang agawan ng puwesto ang ibang mga nagtatrabaho na roon?&amp;nbsp; Sabagay hindi naman nila pera ito. Pera ito ng bayan at&amp;nbsp; mga taga-kampanya ng mga Barbers ang mga yan.&amp;nbsp; Sa mga taga Surigao at Makati, apply kayo ng trabaho dahil isa yun sa qualification bago sila tumanggap ng bagong empleyado. Lubus-lubusin&amp;nbsp; ko na at eto ang number 5368725 na direct line o sa trunk line&amp;nbsp; 5247141 at pa-connect sa office ni Barbers.&amp;nbsp; Puwede rin kayong mag-text o tumawag para maka-deretso sa kanyang kanang kamay&amp;nbsp; na si Mr. Jing Odra sa number na 09175295464. Baka kasi magawa nyo ang longest na&amp;nbsp; pila ng aplikante ng trabaho o di kayay pinakamaraming text messages o phone call.&amp;nbsp; Kaso nga lang pag sa cell baka yumaman&amp;nbsp; lang lalo ang mga phone companies. Siyanga pala, may&amp;nbsp; pakulo silang bago sa Biyernes, ang pinakamahabang banderitas o bunting para magmukha&amp;nbsp; raw laging may piyesta.&amp;nbsp; Baka nga&amp;nbsp; naman matakpan ang pagiging pang-apat natin sa pinaka-corrupt sa Asia.&amp;nbsp; * * * Para sa anumang reaksyon, sumulat lang sa nixonkua@yahoo.com o kayay mag text sa&amp;nbsp; 09272654341. Mapapakinggan&amp;nbsp; nyo rin po ang inyong lingkod sa DZEC 1062 mula 4:30 hanggang 6:00 ng hapon, Lunes hanggang Huwebes.</body>
<link>http://www.philstar.com/Article.aspx?articleId=243708&amp;publicationSubCategoryId=94</link>
</article>
<article>
<title>EDITORYAL - Ibinayad sa Mega-Pacific ibalik !</title>
<author></author>
<date>
<month>March</month>
<day>24</day>
<year>2004</year>
</date>
<body>DALAWANG buwan na ang nakalilipas mula nang ipag-utos ng Supreme Court na isauli ng Mega-Pacific Consortium, isang Korean company, ang lahat nang naibayad sa kanila ng Commission on Elections (Comelec). May kabuuang P849,167,697.41 ang naibayad na ng Comelec sa Mega-Pacific. Pero hanggang ngayon ni singkong duling ay wala pang naibabalik ang nasabing kompanya. Ibinasura ng Supreme Court ang P1.3 billion contract ng Mega-Pacific sa Comelec para sa automation project sa May 10, 2004 elections. Nabuking ang maanomalya at kontrobersiyal na kontrata. Sinabi ng SC na lumabag sa batas ang Comelec at kuwestiyunable ang bidding. Natuklasan din na mga depektibo ang automated counting machines (ACMs) at maaring maging dahilan nang malawakang dayaan. Hindi naging transparent ang Comelec sa pagsasaayos ng bidding para sa automation project. Pero ang masaklap, kahit na ipinag-utos na ang pagbabalik sa malaking halaga ng pera na naibayad sa Mega-Pacific, wala pa ngang naibabalik kahit sentimo. Nasaan na nga ba ang Mega-Pacific? Ayon sa Comelec, hindi na mahagilap ang Mega-Pacific. Wala na umano ito sa ibinigay na address. Nakakandado na ang kanilang opisina. Hindi na rin mahagilap ang mga opisyal ng nasabing consortium. Biglang nawala makaraang ipag-utos sa Ombudsman na ire-cover ang lahat ng naibayad sa kanila ng Comelec. Nakapagtataka namang hindi maingay ang Comelec sa nangyayaring &amp;quot;milagro&amp;quot; sa Mega-Pacific at tila hahayaan na lamang ang malaking pera na kanilang ibinayad? Kamakailan lamang, humirit ang Comelec na itutuloy din ang selective automation sa kabila na ibinasura ng Supreme Court. Sabi ng Comelec, ipahihiram naman daw ng libre ng Mega-Pacific ang kanilang ACMs. Marami ang nagtaas ng kilay sa pahayag na ito ng Comelec. Bakit libre e binayaran na nga sila nang malaki? Para saan ang ibinayad na P849,167,697.41? Nagpapatawa yata ang Comelec. Pera ng taumbayan ang ibinayad sa Mega-Pacific. Galing sa buwis. Hindi dapat masayang ang perang galing sa kanilang pawis. Dapat nang kumilos ang Ombudsman nang seryoso sa bagay na ito. Ang taumbayan ang kawawa sa pagkakataong ito. Patuloy sa paghihirap ang taumbayan samantalang marami namang taong gobyerno ang walang pakialam. Dalawang buwan na lamang at election na. Dapat nang mabawi ang perang ibinayad sa Mega-Pacific at nang magamit naman sa iba pang pangangailangan.</body>
<link>http://www.philstar.com/Article.aspx?articleId=243810&amp;publicationSubCategoryId=94</link>
</article>
<article>
<title>Pasikip nang pasikip ang landas ni Tikboy Garcia</title>
<author>BANAT NI BATUIGAS Ni Bening Batuigas</author>
<date>
<month>March</month>
<day>24</day>
<year>2004</year>
</date>
<body>NAGKALASAN ang mga maliliit na video-karera operators nitong nagdaang mga araw kay Buboy Go dahil sa kawalanghiyaan ni Tikboy Garcia. Kasi nga, kahit naka-umbrella na sila kay Buboy Go ay ninanakaw pa ng mga buwayang alaga ni Col. Erwin Robles ng Intelligence Group (IG) ng PNP, ang mga makina nila at binebenta nga sa una. Kawalanghiyaan nga yan, di ba mga suki? Ang isa sa mga kumalas ay si Arnold Ajesta na isang pulis-Maynila. Nagngingitngit sa ngayon itong si Ajesta at mga kapatid niya laban kay Tikboy Garcia at hindi natin alam kung ano ang binabalak nila. He-he-he! Pakipot nang pakipot na rin ang landas ni Tikboy Garcia, di ba mga suki? Ang ipinagtataka lang natin dito kay Col. Robles eh mukhang makapal ang sikmura niya sa mga puna ukol sa dorobo niyang mga bata tulad nina Tikboy, SPO2 William Tiamzon, Nanding Timbang at Abe David. Siguro malaki ang lingguhang intelihensyang inaakyat sa kanya ng grupo ni Tikboy Garcia kayat hindi niya kayang sibakin ang mga ito kahit nag-iiyakan ang mga ilegalista sa kalye. Nakakita na kaya ng mukha ng terorista o rebeldeng NPA o MILF itong si Robles? Bakit panay mga mukha ng gambling lords ang inuuna niya? Kawawang PNP! Hamakin nyo, apat na taon na ginastusan ng gobyerno si Robles eh sa video-karera lang pala siya lilinya? Pera muna bago trabaho. Yan siguro ang motibo ng klase ni Robles sa PMA, anang mga kausap nating pulis-Maynila. He-he-he! Matuto ka namang mahiya, Col. Robles, Sir! Kung sabagay, may katwiran din namang lumipat si Ajesta sa kuwadra ni Randy Sy, na inaanak naman ni Manila Mayor Lito Atienza. Kay Randy Sy tiyak titiba nang husto si Ajesta dahil nakamenos siya sa intelihensiya. Si Sy kasi ay walang intelihensya sa City Hall detachment kayat kaya niyang palakihin sa 30 porsiyento ang laban niya. Hindi lang yan, walang kaba kapag kay Sy ka nakasandal dahil personal itong lulutang tuwing nahulihan siya ng makina, tulad ng ginawa niya sa IG nang salakayin nina Tikboy Garcia ang mga lungga niya. At sa panahon sa ngayon ng elections, eh hindi na maikumpas ni Atienza ang kanyang kamay para ipatigil itong mga makina nina Buboy Go at Randy Sy, di ba mga suki? Kayat itong Maynila ay patuloy na magiging pugad ng pasugalan kapag nanalong muli si Mayor Atienza, he-he-he! Alam na ng Manilenyo na smokescreen lang lahat yang mga beautification projects mo, Mayor. Kaya pala nagkakandarapa ay mga buwaya ni Col. Robles na manghuli ng makina eh dahil malaki pala ang kinikita nila kapag ibinenta ito kay Go. Ayon sa pulis-Maynila na nakasama ni Tikboy sa DILG noong panahon ni Sen. Robert Barbers, maliwanag na P9,000 ang VK at P5,000 naman ang fruit game kapag binili ni Buboy Go sa mga buwaya ni Col. Robles. Sino ba naman ang hindi magaganyak sa ganyang kalaking halaga, di ba mga suki? Ang problema lang, alam kaya nina Col. Robles at ng amo niyang si Chief Supt. Ismael Rafanan, ang hepe ng IG, ang patagong kalakaran ng grupo ni Tikboy? Magkaalam-alaman din tayo sa susunod na mga araw, di ba mga suki?</body>
<link>http://www.philstar.com/Article.aspx?articleId=243812&amp;publicationSubCategoryId=94</link>
</article>
<article>
<title>Secretary De Jesus ng DepEd,basahin n'yo ito !</title>
<author>BAHALA SI TULFO Ni Ben Tulfo</author>
<date>
<month>March</month>
<day>24</day>
<year>2004</year>
</date>
<body>BIBIGYAN ng espasyo ng kolum na to ang sumbong ng mga guro hinggil sa umanoy katiwalian ng kanilang principal sa isang pampublikong High School sa lalawigan ng Cavite. Bagamat tinukoy ng mga nagsusumbong ang detalye ng kanilang paaralan at pangalan ng kanilang principal, ngunit titirhan ko muna ng kaunting mukha ang isinusumbong. Ang principal na to si Mrs. Anita R, ng Cavite High School. Estilo ng kolum na to iparating muna sa kinauukulang tanggapan ng gobyerno ang problema. Nasa sa kanila na kung gusto nilang umaksiyon sa karaingan ng mga nagrereklamo. Ayon sa mga nagsusumbong, pinatalsik sila sa kanilang pagtuturo. Itoy matapos lumantad at isiniwalat daw nila ang anomalya nitong si Ginang Anita R. Nagsampa na rin daw sila ng pormal na reklamo sa kanilang Division at Regional Office ng Dep Ed, ngunit walang nangyayari. Ayon sa kanilang sumbong, &amp;quot;ang problema po, masyadong malakas at pinoprotektahan po siya ng ilang opisyal ng aming division at regional office, may mga kumpare at kumare siya doon. Naranasan&amp;nbsp;na po naming sampalin ng aming principal&amp;quot;. Idinagdag pa ng mga nasibak na guro, &amp;quot;nagreklamo na kami sa resident ombudsman ng DepEd, sa Cavite, ngunit wala rin pong resulta hanggang sa ngayon.&amp;quot; Sa tanggapan ni Secretary Edilberto de Jesus ng Department of Education, basahin nyo ang bahagi ng kanilang reklamo, nasa sa iyo na, kung gusto nyong pakinggan at aksiyunan ang kanilang reklamo. &amp;quot;(1) sapilitang pangongolekta ng P 500, para sa enrolment ng aming mga anak nung 2000-2001. (2) panibagong P500, nung 2001-2002. (3) sapilitang pagbebenta ng workbook sa halagang P75 bawat isa (limang piraso bawat mag-aaral), (4) pagbebenta ng P90 insurance bawat bata, at (5) pagpapatakbo ng kantina ng paaralan na walang malinaw na records at iba pa. * * * Para sa inyong mga reaksiyon, sumbong at reklamo type BITAG&amp;lt; space&amp;gt;COMPLAINTS (message) at i-send sa 2333 (Globe/TouchMobile) O 334 (Smart/TalknText). O di naman kaya sa aming hotline # (0918) 9346417 o tumawag sa mga numero 932-53-10 at 932-89-19. Makinig sa DZME 1530 Khz, Monday-Friday, 9:00-10:00 A.M.. At panoorin ang programang &amp;quot;BITAG&amp;quot; tuwing Sabado, 7:00-8:00 p.m. sa IBC-13.</body>
<link>http://www.philstar.com/Article.aspx?articleId=243822&amp;publicationSubCategoryId=94</link>
</article>
<article>
<title>Pag-IBIG Fund's LGU housing loan program</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>March</month>
<day>24</day>
<year>2004</year>
</date>
<body>LALONG kinilala ng Pag-IBIG ang gampanin ng mga lokal na pamahalaan sa pagsulong ng pambansang programa sa pabahay. Kamakailan lamang, nagpasa ang Board of Trustees ng Pag-IBIG ng mga pagbabago sa alituntunin ng Pag-IBIG Funds LGU housing loan program. Ang programang ito ay nagkaroon ng implementasyon noong 1993. Ang Amended Guidelines ay nagbibigay ng oportunidad sa mga lokal na pamahalaan na makapag-avail ng mas mataas na housing loan sa mga proyektong pabahay sa kanilang lokalidad. Ang mga lokal na pamahalaan ay maaaring makapag-avail ng hanggang P100 milyon bawat yugto ng kanilang proyekto ngunit hindi hihigit sa 40 porsiyento o P200 milyon, anuman ang mas mababa. Sa pamamagitan ng nasabing halaga, maaaring magpatayo ng medium rise building o high rise building. Ang LGU Housing Loan ay magagamit sa pagpapaayos ng mga residensiyal na subdibisyon at pagpapatayo ng mga medium rise building o pagpapatayo ng mga pabahay sa mga miyembro ng Pag-IBIG sa pamamagitan ng end-user housing loan program. Ngunit ang nasabing loan ay hindi maaaring gamitin sa pagbili ng lupa. Dagdag pa rito, ibinaba ng Pag-IBIG ang interest rate mula 11 percent-17 percent sa 9 percent na lamang. Sa bagong amended guidelines, mapagtitibay ng mga lokal na pamahalaan ang kanilang programa sa pabahay at magkakaroon sila ng aktibong partisipasyon sa ating programa.</body>
<link>http://www.philstar.com/Article.aspx?articleId=243826&amp;publicationSubCategoryId=94</link>
</article>
<article>
<title>Paggawa sa araw ng pamamahinga</title>
<author>ALAY - DANGAL Ni Fr.Jose C. Blanco,S.J.</author>
<date>
<month>March</month>
<day>24</day>
<year>2004</year>
</date>
<body>ANG pagsunod sa Araw ng Pamamahinga ay nababatay sa pagpapahinga ng Diyos pagkatapos ng anim na araw ng paglikha. Isinalaysay ni Juan ang tungkol sa kontrobersiya sa pagitan ni Jesus at mga Judio (Jn. 5:17-30). Kaya sinabi sa kanila ni Jesus, &amp;quot;Ang aking Amay patuloy sa paggawa, at gayon din ako. Lalo pang pinagsikapan ng mga Judio na patayin siya, sapagkat nilabag na niya ang batas tungkol sa Araw ng Pamamahinga ay sinasabi pa niyang ang Diyos ang kanyang Ama, at sa gayoy ipinapantay ang sarili sa Diyos. Kaya sinabi sa kanila ni Jesus, &amp;quot;Dapat ninyong malaman na walang ginagawa ang Anak nang sa kanyang sarili lamang; ang ginagawa lamang niyay ang nakikita niyang ginagawa ng Ama. Sapagkat minamahal ng Ama ang Anak, at ipinakikita sa Anak ang lahat ng ginagawa niya. At higit pa sa mga ito ang mga gawang ipakikita sa kanya ng Ama at manggigilalas kayo. Kung paanong binubuhay ng Ama ang mga patay, gayon din naman, bubuhayin ng Anak ang sinumang nais niyang buhayin. Hindi humahatol kaninuman ang Ama. Ibibigay niya sa Anak ang buong kapangyarihang humatol upang parangalan ng lahat ang Anak, tulad ng kanilang pagpaparangal sa Ama. Ang hindi nagpaparangal sa Anak ay hindi nagpaparangal sa Amang nagsugo sa Anak. &amp;quot;Sinasabi ko sa inyo: Ang nakikinig sa aking salita at nananalig sa nagsugo sa akin ay may buhay na walang hanggan. Hindi na siya hahatulan kundi inilipat na sa buhay mula sa kamatayan. Tandaan ninyo: darating ang panahon  ngayon na nga na maririnig ng mga patay ang tinig ng Anak ng Diyos at ang makinig sa kanya ay mabubuhay. Ang Ama ang may kapangyarihang magbigay-buhay at ang Anak ay binigyan niya ng kapangyarihang magbigay-buhay, Binigyan din siya ng kapangyarihang humatol sapagkat siya ang Anak ng Tao. Huwag ninyo itong pagtakhan, sapagkat darating ang oras na maririnig ng mga patay ang kanyang tinig. Silay muling mabubuhay at lalabas sa kinalilibingan nila. Lahat ng gumawa ng mabuti ay pagkakalooban ng buhay na walang hanggan at lahat ng masama ay parurusahan. &amp;quot;Wala akong ginagawa nang sa sarili ko lamang. Humahatol ako ayon sa sinasabi sa akin ng Ama, kaya matuwid ang hatol ko; hindi ang sarili kong kalooban ang aking sinusunod kundi ang kalooban ng nagsugo sa akin.&amp;quot; Alam ng mga Judio na ang pagpapala ng Diyos ay nananatiling aktibo sa panahon ng Araw ng Pamamahinga. Patuloy na pinangangalagaan ng Diyos ang lahat ng bagay. Sa Araw ng Pamamahinga, nagbibigay-buhay Siya sa pamamagitan ng panganganak ng babae. Binabawi rin Niya ang buhay sa kamatayan. Kung ating pagninilayan ang ating mga sarili, marami sa atin ang hindi sumusunod sa Araw ng Pamamahinga. Hindi tayo dumadalo sa misa kung Linggo. Hindi natin binibigyang-pansin ang ating pang-espiritwal na pamumuhay. Ginagawa natin ang paghahanapbuhay bilang ang layunin ng buhay at kabuuan ng ating buong buhay. Hindi natin nalalaman na sa Misa, kumakain tayo ng Salita ng Diyos at tinanggap Siya sa komunyon.</body>
<link>http://www.philstar.com/Article.aspx?articleId=243837&amp;publicationSubCategoryId=94</link>
</article>
<article>
<title>&amp;quot;sino ang makikinabang sa Debate?&amp;quot;</title>
<author>CALVENTO FILES Ni Tony Calvento</author>
<date>
<month>March</month>
<day>24</day>
<year>2004</year>
</date>
<body>Kabikabila ang patutsadahan at hamunan para sa isang debate. Nagpahayag din ang COMELEC na mag- iisponsor ng isang nationwide presidential debate at hinihikayat ang lahat ng presidentiables na lumahok dito. Na magpepresenta sa lahat ng mga kandidatong tumatakbo sa pampanguluhang eleksyon. Iba-iba ang naging reaksyon ng bayan nang magpahayag si Da King, Fernando Poe Jr., na hindi siya sasali sa debate. A Chinaman used to say, &amp;quot;less talk, less mistake  no talk, no mistake.&amp;quot; Pero sinabi na ni FPJ na sasali lang siya sa debate kung ito ay gaganapin sa Tondo. &amp;quot;This was taken literally by Malacanang.&amp;quot; Tanong,nila, &amp;quot;Bakit kailangang doon pa, eh mas maganda sa isang stage at nationwide telecast. Full media coverage.&amp;quot; Bakit kaya ganito ang gusto ni Presidente Gloria Macapagal-Arroyo at ng kanyang mga alipores? Simple lang mga kaibigan. Naniniwala sila na lalampasuhin ni PGMA si FPJ sa isang DEBATE. Kaya gusto nga nilang masaksihan ito ng sambayanang Pilipino. Sanay si PGMA sa talumpati at diskurso ng mga ibat ibang isyu. Bakit naman gusto ni Da King sa slum at depressed areas na tulad ng Tondo? Nais ni FPJ &amp;quot;to drive home a point.&amp;quot; Sa Tondo napupulsuhan mo ang dinaramdam ng masa. Nang mga nakararami nating kapatid na Pilipino. Ang lugar na ito ay naglalarawan ng tunay na kalagayan ng karamihan sa ating mga Pilipino. Tinitiis nila ang hapdi ng kumakalam na sikmura. Paraan para ihatid ang mensahe na mahalaga na uunahin ang pagdinig sa mga hinaing ng taumbayan kesa magpapogi sa entablado ng debatehan. Teka muna, tanong ni Ponso na isang tubero sa San Vicente. Sino ba ang makikinabang sa DEBATE? Ang alam ko mga mambabasa ng pitak na ito, epektibo ang debate sa isang two party system. Sa Amerika madalas mangyari ito. Ginagamit ito kung walang maliwanag na lamang sa mga surveys ang mga tumatakbo. Sa isang diskurso, tinutulungan ang mga botante na magpasya kung sinong kandidato ang gusto nila dahil sa kanilang paninindigan sa ibat ibang issues. Napakaraming surveys ang nagsilabasan. Sino ba talaga ang higit na nakalalamang? Sino sa kanila sa palagay nyo? Paulit-ulit ko nang sinasabi na importante ang inyong mga boto. Ang taong iluluklok natin sa pagka-presidente ay manunungkulan ng anim na taon. 2010 ang susunod na Presidential Election. Tingnan nyo ang iyong mga sarili. Ang inyong anak o apo. Ilang taon na sila nun? Hagip ang kanilang kinabukasan. Hindi pwedeng magkamali. Sagrado ang boto natin. Sa isang pagkakataon na tulad na ito, masasabi mo na pantay si Don Miguel ng Forbes Park at si Juan na magbobote sa Payatas. Isa lang ang bilang ng boto nating lahat. Were in equal footing. Balik tayo sa tanong ko? Hindi ba kapag tumayo sa stage si FPJ at haharap sa isang public debate, hindi kaya siya lang ang puputaktihin ng mga tanong ng apat pang presidentiables? Kaya nga ayaw ni PGMA na sumali kung wala si FPJ. Si Ping naman, ayaw kung hindi kasali yung dalawa. Si Raul at Bro. Eddie, nakita natin sa ginawang unang Debate ng ABS-CBN, News Channel, kinuha nila ang pagkakataon na madinig sila ng buong bayan. May nanood kaya? Lima silang tatayo sa entablado para ipaliwanag ang kani-kanilang plataporma. Sawa na tayong madinig ang kanilang mga pangako na parang sirang plaka. Parang hindi na yata kapani-paniwala ang mga sinasabi nilang programa para sa edukasyon, sa kabuhayan nating lahat, peace and order. Nadinig na natin yan. Wala ng bago. Karamihan sa politiko, &amp;quot;gagawin ang lahat ng kanilang makakaya, upang makuha ang lahat-lahat ang ating makakaya. Pati na rin ang mga para sa mga susunod na henerasyon. Hindi bat nangyayari na ngayon yan? Putris, magkano ba ang utang ng isang Pilipino na hindi pa ipinapanganak? Hindi ba mas maganda kung sa halip na magtagisan ng galing sa pakikipagdebate, ilaan na lang ang kanilang lakas para harapin ang mga problema ng ating bayan na patuloy ang pagsadsad sa kahirapan? Anong opinion nyo? Iparinig ang inyong iniisip. PARA SA ANUMANG REACTIONS O COMMENTS MAARI KAYONG MAG-TEXT SA 09179904918. MAARI DIN KAYONG TUMAWAG SA 7788442. *A reader wants to greet her tatay &amp;quot;Paping&amp;quot; and Nanay &amp;quot;Mely&amp;quot; from Calinisan, Davao. Maraming salamat sa inyong patangkilik ng aming pahayagan.</body>
<link>http://www.philstar.com/Article.aspx?articleId=243839&amp;publicationSubCategoryId=94</link>
</article>
<article>
<title>EDITORYAL - Proteksyon sa 'whistleblowers'</title>
<author></author>
<date>
<month>March</month>
<day>25</day>
<year>2004</year>
</date>
<body>Isang dahilan kung bakit hindi masugpo ang corruption sa bansa ay sapagkat walang may malakas na loob na magsumbong sa ginagawang pangungurakot ng pinuno sa mga tanggapan ng pamahalaan. Kahit na mayroong alam na nangyayaring katiwalian ang isang empleado, ititikom na lang ang bibig niya at ipipikit ang mga mata na parang walang makita. Delikado nga namang siya ang resbakan ng isusumbong niya. Kaya naman patuloy ang mga &amp;quot;buwayang gutom&amp;quot; sa katiwalian dahil marami ang natatakot na silay isumbong. Si Acsa Ramirez ang kauna-unahang babae na lumantad at nagbulgar sa katiwalian sa Land Bank of the Philippines (LBP) noong August 2002. Pero masaklap ang naranasan ni Acsa sapagkat sa halip na purihin ni President Arroyo ay ipinarada at itinuro pang suspect sa billion tax fraud sa nasabing banko. Humingi naman ng tawad si Mrs. Arroyo sa nagawa kay Acsa. Ayaw namang humingi ng tawad kay Acsa ang National Bureau of Investigation at kinasuhan pa nga ang &amp;quot;whistleblower&amp;quot;. Maraming nangyayaring katiwalian sa mga tanggapan ng pamahalaan o maski sa mga pribadong tanggapan pero ang mga ito ay hindi nalalantad dahil nga sa takot na magsumbong. Kung lumantad daw ba sila ay tiyak bang poprotektahan sila ng pamahalaan o iiwan sa masaklap na sitwasyon. Hindi biro ang magsiwalat ng mga nakikitang katiwalian sa isang tanggapan. Buhay ang nakataya rito. Hindi basta-basta ang susuunging panganib kapag naging &amp;quot;whistleblower&amp;quot;. Ang proteksiyon sa mga &amp;quot;whistleblowers&amp;quot; ang hinihiling ngayon ng grupo ng mga empleado sa gobyerno kay President Arroyo. Ang pagkakaloob ng proteksiyon ay isang magandang hakbang para maisulong ang kampanya laban sa corruption. Sinabi ni Esperanza Ocampo, pinuno ng Philippine Government Employees Association (PGEA) na minamabuti pa ng mga government employees na manahimik sa mga nakikitang pangungurakot at masasamang gawain sapagkat wala naman silang proteksiyon. Kamakalawa, pumirma sa isang kasunduan ang PGEA at iba pang government labor unions kay Executive Sec. Roberto Romulo at iba pang Cabinet officials para maprotektahan ang mga &amp;quot;whistleblowers&amp;quot;. Nararapat nang magkaroon ng batas tungkol sa witness protection program. Kung mayroon nang batas, hindi na matatakot ang mga whistleblower na ibunyag ang mga opisyal na mas matatakaw pa sa buwaya. Hindi na sila maaaring paghigantihan ng kanilang isinumbong sapagkat protektado na sila ng batas. Ang corruption sa mga tanggapan ng pamahalaan ay masyado nang malala. Kabilang sa mga ahensiya ng gobyerno na talamak ang katiwalian ay ang Bureau of Customs, Bureau of Internal Revenue at Department of Public Works and Highways. Kapag nagkaroon na ng protection program para sa mga whistleblowers, maaaring mabawasan na ang mga corrupt sa pamahalaan.</body>
<link>http://www.philstar.com/Article.aspx?articleId=243926&amp;publicationSubCategoryId=94</link>
</article>
<article>
<title>Ambisyosong Marikina Vice Mayor pabor sa jueteng</title>
<author>AKSYON NGAYON Ni Al G. Pedroche</author>
<date>
<month>March</month>
<day>25</day>
<year>2004</year>
</date>
<body>AYAW daw ni Marikina Vice Mayor Marion Andres na matulad sa kanyang ama na hanggang bise alkalde lang ang naabot at hindi naging mayor ng Marikina gaya ng kanyang pinangarap. Ang erpat ni Andres ay nagsilbing vice mayor noong dekada 60 nang alkalde pa si Gil Fernando, tatay ni MMDA Chair Bayani Fernando. Ang problemay ipinaglalaban niyang ma-legalize ang jueteng. Kung hindi rin lang daw magiging legal ang jueteng, ipagbawal na ang lahat ng sugal. Pati yung mga accredited ng PAGCOR at PCSO. Ganyan katindi ang interes ni Andres na maging legal ang jueteng. Kung ang shortcut sa pagsugpo ng ilegal ay gawing legal, aba, edi i-legalize na rin ang droga at kidnapping. Pero baluktot na solusyon iyan. Usap-usapan pa ngayon ang diumanoy koneksyon ni Vice sa kilalang jueteng lord sa Rizal na si &amp;quot;Bolok.&amp;quot; Ayoko sanang paniwalaan iyan pero patunayan mong hindi totoo ito Vice. Huwag nang ipaglaban ang jueteng. Walang personalan ito pero sa kabila ng supposedly pagiging in-charge ni Vice sa kampanya kontra droga, talamak pa rin ang demonyong bisyong ito sa Marikina. Lantaran pa rin ang operasyon ng mga nangangalakal ng bawal na gamot. Si Andres ay binitbit at kinalinga ni Marikina Mayor Marides Fernand noong 2001 local elections kaya siya ngayon ang bise alkalde. Pero pagkaluklok sa poder, ang agad na ipinaglaban ay ang legalisasyon ng jueteng. Pambihira naman! Mr. Vice, walang masamang mag-ambisyon para sa mas mataas na tungkulin. Pero payong kapatid, maglingkod ka nang may mabuting intensyon.</body>
<link>http://www.philstar.com/Article.aspx?articleId=243929&amp;publicationSubCategoryId=94</link>
</article>
<article>
<title>Jueteng sa Bicol!</title>
<author>ORA MISMO Ni Butch M. Quejada</author>
<date>
<month>March</month>
<day>25</day>
<year>2004</year>
</date>
<body>NASA ledger o blue book ng mga gagong bangka ng dayaan bolahan ang pangalan ng Chief Kuwago, kaya kasama siya sa intelihensiya o tumatanggap ng pitsa sa grupo nina Alex Tam-ad at Art Kabigtak. Ito ang ibinulong ng mga asset sa mga kuwago ng ORA MISMO. Magsasawa sa kababanat ang mga kuwago ng ORA MISMO, pero hindi titigil sa kanilang operasyon ang grupo ng mga kamote, anang asset. Thousand of pesos, ang pitsang ibinigay nila sa mga Kotong cops kaya continue ang kanilang pasugal. Kaya masayang-masaya ang mga unggoy sa kanilang illegal activities sa Camarines Norte dahil P2 million pala ang kanilang kubransa sa mga sugapa rito. Bago dumating ng town proper ilang metro ang layo sa Daet, Camarines Norte Coliseum, nakatirik ang safehouse ng dayaan bolahan nina Alex Tam-ad at Art Kabigtak. Dito pala ang kanilang lungga, anang mga asset ng mga Kuwago ng ORA MISMO. Hanggang Albay pala ang kanilang operasyon ng dayaan bolahan. Take note, PNP bossing Jun Ebdane, Your Honor! Gusto palang hawakan ng grupong ito ang Sorsogon dahil walang matibay na bangka ng jueteng sa nasabing lugar. Ginagamit pala nila ang pangalan ni Papa Mike sa kanilang illegal gambling activities dahil may blessing daw ang una sa dalawang tunggak. Kaya hindi siguro makagalaw ang PNP sa Region 5? Nagtataka ang mga kuwago ng ORA MISMO, dahil sangkaterba ang PNP sa Region 5 pero parang tulog sila pagdating sa isyu ng jueteng nina Art Kabigtak at Alex Tam-ad. Bakit kaya? Si Tony Ong, pala ang financer ng dayaan bolahan sa Albay dati itong tirador sa Region 3. Dati itong druglord baka hindi alam ng PNP sa Region 5 kung sino si Tony Onggoy. &amp;quot;Marami kasanggang opisyal sa PNP si Art Kabigtak kaya hindi sila kayang pigilin,&amp;quot; anang kuwagong haliparot. &amp;quot;Kesyo naka-timbre raw sila sa CIDG, IG, sa office ng Chief PNP?&amp;quot; sabi ng kuwagong pulis na naglalanggas ng galis. &amp;quot;Tingnan natin ang tigas nila&amp;quot;. &amp;quot;Supt. Robert Rongavilla, alam mo ba ito?&amp;quot; &amp;quot;Kung hindi umalis ka na dyan!&amp;quot; anang kuwagong CO2-10 sa Aguinaldo. &amp;quot;Para kaya sa eleksyon ang ibinibigay na ganansiya ng mga jueteng lord?&amp;quot; tanong ng kuwagong Kotong cop. &amp;quot;Iyan ang itanong natin sa Palasyo&amp;quot; sagot ng kuwagong SPO-10 sa Crame. &amp;quot;Sige abangan natin, kamote&amp;quot;.</body>
<link>http://www.philstar.com/Article.aspx?articleId=243939&amp;publicationSubCategoryId=94</link>
</article>
<article>
<title>Metro Manila mayor may chiching na bold actress</title>
<author>BALITANG SPECIAL Ni Deo Macalma</author>
<date>
<month>March</month>
<day>25</day>
<year>2004</year>
</date>
<body>Alam nyo bang mahilig pala sa mga bold actress ang isang mayor sa Metro Manila? Ayon sa aking bubwit , 47 days na lang at eleksiyon na. Happy birthday muna kay Atty. Pia Cayetano ng K-4; former vice Mayor Pacifico &amp;quot;Picong&amp;quot; Santos ng Taguig; Samuel Gayatin ng Lipa City; Ursula San Pablo Topacio, Milagros Malate at Remey Pagdilao ng Pinili Ilocos Norte. * * * Alam nyo bang matulis din pala ang isang mayor sa Metro Manila? Ayon sa aking bubwit, tahimik lamang si Mayor subalit may pagka-pilyo pala sa chiching. Mahilig pala si Mayor sa mga mestisang bold actress. Ayon pa sa aking bubwit, mahilig palang magregalo si mayor sa kanyang chiching kaya siya nabuking. Nabisto ni Misis ang illicit love affair ni Mayor at ng bold actress dahil sa ipinabiling regalo. Sa dinami-dami ba naman kasi ng puwedeng mautusan ni Mayor na bumili ng regalo para kay actress si misis pa ang nautusan. Ayon sa aking bubwit, ang rason kaya si Misis ang pinabili ni Mayor ng regalo ay upang hindi siya pagdudahan. Kunwari ay regalo ito para sa kanilang supporter. Kaya lang, malakas ang pakiramdam ni Misis. Nagduda siya kaagad nang isakay sa kotse ni Mayor ang nasabing regalo. Ang ginawa ng kumander ni Mayor ay sinita yung bodyguard ni Mayor. * * * Mukhang magaling sa interrogation si Misis, nagkabulul-bulol yung security kaya nabisto tuloy na iba ang pagbibigyan ng kaniyang mister doon sa naturang regalo. Umamin ba yung bata mo mayor? * * * Ayon sa aking bubwit, ang mayor sa Metro Manila na nabuking ng kaniyang misis na may affair pala sa isang ST actress ay walang iba kundi si  Nagtaka talaga si misis dahil sa Rustans ba naman kasi pinabili yung regalo. Halatang very special ang kaniyang pagbibigyan. Ayon sa aking bubwit, ang maganda at mestisahing actress na naging siyota ni Mayor ay si Pilya ang ST actress na ito. Kasi, nang hindi pa masyadong sikat, pumunta ito sa DZRH, nagpa-interview sa aming showbiz reporter na si Tita Swarding. Akalain nyo ba namang natipuhan niya ang aming news director na si Andy Vital at biglang dinakma ang kanyang &amp;quot;Barangay chairman.&amp;quot; Pilya ang babaeng ito. Pilya rin ba ito sa kama Mayor? Ang ST actress na siyota ni Mayor ay si actress C.R. At ang mayor na tahimik at simple lang subalit matulis pala at nagkasiyota pa ng bold actress ay si Mayor C. as in Charlie.</body>
<link>http://www.philstar.com/Article.aspx?articleId=243943&amp;publicationSubCategoryId=94</link>
</article>
<article>
<title>Kasal sa huwes</title>
<author>IKAW AT ANG BATAS Ni Atty. Jose C. Sison</author>
<date>
<month>March</month>
<day>25</day>
<year>2004</year>
</date>
<body>ANG magkasintahang Mario at Tina ay nagmamahalan kaya nagplano silang magpakasal. Napili nilang magpakasal sa huwes. Nagkataong kilala ni Tina ang isang judge sa kanilang lugar. Nakiusap siya rito sa pamamagitan ng sulat kung saan sumang-ayon naman ang judge. Ikinasal sina Mario at Tina sa bahay ng judge, ayon na rin sa awtoridad na ipinagkaloob ng batas. Subalit nagkaroon ng problema dahil ang nasabing judge ay hindi nakatalaga sa mababang hukuman ng kanilang lugar kundi sa ibang bayan. Samantala, iginiit ng nasabing judge na wala raw problema dahil ang kasal nina Mario at Tina ay isang eksepsyon sa batas kung saan ang pakiusap ni Tina sa kanya na magkasal ay nasulat naman sa papel, ayon na rin sa Artikulo 8 ng Family Code. Tama ba ang huwes? MALI. Ayon sa Artikulo 8 ng Family Code, kapag ang kasal ay gaganapin sa ibang lugar at hindi sa Korte mismo ng judge, kinakailangang nakasulat ang pakiusap ng lalaki at babae na ikakasal. Sa kasong ito, tanging si Tina lamang ang sumulat ng pakiusap sa nasabing judge at hindi silang dalawa ni Mario. Samantala, sinabi rin sa Artikulo 7 ng Family Code na kinakailangang na isasagawang kasal ng judge ay sa lugar na kanyang nasasakupan kung saan siya ay may awtoridad. Tanging ang mga hukom ng CA at SC lamang ang maaaring magkasal sa kahit saang parte ng Pilipinas. Sa kasong ito, ang kasal na isinagawa ng huwes ay hindi sa bayan kung saan siya nakatalaga kaya wala siyang awtoridad na magkasal. Kaya, ang paggamit ng nasabing judge sa Artikulo 8 bilang depensa ng kanyang maling pagganap ng awtoridad ay nagpapakita ng kanyang kakulangan ng kaalaman sa batas. Gayunpaman, ang isinagawang kasal ng judge ay isa lamang iregularidad sa mga kailangang elemento ng kasal ayon sa Artikulo 8 ng Family Code. Ang Artikulo 8 ay tumutukoy lamang sa venue o lugar ng kasal kung saan hindi ito makakaapekto sa bisa ng kasal nina Mario at Tina. Samantala, ang nasabing judge ay may pananagutang administratibo kung saan siya ay nasuspinde. (Navarro vs. Donogtoy 259 SCRA 129).</body>
<link>http://www.philstar.com/Article.aspx?articleId=243950&amp;publicationSubCategoryId=94</link>
</article>
<article>
<title>Marumi ang pulitika sa bansa</title>
<author>HALA BIRA! Ni Danny Macabuhay</author>
<date>
<month>March</month>
<day>25</day>
<year>2004</year>
</date>
<body>ANG hirap talaga ng pulitika dito sa Pilipinas. Hindi mo malaman kung ano ang totoo at ang gawa-gawa lamang. Walang alintana kung makakasakit sa pagkatao at karapatan ng kapwa. Basta ang hangarin ay maka-angat ang sarili sa mata ng taumbayan kahit na makasira pa sa reputasyon ng iba. Gamit ang kalakaran ng maruming pulitika dito sa ating bansa na dapat sana ay maka-tao at maka-Diyos sapagkat ang Pilipinas ay natatanging Katolikong bansa sa Asya. Kaya ayan, banatan nang banatan at siraan nang siraan na para bagang inaanunsiyo sa buong mundo na ang Pilipinas ay punung-puno ng mga kawatan, mandurugas at masasamang tao na hindi dapat pagkatiwalaan. Kilalang-kilala na ang ating bansa bilang isa sa nangungunang pinaka-corrupt sa buong mundo. Kagagawan ito ng ating mga baliw na pulitiko. Tingnan na lang natin ang nangyayari sa eleksyong ito partikular sa mga kumakandidato sa pagka-presidente at bise-presidente. Kung pakikinggan ang mga tuligsa sa bawat isa, wala ni isa sa kanila ang matino at mabuting tao. Ang mga alegasyon ay walang patumanggang paninira at lahat daw sila ay masasama ang budhi at hindi malinis ang puso at pag-iisip na hindi karapat-dapat na magsilbi sa bayan. Di ba ang sakit nito sa ating mga mamamayan? Lumalabas na wala na tayong mapili pang magaling na tao upang kumandidato upang mamuno sa ating bayan sapagkat lahat tayo ay mga bugok. Hindi ko na iisa-isahin pa ang mga paninira sa mga presidentiables na sina Gloria Macapagal Arroyo, Raul Roco, Panfilo Lacson, Fernando Poe, Jr. at Evangelist Eddie Villanueva. Lahat sila ay mga may matitinding panininira... walang exemption. Pati ang vice presidentiables na sina Sen. Noli de Castro at Sen. Loren Legarda ay may mga masasagwang paninira rin. Bugbog-sarado na sa siraan ang mga kandidatong ito na pautloy na inaasahang gagrabe pa ang batuhan ng baho habang palapit nang palapit ang eleksyon. Kung kayat hindi ko alam kung ano na ang magiging hitsura ng kung sino man ang mananalo sa May 10. Marahil, kulapol na sa putik ng masamang pamumulitika ang buong pagkatao. Panalo nga subalit pinapangit na ng maruming pulitikahan.</body>
<link>http://www.philstar.com/Article.aspx?articleId=243953&amp;publicationSubCategoryId=94</link>
</article>
<article>
<title>Dati na tayong target ng terorista</title>
<author>SAPOL Ni Jarius Bondoc</author>
<date>
<month>March</month>
<day>26</day>
<year>2004</year>
</date>
<body>HETO na naman ang mga politiko. Kesyo aatakihin daw tayo ng terorista dahil patuloy ang suporta ni GMA sa laban ng Amerika sa al-Qaeda. Abay dati na tayong target ng terorista. Dalawamput-anim na sibilyan ang pinatay ng MILF special operations group sa Metro Manila nung Rizal Day bombings nung 2000. Bago yun, daan-daan na din ang pinugutan nila sa Mindanao sa ngalan ng Islamic liberation. Pinondohan ng al-Qaeda ang pagsasanay ng MILF secessionists. Bayaw ni Osama bin Laden mismo ang nagdala ng pera, at nag-asawa pa ng Zamboangue&amp;ntilde;a. Dati na ring naghahasik ng lagim sa Zamboanga, Sulu at Basilan ang Abu Sayyaf. Sa utos ng al-Qaeda, ilang ulit silang nang-kidnap ng mga pare, madre, guro at estudyante. Pati mga turistang Uropeo sa Sabah ay dinambong para mangikil ng ransom. Wala pa noong coalition against global terrorism. Tinayo ito ng US matapos ang World Trade Center attacks nung Setyembre 2001. Sumali agad ang Pilipinas sa coalition dahil nagkaroon tayo ng kakampi laban sa Islamic terrorists na nais agawin ang Mindanao sa Republika. Kaya sumuporta man tayo o hindi sa coalition, titirahin pa rin tayo. Kamay na bakal ang dapat na pangontra sa terorismo, hindi hina ng loob. Edukasyon at kabuhayan naman ang pangmatagalang solusyon sa kamangmangan at kahirapan na pinamumugaran ng mga terorista. Lalaganap ang masama kung hindi lalabanan ng mabuti. Ganyan ang nangyari sa Germany nung umaangat ang Nazi ni Hitler bago mag-World War II. Anang isang manunulat na suwerteng nakatakas sa lupit ng mga pasista: &amp;quot;Una, dinampot nila ang mga Hudyo, hindi ako kumibo dahil hindi naman ako Hudyo. Tapos, tinugis nila ang mga komunistat sosyalista, hindi pa rin ako kumibo dahil hindi naman ako komunista o sosyalista. Dinampot nila ang mga bankero at unyonista pero hindi ako kumibo, hindi naman ako bankero o unyonista. Tinugis nila ang mga liberal at demokratiko, mga artistat intelektuwal; wala akong kibo. Nung huli, hinabol nila ako. Wala na palang natitira para kumibo.&amp;quot;</body>
<link>http://www.philstar.com/Article.aspx?articleId=244057&amp;publicationSubCategoryId=94</link>
</article>
<article>
<title>NFA nabulabog ng 'BITAG'</title>
<author>BAHALA SI TULFO Ni Ben Tulfo</author>
<date>
<month>March</month>
<day>26</day>
<year>2004</year>
</date>
<body>TULUY na tuloy nyo nang mapapanood sa &amp;quot;BITAG&amp;quot;, bukas ng gabi sa IBC 13, ang episode na dapat ay naipalabas na namin nung nakaraang Sabado, a-20 ng Marso. Hinggil ito sa kontrobersiyal na &amp;quot;beinte pesos&amp;quot; entrance fee ng National Bureau of Investigation (NBI)Carriedo Plaza. Dahil sa hindi inaasahang problemang-teknikal, replay episode ng &amp;quot;BITAG&amp;quot; nung nakaraang taon ang inyong napanood. Kung magkakataon man, posibleng sabay ninyong mapapanood ang istoryang ito dun sa programang kauri namin, sa kabilang higanteng himpilan. Naisagawa namin ang surveillance sa pamamagitan ng aming mga &amp;quot;BITAG undercover&amp;quot; staff. Ang kaibahan ng inyong makikita, umamin sa &amp;quot;BITAG&amp;quot; ang kinauukulang sa kanilang pagkakamali at pagkukulang. Dahil hindi daw nila naisa-publiko ang paniningil ng Carriedo Plaza ng &amp;quot;beinte pesos para sa NBI. NABULABOG at nakalampag ng &amp;quot;BITAG&amp;quot; ang National Food Authority (NFA) sa central office hinggil sa aming mga nakuhang &amp;quot;surveillance footages&amp;quot; ng aktuwal na &amp;quot;pagnanakaw&amp;quot; ng mga bigas para sa mga mahihirap (o DSWD rice). Hulog sa aming &amp;quot;BITAG&amp;quot; ang modus ng sindikato. Mula sa warehouse ng NFA-FTI, sa Taguig, hanggang sa pinagdadalhang warehouse ng sindikato sa Sta. Ana, Maynila, nasundan ito at napitikan ng aming surveillance camera. Eksklusibo din namin nakunan ang pag-diskarga sa mahigit 100 sako ng mga nakaw (o diverted) na bigas. Dito ibinabagsak ang nasabing mga DSWD rice, sa halip na dalhin sa mga maliliit na retailers na awtorisado ng NFA. Kitang-kita sa aming camera ang pagkagulantang ng mga tauhan ng sindikato matapos magkakasabay na sinugod ng &amp;quot;BITAG&amp;quot; kasama ang Traffic Management Group (TMG)-Task Force Limbas, na aming kinontak sa Kampo Crame. Eksklusibo ding mapapanood sa susunod na episode kung papano nasakote at hindi nakapalag sa &amp;quot;BITAG&amp;quot; ang tumatayong &amp;quot;middleman&amp;quot; ng sindikato. Ito yung tagabili sa mga nakaw (diverted) na bigas mula sa mga awtorisadong retailers at ibibenta naman sa mga malalaking negosyanteng Chinese. Mula sa pagiging DSWD rice, itoy idadaan sa &amp;quot;re-milling&amp;quot; at ililipat ng sako para gawing commercial rice. Abangan ang detalyadong paglalahad ng &amp;quot;BITAG&amp;quot; sa eksklusibong imbestigasyon hinggil sa pagnanakaw ng nasabing bigas para sa mahihirap. * * * Para sa inyong mga reaksiyon, sumbong at reklamo type BITAG  COMPLAINTS (message) at i-send sa 2333 (Globe/TouchMobile) O 334 (Smart/TalknText). O di naman kaya sa aming hotline # (0918) 9346417 o tumawag sa mga numero 932-53-10 at 932-89-19.</body>
<link>http://www.philstar.com/Article.aspx?articleId=244068&amp;publicationSubCategoryId=94</link>
</article>
<article>
<title>Disiplina sa bangketa</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>March</month>
<day>26</day>
<year>2004</year>
</date>
<body>ANG BANTAY KAPWA ay nakikiisa sa programang Disiplina sa Bangketa ng Metropolitan Manila Development Authority (MMDA). Binigyang-diin ni MMDA Chairman Bayani Fernando na dapat ang lahat ng mamamayan ay malaman at sundin ang mga batas sa bangketa. Dapat na gamitin ang bangketa bilang lakaran ng mga tao at itoy makakatulong sa paglutas ng problema sa trapiko. Narito ang ilang bagay na ayon sa MMDA, ay para na rin sa kabutihan ng lahat. Bawal ang bumili ng mga nagtitinda sa mga bangketa. Sundin ang mga batas trapiko, may pulis man o wala. Sinupin ang mga basura, maging itoy nasa bahay o kung saan man. Ibulsa muna o ilagay sa bag ang mga mumunting kalat. Huwag lumura sa public places at huwag umihi sa puno o pader dahil aso lamang ang gumagawa nito. Huwag maglaba, magkula at magsampay ng damit sa bangketa. Huwag pakawalan ang mga alagang hayop sa kalye. Pamalagiing malinis at maayos ang inyong katawan gayundin ang inyong tahanan at kapaligiran. Ilan lamang ito sa mga gabay na kung susundin at mabisang maipapatupad ay malaki ang benipisyo sa marami.</body>
<link>http://www.philstar.com/Article.aspx?articleId=244079&amp;publicationSubCategoryId=94</link>
</article>
<article>
<title>&amp;quot;Mga comments tungkol sa debate...&amp;quot;</title>
<author>CALVENTO FILES Ni Tony Calvento</author>
<date>
<month>March</month>
<day>26</day>
<year>2004</year>
</date>
<body>NARITO PO ANG INYONG MGA MENSAHE NA IPINADALA UKOL SA ARTIKULONG ISINULAT NATIN TUNGKOL SA &amp;quot;SINO BA ANG MAKIKINABANG SA DEBATE?&amp;quot; HINDI SA AKIN ITO, SA INYO GALING ITO. &amp;quot;Dpat bwsan kyamnan ng mga sobra yman llo n mga nsa gobyeno at ipmbyad s utang ng Pilipinas. - 09274269426 FDH po me d2 s HK, everyday po bsa ko ng clumn nyo. Mlapit n nman ang election kya naglbsan n ang lhat ng pultko. OA masyado ang mga styl nla nkaksuka. - +85292034417 Edukado - bihasa sa debate, pero di naranasan kumakalam na sikmura. Ilan sila? Mangmang - salat sa salita, subalit may damdaming marunong umunawa. Ilan tayo? Pili na! - 09162172551 At ang mga yaman pulitiko pag samasamahin nila para makabayad utang ang Pilipinas. D ung craan ng craan. Cno ang nakakahiya cia rin. Dahil nalaman ng buong mundo na ang kanilang mga baho. Iyan ang kailangan natin hindi ang mag payabangan. - 09164447117 Kahit gaano kagalng o katalino ang isang pangulo ay ala rin magawa, kng ang mga mayayaman ay takot magbitaw ng kanilang pera. Ang govt nangungutang pro s ibang bgay ginagamit. - 09164089037 Pyabangan ang gus2 nla ekung a2pgin nla at pag icpa at pag 2lungan kbutihan ng bayan khit papano nkagawa cla ng kbutihan dhil sa sobrang tlino ng mga yan. - 09206016193 para po saakin ay mahalag ang debate upang malaman na talagang may kakayanan ang mga kandidato gayundin upang maliwanagan sa kanilang plataporma. Jeson of cavite. - 09178489967 Hindi masusukat ang kakayahan ng isang pangulo sa husay sa debate! Hindi lahat na magaling magsalita magaling din sa gawa. Ang lata pag maingay walang laman - 09172012196 Pra sa pampangulohan ang my tapang ang klangan ung my paninindgan na ipgtanggol ang krptan ng bwat ma2yan, anti-kurakot. CCM ng taguig - 09176148231 4 me I wdnt fvor 4 a dbte kndi s knlng kkyhang ip2pad ang knlang mga plta forma. Tlmak na po ang corruption, crimes at lugmok na ang piso. Kaya we need someone who can make major changes 2 rslve ds stuation nd. - +96652814887 S22o lang po tma kyo. Kc kramihn sakanla mgaling sasalita kulang sagawa. Kya kung mga2ling, wg kayong manira nang kapwa gawinyo ang inyong maga2wa wagsangawa. - 09162121750 Gud am dapat lng humarap c FPJ s debate. Para malaman ng taong bayan ang kanyang plataporma kng ayaw sumli ng debate wag cya mag run 4 president kc wala cya alam pang MOVIE lnag cya. Raulf frm. Samar. - 09185921755 Sa debate maririning ng sambayanan ang impromptu kasagutan ng bawat kandidato sa mga tanong, samakatwid, yon mismo ang nasa ispi nila at di advise ng adviser. Marami akong natanong, naghihintay sila ng debate saka sila pipili ng iboboto nila, samakatuwid, makikinabang ang mamamayan, ganoon din ang candidate. Mas mabuti may debate. - 09193244567 Ang ayaw humarap sa debate ay nagdadahilan lamang. Ang totoo nyan, silay may kinatatakutan. Walang kinatatakutan ang handing humarap d2. Ang matuwid ay kasing tapang ng leon, walang itinatago. - 09194497227 Sa debate ang byan ang kwwa tntroan sla n mag hwlay hwlay. Sna mag k isa n tyo. Hnd ntin kylngan ang dbate. Ang dpt ay mag k isa tyong mga pinoy. - 09205033164 Gud am! Tama kau ns Tondo masa, pro ns Tondo lng b ang mhhrp? Hindi kaya ni fpj mgplwng s dbte, ppno p kaya nya maissk2prn ang pltprma na kng s debate hrp sya! - 09185879503 Tama ho kyo, d pa nga ipinpanganak may utang na... kya ho dpat yan ang resolbahin ng magging presidente ngaun.. kc ang mga mhi2rap lalong naghihirap.. at wla na yang debate nayan. Wla rin namang pkinabang yan eh... ung may mgagawa d ung pro slita d ho ba? Salamat po. - 09162359177 Tama kayo walang mapapala ang mahihirap na ma3yan sa debate importante sa lahat ay ang pagsasaluhan sa hapag kainan at maayos na tirahan - 09102434926 gudam! Mas mgnda n rin ung my dbte pr mkta nten kung tlgng my pgm2hal sa ating bayan ang mga knddto. Markado, mrkna - 09197958871 Napaka halaga ng debate ditto makkita ang pananaw sa kinabukasan ng bansa at dto mkkita kung paano haharapin ang problema ng abnsa. - 09206526193 D n kailngan dbte at platporma. S pnanamply kailangan pnanalig at pag ibig s pgboto kailngan pgtitiwl s kanyang kkyhn s pgppndy ng bgong umaga. Sapagkat pumapatnubay ang Diyos s taong wlng alam matapat. S pgtatgumpy kailangan ang gbay ng maykapal. - 09185729249 Sa palagay k mabuting my debate pra mrinig at malaman ng mga tao kung ano ang mga plata porma ng mga tmtakbong presidente. Ang ayaw smali bo2 at wlang laman ang utak - (fr. Gee) +8536911495 Tama ka sir d nakukuha ang problema ng byan sa isang debate bgkus pag uusap at changing of ideals to ol 4 solution 2 d problem n disrgard self-interest - (Robert Wong of Kidapawan City) 09195321907.&amp;quot; HINDI NA PO KASYA. SALAMAT SA MGA IBANG NAGPADALA NG MENSAHE. PARA SA INYONG COMMENTS O REACTIONS, MAARI KAYONG MAG-TEXT SA 09179904918. MAARI DIN KAYONG TUMAWAG SA 7788442.</body>
<link>http://www.philstar.com/Article.aspx?articleId=244085&amp;publicationSubCategoryId=94</link>
</article>
<article>
<title>EDITORYAL - Taumbayan ang laging agrabyado</title>
<author></author>
<date>
<month>March</month>
<day>27</day>
<year>2004</year>
</date>
<body>Ang taumbayan ang lagin ang kawawa sa mgatransaksiyong kinasasangkutan ng gobyerno. Kapag pumalpak ang transaksiyon, walang ibang naaagrabyado kundi ang taumbayan. Apektado ang serbisyo na dapat ay kanilang kamtin. Ang pakikipagtransaksiyon ng Commission on Elections (Comelec) sa Mega-Pacific Consortium sa pumalpak na automation project ay walang ibang apektado kundi ang taumbayan. Binasura ng Supreme Court ang P1.03 billion contract ng Mega-Pacific sa Comelec dahil sa maanomalyang bidding. Bukod diyan, hindi mapakinabangan ang may 1,991 automated counting machines (ACMs), na idineliber ng Mega at ayon sa SC, magiging dahilan lamang ito ng malawakang dayaan. Nang testingin ang mga ACMs noong nakaraang taon, mali ang mga lumalabas na data. Nang magsagawa ng pagrerehistro at validation, inabot ng siyam-siyam ang mga botante bago nakatapos. Bunga ng nangyari, marami ang hindi nakapag-validate at tiyak nang hindi sila makakaboto sa May 10 elections. Pero ang mas matindi rito, ayaw nang ibalik ng Mega-Pacific ang may P850 milyon na paunang ibinayad ng Comelec. Sabi ng Mega-Pacific, ibabalik lamang nila ang pera kung ibabalik din ng Comelec ang 1,991 ACMs sa original state nito. Ibig sabihin, ibalik nang walang sira o nasa &amp;quot;virgin state&amp;quot;. Hindi raw sila ang dapat sisihin, sabi ng Mega-Pacific. Ginampanan daw nila ang kanilang tungkulin at idiniliber ang mga ACMs ayon sa specification ng Comelec. Sa himig, ilalaban nang &amp;quot;patayan&amp;quot; ng Mega-Pacific sa Korte para hindi maibalik ang pera ng taumbayan. Hindi lamang ang isyu sa Mega-Pacific ang matinding isyu ngayon na ang kasangkot ay ang kapakanan ng taumbayan. Nag-takeover na ang gobyerno sa Maynilad Water Services, Inc. (MWSI). Nalugi umano ang Maynilad kaya ipinasya ng Benpres Holdings na bitawan na ang Maynilad at sa gobyerno pinasalo ang may P8 bilyong utang bilang concession fees. Sabi naman ng gobyerno, sila ang sumalo sa Maynilad sapagkat ayaw nilang magsakripisyo ang taumbayan sa kawalan ng tubig. Kawawa raw ang taumbayan kapag ang serbisyo sa tubig ang naapektuhan. Pero malaking isyu naman ang pangyayari sa pag-abandona ng Maynilad sa kontrata sa MWSS at nauugnay pa ito sa pulitika. Bagamat maganda ang layunin ng gobyerno sa pag-takeover sa Maynilad, hindi naman dapat sila masangkot sa pagkakautang ng nag-abandonang water concessionaire. Hayaan ng gobyermo na bayaran ng Maynilad ang kanilang pagkakautang. Siguruhin naman ng gobyerno na hindi na maaagrabyado ang taumbayan sa serbisyo ng tubig ngayong sila na ang magpapatakbo nito. Masyado nang naging kawawa ang taumbayan sa palpak na serbisyo ng Maynilad. Walang naibigay na masaganang tubig sa mga taga-west zone at marami pa rin ang nauhaw. Hindi dapat naaagrabyado sa serbisyo ang taumbayan.</body>
<link>http://www.philstar.com/Article.aspx?articleId=244172&amp;publicationSubCategoryId=94</link>
</article>
<article>
<title>NASTF, Bureau of Customs,nagkaintindihan</title>
<author>ORA MISMO Ni Butch M. Quejada</author>
<date>
<month>March</month>
<day>27</day>
<year>2004</year>
</date>
<body>NAGKAINTINDIHAN sina NASTF bossing Angelo T. Reyes at BOC Commissioner Antonio Bernardo tungkol sa shipment na pinigil ng una noong March 19, sa loob ng Manila International Container Port. May letter of request pala si Angie sa bureau na huwag palabasin ang container noong March 18 dahil duda sila na may milagrong nangyari para i-release ang shipment sa MICP. Nalinawan ang grupo ni Angie ng magsumite ng complete photocopied records ng seizure case ang Customs tungkol sa isang 40 container van na pinigil. Nagbayad ang mga may-ari ng shipment ng mahigit sa P40 million buwis sa gobyerno para i-redeem ang kargamento. Mga computer parts at cellphones pala ang laman nito. Ngayon tinitiktikan ng NASTF, ang lahat ng daungan at maging airport sa Pinas tiyak mababawasan ang smuggling activities ng ilang bigtime players sa bureau. Maiiwasan na rin siguro ang ginagawang panggigipit ng ilang kamoteng customs sa mga importer/broker sa pier. Nakakatiyak naman ang mga kuwago ng ORA MISMO, na hindi na uubra sa bureau na ang mga sindikato ang magdidikta ng presyo sa kanilang kargamento. Por kilo kasi ang labanan dito? Kaya naman nalulugi ng todo ang gobyerno sa buwis dahil hindi tama ang binabayaran ng ilang kamote kasi sa bulsa ng mga gagong smugglers at kasabwat nilang kamoteng Customs pumapasok ang pitsa imbes sa government. Kung hindi man mawala ang corruption sa bureau mababawasan ito ng malaki dahil sa NASTF. &amp;quot;Iigtad ang mga bigtime players sa bureau dahil nakamasid sa kanila ang mga tauhan ni Angie,&amp;quot; anang kuwagong fixer sa pier. &amp;quot;Babagsak daw ang koleksyon sa buwis dahil sa NASTF?&amp;quot; sabi ng kuwagong Kotong cop. &amp;quot;Kapos ang kolum ng Chief Kuwago sa susunod na isyu ilalabas natin ang mga pangalan ng mga bigtime players sa pier na matagal ng nagpapahirap sa gobyerno&amp;quot;. &amp;quot;Tinitiktikan din ba ang Kamag-anak Incorporated sa pier?&amp;quot; tanong ng kuwagong urot. &amp;quot;Siguro&amp;quot;. &amp;quot;Angie, Sir, always read Pilipino Star NGAYON!&amp;quot; &amp;quot;Dont forget&amp;quot;.</body>
<link>http://www.philstar.com/Article.aspx?articleId=244188&amp;publicationSubCategoryId=94</link>
</article>
<article>
<title>Kasal na walang lisensiya ay walang bisa</title>
<author>IKAW AT ANG BATAS Ni Atty. Jose C. Sison</author>
<date>
<month>March</month>
<day>27</day>
<year>2004</year>
</date>
<body>NILIGAWAN ni Art, isang retiradong navy at pensyonado, si Marita. Malaking lupain ang pag-aari ni Art subalit siya ay masasakitin na. Kahit na malaki ang agwat ng edad, pumayag si Maritang pakasal kay Arsenio. Kaya, noong January 5, 2000, nag-apply sila ng lisensya ng kasal sa Local Civil Registrar ng kanilang lugar. Nakatatak sa likod ng kanilang aplikasyon na makukuha nila ang lisensya na January 17, 2000. Subalit hindi ito kinuha nina Marita at Art. Samantala, kinausap nila si Jaime na maghanap ng isang judge na magkakasal sa kanila. Si Judge Reyes ang nakuha ni Jaime. February 17, 2000 ang napiling petsa. Ginarantiya ni Jaime na lahat na dokumentong kakailanganin sa kasal ay makukumpleto. Nang araw ng kasal, nakiusap si Jaime na magpunta na lamang si Judge Reyes sa bayan ni Art sa layong 25 km. dahil hindi ito makalakad dulot ng stroke. Samantala, natuklasan ni Judge na wala pa palang lisensya ng kasal ang dalawa, kaya agad siyang tumanggi. Subalit dahil sa pagmamakaawa ng mga partido at sa dami ng bisitang dumalo, pumayag na rin ito. Matapos ang kasal, pinaalala ni Judge Reyes na kapag walang lisensya, mawawalan ng bisa ang nasabing kasal. Nangako ang bagong kasal subalit ito ay napako. Samantala, maikling panahon lamang ang naging pagsasama ng mag-asawa dahil namatay agad si Art. Hindi rin nakuha ni Marita ang kanyang mana dahil ang rekord ng kanilang kasal ay wala sa listahan ng Civil Registrar Generals Office (National Statistics) o sa local civil registrar ng kanilang munisipyo. Hindi rin natanggap ni Marita ang pensyon ni Art. Sa galit ay nagsampa siya ng kasong administratibo laban kay Judge Reyes subalit di kalaunan ay binawi niya ito matapos aminin na nagkaroon din siya ng pagkukulang. Gayunpaman, nahatulan pa rin ng Court Administrator (CA) si Judge Reyes dahil nagkasal siya ng walang lisensya ng kasal at sa labas ng kanyang hurisdikyon. Tama ba ang CA? TAMA. Labag sa batas ang ginawa ni Judge Reyes dahil hindi na saklaw ng kanyang hurisdiksyon. Limitado lamang siya sa kanyang munisipalidad. Bukod pa rito, ang kasal na walang lisensya ay walang bisa. Wala na ring epekto ang lisensya na ma-iisyu pagkatapos nito. Ang lisensiya ng kasal sana ang magbibigay kay Judge Reyes ng awtoridad subalit dahil sa kanyang kapabayaan at kawalan ng kaalaman sa batas, magmumulta siya ng P5,000.00 at may babalang hindi na muling maulit ito (Aranes vs. Occiano 380 SCRA 402).</body>
<link>http://www.philstar.com/Article.aspx?articleId=244198&amp;publicationSubCategoryId=94</link>
</article>
<article>
<title>Kaso ni Dolphy, palabas pampulitika?</title>
<author>HALA BIRA! Ni Danny Macabuhay</author>
<date>
<month>March</month>
<day>27</day>
<year>2004</year>
</date>
<body>ANO bang kalokohan at pilit na pinalalaki ang tungkol sa diumanoy pagkakasibak ni Dolphy sa ABS-CBN? Ilang araw nang ito ang pangunahing balita. May nagtanong tuloy kung si Dolphy ay tumatakbo sa pagka-presidente kaya siya ang pinagkakaabalahang ibalita ng media. Hindi naman talagang kumakandidato si Dolphy sa anumang posisyon kahit na opisyal ng Barangay. Eh, bakit lumaki ang balitang ito samantalang may mga lumalabas na pahayag ang ABS-CBN na hindi totoong sinibak ang TV program na ito ni Dolphy? Ang problema nga lamang ay ayaw magsalita at umiiwas si Dolphy na magpahayag kung ang balita ay may katotohanan. Una kong narinig ang balita sa DZBB at Channel 7, ang kalabang Radio-TV network ng ABS-CBN. Naging pangunahing balita ng mga news and public affairs programs ng GMA network ang tungkol sa komedyante hanggang sa naging laman na ang balitang ito ng mga broadsheet newspapers at mga tabloids. Hanggang ngayon, mainit pa ring pinag-uusapan si Dolphy. May mga nagsasabi na ang mga taga-GMA, ang diumanoy nagbalita sa hindi magandang pagkakasibak ni Dolphy at sa programa nito upang siraan daw ang kanilang karibal na TV station. Mayroon ring umuugong na balita na mismong mga taga-kampo ni FPJ ang nagpasimulang magpakalat ng balitang ito upang makakuha ng simpatiya si Dolphy na isa sa mga nangungunang kumakampanya at tagasuporta ni FPJ. Isa pa rin sa mga binobomba ng pamumulitika ay ang Maynilad na pag-aari ng mga Lopezes. Todo raw umano ang pagtulong ni GMA, ang taga-Malaca&amp;ntilde;ang, upang maihango ang Maynilad sa mga problema nito na ang kapalit naman ay ang pagsama ni Noli de Castro at suporta ng mga Lopezes sa kandidatura ni GMA at ng tiket nito. Napakabaho at napakarumi ng pulitika!</body>
<link>http://www.philstar.com/Article.aspx?articleId=244200&amp;publicationSubCategoryId=94</link>
</article>
<article>
<title>EDITORYAL - Maraming Pinoy ang namamatay sa TB</title>
<author></author>
<date>
<month>March</month>
<day>28</day>
<year>2004</year>
</date>
<body>ISANG kuwalipikasyon nang ibobotong presidente sa May 10 elections ay kung may plataporma siya para sa health care ng mamamayan. Kung walang maihayag ang isang kumakandidatong presidente tungkol dito, makabubuting huwag siyang iboto ng taumbayan. Paano mapapangalagaan ang kalusugan ng mamamayan kung wala siyang kaalam-alam tungkol dito. Sa limang presidentiables, wala pang marinig kung ano ang kanilang plataporma para sa kalusugan ng mamamayan. Kailangang may plataporma para sa health care ang presidentiable lalo pat kung anu-anong mga sakit na ang nananalasa sa bansa. Mabuti kung may paghahanda ang magiging presidente para masigurong malusog ang mamamayang kanyang pamumunuan. Pero ang limang presidentiables ay pawang sa corruption, kahirapan, globalization, at ekonomiya lamang ang bukambibig. Nasaan ang para sa kalusugan? Isa sa mga sakit na patuloy na banta sa mga Pilipino ay ang tubercolosis (TB). Ang TB ay ika-anim sa mga sakit na pumapatay sa mga Pinoy. Ang Pilipinas ay ika-walo sa may 22 bansa na grabeng nananalasa ang TB. Ayon sa report ng World Health Organization, 75 Pinoy ang namamatay araw-araw sa sakit na ito. Gayunman, sinabi ng WHO na ang sitwasyon ng TB sa Pilipinas ay nag-iimproved sapagkat may 164 na pasyente araw-araw ang nagagamot. Noong 2002, may 65,000 kaso ng TB ang naitala. Ang TB ay matagal nang nananalasa sa bansa at marami na ang nabiktima. Isa si dating President Manuel L. Quezon na namatay sa TB. Sa United States pa siya namatay noong 1944. Walang pinipili ang sakit na ito at madaling makahawa. Ang kahirapan ng buhay at ang kamangmangan ang nagiging dahilan kung bakit patuloy sa pagkalat ang sakit. Marami ang ayaw magpakunsulta sapagkat mahal ang bayad sa doktor at siyempre pa ang gamot na iinumin. Ang iba ay ipinauubaya na lamang sa dasal. Na sa dakong huli ay ang pagpapagamot din ang babagsakan. Pinalala muna at pinakalat ang sakit bago nagpakunsulta. Kadalasan, huli na para malunasan ang sakit. Hindi na kayang gamutin. Ang kalusugan ng mamamayan ay mahalaga. Kung ang mamamayan ay malusog, makikita na diyan ang kaunlarang tinatamasa ng isang bansa. Makikita na ang katotohanan. Ngayon pa lang magsimula nang alamin kung ang mga kandidatong presidente ay may plano para sa kalusugan ng mga Pinoy, kung wala, alam na ang gagawin. Hindi maaaring isugal ang kalusugan ng mamamayan. Bigyang pansin ang pagpuksa sa nakamamatay na TB.</body>
<link>http://www.philstar.com/Article.aspx?articleId=244318&amp;publicationSubCategoryId=94</link>
</article>
<article>
<title>Kaluwagan sa mga delinquent borrowers</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>March</month>
<day>28</day>
<year>2004</year>
</date>
<body>NAPAKAGANDANG balita sa ating mga kababayan na may delinquent housing accounts sa mga ahensiya at institusyon ng ating pamahalaan. Kaakibat ng paglunas sa suliraning pabahay sa ating mga kababayan na wala pang sariling mga tirahan, ay ang pagbibigay ng konsiderasyon ng administrasyong Arroyo sa ating mga kababayang nasa bingit ng foreclosure ang kanilang mga bahay, pagpapaalis sa kanilang mga nakasanglang bahay at hindi nakakapagbayad ng kanilang mga buwanang amortisasyon. Ang pagpapanatili sa mga nakasanglang bahay ang binigyang pansin at prayoridad ni President Arroyo noong nakaraang buwan. Nilagdaan ni Presidente Arroyo ang Executive Order No. 281 upang mabigyan ng pagkakataon ang ating mga kababayan na may delinquent accounts na ma-update ang kanilang buwanang bayad. Kasama rin dito ang pagdeklara ng moratorium sa pagpapaalis at pagsara ng mga nakasanglang bahay. Ngunit ang nasabing EO ay sumasakop lamang sa mga ahensiya ng pamahalaan sa ilalim ng National Shelter Program. Kasama na rito ang National Home Mortgage Finance Corporation (NHMFC), Home Development Mutual Fund (HDMF) o Pag-IBIG, Government Service Insurance System (GSIS), at Social Security System (SSS). Ang moratorium na ito ay magbibigay ng pansamantalang paghinga sa ating mga housing borrowers sa gitna ng mga bayarin sa matrikulasyon, pagpapatapos ng mga anak at iba pang personal at pampamilyang problema. Pagpapatunay lamang ito ng pagkilala at pagtulong ni President Arroyo sa pang-araw-araw na suliranin ng mga kababaya</body>
<link>http://www.philstar.com/Article.aspx?articleId=244321&amp;publicationSubCategoryId=94</link>
</article>
<article>
<title>Uminom nang maraming tubig para hindi magka-cystitis</title>
<author>WHAT'S UP DOC? Ni Dr. Tranquilino Elica&amp;ntilde;o Jr.</author>
<date>
<month>March</month>
<day>28</day>
<year>2004</year>
</date>
<body>NAKARANAS na ba kayo na ihing-ihi na subalit kapag nagpunta kayo sa comfort room para umihi ay kakatiting lamang ang inyong lalabas? Ang nararanasang ito ay tinatawag na cystitis o sa Filipino ay balisawsaw. Bukod sa kakaunti ang inilalabas ng ihi, makadarama rin ng hirap sa pag-ihi o painful burning sensation. Libong kababaihan at kalalakihan ang nakararanas ng cystitis. Ang pinakamahalagang dietary rule para sa mga nakararanas ng cystitis ay ang pag-inom ng dalawa hanggang tatlong litro ng tubig bawat araw para ma-dilute ang ihi. Ang pag-inom nang maramng tubig ay ginagawang less acidic kaya ang pag-ihi ay hindi nagiging masakit. Ang pagtake ng mga gamot gaya ng potassium citrate ay naneu-neutralized ang ihi. Karamihan sa mga nakararanas ng cystitis ay natuklasang ang pag-inom ng kape, tea, fizzy drinks, at ganoon ang paggamit ng chile peppers at mga spices ay nakapagpapalubha sa sintomas ng sakit. Ipinapayo ang pag-inom ng cramburry juice bilang preventive measure. Ang cramberry juice ayon sa mga pag-aaral ay nahahadlangan ang bacterium E coli na kumapit sa dingding ng urinary tract at naiiwasan ang infection. Ang mga may urinary tract infection (UTI) ay pinapayuhang kumunsulta sa doktor. Kapag hindi nagamot ang UTI maaari itong mahantong sa kidney infection, na napakadelikado at may kahirapang gamutin. * * * Sa mga may katanungan kay Dr. Elica&amp;ntilde;o, maaari po kayong sumulat sa ganitong address: WHATS UP DOC? Dr. Tranquilino Elica&amp;ntilde;o Jr. Pilipino Star NGAYON 202 Roberto Oca cor. Railroad Sts. Port Area, Manila</body>
<link>http://www.philstar.com/Article.aspx?articleId=244334&amp;publicationSubCategoryId=94</link>
</article>
<article>
<title>Drivewr at konduktor ng JMK bus kasabwat ng mga holdaper!</title>
<author>BANAT NI BATUIGAS Ni Bening Batuigas</author>
<date>
<month>March</month>
<day>28</day>
<year>2004</year>
</date>
<body>BUMABAYBAY sa kahabaan ng Samson Road sa Caloocan City ang JMK bus na may plakang TWR 315 at body number na 5252 nang biglang ianunsiyo ng tatlong miyembro ng Bulig robbery group, na armado ng baril at patalim, ang isang holdap noong Biyernes ng madaling araw. Kinulimbat ng tatlong suspects ang mga cellphone ng mga pasahero sa mabilisang pamamaraan. Gusto na sanang bumaba ng mga suspects sa tapat ng Francis Market sa Malabon subalit nagbago ang kanilang isip. Bumalik sila sa loob ng sasakyan, kinapkapan ang lahat ng pasahero sabay kuha ng kanilang wallet, handbag, alahas at cash bago sila tuluyang bumaba sa Santolan Street. Nang wala na ang mga suspects, nagtalo pa ang mga pasahero at ang bus driver na si Raul Aplaca, 33, residente ng Malaya, Bangkal, Meycauyan, Bulacan at conductor nito na si Rodel Are, 23 ng Dalig, Balagtas, Bulacan na huwag nang i-report sa pulisya ang kaso. Nanaig ang mga pasahero at hindi sila nagkamali sa kanilang desisyon. Habang iniimbestigahan ng mga tauhan ni NCRPO chief Dir. Ricardo de Leon, natuklasan na itong sina Aplaca at Are ay kakutsaba ng mga miyembro ng Bulig robbery group na nagsagawa ng holdap. Ayon sa report niya kay De Leon, sinabi ni Sr. Supt. Freddie Panen na ang handbag ng pasaherong si Lluminada Valdez, 46, ay nakuha sa posisyon ni Are. Ang cellphone naman ni Valdez ay nakuha sa tool box malapit sa drivers seat kung saan si Aplaca. Noong una, matikas na itinanggi nina Aplaca at Are na kasabwat sila ng mga holdaper. Pero nang iharap ni De Leon sila sa media, biglang tumuga itong si Are at itinuro si Aplaca na siyang kakilala ng mga Bulig robbery group. He-he-he! tiyak, kalaboso sina Aplaca at Are, di ba suki? Ang kuwento naman ni Valdez, bigla niyang ibinaba ang kanyang bag sa isang bahagi ng bus matapos ianunsiyo nga ng mga holdaper ang kanilang pakay. Nagulat na lang siya ng makita niya si Are na nakadagan na sa kanyang bag habang kinukulimbat ng mga suspects ang gamit ng kapwa pasahero niya. Nang matapos na ang holdapan, kinuha ni Valdez ang kanyang bag kay Are at nagulat siya dahil bukas na ang zipper nito at wala na rin ang kanyang mga alahas at at ibat ibang klaseng cards. Nagmakaawa siya kay Are na isa-isa namang ibinalik sa kanya ang kanyang nawawalang gamit. Ang cellphone ay na-trace naman ng mga pulis sa pamamagitan ng pag-miss call dito. Kaya nagduda rin ang mga pasahero dito kay Aplaca dahil kung inabot ng dalawang oras ang holdapan, eh sobrang bagal naman ang pag-drive niya ng JMK bus at hindi niya ito inihinto o nagbigay man lang ng hudyat sa presinto ng pulisya na madaanan nila, he-he-he! Walang balak ipahuli ni Aplaca ang tatlong ang taltong suspects, pero ang kinalabasan sila ni Are ang magdurusa sa kulungan, di ba mga suki? Kaagad na iniutos ni De Leon na imbestigahan pa ang tatlong bus robbery na sangkot ang JMK bus baka sakaling itong mga Bulig robbery group rin ang may kagagawan. Abangan!</body>
<link>http://www.philstar.com/Article.aspx?articleId=244335&amp;publicationSubCategoryId=94</link>
</article>
<article>
<title>Ikalawa ang Pilipinas sa most accident prone na bansa</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>March</month>
<day>28</day>
<year>2004</year>
</date>
<body>NAKAAALARMA ang balitang ang Pilipinas ang second most accident prone na bansa sa buong mundo. Pumapangalawa tayo sa Iran. Mga aksidente gaya ng sunog, lindol, bagyo, paglubog ng barko, pagbagsak ng mga eroplano at sasakyang panlupa sa mga bangin, ilog at karagatan. Sa nakalipas na 10 taon ay natala na 5,8 milyong tao sa Pilipinas ang namatay sa sakuna. Sa naturang period ay 6.4 milyon naman ang naireport sa Iran. Batay sa dami ng populasyon kung saan ay nangunguna sa dami ng tao ang China. Dahil sa pagkasunog at paglubog ng SuperFerry 14 noong Pebrero 27, napag-alaman na hindi na mabilang ang namatay sa mga trahedya sa mga karagatan. Ilan sa mga malalagim at kontrobersyal na maritime accident na naisulat sa mga karagatan sa Pilipinas ay ang MV Don Juan noong 1980, MV San Juan noong 1981 at MV Do&amp;ntilde;a Paz noong 1987 na sinasabing 4,000 katao ang namatay. Ilan pa sa mga tragedies na gumimbal sa madla ay ang paglubog ng MV Cebu City noong 1994; MV Viva Antipolo noong 1995, at ang mga paglubog ng MV Melody, MV Gretchen, MV Princess of the Orient Seas, MV San Nicolas at marami pang iba na ayon sa mga pagsisiyasat ang sanhi ay incompetence and error ng mga tripulante.</body>
<link>http://www.philstar.com/Article.aspx?articleId=244343&amp;publicationSubCategoryId=94</link>
</article>
<article>
<title>Sulyap sa magiging cronies ni FPJ?</title>
<author>SAPOL Ni Jarius Bondoc</author>
<date>
<month>March</month>
<day>29</day>
<year>2004</year>
</date>
<body>HINDI lang magkakambal ang pulitika at showbiz, meron ding kagila-gilalas na tambalan. Tulad ng ulat: Si presidential candidate FPJ pala ay may anak sa labas kay aktres Ana Marin. Si Ana ay asawa na ni Wilfredo Espiritu. At si Espiritu ang nagtayo ng grupong-negosyante para kay FPJ. Hindi lang yon. Legal guardian ngayon si Espiritu ng binatilyo ni FPJ. Inuugnay si Marin sa angkang pulitika ng running mate ni FPJ. May lima pang babaing anak sa labas si FPJ. Pero hindi ang mala-tsismis items ang mahalaga, kundi ang pakay ng grupo ni Espiritu. Siya raw ang founder ng Concerned Entrepreneurs and Professions for Progress. Bise rin siya ng Freedom, Progress and Justice (FPJ) Crusade. Bagamat may leading role siya sa kampanya, umiiwas si Espiritu sa mga mamamahayag. Pero ayon sa website nito, ang kanyang CEPP ang &amp;quot;namumunong tining at nabubukod na grupong-negosyante&amp;quot; ni FPJ. Misyon daw nito na &amp;quot;umisip, sumuporta at isagawa ang mga plano at kilos para isulong ang ekonomiya.&amp;quot; Iwas-interview si Espiritu, tulad ni FPJ. Pero tila ngayon pa lang ay iginigiit na ng CEPP ang magiging papel nito sakaling maging presidente si FPJ. Napapabalik tuloy sa isip ang mga alipores ni Joseph Estrada, na sanggang-dikit ni FPJ. Nung 1998 campaign, tahimik lang na nangalap ng pondo at suporta sina Mark Jimenez, Atong Ang at mga kasugalan ni Erap sa exclusive 415 Club sa San Juan. Nang manalo si Erap, lumantad na sila. Pero sa gabi lang. Sila ang naging business cronies. Ayon mismo sa chief of staff ni Erap, magdamagan ang sugalan sa Malaca&amp;ntilde;ang habang niluluto ang malalaking raket. Ganun naplano ni Jimenez ang pagwaldas ng pera ng SSS at GSIS para maka-kickback sa bentahan ng Equitable-PCIBank. Ganun din napabalato kay Atong ang Bingo-2 Ball na pangkubli sa takeover nila sa jueteng sa Luzon. Alam na ng madla kung sino ang nakinabang sa plunder ni Erap. Ipinagpatayo niya ng mga mansiyon ang maraming mga kabit.</body>
<link>http://www.philstar.com/Article.aspx?articleId=244393&amp;publicationSubCategoryId=94</link>
</article>
<article>
<title>&amp;quot;Para sa 'yo, sweetheart&amp;quot;</title>
<author>CALVENTO FILES Ni Tony Calvento</author>
<date>
<month>March</month>
<day>29</day>
<year>2004</year>
</date>
<body>ALAM NA NATING LAHAT ANG KONTROBERSYA NA BUMABALOT SA USAPANG PAGBILI NG MAYNILAD NG ATING GOBIERNO. MAO-ONSE NA NAMAN BA SI JUAN NG KANYANG PINAGHIRAPANG PERA NA IBINAYAD SA BUWIS DAHIL SA KATARANTADUHANG ITO? MAAWA NAMAN KAYO. SSS, GSIS, SUNOD-SUNOD. SADLAK NA ANG BAYAN SA KAHIRAPAN. HETO NA NAMAN. MAARING MALUGI NG ILANG MILYON O BILYONG PISO ANG PILIPINAS DAHIL LAMANG GUSTONG PABORAN ANG ILANG TAO PARA NA RIN SA AMBISYON NG IILAN DING TAO? SOBRA NA ITO... OVER... GRABE... SWEETHEART DEAL ANG TAWAG DITO. KUNG TOTOO ITO. Umalingawngaw ang balitang diumano may kasunduang namumuo sa pagitan ng pamahalaang Arroyo at Maynilad. Itoy tungkol sa pagbabalik ng pamamahala ng serbisyong tubig mula sa Maynilad pabalik sa pamahalaan, at tatawagin na New Maynilad. Marami ang umangal. Isa na na nagging &amp;quot;vocal&amp;quot; sa pag-angal ay ang oposisyon. Si Lovely Loren, ay nagpakita na hindi niya sasantuhin ang mga taong kinauutangan niya ng loob kung bakit naging sikat siyang Broadcast Journalist, ang mga Lopezes ng ABS-CBN, na alam naman ng lahat ang may-ari ng Maynilad. Hindi lang kasi pamamalakad ang isasalin sa pamahalaan, kundi maaring mamanahin din nito ang di kukulangin sa 8 bilyong piso na halaga ng pagkakautang ng Maynilad. Aray ko po. Suskup. Inakup. Dehado tayong lahat kung magkataon. Naisahan na naman ang pobreng si Juan sa kasunduang ito. Eh, bakit nga ba hindi? Lalabas na hindi na babayaran ang utang ng Maynilad at buburahin (write-off) ang accountability ng mga incorporators ng Maynilad. Ito ay ayon sa mga bumabatikos sa kilos na ito. Pero nagpahayag ang Benpress Holdings Corp., ang pinakamalaking shareholder sa Maynilad na may 61% share at pagmamay-ari ng mga Lopez, ang kompanya daw ang nalugi simula pa noong 1998 na unang pinamahalaan nila ang Maynilad hanggang sa ngayon. Nagpahayag din ang Benpress na sila pa rin daw naman ang magbabayad ng nasabing halaga ng pagkakautang. Kaya?! Paano kaya kung hindi lumabas ang isyung ito sa media? Ganito pa rin kaya ang kalalabasan nito? Paano na rin kaya yung sinasabing overpriced na singil ng Maynilad na umaabot sa halagang 6.4 bilyong piso? Maibabalik pa kaya ito sa mga consumers? Wala pong pinagkaiba sa PPA ng Meralco, di ba ? Gaano rin katotoo ang sinasabi ng oposisyon, ni Loren, na sa kasunduang ito, maliligtas na ang mga Lopez sa pagbabayad ng 8 bilyon, ay makapagsusubi pa ito ng halagang 2.4 bilyon? Bakit kaya itong si QCRTC Judge Reynaldo Daway ay tigas ng katatanggi na ipakita sa publiko ang mga dokumento na tungkol sa sinasabing &amp;quot;deal&amp;quot; na ito ng gobyerno at ng Maynilad? Hindi bat sinasabing kapakanan ng publiko ang isinasaalang-alang sa kasunduang ito? Abay dapat lang siguro na maging bukas sa publiko ang lahat ng bagay na may kinalaman dito! Transparency should be execised here. Sa laki ng isyung ito, gaya ng lagi namang nangyayari, maraming lumabas na &amp;quot;The Inside Story.&amp;quot; Nakakaladkad ang pangalan ni Sen. Noli De Castro na kasama daw sa usapang ito. Kawawang KABAYAN. Na-package deal daw ito para tumakbong runningmate ni PGMA at ang suporta nito kapalit ng pagsalo naman,&amp;quot;daw&amp;quot; ng gobyerno sa naluluging Maynilad. Dina nakapagpigil si Kabayan at nagsalita sa isang interview na wala raw siyang alam sa pag-uusap ng mga Lopez at ni PGMA. Inilalaglag na ba ni De Castro ang kanyang Presidente? Kayo na lang ang magtanong sa kanya. Maari bang mangyari na nag-usap ang mga amo niya at si PGMA na wala siyang alam. Baka naman wala talaga siyang alam... dahil? ANO SA PALAGAY NYO MGA TAGASUBAYBAY NG PITAK NA ITO. PAKI-TEXT LANG ANG INYONG COMMENTS SA 09179904918. MAARI DIN KAYONG TUMAWAG SA 7788442.</body>
<link>http://www.philstar.com/Article.aspx?articleId=244404&amp;publicationSubCategoryId=94</link>
</article>
<article>
<title>EDITORYAL - Lansagin ang private armies</title>
<author></author>
<date>
<month>March</month>
<day>29</day>
<year>2004</year>
</date>
<body>MARAMI nang parami ang naitatalang insidente nang patayan na may kinalaman sa nalalapit na election. Mahigit isang buwan pa bago sumapit ang election at nakikitang tataas pa ang bilang ng mga mamamatay dahil sa karahasan. Kamakailan, 10 lugar sa bansa ang itinuring na &amp;quot;hot spots&amp;quot;, ayon sa Philippine National Police. Bukod sa 10 &amp;quot;hot spots&amp;quot;, may 529 pang lugar na sinasabing dapat pagtuunan ng pansin dahil sa mga nangyayaring karahasang may kaugnayan sa election. Mula nang magsimula ang kampanya noong February 10, may 42 nang insidente ng karahasan ang naitala. Ganyan na agad karami ang nangyaring karahasan at ngayong nagsimula na ang kampanya para sa mga local na kandidato tiyak ngang tataas pa ang bilang. Sa takbo ng mga nangyayari, maaaring malampasan pa ang karahasang nangyari noong 2001 elections na 61 insidente lamang ang naitala. Sa mismong bibig ng PNP nanggaling na magiging madugo ang nalalapit na election. Kasunod ng pagkakatuklas sa 10 &amp;quot;hot spots&amp;quot; agad namang nag-utos si President Arroyo sa PNP at Armed Forces of the Philippines na umpisahan nang tugaygayan ang mga private armies ng mga pulitiko sa buong bansa at lansagin ang mga ito. Hindi raw siya makapapayag na mangibabaw ang karahasan sa darating na election. Nabulgar na may 125 private armies sa bansa at karamihan sa mga ito ay nasa Mindanao. Mga makapangyarihang political clan sa Mindanao ang mga may private armies. Mayroon ding mga private armies ang mga pulitiko sa Visayas, Southern Tagalog regions at sa Northern Luzon. Tuwing sasapit ang election ay ganito ang tanawin. Magulo, marumi at walang kapanatagan. At ang pagkakabulgar sa may 125 private armies ng mga pulitiko ay nararapat na maging prayoridad ng PNP sa tulong ng AFP. Nararapat na ibulgar ang mga pulitikong may mga private armies habang maaga pa. Hindi dapat magpaurung-sulong ang gobyerno ni Arroyo sa pagbasag sa mga private armies. Isang magiging problema ay kung paano ipatutupad ng PNP ang paglansag sa mga private armies gayong may mga pulis na nasa &amp;quot;payroll&amp;quot; ng mga pulitiko. Maganda ang kautusan ni President Arroyo laban sa mga private armies para maging maayos ang elections. Mas lalong magiging maganda kung walang &amp;quot;palilibrehin&amp;quot; sa paglansag sa mga private armies. Kahit pa pulitikong identified sa administrasyon ay hindi dapat makalusot sa crackdown. Basagin din sila para hindi maakusahan ang administrasyon na may kinikilingan sa pagpapatupad ng batas. Walang untouchables sa pagkakataong ito.</body>
<link>http://www.philstar.com/Article.aspx?articleId=244502&amp;publicationSubCategoryId=94</link>
</article>
<article>
<title>Paliwanag ni Vice Mayor Marion Andres</title>
<author>AKSYON NGAYON Ni Al G. Pedroche</author>
<date>
<month>March</month>
<day>29</day>
<year>2004</year>
</date>
<body>TINAWAGAN ako sa phone ni Marikina Vice Mayor Marion Andres. Galit sa naisulat natin sa diumanoy pakikipaglaban niya para sa legalisasyon ng jueteng. Tumatakbo para sa panibagong term bilang vice mayor si Andres na isang medical doctor by profession. Pero in due time, plano ni Vice na humirit sa pagka-mayor. Ayaw niyang matulad sa kanyang ama na hanggang bise alkalde lang ang naabot. In the interest of fair play, bibigyang daan ko ang ano mang napag-usapan namin sa telepono bagamat mas mabuti kung personal siyang susulat sa atin. Aniya &amp;quot;hindi ako kunektado sa kanino mang gambling lord at hindi ko iniendorso ang legalisasyon ng jueteng&amp;quot;. Ang pinupuna lang daw niya ay bakit pinagdidiskitahan ang sugal ng mga mahihirap habang namamayagpag ang sugal ng mga mayayaman sa ilalim ng PAGCOR at PCSO. Well taken. But still, Id take such statement as tacit endrosement of jueteng, bagay na hindi natin pinapaboran porke yung pambili ng bigas at ulam ng isang maralita ay baka maipatalo pa sa sugal at lalung kakalam ang kanyang sikmura. Yung mga mayayamang mahilig magsugal, bayaan na lang kung gusto nilang waldasin ang kanilang yaman.Thats the risk they have to take and the consequence they have to face for their misdemeanor. Anyway... Sabi pa niya, sa panahon ng panunungkulan niyay marami na siyang naipakulong na sangkot sa droga. Walang sinasanto pati sariling kamag-anak na ngayoy nasa kalaboso na rin. Okay iyan at saludo tayo. Ngunit dagdag na hataw pa marahil dahil laganap pa rin ang pangangalakal ng droga sa lungsod batay sa mga reklamong tinatanggap natin. Kung may bahid politika man ang ilang naipapasa sa ating impormasyon, siguroy dapat ding magsuri ang isang inaakusahan sa halip na magalit. May kasabihang kung may usok, may apoy. Baka may nagagawa kayong puwedeng bigyan ng negatibong kahulugan. Kahit Presidente pa ng Pilipinas ay hindi libre sa batikos. That is the price a leader has to pay. Whether concocted or real, accusations are not to be dismissed outright by any public official. Kahit the burden of proof is on the accuser, di puwedeng magsawalang-kibo ang inaakusahan because silence may be misconstrued as admission of guilt. Salamat sa mabilis na pagresponde ni Vice. If you have anything more to say, Vice Mayor, feel free to write me bastat kasing-haba lang ng kolum na ito para mabigyang daan ko nang buong-buo.</body>
<link>http://www.philstar.com/Article.aspx?articleId=244505&amp;publicationSubCategoryId=94</link>
</article>
<article>
<title>Kamara na hindi Representantes</title>
<author>SAPOL Ni Jarius Bondoc</author>
<date>
<month>March</month>
<day>30</day>
<year>2004</year>
</date>
<body>ANG tawag sa kanila ay Kamara de Representantes dahil kinakatawan nila ang mamamayan. Pero ganun nga ba? Ayon sa saliksik ng Philippine Center for Investigative Journalism, habang bumabata ang populasyon, tumatanda naman ang Kongreso. Kalahati ng lipunan ngayon ay edad 25-pababa; kalahati ng 40 milyong botante ay edad 18-35. Pero karamihan sa mga representante ay edad 36-pataas; 13% lang ang edad 25-35. Kalahati ng populasyon at ng mga botante ay babae. Pero 18% lang ng mga representante ay babae. Halos 40% ng populasyon ay mahihirap. Pero nung 1992, 44% ng representante ay galing sa upper class; 49% ang galing sa upper-middle; 7% lang ang buhat sa lower-middle. Sa Kamara nung 1992-95, ang karaniwang yaman ng representante ay P8.4 milyon. Sa Kamara nung 1995-98, naging P21 milyon; at nung 1998-2001, P22 milyon na. Nung 1946, 21% ng mga representante ay anak ng angkan-politiko. Ngayon, 31% na sa kanila ang nagmana ng puwesto sa magulang. Malinaw sa estadistika na hindi tunay na representante ng lipunan ang Kamara. Sila-sila na lang, minamana, yumayaman at tumatanda sa puwesto. Hindi makapasok ang mga bata, mga lower class, mga baguhan o mga babae. Isang solusyon dito ay liitan ang mga distrito. Sa ngayon, puwede lang hatiin ng Kongreso ang isang distrito kapag lumampas sa 300,000 ang dami ng botante. Pero ni hindi ito nasusunod. Sa 2nd-district ng Quezon City, halimbawa, 540,000 na ang rehistradong botante, pero hindi pa rin hinahati sa dalawa o tatlo. Sa ibang bansa, hindi lalampas sa 100,000 botante kada distrito. Sa ganung paraan, nagkakalakas-loob ang mga bata, lower class, baguhan at babae na kumandidato bilang representante. Mas mura ang gastos sa kampanya. Mas naaasikaso ng representante ang kapakanan ng mga nasasakupan. Nagiging mas maunlad ang bansa sa kabuuan.</body>
<link>http://www.philstar.com/Article.aspx?articleId=244618&amp;publicationSubCategoryId=94</link>
</article>
<article>
<title>Misis na kalabang pulitiko tinangay ni Congressman</title>
<author>BALITANG SPECIAL Ni Deo Macalma</author>
<date>
<month>March</month>
<day>30</day>
<year>2004</year>
</date>
<body>ALAM nyo bang tinangay ng isang congressman ang misis ng kalabang pulitiko? Ayon sa aking bubuwit, 42 days na lang at eleksiyon na. Happy birthday kay Leyte Rep. Ted Failon, Sandiganbayan Justice Diosdado Peralta, Bro. Dr. Domingo de Leon ng Tuguegarao City; Rina Veloso, Rovie Mar Gamatero at Cdr. Rene Echano ng Philippine Navy. Congratulations sa mga top graduates ng San Beda College, kina Paul Denille Pascual-Magna Cum Laude; Marx Macalma-Cum Laude; Emmanuel Villaluz-Cum Laude at Wang Si Jiu-Cum Laude. * * * Alam nyo bang sobra-sobrang kamalasan ang inabot ng isang politician sapagkat matapos siyang matalo noong nakalipas na eleksiyon ay tinangay pa ng nakalaban niya ang kanyang misis? Ayon sa aking bubuwit, katatapos lamang ng eleksiyon nang bigla siyang iniwanan ng kanyang misis. Ang malungkot, sumama ang kanyang misis sa kalaban niya sa pulitika. Mabuti man lang sana kung sa ibang lalaki sumama si Misis at hindi sa kanyang kalaban sa pulitika. Ayon sa aking bubuwit, ang lubos pang ikinalungkot ng natalong pulitiko, iniwan pa ni Misis ang kanilang limang anak. Maliliit pa yung kanyang mga anak. May mga babae palang ganyan Kuya Eddie? Ayon sa aking bubuwit, nang malaman naman ng misis ni Congressman ang nangyari, ito naman ang naglayas. Pumunta ng Amerika at isinama naman ang kanilang nag-iisang anak. Napakasakit Kuya Eddie! * * * Ayon sa aking bubuwit, si Congressman at ang misis ng kalabang pulitiko ay kasama niya ngayon sa Metro Manila. Ano kaya ang meron sa misis na ito, super ganda? Kaya lang, hindi kaya siya nakonsensiya man lang. Hindi bale nang iwanan si Mister pero pati ba naman limang anak ay iwanan? Ayon sa aking bubuwit, ang misis na sumama sa congressmang tumalo sa kanyang mister sa pulitika ay si Mrs. T. as in Talipandas. Ang mister nitong pulitiko na tinalo ng kanyang lover boy na congressman ay si Mr. A as in Alas. At ang congressman na nang-agaw ng misis ng kanyang kalaban sa pulitika ay si Ang gandang lalaki mo talaga, Sir? Siya ay chairman ng isang maimpluwensiyang komite sa House of Representatives. Siya ay si Congressman P. as in Playboy ng Mindanao.</body>
<link>http://www.philstar.com/Article.aspx?articleId=244630&amp;publicationSubCategoryId=94</link>
</article>
<article>
<title>Mawawala pa kaya ang corruption ?</title>
<author>HALA BIRA Ni Danny Macabuhay</author>
<date>
<month>March</month>
<day>30</day>
<year>2004</year>
</date>
<body>MATAGAL nang alam ng mamamayang Pilipino na kaya hindi umangat ang ekonomiya ng ating bansa ay dahil sa corruption. Hindi lamang sa gobyerno nagaganap ito kundi pati na sa pribadong sektor. Naging kalakaran na at parte na ito ng ating sistema. Hindi aandar ang lahat kung hindi isisingit ang katiwalian. Kasama na sa kulturang Pinoy ang katiwalian. Dahil sa corruption wala nang mga foreigners ang gustong magnegosyo dito sa Pilipinas. Isa sa mga balita kahapon ang pahayag ni US Embassy Charge of dAffaires Joseph Mussomelli na kailangang harapin ng ating pamahalaan ang problema ng katiwalian. Hindi maaaring itago ang pamamayagpag ng katiwalian sa bansa. Noong nakaraang taon nasa listahan ng Transparency International (TI) ang Pilipinas bilang isa sa pinaka-corrupt na bansa sa buong mundo. Sa bagong report ng Transparancy International, ika-10 si dating president Joseph Estrada sa mga corrupt leaders. Si dating diktador Ferdinand Marcos ay ikalawa sa mga pinaka-corrupt. Papaano ba mawawalis ang corruption dito sa ating bansa? Kailangan ay may political will ang mga magiging lider ng ating bansa. May paninindigan, may prinsipyo, walang pinapanigan, walang kamag-anak, walang kaibigan. Walang pampersonal na interes kundi para sa bayan at mga mamamayan lamang ang ipatutupad. Mayroon ba sa mga presidentiables ngayon na makasusupil sa problemang corruption? Hindi na lingid sa kaalaman na bilyun-bilyong piso ang lalaspagin ng sino mang mananalong presidente ng ating bansa sa darating na eleksiyon sa May 10. Saan nanggaling ang gagastusing ito at papaanong ibabalik ito? Dito pa lang, pinag-iisipan na namin kung walang magaganap na corruption? Kaya, nasa inyong mga kamay ang pag-asa natin ng ating bansa. Pumili ng mahusay kung sino ang mamumuno sa ating bansa.</body>
<link>http://www.philstar.com/Article.aspx?articleId=244631&amp;publicationSubCategoryId=94</link>
</article>
<article>
<title>Mga pagkakatiwalaang ahensiya ng gobyerno</title>
<author>ORA MISMO Ni Butch M. Quejada</author>
<date>
<month>March</month>
<day>30</day>
<year>2004</year>
</date>
<body>SALUDO ang mga kuwago ng ORA MISMO, sa LTO office diyan sa may Coastal Mall sa Para&amp;ntilde;aque City. Masyadong accommodating si Leonie M. Calo ang kanilang bossing. Hindi nagkamali si NCR LTO bossing Nestorio Gualberto, sa pagtalaga kay Calo. Malakas ang PR ni Tita Leonie. Nagulat ang mga kuwago ng ORA MISMO, ng makitang personal siyang nagbibigay ng lecture sa mga baguhang motoristang gustong kumuha ng drivers license. Malinis ang paligid ng kanyang opisina at maaliwalas kung ihahambing sa ibang offices ng gobyerno na napakabaho at napakaruming tignan. Magalang at makatao ang kanyang mga tauhan. Serbisyo militar ang hatid sa mga taong gustong humingi ng tulong. Walang fixer na nakakalat sa loob ng LTO office ni Leonie. Pulitiko ang dating ni Leonie nakakatuwa siyang kausap dahil magalang at malumanay magsalita. Ika nga, walang hangin sa katawan. Nagpapasalamat tayo sa mga tauhan ni P/Supt. Feliciano L. Fernandez, bossing ng CRIV na sina SPO4 Rebecca P. Comia, at NUP Susana B. Bugay. Natulungan at inasikaso ng mga ito ang kapamilya ng mga kuwago ng ORA MISMO sa pagkuha ng police clearance. Natutuwa ang kapamilya ng mga kuwago ng ORA MISMO, sa magandang sistema ng kanilang tanggapan. Mabilis pa sa kidlat ang pagkuha ng police clearance, walang hassle basta wala kang record. Dapat palang saluduhan ng mga tao ang dalawang opisinang binanggit ng Chief Kuwago, sabi ng kuwagong tiktik kala-wang. Makatao, maasikaso ang ipinakita nila sa mga taong humihingi ng tulong, anang kuwagong SPO-10 sa Crame. Sana lahat ng tanggapan ng gobyerno ay ganito. Walang red tape sa dalawang opisina. Palakpakan natin ang mga tauhan ni P/Supt. Fernandez at Leonie Calo ng LTO. Dapat lang pasalamatan sila kamote!&amp;quot;</body>
<link>http://www.philstar.com/Article.aspx?articleId=244640&amp;publicationSubCategoryId=94</link>
</article>
<article>
<title>Sayang kaya sana tulungan</title>
<author>PANAGINIP LANG Ni Nixon T. Kua</author>
<date>
<month>March</month>
<day>30</day>
<year>2004</year>
</date>
<body>TULOY ang pagyayabang ng administrasyon ni Madam Senyora Donya Gloria na dumami raw ang trabaho sa kanyang panahon at umunlad daw ang buhay ng karamihan. Kahit sa kanyang pag-iikot at pangangampanya ay pinagmamalaki ito ni Madam at ang kanyang mga alipores. Nakakatakot lang nito ay mukhang pinaniniwalaan na nila ang kanilang propaganda. Sabagay, epektibo lang ang mga nambobola kapag pinaniniwalaan na nila ang kanilang sinasabi. Tayo naman, para hindi umepekto ang mga pambobola at kasinungalingan ay responsibilidad natin na ulit ulitin din ang pambubuko sa mga boladas nila at isiwalat ang katotohanan. Ito ang responsibilidad natin sa media, kahit tuloy ang pananakot at panghaharass nila. Bagamat alam natin na may ilang nabayaran o hindi kayay hindi makayanan ang matinding pressure ng Palasyo ng Malaca&amp;ntilde;ang, tayo ho ay di maaantig dahil lumalakas ang loob natin sa suporta ng mambabasa at ng pamunuan ng pahayagang ito. Balik tayo sa sinasabi nila na may tatlong milyong trabahong bago. Tandaan ninyo, tatlong milyon daw ayon kay Madam Senyora Donya Gloria at sa kanyang mga propagandist. Iniisip ho tuloy natin kung may tatlong milyon ba yung kinuha nilang nagwawalis na nakasuot ng asul na t-shirt na may nakasulat na patrabaho ni GMA bagamat pera ng bayan ang binabayad. Baka naman yung mga nagdidikit ng posters niya sa buong bansa at nag-aalis ng posters ng kanyang mga katunggali na dapat ay suwelduhan ng P500 isang araw pero binibigyan lang ng P200 kada araw. Sabagay, baka nga mga tatlong milyon ang dami nila at hindi lang natin nakikita gaya ni Madam Senyora Donya Gloria. Mas nakakaikot nga naman siya ng Pilipinas dahil meron siyang nagagamit na mga presidential planes, chopper, convoys at iba pang sasakyan na binabayaran ng sambayanan ng milyun-milyong piso para sa maintenance at gasolina. Pero isa ang tiyak natin, ang kalagayan ng mga kagaya ni Analyn Pilongo, 19, taga Tupas, Antiquera, Bohol na napilitang tumigil sa pag-aaral sa University of Bohol at mamasukan bilang katulong rito sa Maynila dahil sa kawalan ng trabaho ng kanyang mga magulang at hindi matulungan ng mga kapatid na hirap din sa buhay. Merong scholarship pero wala ring panustos kahit sa mga papel, ballpen at lapis na kailangan sa eskuwela. Bukod pa rito ang kailangang tumulong sa pamilya. Hindi nag-iisa si Analyn, marami silang ganoon. Paano naman yung mga katulad nila Lianne Rose, sinikap mag-aral kahit hindi sa tanyag na unibersidad, nagtapos ng computer programmer pero hindi makita ang mga MAHIWAGANG TRABAHONG ginawa ni Madam Senyora Donya Gloria kaya, hayun, naroon sa Japan at pumasok bilang entertainer o Japayuki. Maraming marami pang iba at hindi kailangang hanapin dahil nagkalat sa paligid natin, kasama na riyan ang mga bagong graduate, puwera lang sa Malaca&amp;ntilde;ang at sa mga alipores ni Madam Senyora Donya Gloria. Sa mga kalalakihan, nagtapos ng kahit na apat na taong kurso suwerte kung makapasok bilang waiter, driver, security guard at iba pa. Sa mga kababaihan naman, mas masaklap kasi naman nagtapos ka pero katulong, waitress, GRO, o Japayuki at iyon ay kung sinusuwerte ka pa. Eh paano yung mga talagang walang trabaho kaya istambay na lang sa kalye at nagbibilang ng poste ng Meralco at gripong walang tubig ng Maynilad. Sabagay iba sa kanila, expert na sa chess, dama at mga kuwentong nakakatuwa. Sa mga kababaihan, muli mas masaklap, kasi paano kung bagsak ay pick-up girl at momolestyahin pa ng mga bugaw at mga pulis na ayaw magbayad. Kawawa naman, pero sana mali tayo at marami ngang trabaho ayon kay Madam Senyora Donya Gloria. Tsk-tsk-tsk! * * * Sa mga Boholano at iba pang gustong tumulong kay Analyn upang muli siyang makapag-aral, text lang po kayo sa 09165708748. * * * Msyado ng ang paghhrap ng tao s arroyo administrasyon dpat lng palitan na.  09193970486; Tama po ba muslim lang magkaroon ng id kng may nangyayari sa bansa natin muslim agad ang pagdududahan. Ano ang mangyayari sa mga Muslim kung ganyan parati ang tao ng gobyerno.  09194370725; Kua pag nalo c Gloria ano say mo.  09212070764 (kayo kaibigan ang sumagot at text lang sa 09272654341); Dont vote barbers, very clean he is trying to cover up JOSE PIDAL case. -09178505539; C barbers puro pgsipsip kay Gloria, may sakit na nga di pa magpakabuti. -09176472179; Pgma ano gnawa mo sa ating bansa bkit lubog na lubog na s khirapan cguro ubos mo pera taumbayan kyo ni JOSE PIDAL.  09193017148; Hndi ka na dapat tumagal sa mundo Nixon Kua, basta Gloria kami wala kaming pakialam sa inyo at maghirap kayong lalo, mga amoy pawis. -09167631503; Akala ko noon malinis itong c barbers, kc pag nagsalita sa tv akala mo malinis talaga. Pro noong napanood ko ang IMBESTIGADOR sa GMA yaks mas marumi pa pala siya sa iba. Di ko siya iboboto.  09202066579; Pagtatawanan tayo ng taga ibang bansa pag c fpj ang maging pres natin, milyun-milyon ang professional sa pilipinas, tapos pres natin walang pinag-aralan. -09273532903; Gusto namin ang kamay na bakal, para manalo siya isali nya sa kampanya anng pag-abolishh ng ppa. -09196721134; Gma, j pidal, r barbers, j arroyo, m arroyo at t bunye mga salot ng lipunan, maawa nman kayo sa mamamayan. -09106345328; * * * Para sa anumang reaksyon, sumulat lang sa nixonkua@yahoo.com o kayay mag text sa 09272654341. Mapapakinggan nyo rin po ang inyong lingkod sa DZEC 1062 mula 4:30 hanggang 6:00 ng hapon, Lunes hanggang Huwebes.</body>
<link>http://www.philstar.com/Article.aspx?articleId=244643&amp;publicationSubCategoryId=94</link>
</article>
<article>
<title>EDITORYAL - Umaalingasaw ang batuhan ng putik</title>
<author></author>
<date>
<month>March</month>
<day>31</day>
<year>2004</year>
</date>
<body>NAWAWALA na sa tunay na isyu ang election sa Mayo. Ang nangyayari ngayoy batuhan na lamang nang batuhan ng putik. Mas maraming putik na ibabato sa kalaban, mas maganda. Ang layunin ay para maging mabaho at pandirihan ang kalaban. Sisirain na nang todo. Apatnapung araw na lang at election na at tiyak na marami pang ibabatong putik ang mga magkakalaban. Aalingasaw pa nang todo. Masyado nang nakapokus sa pagsira sa kalaban ang nangyayari ngayon at hindi na nabibigyang-pansin ng kandidato ang kanyang plataporma o mga plano. Mas napag-iisipan kung paano wawasakin ang kalaban kaysa maglahad ng mga plano sa sambayanan. Gumagastos nang todo para masiguro na matatalo ang kalaban. Ganyan ang nangyayari ngayon, napakarumi nang ginagawang kampanya. At malaki ang bahagi ng media sa nangyayaring ito. Dahil sa media kaya nalalaman ng taumbayan ang nangyayari o nagaganap sa kampanya ng mga kandidato. Hindi na nagiging balanse ang media sa paghahatid ng impormasyon. Ngayoy nagkalat ang mga bayarang taga-media na naka-pokus kung paano sisirain ang kalaban. Nakadagdag sa pagpapakalat ng nakasisirang impormasyon ang internet at e-mail. Sa halip na ang taglayin ay mga plano ng kandidato para sa gagawing pagsisilbi, ang karumihan ng kalaban ang isinasabog. May kaugnayan dito ang tinalakay ng visiting political science professor mula sa United States na si Stephen Farnsworth Ph. D. Sinabi ni Farnsworth na dapat nakatutok sa poll issues ang media upang mabigyan ng pagkakataong makapag-isip at makibahagi sa democratic process ang taumbayan. Sa mga issues dapat nakatuon ang media at mas maganda kung ang voters mismo ang tatanungin sa kanilang mga idea at mga gustong mangyari. Dapat tanungin ang taumbayan kung ano ang mga problema at kung paano ito malulutas. Sa pamamagitan nito, mapi-feel ng taumbayan na sila ay may kabuluhan. Idinagdag ni Farnsworth na magandang paraan ang debate sapagkat dito malalaman kung may nalalaman ang kandidato sa pagsagot sa mga isyung nakaaapekto sa mamamayan. Hindi rin naman dapat na-o-overplayed ang mga surveys sapagkat makasasama lamang ito sa kandidato. Binibigyan lamang ng maling impormasyon ang voters . Nababatid ng taumbayan ang mga pangyayaring may kinalaman sa election dahil sa media at kung hindi magiging responsible ang taga-media, masama ang maidudulot nito sa taumbayan. Ipokus sa plano o plataporma ng kandidato at hindi sa pagbato ng putik sa</body>
<link>http://www.philstar.com/Article.aspx?articleId=244735&amp;publicationSubCategoryId=94</link>
</article>
<article>
<title>Babala sa mga nabibiktima ng modus na 'investment'!</title>
<author>BAHALA SI TULFO Ni Ben Tulfo</author>
<date>
<month>March</month>
<day>31</day>
<year>2004</year>
</date>
<body>MADALAS ibabala ng kolum na to, upang hindi mabiktima ng mga naglipanang dorobo at gahamang manggagantso, ito lang ang dapat gawin, &amp;quot;maging paladuda at laging palatanong sa lahat ng oras.&amp;quot; Hindi rin nakatitiyak na ang isang kumpanya na rehistrado at lisensiyado, hindi gumagawa ng panloloko. Tandaan, tanging matatamis na salita lamang ang kanilang puhunan. Kapag kumagat sa kanilang mga pangako, tiyak hulog kayo sa kanilang inihandang &amp;quot;BITAG.&amp;quot; Ganito ang nangyari sa mag-anak ni Ginang Lilia Zarate, ng San Mateo, Rizal. Mahigit P 1 milyon ang natangay ng mga manggagantso. Hindi na bago sa aming grupo ang ganitong uri ng modus. &amp;quot;Investment&amp;quot; ang estilo ng mga hinayupak na miyembro ng sindikato. Sa kaso ng mag-anak na Zarate, nakapanloko daw ng nasabing halaga ang tatlong inirereklamong sina Danilo Laya, Leo Albano at Marilyn Estole. Ang tatlong nabanggit ay merong nakabinbing &amp;quot;warrant of arrest sa hukuman. Gamit ng tatlo ang isang rehistrado at lisensiyadong kumpanya, ang MACH 5 ENTERPRISES, INC. Subalit lumilitaw na ang naturang kumpanya, hindi raw isang investment firm kundi awtorisado lamang bilang isang &amp;quot;trading.&amp;quot; Ayon sa sumbong, naglagak sila ng kabuuang halagang P1 milyon, sa pangakong bibigyan sila ng &amp;quot;5 percent interest&amp;quot; kada buwan. Lalo daw silang napaniwala matapos maglabas ng isang Memorandum of Agreement (MOA) ang mga inirereklamo. Bagamat mistulang sirang plaka ang kolum na to, uulitin ko ang aking sinasabi. &amp;quot;GASGAS&amp;quot; na para sa amin ang ganitong modus. Ang problema marami pa rin ang patuloy na naloloko at nagpapaloko. Mensahe ng kolum na to sa mga gahamang at mapaglamang na mga tulisan. Tuldukan nyo na ang inyong mga gawain at kabuktutan. Kung kaya ninyong paglaruan ang ating batas at hukuman, subalit sa &amp;quot;BITAG&amp;quot;, simple lang ang aming mensahe, &amp;quot;puwede kayong tumakbo ngunit di pwede kayong magtago!&amp;quot; * * * Para sa inyong mga reaksiyon, sumbong at reklamo type BITAG--COMPLAINTS-(message) at i-send sa 2333 (Globe/TouchMobile) O 334 (Smart/TalknText). O di naman kaya sa aming hotline # (0918) 9346417 o tumawag sa mga numero 932-53-10 at 932-89-19. Makinig sa DZME 1530 Khz, Monday-Friday, 9:00-10:00 A.M.At panoorin ang programang &amp;quot;BITAG&amp;quot; tuwing Sabado, 7:00-8:00 p.m. sa IBC-13.</body>
<link>http://www.philstar.com/Article.aspx?articleId=244749&amp;publicationSubCategoryId=94</link>
</article>
<article>
<title>Dala ng kasalanan ang pagkaalipin</title>
<author>ALAY-DANGAL Ni Fr. Jose C. Blanco, S.J.</author>
<date>
<month>March</month>
<day>31</day>
<year>2004</year>
</date>
<body>SA Ebanghelyo sa araw na ito, sinasabi ni Jesus sa mga Judio na naparito siya upang ibigay ang mabuting balita. Naparito siya upang dalhin sa kanila ang katotohanan. Tinanggihan ng mga Judio na tanggapin ang katotohanan mula kay Jesus. Pakinggan si Juan (Jn.8:31-42). Sinabi naman ni Jesus sa mga Judiong naniniwala sa kanya, &amp;quot;Kung patuloy kayong susunod sa aking aral, tunay ngang kayoy mga alagad ko; makikilala ninyo ang katotohanan, at ang katotohanan ang magpapalaya sa inyo.&amp;quot; &amp;quot;Lahi kami ni Abraham,&amp;quot; tugon nila, &amp;quot;at kailanmay di kami naalipin ninuman. Paano mo masasabing palalayain kami?&amp;quot; Sumagot si Jesus, &amp;quot;Tandaan ninyo: Alipin ng kasalanan ang lahat ng nagkakasala. Ang alipin ay hindi kabilang sa sambahayan sa habang panahon, subalit ang anak ay kabilang magpakailanman. Kapag kayoy pinalaya ng Anak, tunay nga kayong malaya. Nalalaman kong lahi kayo ni Abraham; gayunmay pinagsisikapan ninyo akong patayin, sapagkat walang pitak sa inyong puso ang aral ko. Sinasabi ko ang nakita sa aking Ama; ginagawa naman ninyo ang inyong narinig sa inyong ama.&amp;quot; Sumagot sila, &amp;quot;Si Abraham ang aming ama.&amp;quot; &amp;quot;Kung kayoy mga anak ni Abraham, tutularan ninyo ang kanyang ginawa,&amp;quot; ani Jesus. Ngunit pinagsisikapan ninyo akong patayin, gayong sinasabi ko lamang ang katotohanang narinig ko sa Diyos. Hindi ganyan ang ginawa ni Abraham. Ang ginagawa ninyoy tulad ng ginawa ng inyong ama.&amp;quot; &amp;quot;Hindi kami mga anak sa labas,&amp;quot; tugon nila. &amp;quot;Ang Diyos ang aming Ama. Sinabi ni Jesus, Kung talagang ang Diyos ang inyong Ama, iibigin ninyo ako, sapagkat nagmula ako sa Diyos. Hindi ako naparito sa ganang sarili ko lamang, kundi sinugo niya ako.&amp;quot; Ang katotohanang dinadala ni Jesus ay nagpapalaya sa tao. Subalit kailangang tanggapin ng mga tao ang katotohanang inihahan-dog ni Jesus. Ang tumatanggap sa katotohanan ay nagiging malaya. Ang tumatanggi na tanggapin ang katotohanan ay nagkakasala. Siya ay nagiging alipin ng kasalanan. Siya ay nagiging di-malaya. Ang mga Judio ay kapwa tumatanggi sa katotohanan at silay di-naniniwala na si Jesus ay naparito mula sa Ama. Sa pamamagitan ni Jesus, inihahandog ng Ama sa sangkatauhan ang katotohanan at kalayaan. Sa pamamagitan ng katotohanan at kalayaan naghahari ang Ama sa mga puso ng sangkatauhan. Naniniwala ba kayo na si Jesus ay naparito mula sa Ama? Siya mismo ang Katotohanan at nagpapalaya sa inyo.</body>
<link>http://www.philstar.com/Article.aspx?articleId=244752&amp;publicationSubCategoryId=94</link>
</article>
<article>
<title>Mahalaga ang pagtulong</title>
<author>BANTAY KAPWA Ni Cielito &amp;quot;Mahal&amp;quot; del Mundo</author>
<date>
<month>March</month>
<day>31</day>
<year>2004</year>
</date>
<body>MARAMI ang sasang-ayon na mas importante ang tulog kaysa sa pagkain. Hindi na baleng malipasan ng gutom basta makatulog sa tamang oras ay sapat na para maging masigla ang katawan. Batay sa Child Development Annual report sa Amerika, napatunayan na ang mga batang kulang sa tulog ay irritable, mainitin ang ulo, at palaaway. Ang kahulugan ng tulog ay sanhi rin ng depression. Mahigit sa dalawang libong bata sa Illinois, USA ang sumailalim sa isang study na may kinalaman sa sleeping habit. Napag-alaman na mas mababa ang marka ng mga batang natutulog ng sapat na oras. Isang kaibigang artista na kapag walang shooting at taping ay tulog nang tulog. Sabi niya ay kailangan niyang mag-beauty rest at sa pagtulog niya ay mahaba at mahimbing ang nababawas niya ang puyat na kaugnay sa trabaho niya. Isang sikat na female radio announcer ang nawalan ng boses dahil sa kulang siya sa tulog, stress at sobrang pagod. Ipinayo sa kanya ng doktor na magpahingang mabuti at matulog nang matulog. Walong oras ang dapat na itulog ng tao sa isang araw.</body>
<link>http://www.philstar.com/Article.aspx?articleId=244758&amp;publicationSubCategoryId=94</link>
</article>
</data>