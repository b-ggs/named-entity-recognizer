<?xml version="1.0" encoding="ISO-8859-1" ?>
<data>
<article>
<title>EDITORYAL - Huwag patatakasin ang Sayyaf ?!</title>
<author></author>
<date>
<month>April</month>
<day>01</day>
<year>2004</year>
</date>
<body>BUHAY pa ang Abu Sayyaf kahit napatay na si Abu Sabaya at naputulan na ng paa si Ghalib Andang alyas Kumander Robot. Hindi pa sila pilay gaya ng pahayag ng military at ngayon ngay naghahatid na naman ng takot. Muling lumutang ang Abu Sayyaf noong February 29 at inaming sila ang nagtanim ng bomba sa nasunog na SuperFerry 14 noong February 27. Nasunog ang SuperFerry ilang oras makaraang umalis sa Maynila. Sabi ng mga survivors, nakarinig sila nang malakas na pagsabog at kasunod ay nasunog na. May 100 ang namatay sa trahedya. Ang pagkakasangkot ng Sayyaf sa ferry tragedy ay lalo namang tumibay nang maaresto ang apat na terorista kamakalawa sa Makati City at Quezon City. At ang nakatatakot, nahulihan ng 36 kilos ng explosives ang mga terorista. Si President Arroyo mismo ang nagsabi na gagamitin ang bomba sa pagpapasabog sa mga malls at trains sa Metro Manila. Walang ipinagkaiba sa nangyaring pagbomba sa isang train sa Madrid, Spain noong March 11, 2004 na ikinamatay ng may 200 katao. Isa sa mga naaresto ang umamin na siya ang nagtanim ng bomba sa SuperFerry. Sinabi ni Redendo Cain Dellosa, na inilagay niya ang bomba sa isang television. Siya mismo ang nagdala ng TV sa loob ng ferry. Siya umano ang &amp;quot;passenger 51&amp;quot; na unang binanggit ng Sayyaf. Kasamang nahuli ni Dellosa sina Al-Hamsed Manatad Limbong, Abdulsaid Lim at Radsamar Sangkula. Ang apat ay kasangkot sa pambobomba at pagkidnap sa mga turista sa Dos Palmas resort sa Palawan noong 2001. Ang pagkakahuli sa apat na terorista ay malaking accomplishment sa panig ng military at pulisya. Napigilan ang isasabog na lagim na maaaring maging katulad noong Dec. 30, 2000 kung saan limang magkakahiwalay na pambobomba ang ginawa sa Metro Manila. Maraming namatay nang bombahin ang Light Rail Transit (LRT) sa Blumentritt Station at karamihan ay mga inosenteng bata. Si Fathur Rohman Al-Ghozi ang isa sa mga arkitekto ng pambobomba sa LRT. Nakatakas sa Camp Crame si Al-Ghozi pero nahuli rin at napatay noong nakaraang taon. Ang pagkalambat sa apat ay malaking kaluwagan sa nahihintakutang mamamayan. Isipin na lamang kung hindi sila nahuli at makapasok sa malls at LRT o MRT na punumpuno ng tao? Marami ang mamamatay at masusugatan. Ang mahigpit na seguridad sa malls, trains, sinehan ang dapat ipatupad. Kahit nahuli na ang apat na bombers, marami pang terorista ang nag-aabang para magsabog ng lagim. Hindi sila dapat bigyan ng pagkakataon. Siguruhin naman na hindi makatatakas ang apat na teroristang nadakip katulad ng ginawa ni Al-Ghozi.</body>
<link>http://www.philstar.com/Article.aspx?articleId=244837&amp;publicationSubCategoryId=94</link>
</article>
<article>
<title>Vice Mayor Lacuna,mangatuwiran ka</title>
<author>AKSYON NGAYON Ni Al G. Pedroche</author>
<date>
<month>April</month>
<day>01</day>
<year>2004</year>
</date>
<body>KUNG tayo ay nakapaglalathala ng mga negatibong balita laban sa sino mang kandidato, tinitiyak nating itoy hindi imbento at may basehan. Kasi, ang kandidato ay gaya ng kalakal na ibinebenta. May karapatan ang taumbayan na malaman ang kalidad at kapintasan. Ang dapat gawin ng isang nauupakan ay magpaliwanag. Patunayang mali ang mga alegasyon. Puwede rin siyang magdemanda kung gusto niya. At iyan mismo ang ginawa sa atin ni Manila Vice Mayor Danny Lacuna. Inihabla tayo ng libelo kasama ang ilang pahayagan. Itoy tungkol sa panawagan ni Engr. Ramon Flores ng isang government watchdog group na dapat isailalim ang bise alkalde sa lifestyle check. Ang batayan ni Flores ay ang &amp;quot;marangyang mansyon&amp;quot; ni Lacuna sa Sta. Mesa at ang kanyang diumanoy luxury cars na hindi makakayanang bilhin sa suweldo ng isang bise alkalde. Dahil sa ulat na ito, nag-imbita pa si Lacuna ng mga reporters upang ipakita ang kanyang sinasabing marangyang mansion sa Sta. Mesa at ang mga sinasabing de luhong sasakyang pag-aari niya. Gusto niyang patunayan na hindi marangya ang kanyang bahay at hindi de luho ang kanyang sasakyan gaya nang ipinaparatang sa kanya. Inilathala rin natin ang panig niya. Sumunod na dagok kay Lacuna ang reklamo ng ilan niyang kapitbahay hinggil sa isang KTV-bar na nag-ooperate sa harap mismo ng kanyang kontrobersyal na bahay. Hindi raw matinag-tinag ang KTV-bar porke si Lacuna mismo ang may ari nito. Inirereklamo pa na sa loob ng bar ay may nagaganap na pagsusugal. Kung hindi kay Lacuna ang KTV-bar na kinukuwestyon, bakit pinababayaan itong mag-operate sa harap mismo ng kanyang bahay at sa kabila ng reklamo ng mga taumbayan? Iyan ang isa pang dapat ipaliwanag ni Vice Mayor.</body>
<link>http://www.philstar.com/Article.aspx?articleId=244851&amp;publicationSubCategoryId=94</link>
</article>
<article>
<title>Airport brownout</title>
<author>ORA MISMO Ni Butch M. Quejada</author>
<date>
<month>April</month>
<day>01</day>
<year>2004</year>
</date>
<body>NABAHALA ang mga empleyado at mga pasahero sa NAIA Terminal 2 nang makarinig sila ng malakas na pagsabog. May mga natakot na pasahero at halos mag-panic dahil sa pag-aakalang pinasok ng mga terorista ang NAIA. Matindi kasi ang takot ng mga tao ngayon kasi marami ang namamatay sanhi ng mga pagbobombang ginagawa ng mga terorista sa ibang bansa. Naayos naman ang pangamba ng mga pasahero at mga empleyado sa NAIA nang ihayag ng mga bossing ng MIAA na power overload lang pala ang naging dahilan ng brownout. Pero sangdamakmak ang naunsiyami at mga nagngingitngit na mga pasahero kasi nabalam ang pag-alis ng PAL na may biyaheng Tacloban, Cebu, Naga City, Zamboanga at Legaspi City, dahil hindi maisakay sa eroplano ang kanilang mga bagahe kasi walang kuryente ang mga baggage conveyor. Usad-pagong ang pagpasok ng tao sa airport kasi subject lahat ang mga pasahero dito sa manual inspection kabilang ang kanilang mga baggages. Dahil sa brownout kaya walang x-ray machines. Base sa bulong ng mga asset ng mga kuwago ng ORA MISMO, nagsimula ang brownout dakong 2:15 ng madaling-araw ng Martes nang pumutok ang switch gear sa Substation 3 ng Terminal 2. Bahagyang nagkaroon ng kuryente dakong 6:00 ng umaga kahapon mula sa reserve power generator ng MIAA subalit hindi sapat ang supply ng kuryente kaya hindi umaandar ang baggage conveyor. Hindi pa normal ang operasyon sa Terminal 2 kasi hindi pa normal ang daloy ng kuryente kaya limitado pa rin ang power supply. Manu-mano ang kapaan pagdating sa security checks. Tanging ang eroplanong patungong Cebu ang nakaalis dakong 11:20, samantalang nananatiling nakahimpil pa ang iba dahil hindi pa naikakarga ang mga bagahe. Hindi pa matiyak ng MIAA kung anong oras maibabalik ang normal na supply ng kuryente. Ayon kay Atty. Oscar Paras, officer-in-charge ng MIAA, walang sabotaheng naganap sa brownout. Pinakilos din ang lahat ng miyembro ng PNP-ASG at APD upang i-secure ang airport para sa kapakanan ng mga pasahero. &amp;quot;Akala ko napasok ng mga terorista ang airport,&amp;quot; anang kuwagong basurero. &amp;quot;Hindi nila kaya ang security sa airport mahihirapan sila rito,&amp;quot; sagot ng kuwagong SPO-10 sa Crame. &amp;quot;Bulok na kasi ang airport natin kaya maraming palpak na kagamitan.&amp;quot; &amp;quot;Palagay ko ginigising lang ang lahat para lumipat na ang operasyon sa Terminal 3,&amp;quot; sabi ng kuwagong Kotong cop. &amp;quot;Dapat lang kasi.&amp;quot; &amp;quot;Bakit ayaw pa bang kumilos ang mga kamote?&amp;quot; &amp;quot;Pagkatapos ng eleksyon malamang sa Terminal 3 tayong lahat magkikita-kita.&amp;quot; &amp;quot;Sana magdilang anghel ka, kamote.&amp;quot;</body>
<link>http://www.philstar.com/Article.aspx?articleId=244863&amp;publicationSubCategoryId=94</link>
</article>
<article>
<title>EDITORYAL - Nasaan na naman ang mga pulis</title>
<author></author>
<date>
<month>April</month>
<day>02</day>
<year>2004</year>
</date>
<body>KAMAKAILAN, sinabi ng National Capital Region Police Office (NCRPO) na bumaba ang kriminalidad sa Metro Manila. Pero kinabukasan, namutiktik sa balita na may bankong hinoldap, may mga pasaherong hinoldap sa FX at dyipni at may mga nangyaring patayan sa maraming lugar sa Metro Manila. Paano bumaba ang kriminalidad? Mahirap paniwalaan ang sinabi ng NCRPO kaya marami ang nagtaas kilay. Ang katotohanan ay hindi maikakaila ng mga krimeng nagaganap sa kaliwanagan ng araw. Isa sa mga karaniwang reklamo kung bakit may mga nagaganap na krimen ay dahil sa kawalan ng mga pulis na nagpapatrulya lalo sa mga matataong lugar. Nagkakaroon lamang ng mga pulis kapag may nangyari nang insidente, halimbaway pambobomba at marami na ang namatay o napinsala. Pero pagkalipas ng insidente, wala na naman ang mga pulis, ang police visibility na dapat na maging bahagi na ng araw-araw na gawain bilang paglilingkod sa mamamayan ay nawala na naman. Nag-ningas-kugon na naman. Balik sa dating kaugalian. Malakas ang loob ng mga masasamang-loob na gumawa ng mga karumal-dumal na gawain sapagkat alam nilang walang pulis na nagpapatrulya. Madali silang makatatakas kapag naisagawa na ang krimen. Iglap lang at tapos ang krimen kahit na sa kasikatan ng araw. At kung madaling naisasakatuparan ng mga masasamang-loob ang kanilang masamang gawain sa kaliwanagan ng araw, ano pa kung gawin nila ito sa gabi. Sa gabi lalo na ay walang nagpapatrulyang pulis. O kung meron mang nagpapatrulya, hindi ang pagproteksiyon ang ginagawa kundi para sa sarili nilang kapakanan. Kung may nagpapatrulyang pulis sa Gen. Luna Street, Ermita, Manila noong Lunes ng gabi, dakong alas-onse, hindi siguro naholdap at napatay ang 19-year old na si Diana Rose Dawang, isang working student. Sinaksak at napatay si Diana ng isang holdaper nang hindi nito ibigay ang kanyang bag. Nagtatrabaho sa Kentucky Fried Chicken si Diana at pangarap na maging successful nurse balang araw. Ang pangarap palang iyon ay lalagutin lamang ng isang holdaper sa loob ng ilang minuto. Hindi na umabot ng buhay sa ospital si Diana. Nasaan ang mga pulis ng oras na iyon? Ilang buwan na ang nakararaan, isang UP coed naman ang napatay nang holdapin ang bus na sinasakyan habang nasa Ramon Magsaysay Ave. Sta. Mesa, Manila. Binaril sa mukha ang coed nang ayaw ibigay ang bag. Umaga naganap ang panghoholdap. Nasaan ang mga pulis ng oras na iyon? Kamakailan sinabi ng PNP na magpapakalat ng mga sekreta sa mga pampasaherong bus at dyipni. Nasaan na ang kautusang iyon? Nasaan ang mga pulis sa oras na kailangan ang kanilang tulong?</body>
<link>http://www.philstar.com/Article.aspx?articleId=244966&amp;publicationSubCategoryId=94</link>
</article>
<article>
<title>Kongreso pabigat na sa taumbayan</title>
<author>SAPOL Ni Jarius Bondoc</author>
<date>
<month>April</month>
<day>02</day>
<year>2004</year>
</date>
<body>KUNG ang Kamara de Representantes ay hindi na sumasalamin sa ordinaryong mamamayan (Sapol, 30 Mar. 2004), ganun din ang Senado. Anim sa mga senador ngayon ay celebrity sa pelikula o media o sports; tatlo ay asawa ng celebrity. Tatlo ay nasa Kongreso o sa Gabinete nung panahon pa ni Marcos. Apat ay nag-Gabinete, tatlo ay nag-heneral, apat ay nag-kongresista pagkatapos ni Marcos. Kung masasabing sila-sila na lang ang nauupo sa Kamara  hindi makapasok ang bata o middle class o baguhan  ganun din sa Senado. Pambansa kasi ang paghalal sa senador, hindi tulad sa representante na pang-distrito. Kailangan ay dati nang sikat sa lipunan, at higit sa lahat ay mapera. Daan-milyong piso kasi ang gastusin para magkampanya sa 40 milyong botante. At talagang mayayaman lang ang nagse-senador, ayon sa saliksik ng Philippine Center for Investigative Journalism. Nung 1998-2001, pito sa mga senador ay may malalaking lupain; nung 2001-04, apat pa ang nadagdag. Pito rin sa mga senador ang may malalaking negosyong agrikultura nung 1998-2001, at walo ngayong 2001-04. Labintatlo noon ang nasa malakihang real estate development; ngayon 18 na. Napakalaki na ng budget ngayon ng Kongreso. Bukod sa suweldo, may P300,000 kada buwan pa bawat chairman ng komite. Bawat senador ay may taunang pork barrel na P200 milyon; bawat representante, P70 milyon. At may bonus pa na P50,000 hanggang P200,000 para sumipot lang sa mga botohan sa malalaking panukalang batas o isyu. Pakonti nang pakonti ang naipapasang batas. Sa Kamara, puro lang panlokal, tulad ng pagpapalit ng pangalan ng isang barangay. Sa Senado, puro imbestigasyon na hindi naman natatapos bilang batas. Nung 1946-49 sa kabuoang P15 milyong budget ng Kongreso, 428 batas ang pinasa; kumbaga, P35,000 kada batas. Nung 1998-2001 sa budget na P8.9 bilyon, 415 ang batas; P21.4 milyon bawat isa. Ngayong 2001-04, 76 na batas lang sa P11.2 bilyong budget; P148 milyon ang isa!</body>
<link>http://www.philstar.com/Article.aspx?articleId=244969&amp;publicationSubCategoryId=94</link>
</article>
<article>
<title>Balitang saltik ng &amp;quot;24-ORAS&amp;quot; sa 'BITAG'!</title>
<author>BAHALA SI TULFO Ni Ben Tulfo</author>
<date>
<month>April</month>
<day>02</day>
<year>2004</year>
</date>
<body>BUKAS mapapanood sa &amp;quot;BITAG&amp;quot; alas-7:00 ng gabi sa IBC 13. Ipalalabas namin ang &amp;quot;video&amp;quot; na aming pinanghahawakan hinggil sa balita na lumabas sa &amp;quot;TV Patrol&amp;quot; ng ABS CBN at &amp;quot;24-Oras&amp;quot; ng GMA-7. Pinalilitaw sa balita ng &amp;quot;24-Oras&amp;quot;, nakipag-away at nambastos daw ako sa mga tanod. Panoorin nyo na lamang sa &amp;quot;BITAG&amp;quot; na kasabay ng &amp;quot;IMBESTIGADOR&amp;quot; ng GMA-7, ang tunay na pangyayari sa likod ng kontrobersiya. Ganito kami sa &amp;quot;BITAG&amp;quot; kung magtrabaho walang sinusunod na oras. Yung mga tanod ng Brgy. Commonwealth na mga inirereklamo ng pambubugbog, dahil mga panggabi kayo, gabi rin namin kayo iimbestigahan sa balwarte ninyo mismo! Sa balita ng &amp;quot;24-Oras&amp;quot; ng GMA, para bang napadpad lang ako sa nasabing barangay para makipag-away? Sa bagay, hindi kasi kaya ng kanilang &amp;quot;IMBESTIGADOR&amp;quot; ang ginagawa ng &amp;quot;BITAG.&amp;quot; Kulang sa amin ang &amp;quot;24-Oras&amp;quot;, kung trabaho ang pag-uusapan. Kayat sige, &amp;quot;saltikin&amp;quot; nyo pa ang &amp;quot;BITAG.&amp;quot; Hindi tulad ng balitang lumabas sa &amp;quot;TV Patrol&amp;quot; ng ABS-CBN, patas. Yung inyong napanood na nagpuputak na kagawad ng barangay, siya si VIR ALDAY, makikita nyo bukas ang butil-butil na pawis sa kanyang noo at halos maihi sa kanyang karsonsilyo habang kaharap ako habang kaharap ko nung gabing yun. Sunud-sunod ang aking tanong sa kanya. Dahil hindi pa man siya nagsisimulang mag-iimbestiga, dakdak nang dakdak na, kaya nabisto ng &amp;quot;BITAG.&amp;quot; Nagmukhang gago tuloy itong putakerong si Alday. Kung kayat ipalalabas din namin ang kontrobersiyal na video. Ang dahilan sa likod ng kontrobersiya, si Barangay Chairman Jose Gaviola, nagwala dahil naka-inom! * * * Panoorin din bukas kung papaano nahulog sa &amp;quot;BITAG&amp;quot; ang aktuwal na pagnanakaw ng mga bigas na dapat ay para sa mahihirap, hulog sa aming &amp;quot;BITAG&amp;quot;. * * * Para sa inyong mga reaksiyon, sumbong at reklamo type BITAG COMPLAINTS (message) at i-send sa 2333 (Globe/TouchMobile) O 334 (Smart/TalknText). O di naman kaya sa aming hotline # (0918) 9346417 o tumawag sa mga numero 932-53-10 at 932-89-19. Makinig sa DZME 1530 Khz, Monday-Friday, 9:00-10:00 A.M. At panoorin ang programang &amp;quot;BITAG&amp;quot; tuwing Sabado, 7:00-8:00 p.m. sa IBC-13.</body>
<link>http://www.philstar.com/Article.aspx?articleId=244978&amp;publicationSubCategoryId=94</link>
</article>
<article>
<title>Kailangan pala ng pera ni Col. Erwin Robles na pang-schooling,ayon kay Tikboy</title>
<author>BANAT NI BATUIGAS Ni Bening Batuigas</author>
<date>
<month>April</month>
<day>02</day>
<year>2004</year>
</date>
<body>HINDI lang pala ang Intelligence Group (IG) ng Philippine National Police (PNP) ang kinokolektang lingguhang intelihensiya ni Tikboy Garcia kundi maging ang isang unit ng Criminal Investigation and Detection Group (CIDG) sa Camp Crame. Sinabi ng nakausap nating pulis na dating naka-assign sa DILG na si Tikboy din pala ang gamit ng Task Force Scorpion ng CIDG sa mga probinsiya. Ang hepe ng naturang unit ng CIDG ay si Sr. Supt. Pat Hernandez, ang man Friday at inaanak ni CIDG commander Chief Supt. Arturo Lomibao. Ayon sa dating taga-DILG, napakinabangan din ni Tikboy Garcia ang pagsisiksik niya kay reelectionist Sen. Robert Barbers dahil siya na sa ngayon ang pinagkatiwalaang tong kolektor ng mga opisyales ng PNP na nabola niya. Pero ang bansag daw nila kay Tikboy Garcia ay &amp;quot;fireman&amp;quot; o Boy Sunog, he-he-he! Bakit kaya? At dahil siya rin ang gamit ng Task Force Scorpion, aba lumawak lalo ang kaharian ni Tikboy Garcia. Siyempre kung hindi siya kayang suwetuhin ni Supt. Erwin Robles, ang handler niya sa IG, tiyak kukunsintihin din siya ni Hernandez, di ba mga suki? Kaya hindi lang sa Metro Manila nagnanakaw ng video karera ang grupo ni Tikboy Garcia kundi maging sa probinsiya rin para maibenta nila kay Buboy Go ng Maynila. Si Go ay dating empleyado lang ng kapatid niyang si Inspector Benny Go. Subalit nang magsimula siyang mamili ng mga nakaw na makina kay Tikboy ay kumalas siya at nagsarili. Pero sa sobrang dami ng makina na nakulimbat ng grupo ni Tikboy, eh biglang lumaki rin si Buboy Go at pati mga malalayong probinsiya ay pinasok na rin niya. Totoo ba na gumamit ng dummy si Buboy Go para makapagbukas na muli siya diyan sa siyudad ni Mayor Rey Malonzo ng Caloocan City? He-he-he! Maraming pulis ang gustong magsalita sa kabuktutang ginagawa ni Tikboy Garcia. Kahit binubulgar na natin ang ilegal ni Tikboy Garcia eh patuloy pa rin ang tong collection niya at ang grupo niyang sina SPO2 William Tiamzon, Nanding Timbang at Abe David. Ayon kay Tikboy, hindi naman daw nila sila pinahinto sa pagkolekta ni Col. Robles dahil kailangan nito ng datung para sa schooling sa abroad. Kaya kung patuloy na nag-iikot sa Metro Manila ang mga &amp;quot;buwaya&amp;quot; ni Robles, aba, huwag ako ang sisihin nyo mga suki, kundi si PNP chief Dir. Gen. Hermogenes Ebdane Jr. no? Kasi hindi pa tinatapon ni Ebdane si Robles sa probinsiya sa Mindanao kung saan direkta siyang makisalamuha sa mga MILF at teroristang Abu Sayyaf. Magtrabaho ka naman at huwag panay bulsa mo ang iniisip mo Col. Robles Sir, he-he-he! Ano pa ba ang bago sa hanay ng kapulisan natin, eh di wala, di ba mga suki? Si Tikboy naman ay hindi na umuuwi sa Tondo. Maaaring doon siya nagpapalipas ng oras sa milyon niyang bahay sa Panamitan, Kawit, Cavite o sa Bulacan. Pero ang maipapangako ko sa inyo mga suki, hindi natin tatantanan si Tikboy Garcia hanggang magsawa itong sina Robles at Hernandez sa kanya. May karugtong!</body>
<link>http://www.philstar.com/Article.aspx?articleId=244983&amp;publicationSubCategoryId=94</link>
</article>
<article>
<title>Mabisang medical advice (Una sa 2 bahagi)</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>April</month>
<day>02</day>
<year>2004</year>
</date>
<body>DAGSA ang tawag sa Bantay Kapwa ng mga nagtatanong at humihingi ng karagdagang ulat sa non-invasive surgery na Jade Nano-Cera Mattress. Marami rin ang sumulat at nagpasalamat sa paglalathala ng Pilipino Star NGAYON sa tinaguriang &amp;quot;miracle mat&amp;quot;. Ayon kay Allan Bernardo Uy, 60, ng Nasugbu, Batangas, isa siya sa napagaling ng mga Doktor ng Alternative Medical Foundation sa Sta. Teresita General Hospital sa Quezon City. Mula noong 2001 ay meron na siyang chronic pulmonary obstruction disease. Nahirapan siyang huminga, hindi makatulog at walang ganang kumain. May diperensiya rin ang prostate niya. Nang mabasa niya sa PSN ang tungkol sa Jade Nano-Cera Mattress ay kaagad siyang lumuwas at nagpatingin sa klinika nina Dr. Romy Ortega at makaraan ang ilang gamutan ay nakadama siya ng ginhawa. Hindi na siya nahihirapang huminga at nakakatulog na ng mahimbing at magana na ring kumain. Ang prostate niya ay bumuti na rin at hindi na siya nahihirapang umihi. Si Melissa Sebastian, 55, ng Muntinlupa ay matagal nang iniinda ang sobrang sakit ng likod. Sa tulong ng isang kaibigan na regular subscriber ng PSN ay nagsadya sila sa klinika nina Dr. Orteza at nalaman niya na may chronic low back pain na tinatawag na drug lumbar spondylosis. Makaraan ng ilang session ay nakadama ng ginhawa si Melissa. Malapit nang umuwi ang kanyang mister mula sa Saudi Arabia at bibili na sila ng Jade Nano-Cera Mat na magagamit ng kanilang pamilya. Sa mga gaya nilang nabiyayaan at nagpapatotoo ay pinapayuhan nila ang mga may ibat ibang karamdaman na tumawag sa 7438767 at 0917-9191666.</body>
<link>http://www.philstar.com/Article.aspx?articleId=244987&amp;publicationSubCategoryId=94</link>
</article>
<article>
<title>Penalty condonation sa mga housing borrowers</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>April</month>
<day>02</day>
<year>2004</year>
</date>
<body>MAGANDANG balita po sa lahat ng housing borrowers sa National Home Mortgage Finance Corporation (NHMFC). Kung patuloy ang pagsuportang pinansyal sa pagpapatayo ng mga bahay at condominium units ng mga ahensyang pabahay ng ating pamahalaan, hindi rin ito bulag sa mga karaingan ng ating mga kababayang dumaranas ng kagipitan at hindi makapagbayad ng buwanang amortisasyon sa kanilang mga kinuhang bahay. Sa NHMFC, ipinahaba ang termino ng pag-avail ng penalty condonation. Iyon ay batay sa patuloy na implementasyon ng Republic Act 8501, pamamagitan ng NHMFC Office Order No. 1373 petsang Marso 25, 2002. Ngunit makakapag-avail lamang ng penalty condonation kung ang borrower ay babayaran ang kanyang buong utang; bayaran ang kanyang mga utang na hindi nabayaran o ipa-restructure niya ang kanyang utang. Ang nasabing penalty condonation ay maaaring i-avail ng mga may housing loan sa ilalim ng Community Mortgage Program, United Home Lending Program (UHLP). Ito rin ay maaaring i-avail ng mga qualified borrowers sa ilalim ng Assignment of Mortgage Credits and Foreclosure Rights Program. Ang penalty condonation ay makakatulong nang malaki sa ating mga kababayang maaaring nawalan pansamantala ng hanapbuhay; sa mga nagpapaaral ng mga anak at iba pang personal na kadahilanan. Sa karagdagang impormasyon, maaaring tumawag sa National Home Mortgage Finance Corporation o NHMFC, tel. number 893-1501.</body>
<link>http://www.philstar.com/Article.aspx?articleId=244993&amp;publicationSubCategoryId=94</link>
</article>
<article>
<title>&amp;quot;Wala ng trabaho lang,personalan na !&amp;quot;</title>
<author>CALVENTO FILES Ni Tony Calvento</author>
<date>
<month>April</month>
<day>02</day>
<year>2004</year>
</date>
<body>MULI NA NAMANG NAKALADKAD ANG PANGALAN NI VICE-PRESIDENTIABLE CANDIDATE NOLI KABAYAN DE CASTRO SA ISANG MALAKING ESKANDALO NA BINUKSAN NG DATI NITONG ASAWA SA KATAUHAN NI PACITA TORRALBA. Ika nga ng isa ring broadcaster, &amp;quot;dun sa mga naghahangad na magtampisaw sa batis ng pulitika, kailangang magpaalam muna sa kani-kanilang mga pamilya, kasabay ang paghahanda sa kanila sa mga intrigat eskandalo kung saan sila kakaladkarin ng pulitika&amp;quot;. Ganito nga ang ekasaktong nangyayari ngayon kay Kabayan. Dahil pagkatapos ng hindi iilang mga pagbatikos at pag-akusa tungkol sa pangongotong niya &amp;quot;diumano&amp;quot; gamit ang kanyang programang, Magandang Gabi Bayan, heto at may panibago na namang isyu na ayon nga sa kanya ay &amp;quot;masyado ng personal at below the belt!&amp;quot; Nagsimula ang usaping ito nang sa hindi naman maitatagong dahilan ay lumabas itong dating asawa ni Kabayan at hayagang ikampanya si Sen. Loren Legarda, sabay panawagan sa mga kababaihan na hindi dapat ibigay ang suporta sa dating asawa. Hindi daw ito karapatdapat sa anumang posisyon sa gobyerno, lalo pa sa pagiging bise-presidente. Inakusahan pa nitong dating misis si Kabayan na naging pabaya daw sa kanila ng anak na si Manuelli, sinungaling at nakiapid sa ngayoy asawa nitong si Arlene Sinsuat-de Castro. Hindi rin daw totoong nakatapos ito ng kursong Commerce sa kolehiyo gaya ng inilagay nito sa kanyang Certificate Of Candidacy (COC). Hanggang 2nd yr lang daw ito sa kolehiyo. At kung meron man itong naipakitang diploma ay malamang na galing ito sa Recto. Kaiba naman sa mga naunang obserbasyon na nanatiling tahimik si Kabayan sa mga akusasyon, sa pagkakataong itoy simbilis ng kidlat na agad siyang dumepensa at pinabulaanan ang mga akusasyon ni dating sesmi (misis din yun.) Ngayon, meron pang bagong pampasabog. Pinipilit daw ni Noli si Toralba na uminom ng pampalaglag ng bata ng siyay nagbubuntis pa nun kay Manuelli. Itoy tinanggihan daw niya at iniluwal ang sanggol sa mundo. Hindi ako tagapagtanggol ni Noli de Castro. &amp;quot;There is no hatred between him and me. No love lost either.&amp;quot; Subalit sa ganitong pagkakataon, bakit ngayon lang lumabas ang ginang na ito? Bakit nung tumatakbong Senador si Kabayan, hindi siya lumantad at nagngangawa, kung &amp;quot;sincere&amp;quot; nga siya sa layunin niyang bigyan babala ang taong bayan sa katauhan ni Noli Boy? I can relate with Noli De Castro dahil ako rin ay single parent. Tatlo ang anak ko at itong mga ito ay pinalaki ko na hindi man lang tumulong ang kanilang ina. Masakit makaladkad ang pangalan mo dahil sa isang babaeng hindi naman alam ang tunay na kahulugan ng pagiging ina. Kay Noli De Castro at Arlene lumaki at nakatikim ng pagmamahal at kalinga si Manuelli hanggang itoy nagkapamilya. Itoy lantarang sinabi naman ni Manuelli. Ang paglutang ni Toralba ay kahina-hinala. Sa ganang akin, di dapat pag-aksayahan ng panahon ang mga sinasabi ng babaeng ito. Panahon ng kampanya. Panahon din ng batuhan ng putik. Pati komedyante narinig natin tawagin &amp;quot;tonto&amp;quot; ay isang tituladong pinuno ng ating bayan. Baka si &amp;quot;Tonto&amp;quot; na sidekick ni Lone Ranger ang kanyang ibig sabihin. Nang tanungin naman si Kabayan kung sino sa tingin niya ang nasa likod ng usaping ito, &amp;quot;Iisa lang naman ang kalaban ko,&amp;quot; na hindi man sabihin ang pangalan, eh, hindi naman tayo bobo para hindi maisip na si Sen. Loren ang pinatutungkulan niya rito. Mukhang umiinit na ang bakbakang De Castro at Legarda, at nakakalimutan na yata ng dalawa ang sinabing &amp;quot;mananatili silang magkaibigan&amp;quot;, anuman ang kalabasan ng labang ito sa eleksyon. Hindi na bago sa atin ang ganitong klaseng eksena tuwing nalalapit ang eleksyon. Hindi nga angkop ang tinuran ni &amp;quot;batis ng pulitika&amp;quot; kundi &amp;quot;putikang pulitika&amp;quot;. Kung talagang sa kampo ni Lovely Loren ang isyung ito, eh mukhang nagkamali sila ngayon dahil tiyak na hahakot ng simpatya si Kabayan sa pangyayaring ito na personalan na nga ang labanan. Sa pag-iimbistiga, dapat halukayin ng mabuti ang lahat ng angulo. Hindi lamang &amp;quot;ang obvious.&amp;quot; Kahit sino ang makarinig kay Toralba, hindi nito makukuha ang simpatya ng tao. Maiinis ka pa nga dito. Ganun naba kabobo o desperado ang kalaban ni Kabayan at hindi iisipin ang lahat ng ito? Kaliwat-kanan ang banat kay De Castro sa diumanoy &amp;quot;pangingikil.&amp;quot; Hindi kaya itong si Toralba, &amp;quot;knowing fully well na hindi siya credible is actually doing De Castro a favor by coming out and professing her support for Loren and doing a demolition job on Noli? By doing so, he now becomes the oppressed. A reprieve from being the oppressor as claimed by the people filing charges against him.&amp;quot; &amp;quot;Walang impossible sa politika.&amp;quot; Ano sa palagay nyo mga kababayan? Para sa anumang comments at reactions ay i-text po lamang sa 09179904918 o tumawag sa telepono 7788442. NAIS KONG PASALAMATAN SI MS KAREN RAMOS-HEBRON, REGISTRAR NG DE LASALLE, CANLUBANG PARA SA KANYANG TULONG.</body>
<link>http://www.philstar.com/Article.aspx?articleId=244995&amp;publicationSubCategoryId=94</link>
</article>
<article>
<title>EDITORYAL - Malaswa !</title>
<author></author>
<date>
<month>April</month>
<day>03</day>
<year>2004</year>
</date>
<body>NAKATIKIM ka na ba ng kinse a&amp;ntilde;os?&amp;quot; Ito ang tanong sa malaking billboard advertisement ng isang brandy. Ang tanong na ito ang nagpasiklab sa Gabriela party list at iba pang civic organizations para magprotesta sa kompanya ng alak. Ang ad ding ito ang naging daan para akyatin ni senatoriable Alfredo Lim ang malaking billboard sa Roxas Boulevard at gupitin ang portion na may nakasulat na &amp;quot;kinse&amp;quot;. Anang mga bumatikos sa &amp;quot;kinse&amp;quot; ad isang paglait sa kababaihan at kabataan ang advertisement. Isang pagyurak sa dangal sapagkat may sexual insinuation. Kinasuhan si Lim dahil sa pagsira sa billboard. Malaswa talaga! Maski kami ay naniniwalang may ibig sabihin ang ad na &amp;quot;kinse&amp;quot;. Sana ay binuo na lang ang salita at ginawang &amp;quot;NAKATIKIM KA NA BA NG KINSE A&amp;Ntilde;OS NA ALAK? O kayay &amp;quot;NAKAINOM KA NA BA NG KINSE A&amp;Ntilde;OS NA BRANDY&amp;quot;. Mas malinaw at hindi na dadayain pa ang makababasa na hahantong pa sa pag-iisip ng kung anu-ano. Para sa amin, okey lang ang pag-alma ng Gabriela at &amp;quot;pagsakay&amp;quot; ni Lim. Ang hindi okey, masyadong natuon lamang ang pansin ng Gabriela at ni Lim sa ad ng &amp;quot;kinse&amp;quot; at hindi na nila napansin ang iba pang malaswa sa kapaligiran na mas sumisira pa sa kaisipan ng kabataan, hindi lamang mga kinse anyos kundi kahit na matatanda na maaaring makagawa ng panggagahasa at iba pang krimen. Bakit hindi napapansin ng Gabriela at ni Lim ang mga nagkalat na malalaswang tabloids sa mga bangketa sa maraming lugar sa Metro Manila. Mas nakita pa ng Gabriela at ni Lim ang nasa itaas na billboard gayong kung titingin sila sa ibaba ay makikita ang mga nakabuyangyang na &amp;quot;mani&amp;quot; at mga &amp;quot;papaya&amp;quot; na nakatinda at dinadaan-daanan ng mga kabataan na may edad kinse anyos. Malaswa talaga! Ibat ibang posisyon ang mga naka-retrato at sa pangalan pa lamang ng tabloid ay hindi na mag-iisip kung ito nga bay malaswa o hindi. &amp;quot;SAGAD, KATAS, BOSO&amp;quot; ang mga pangalan. Mas matindi kaysa &amp;quot;kinse&amp;quot; na nagpasulak sa Gabriela na sinakyan naman ni Lim. Matagal nang nakakalat ang mga porno tabloid sa bangketa, at mas nauna pa sa &amp;quot;kinse&amp;quot; ad. Araw-araw ay nakikita ng mga kabataan, kalalakihan, pero nakapagtatakang hindi naman nakita ng grupong Gabriela o maski ni Lim. Hindi rin naman nabibigyang-pansin ng mga mayor, vice mayor at iba pang pinuno ng lungsod at bayan. Election kasi at mas nakatuon sila kung paano hahakot ng boto. Wala ring magawa ang Philippine National Police at ang National Bureau of Investigations sa dumaraming pornographic tabloids. Nararapat na kasuhan ang publisher ng mga porno tabloids para mahinto ang pagkalat sa mga bangketa. Bat di makialam ang Gabriela o si Lim sa problemang ito?</body>
<link>http://www.philstar.com/Article.aspx?articleId=245070&amp;publicationSubCategoryId=94</link>
</article>
<article>
<title>Suhestyon ng US-based Pinoy pastor</title>
<author>AKSYON NGAYON Ni Al G. Pedroche</author>
<date>
<month>April</month>
<day>03</day>
<year>2004</year>
</date>
<body>MAY kaibigan akong Pilipinong pastor na nakabase sa New York. Siya si Bishop John Ayudtud na kasalukuyang nasa bansa. Mayroon siyang mga obserbasyon sa problema sa transportasyon lalu na ngayong umaatikabo ang mga kilos-protesta para sa dagdag na pasahe. Bakit hindi raw gawing sampung piso ang pasahe sa mga public transportation gayung marami pa ang ginugugol ng pamahalaan sa pagmamantini ng mga pulis para tanuran ang mga welgista. Kalunus-lunos nga ang kalagayan ng ating mga drivers at operators ng pampublikong sasakyan. Napakataas na at patuloy pang tumataas ang presyo ng petrolyo. Halos wala na silang disenteng take-home pay. Tapos, dapat pa silang maghatag sa mga mangongotong na pulis at traffic enforcers. Sabi ng kaibigan kong Pastor bakit nang gawing kinse pesos ang pasahe sa LRT mula sa dating dose pesos, walang kaprote-protesta? Ito bay dahil ang LRT at MRT ay pinatatakbo ng gobyerno? Isa pang hinagpis ng kaibigan ko ay ang pagpapahirap sa taumbayan sa pagkuha ng lisensya, pagtubos ng lisensya kapag nahuli, pahirap sa pagkuha ng clearance at iba pang kailangang papeles. Kailangan pa raw makipag-deal sa mga fixer na lalagyan ng padulas para mapabilis ang proseso. Totoo iyan. Wala niyan sa states, sabi nga sa isang commercial. Aniya, gawin na lang sampung piso ang pasahe. Kung iku-convert sa US dollars aniya, itoy 20 cents lang. Sa Pilipinas, aniya, ang tawag sa cellphone ay mula P8 hanggang P10 per minute. Sa jeepney, sa 30 minutos mong pagkakasakay ay P4 lang ang bayad. Magandang obserbasyon. Ang Pinoy ay walang angal kahit magkano ang ibayad sa load ng kanilang cellphone. Taumbayan ang gumagasta, telephone companies ang tumatabo. Kung magka-gayon, bakit hindi lingapin ang pangangailangan ng mga drivers na siyang nabibilad sa init ng araw para serbisyuhan ang mga commuters? Iyan ang tanong ng kaibigan ko. Maganda sana ang panukala pero paano ang domino effect niyan. Pag tumaas ang pamasahe, tataas ang bilihin at hihingi ng dagdag na suweldo ang mga obrero na hindi naman madaling ibigay ng mga employers. Okay siguro iyan kung ang piso ay katumbas ng halaga ng dollar. Ang kailangan natin talaga ngayon ay matinong liderato na makapag-aangat ng ekonomiya.</body>
<link>http://www.philstar.com/Article.aspx?articleId=245085&amp;publicationSubCategoryId=94</link>
</article>
<article>
<title>Naka-jumper ang NAIA Centennial Terminal 2 !</title>
<author>ORA MISMO Ni Butch M. Quejada</author>
<date>
<month>April</month>
<day>03</day>
<year>2004</year>
</date>
<body>MALAKING kapahamakan ang puwedeng mangyari at siguradong magtuturuan ang MIAA officials oras na masunog ang NAIA Centennial Terminal 2. Naka-jumper lamang sa ibang linya ang kuryente rito para hindi mabalam ang operasyon ng PAL at tuluy-tuloy ang kanilang serbisyo sa mga international at domestic passengers. Malaking halaga ang malulugi sa PAL kung hindi gagawa ng milagro ang MIAA management para lumipad sa oras ang mga eroplano. Kung walang kuryente hindi gagana o aandar ang mga x-ray machines, baggage conveyors at marami pang iba. Malaking delay ang mangyayari. Tiyak lugi ang PAL kapag nagkataon! Bulok na kasi ang ilang equipments na ginagamit sa Terminal 2, matagal at luma na ang mga ito. Pinagtitiyagaan lamang ng mga empleado ang kanilang mga ginagamit na instrumento. Ang mga pasahero, empleado ng Bureau of Customs, Immigration, PNP, etcetera ay highblood dahil sa tindi ng init sa loob ng paliparan, wala pang makitang flight schedules ng mga arriving at departure flights sa TV flight monitors. Nagka-windang-windang na kasi ang mga TV flight monitoring units dito! Matagal nang sira in short pero ang hindi maintindihan ng mga kuwago ng ORA MISMO, kung bakit ayaw ipagawa ito? &amp;quot;Hindi ba ang dami ng pitsa ng MIAA?&amp;quot; tanong ng kuwagong matador. &amp;quot;Yup!&amp;quot; sagot ng kuwagong hitad. &amp;quot;Bakit walang pera?&amp;quot; anang kuwagong urot. &amp;quot;Hindi kaya dinala sa eleksyon ang pondo sa MIAA?&amp;quot; &amp;quot;Iyan ang itanong natin sa mga kamote,&amp;quot; sabi ng kuwagong SPO-10 sa Crame. &amp;quot;Hindi ba maraming officials sa MIAA ang yumaman?&amp;quot; &amp;quot;Siguro.&amp;quot; &amp;quot;Baka magandang ibigay ang kanilang mga dossiers sa Office of the Ombudsman para ma-lifestyle check.&amp;quot; &amp;quot;Magandang idea iyan, lagapot!&amp;quot;</body>
<link>http://www.philstar.com/Article.aspx?articleId=245087&amp;publicationSubCategoryId=94</link>
</article>
<article>
<title>Si Jesus ay Mesiyas at Diyos</title>
<author>ALAY - DANGAL Ni Fr. Jose C. Blanco, S.J.</author>
<date>
<month>April</month>
<day>03</day>
<year>2004</year>
</date>
<body>TANGGAP ng mga Judio na si Jesus ang Mesiyas subalit ayaw nilang tanggapin na Diyos. Marami siyang ginagawang mabuti. Kung kaya hindi nila siya binabato sa ganitong kadahilanan. Ipinagpapatuloy ni Juan na sabihin sa atin ang kontrobersiyang ito. Basahin ang Juan 10:31-42. Ang mga Judioy muling kumuha ng bato upang batuhin siya. Kayat sinabi sa kanila ni Jesus, &amp;quot;Maraming mabubuting gawa mula sa Ama ang ipinakita ko sa inyo; alin ba sa mga ito ang dahilan at akoy inyong babatuhin?&amp;quot; Sinagot siya ng mga Judio, &amp;quot;Hindi dahil sa mabuting gawa kaya ka namin babatuhin, kundi dahil sa paglapastangan mo sa Diyos! Sapagkat nagpapanggap kang Diyos gayong tao ka lang.&amp;quot; Tumugon si Jesus, &amp;quot;Hindi ba nasusulat sa inyong Kautusan, Sinabi ko, Mga Diyos kayo. Mga diyos ang tawag ng Kautusan sa mga pinagkatiwalaan ng salita ng Diyos, at hindi maaaring tanggihan ang sinasabi ng Kasulatan. Akoy hinirang at sinugo ng Ama; paano ninyong masasabi ngayon na nilalapastangan ko ang Diyos na sinasabi kong ako ang Anak ng Diyos? Kung hindi ko ginagawa ang mga ipinagagawa ng aking Ama, huwag ninyo akong paniwalaan. Ngunit kung ginagawa ko iyon, paniwalaan ninyo ang aking mga gawa, kung ayaw man ninyo akong paniwalaan. Sa gayon, matitiyak ninyong nasa akin ang Ama at akoy nasa kanya.&amp;quot; Tinangka na naman nilang dakpin siya, ngunit siyay nakatalilis. Muling pumunta si Jesus sa ibayo ng Jordan, sa pook na noong unay pinagbabautismuhan ni Juan. Nanatili siya roon, at maraming lumapit sa kanya. Sinabi nila, &amp;quot;Si Juan ay walang ginawang kababalaghan, ngunit totoong lahat ang sinabi niya tungkol sa taong ito.&amp;quot; At dooy maraming sumampalataya kay Jesus. Iginiit ni Jesus na siya ang Mesiyas na hinirang ng Ama. Siya ang Anak ng Diyos. Ang pagpapahayag ni Jesus na siya ay Anak ng Diyos ang hindi matanggap ng mga Judio. Alam at tanggap ng mga Judio na iisa lamang ang Diyos, si Yahweh. Hindi nila alam ang tungkol sa Banal na Trinidad. Para sa kanila, si Jesus ay lumalapastangan sa Diyos. Ginagawa niya ang kanyang sarili na Diyos. Nais ng mga Judio na dakpin siya at patayin. Nakatakas si Jesus. Nagbalik siya sa Jordan. Doon ay gumawa siya ng mga himala. Maraming tao ang nanalig kay Jesus. Tunay siyang Mesiyas at Diyos. Ito ang ating Kristiyanong paniniwala. Si Jesus ay tunay na tao at tunay na Diyos. Naniniwala tayo sa Banal na Trinidad: Ama, Anak at Espiritu Santo.</body>
<link>http://www.philstar.com/Article.aspx?articleId=245097&amp;publicationSubCategoryId=94</link>
</article>
<article>
<title>Paano pa kung presidente na si FPJ ?</title>
<author>HALA BIRA! Ni Danny Macabuhay</author>
<date>
<month>April</month>
<day>03</day>
<year>2004</year>
</date>
<body>NAPAGAWI na naman ako sa barkadahang aking malimit na dinadayo sapagkat maliban sa enjoy ako sa kanilang pagsasamahan, nakakakuha pa ako ng mga feedback kung ano ang pinakahuling pinag-uusapan ng bayan. May sariling grupo rin ang mga misis na paminsan-minsan ay nakikihalo rin sa pagbibigay ng kani-kanilang komentaryo at lumalahok sa debatehan ng mga lalaki. Malimit na mainitan ang palitan ng opinyon subalit lumalamig din kapag may sumigaw na ng &amp;quot;itaas mo&amp;quot; na ang gustong sabihin ay inom muna ng paboritong beer at magpulutan ng mani. Sa pagkakataong ito, ang paksa ng usapan ay ang tungkol sa pag-uugali ni Fernando Poe, Jr. na muling nasaksihan ng taumbayan. Nainis si FPJ kay Sandra Aguinaldo, isang TV reporter ng Channel 7, habang nagsasalita sa isang campaign rally sa Tigbauan, Iloilo City noong isang araw. Hindi naitago sa mga TV cameras ang ginawang pang-iinsulto ni FPJ kay Aguinaldo na nakunan din ng camera na umiiyak dahi sa tinamong kahihiyan. Nabanggit din sa nasabing talakayan ng barkada nang muntik nang suntukin ni FPJ ang photojournalist ng isang foreign news agency nang masanggi ng camera nito. Mabuti na lamang at naawat ng mga alalay si FPJ na kilala sa naiibang klase ng panununtok sa pelikula. Nagwala rin daw si FPJ sa birthday party ni Loren Legarda noong January 28 sa Century Park Hotel, Manila. Sinigawan daw ang isang journalist. Sumisingit din ako sa pinag-uusapang pag-uugali ni FPJ. May mga nagtatanggol sa ginawa ni FPJ at mayroon namang nagngingitngit sa ginawa nito. Sa bandang huli, naging tameme ang mga tagapagtanggol ni FPJ. Kinamuhian ng lahat ang ipinapakitang pag-uugali ni FPJ. Natatakot daw sila sa pag-uugaling ito ni FPJ. Sinabi nila na kung ngayong nanliligaw pa lamang siya sa mga botante ay hindi na niya kayang mapigilan ang mambastos at magpakita ng kainitan ng ulo, paano pa raw kaya kung siya na ang presidente? Ano sa palagay nyo?</body>
<link>http://www.philstar.com/Article.aspx?articleId=245099&amp;publicationSubCategoryId=94</link>
</article>
<article>
<title>Text messages uli</title>
<author>PANAGINIP LANG Ni Nixon T. Kua</author>
<date>
<month>April</month>
<day>03</day>
<year>2004</year>
</date>
<body>NITONG nakaraang ilang araw ay sinisikap nating maglathala ng mga text messages na tinatangap natin galing sa inyo. Pinagmamalaki natin na talagang napakarami, katunayan mahigit 100 text messages ang natatanggap natin araw araw. Hindi pa kasali riyan ang mga tumutugon sa ating survey na umabot sa ilang libo. Lubos na ikinatutuwa natin ang ganoong response sa column natin at dahil sa suportang pinakikita ay lumalakas ang loob natin at hindi tayo patatakot sa mga sipsip at alipores ng mga kawatan na tuluyan pa ring hinuhuthutan ang kaban ng bayan. Sa dami nga lang, uulitin natin na hindi kayang pagbigyan ang lahat kaya paumanhin sa mga hindi mailalathala ang mga text messages bagamat lubos tayong nagpapasalamat sa inyo. Kaya umpisahan na natin. * * * Ayaw ni fpj ng debate dhil alam nyang mangangamote sya lalo n pg tnanong n sya 2ngkol sa plataporma d gobyerno bkit d nlang c sotto angara ang paharapin  09275218044; Ano bang cnasabi n 3mlyon trbho e puro contractual 3  5 to 6 mos thru agency pa walang kinabukasan yan ang mahiwagang trabaho  09169534371; Tlaga mhrap mghanap trbho ngaun lalo n edad 30 pataas ayaw tangpn dhil s contractual age limit system mrmi ala trbho - 09208417358; Eto ang sagot ko sa ngtext sa yo ppagnalo c gma dami lalo anng maghihirap puro pangako ke isa ay wala inutil lng ang boboto ky gma  09196787708; Pg nnlo c Gloria llong lubog s utang Pilipinas at ala n kso c J Pidal 2loy kurakot  09205978016; The president is still our worst nightmare - 09208976784; Kung mayruong mang magnanakaw sa gobyerno walang iba kundi ang administrasyong Gloria pati pondo ng philhealth pondo ng owwa, magicing nman kyong mga mka Gloria  09172776600; Gma walang naitulong sa cut wages o levy sa hongkong domestic helper  85295466731; Kelngan sa pangulo my alam sa constitution. Nbasa n ba ni fpj o bka d nya alam kng ano ang constitution. Thus education must be a requirement for presidentiables  09102260190; Bansa d pa rin uunlad, lubog p rin s utang kasi puro cla corrupt  09204773332; Erap no. 10 kurap e c Gloria dpat no. 1 kc alam ntin lhat proyekto nya tiyak meron cya kalahati o higit pa - 09182183419; ako rin at sampu ng family ko hindi boboto kay barbers, papogi lang. pareho cla joker arroyo sa cover up ni JOSE PIDAL  09172477632; Payo lng ky mang pidol at mang edong kumbinsihin si da king na huwag ng magpaelect 4 pres dhil magiging kawawa ang mamamayan sa mata ng mga dayuhan  09173546060; Mabuhay ka Nixon, tnx 4 ur bravery 2 expose d untouchables - 85260907276; Talagang amoy pawis tayo kc pnaghirapan ntin perang knikita ntin d gaya ni Gloria ang lki ng nakurakot sa inagaw nyang pwesto, maawa ka sa amin - 09186426133; Sau mike defensor bkit c fpj nlang lgi ang hnhmon nyo ng debate, tkot b kyo kay lacson, hamunin nyo rin cya - 09169784845; Please po para sa lahat nng botante sa mayo 10 palayasin natin si jose pidal sa malaca&amp;ntilde;ang - 09203176203; Gloria swpang s pwes2 d k mananalo - 09102909744; Paki sabi kay fpj o ping crush ko sila, magkasundo na sila pareho ko sila love  09185266647; Maka Gloria ako eh, mrmi na cyang ngawa d2 sa lugar nmin pampanga at iba png lugar  09164451412; Ako kay gma pa rin ksi eto si donya Gloria may nagawa na  09198770048; Lacson po ako at tiwala ako s kanya n mababago nya ang pilipinas 2ngo s pagunlad di gaya iba ang tatakaw  09195511722; kung c fpj ang manalo, sino ang director at writer nya  09166659657; Pag c fpj ang mnlo paano na ang salitang d fruit of education was success di kaya gayahin sya ng mga bata paano na ang edukasyon  09167166678; Dpat c ping manalo pres dhil sya lang ang may kamay na bakal n kyang pumuksa s mga salot sa bayan  09196824010; Bkit cchin niyo si Nixon kua dahil nagsasabi ng tutuo, dapat ilabas ang totoo kay jose pidal na bigtime kurakot  09197653031; Jose pidal para lumantad ka, bakit ka nagtatago sa likod ni Gloria, hindi gawain ng lalaki yan  09162167922; Try mo pres Gloria ang mag paalila sa mga dayuhan para maramdaman mo rin ang mga hinaing naming. Maawa ka sa amin  85261490770; kwawa nman po ang bansa ntin plubog ng plubog dhil s mga taong wlang kwenta na nasa mlcnang gya nlang ni barbers, kla mo kung cnong mlinis  09215084168; Pag c Gloria ang nanalo papayat si juan dela cruz pero lalong tataba si jose pidal  09165649243; tanggalin ang kurakot sa gobyerno lahat cla palitan ang daming naghihintay ng trabaho walisin lahat yung may kinalaman sa kurakot  09198045299; Mabuhay k mr kua ipagpatuloy mo ang yonng paglalantad sa mga pag abuso ng adm arroyo  09192289033; Para mabalik ang tiwala ng ibang bansa sa atin palitan lahat anng nakaupo  09205045061. Para sa anumang reaksyon, sumulat lang sa nixonkua@yahoo.com o kayay mag-text sa 09272654341. Mapapakinggan nyo rin po ang inyong lingkod sa DZEC 1062 mula 4:30 hanggang 6:00 ng hapon, Lunes hanggang Huwebes.</body>
<link>http://www.philstar.com/Article.aspx?articleId=245107&amp;publicationSubCategoryId=94</link>
</article>
<article>
<title>EDITORIAL - Rebyuhin ang 'rules of engagement'</title>
<author></author>
<date>
<month>April</month>
<day>04</day>
<year>2004</year>
</date>
<body>MARAMI pang dapat malaman ang Philippine National Police (PNP) kung paano maisasakatuparan ang kanilang operation na hindi madadamay ang mga kawawang sibilyan. Hindi aaminin ng PNP na salat ang ilan sa kanilang mga miyembro sa nalalaman sa &amp;quot;rules of engagement&amp;quot; pero ang katotohanan ay makikita sa mga nangyayari sa kasalukuyan at maski sa nakaraan ay may mga nangyari na ring ganito. Marami nang buhay na ang nalagas dahil nadamay sa palpak na operasyon. Sa pagkakataong ito ang mga miyembro ng National Anti-Kidnapping Task Force (NAKTF) ang nagpamalas naman ng kasalatan sa nalalaman sa &amp;quot;rules of engagement&amp;quot;. Limang suspected kidnappers ang tinugaygayan ng NAKTF. Base sa kanilang intelligence report, magsasagawa ng pangingidnap ang grupo. Tinugis nila mula Tondo hanggang Navotas. Nang patigilin umano sa isang checkpoint sa North Bay Boulevard, ay hindi tumigil at sa halip pinaputukan sila. Nagkaroon ng engkuwentro sa napakasikip at mataong lugar na iyon, dakong 12:30 ng tanghali. Umangil ang putok mula sa mga NAKTF operatives at nang mahawi ang usok, nakabulagta ang apat sa mga suspect. Ang isa ay sugatan. Pero ang nakalulungkot, bukod sa mga napatay na suspect, isang apat na taong gulang na batang babae ang nadamay. Tinamaan ng ligaw na bala si Jonalyn Gallano at namatay habang dinadala sa ospital. Natutulog umano si Jonalyn nang mga oras na iyon nang maganap ang enkuwentro. Bukod kay Jonalyn, anim pang bata na nakasakay sa isang Nissan Vanette ang tinamaan. Nahagip din ng bala ang kanilang driver. Dalawa pa ang tinamaan nang ang kanilang truck ay nagdadaan sa nasabing lugar. Maraming dugo ang umagos sa makipot na lugar na iyon. Naganap ang engkuwentro habang abala ang mga tao. Ang pagbasag sa mga masasamang-loob ay nararapat para makamit ng bansang ito ang katiwasayan. Hindi magkakaroon ng katahimikan hanggat ang mga masasama ay aali-aligid. Ang taumbayan ay mahihintakutan. Pero ang nangyaring engkuwentro ng NAKTF operatives sa mga suspect sa isang napakatao at napakakipot na lugar ay hindi dapat nangyari. Dapat nalaman ng mga operatives na may madadamay na sibilyan oras na magkaroon ng putukan. Napatay nga ang mga suspect pero may napatay ding sibilyan. At kung sa bawat engkuwentro ay ganito ang mangyayari, nakakakilabot. Nararapat ang imbestigasyon sa pangyayaring ito. Hindi na nararapat maulit na may mamatay dahil walang alam sa &amp;quot;rules of engagement&amp;quot;.</body>
<link>http://www.philstar.com/Article.aspx?articleId=245201&amp;publicationSubCategoryId=94</link>
</article>
<article>
<title>Kasagutan ni Secretary Defensor kay A.L.L. ng Cavite</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>April</month>
<day>04</day>
<year>2004</year>
</date>
<body>MARAMING salamat sa iyong patuloy na pagsubaybay sa kolum na ito at pagtangkilik sa Pilipino Star NGAYON. Sa iyong sulat, makikita na may problema ka sa iyong housing loan sapagkat may mga pagkakataong hindi ka nakapagbayad ng iyong buwanang amortization. Subalit hindi tuwirang masasagot ng Pag-IBIG ang iyong mga katanungan tungkol sa restructuring ng iyong loan sapagkat kulang ang mga impormasyong binigay mo. Hindi makuha ang mga impormasyon ng iyong acount o kahit man lang sana statement of account sapagkat hindi naman nakalagay ang iyong buong pangalan o address mo man lang. Hindi rin nakasaad doon kung gaano ka katagal hindi makapagbayad o kung magkano na ang iyong arrears. Kung kaya, walang magagamit na basehan kung kuwalipikado kang mag-apply sa restructuring o hindi. Upang mabigyan ka ng mas malinaw na pagpapaliwanag at makita ang lahat ng impormasyon tungkol sa iyong account, mangyari lamang makipag-ugnayan kay Mr. Manny Layugan Chief of Division-Foreclosure and Acquired Assets 683-0794 o kay Ms. Erlinda Francisco, Manager  Foreclosure and Acquired Assets North Sector tel no. 634-8444. Pinabigyan ko na sila ng kopya ng iyong sulat upang ito ay kanilang mabigyan ng pansin.</body>
<link>http://www.philstar.com/Article.aspx?articleId=245216&amp;publicationSubCategoryId=94</link>
</article>
<article>
<title>Bilang na ang araw ng mga fly-by-night tabloids</title>
<author>BANAT NI BATUIGAS Ni Bening Batuigas</author>
<date>
<month>April</month>
<day>04</day>
<year>2004</year>
</date>
<body>NASA tamang landas si NCRPO chief Dir. Ricardo de Leon nang iutos niya ang paghuli ng mga newsboys at pagkumpiska ng mga pornographic video, magazines at tabloid na kumakalat sa lansangan ng Metro Manila. Sa unang araw pa lang ng kampanya ni De Leon noong Biyernes, eh umabot na sa 50 katao ang naaresto at libu-libong smut materials ang nakumpiska. Magandang palatandaan ito dahil sa ngayon na naghihirap ang ating bayan eh lalong bababa pa ang pagtingin sa ating mga Pinoy kapag patuloy na ibinebenta pa itong mga smut materials sa bangketa. Sa panahon ngayon ng Semana Santa, angkop lang na isulong pa ni De Leon at ng ating kapulisan sa NCRPO ang anti-smut campaign nila sa ilalim ng Letter of Instructions (LOI) Magdalena, he-he-he! Bilang na ang araw ng mga fly-by-night na tabloids, di ba mga suki? Malakas kasi ang paniniwala ni De Leon na itong mga pornographic materials ay naging dahilan din para ma-corrupt at ma-degrade ang utak ng kabataan natin. Sa tingin kasi ng NCRPO chief natin, may malaking papel na ginagampanan ang mga smut materials sa pagtaas ng kriminalidad sa bansa tulad ng child abuse, sexual molestation, rape at iba pang klaseng krimen laban sa kababaihan natin. Isinasagawa ni de Leon ang kampanya niya sa pakikipag-coordination sa Video Regulatory Board, Movie and Television Review and Classification Board at mga local government units at mga non-governmental organizations, he-he-he! Susuportahan natin itong kampanya ni De Leon. Ayos ba mga suki? At tama rin si De Leon nang paimbestigahan niya kung ano ang mali sa operation dragnet ng pulisya at hindi sila nasakote itong mga suspects sa pagpaslang noong Huwebes ng opisyal ng Customs at oil company diyan sa Pandacan, Manila. Eh halos mga pulis na ikinalat ni De Leon na ang makikita mo sa kalye sa ngayon pero matiwasay na nakatakas ang mga suspects at hindi man lang nakakita ang anino ng kapulisan natin. Ganoon na rin ang nangyari diyan sa Sampaloc kung saan pinasok naman ng mga Akyat-Bahay ang Prudential Bank. Ibig bang sabihin niyan, hindi pa rin takot itong mga kriminal sa sobrang dami ng pulis natin sa kalsada? Dapat malaman ni De Leon kung ano ang mali sa mga operational guidelines at programa niya para malapatan ito ng kaukulang atensiyon bago maging huli ang lahat, di ba mga suki? Pero may puna naman tayo na halos hayagan na ang tong collection activities ng ating kapulisan sa ngayon sa ilalim ng liderato ni De Leon. Hindi rin takot ang mga pulis sa kanya kahit na pilit niyang isinusulong ang kampanya niya laban sa kotong cops? Baka naman wala sa kalye ang mga pulis natin kundi doon sa mga malalamig na opisina ng mga gambling lords kayat hindi nila na encounter ang mga suspects? At nakalimutan na ba ng NCRPO chief natin ang kampanya niya laban sa video karera? Mabuti pa itong mga tauhan ni Sr. Supt. Nilo dela Cruz at umabot na sa 32 makina ang nakumpiska nila kay Buboy Go at Randy Sy ng Maynila. Bakit mabigat o nahihirapan ang mga pulis natin na iangat ang mga kamay nila kapag pasugalan ang pag-uusapan?</body>
<link>http://www.philstar.com/Article.aspx?articleId=245219&amp;publicationSubCategoryId=94</link>
</article>
<article>
<title>Mabisang medical device (Huling Bahagi)</title>
<author>BANTAY KAPWA Ni Cielito &amp;quot;Mahal&amp;quot; del Mundo</author>
<date>
<month>April</month>
<day>04</day>
<year>2004</year>
</date>
<body>NAIIBANG medical device ang Jade Nano-Cera Mattress na nagpapalakas sa immune system ng katawan at nakapagpapagaling ng maraming sakit. Ang Jade Nano-Cera Mattress ay gabay sa kalusugan at maraming sumulat at nagpasalamat sa Pilipino Star NGAYON sa paglalathala sa sinasabing miracle mat. Si Adrian Feliciano ng Nueva Ecija ay tatlong taon na nagtitiis ng sakit ng balakang. Pagmatagal na nakaupo ay hirap siyang tumayo. Mahina ang tuhod niya palaging tumataas ang uric acid at cholesterol niya. Isang kapitbahay na nagpagamot at napagaling ang nagsama sa kanya sa klinika nina Dr. Romy Orteza. Dalawang higa lang sa miracle mat ay nakadama na si Mr. Feliciano ng ginhawa. Sa ngayon ay hindi na sumasakit ang kanyang balakang kahit matagal siyang nakaupo ay hindi na siya nahihirapan tumayo. Bumaba na rin ang kanyang uric acid at cholesterol. Ang 48-anyos na si Sonia Tan ng Bangkal Makati City ay sobrang pagpawisan at madaling uminit ang ulo. Ayon sa kanyang OB-Gyne dala iyon ng kanyang pagme-menopause. Pakiramdam ni Sonia ay bumaba ang kanyang matris. Apat na higaan lang sa Jade Neno-Cera Mat ay bumuti na ang pakiramdam niya. Maganda na siyang kumain. Tuloy pa rin ang session niya kina Dr. Orteza. Si Ferdie dela Cuesta ng Bustos, Bulacan ay na-stroke noong isang taon kaya hindi na makalakad. Nakadama siya ng pagkaawa sa sarili dahil nagmistula siyang walang silbi. Nang mabasa niya sa PSN ang tungkol sa Jade Nano-Cera Mattress ay agad siyang tumawag sa 7438767 at nagtungo sa Sta. Teresita General Hospital sa Quezon City at sumailalim sa gamutan nina Dr. Orteza at mga kasamang doktor. Matapos ang limang session ay unti-unti na siyang nakalakad. Isa pang himala para sa kanya ay ang muling pagtayo ng kanyang pagkalalaki na labis ding ikinalugod ng misis niya.</body>
<link>http://www.philstar.com/Article.aspx?articleId=245228&amp;publicationSubCategoryId=94</link>
</article>
<article>
<title>Editoryal - 'Galit ng hari'</title>
<author></author>
<date>
<month>April</month>
<day>05</day>
<year>2004</year>
</date>
<body>&amp;quot;ANGER is momentary madness; so control your passion or it will control you.&amp;quot; Ito ang sinabi ni Horace isang Roman poet na nabuhay noong 65 B.C.-8 B.C. Ang temper ni presidentiable Fernando Poe Jr. ang mainit na usapan ngayon. Mas mainit pa sa panahong nararanasan sa kasalukuyan. Muling sumiklab ang temper ni FPJ habang nagdaraos ng kampanya sa Iloilo City noong Huwebes. Ang pagsiklab ng galit ni FPJ ang ika-siyam mula nang magsimula ang kampanya noong February 10. Pero ang nakagugulat, sumiklab ang kanyang galit sa babaing taga-media. Umakyat sa stage si Sandra Aquinaldo ng GMA Network upang magsagawa ng &amp;quot;stand up&amp;quot; report. Kasalukuyan namang nagsasalita si FPJ ng mga sandaling iyon. Habang nagbabalita, nagulat si Sandra nang lapitan siya ni FPJ at iniaabot ang microphone at sinabi sa kanya: &amp;quot;Ikaw na lang kaya.&amp;quot; May tigas sa boses ni FPJ na para bang nakakita ng makakalabang sanggano sa mga nilabasan niyang pelikula. Kasunod ay sinabi pa ni FPJ: &amp;quot;Hindi nga, gusto mo ata magsalita.&amp;quot; Tulala si Sandra sa ginawa ni FPJ at wala siyang nagawa kundi ang umiyak. Pagkaraan ay nag-walkout si FPJ. Pero ang mga sumunod na eksena ay lalo pang nagbigay ng gimbal kay Sandra nang lapitan siya ni vice presidentiable Loren Legarda at ng comedian at dating TV host at ngayoy KNP campaign manager na si Sen. Vicente Sotto III at sabihan siyang humingi ng paumanhin kay FPJ. Na-destract umano si FPJ sa pagsasalita. Hindi nag-sorry si Sandra sapagkat ginagawa lamang umano niya ang trabaho. Gayunmay nagpupumilit sina Legarda at Sotto na humingi ng paumanhin para &amp;quot;matapos na ang lahat&amp;quot;. Hindi napilit mag-sorry si Sandra. Madaling sumiklab ang galit, madaling mapikon, madaling ma-irita. Ganito ang ipinakikita ni FPJ at isiping wala pa siya sa puwesto. Paano pa kung nasa puwesto na siya? Kahit na sabihin pang nasapawan siya ni Sandra, hindi dapat siyang magpakita ng galit o magsalita ng nakasasakit lalo pa at sa isang babae. Hindi magandang tingnan lalo pa sa isang naghahangad sa mataas na posisyon na magpakita ng galit sa harap ng tao. Kung sa isang insidente na tulad nang ginawa ni Sandra (na bahagi naman ng kanyang trabaho) ay hindi niya pinalampas, ano pa sa ibang bagay na mangyayari kapag siya ay nasa puwesto na. Kaguluhan ang idudulot ng galit na hindi pinigil. Sisirain ang pagkatao ng galit na hinayaang makaalpas. Ang pagpi-presidente ay hindi tulad ng pagganap sa isang pelikula na ikaw lamang ang bida, na ikaw lamang ang may karapatang magalit, maghiganti at gawin ang lahat kahit mga imposible.</body>
<link>http://www.philstar.com/Article.aspx?articleId=245330&amp;publicationSubCategoryId=94</link>
</article>
<article>
<title>Uhaw ba sa dugo ang NPA</title>
<author>AKSYON NGAYON ni Al G. Pedroche</author>
<date>
<month>April</month>
<day>05</day>
<year>2004</year>
</date>
<body>SA nakalipas na mga araw, napabalita ang sunud-sunod na pag-ambush ng mga rebeldeng New Peoples Army sa ilang kumakandidato for public office. Pati na ang mga kinatawan ng party-list tulad ng Alliance for Nationalism and Democracy (ANAD) ay target ng karahasan ng NPA. Sabi ng kaibigan kong si Rev. Grepor Butch Belgica, hindi dapat patayin ang sino man dahil lamang kakaiba ang kanyang ideyolohiya o paniniwala. Ang ilan sa mga ANAD leaders na naitumba na ng NPA sa nakalipas lamang na tatlong buwan ay sina Noli Morales, Renante Rodriguez, Renario Rentas na pawang taga-Davao, at Brgy. Capt. Maximo Ravena ng North Cotabato na pinaslang noon lamang Marso 9. Marahil, ang mga taong itoy iniligpit dahil nagkakaisa sila sa pagtuligsa sa ano mang uri ng terorismo o karahasan gaya nang inihahasik ng mga NPA na sa kabila ng isinusulong na prosesong pangkapayapaan ng pamahalaan ay hindi maawat sa mga isinasagawang ambuscade. O sila kayay pinatay dahil hindi makapagbayad ng hinihinging halaga para mabigyan ng permisong makapangampanya? Mabuti ang layunin ng ANAD. Ito ay ang pagkakaroon ng edukasyon, karunungan at pamumuhay ng mapayapa sa isang lipunang may maunlad na kabuhayan. Pero mahigpit nitong tinututulan ang paghahasik ng karahasan. Sa mga pangyayaring ito, ang NPA ba ay uhaw sa positibong reporma sa bayan o uhaw sa dugo? Di ko nga maintindihan kung bakit dapat pang makipag-usap sa NPA kung tutol naman ito sa ano mang uri ng compromise. Ang ibig ng NPA, alinsunod sa kaisipang komunista ay lansagin ang umiiral na sistema upang ang komunismo ang maghari sa bansa. Ayon naman kay ANAD Chairman Dodong Peleiso, karimarimarim din ang pagsuporta sa madugong rebelyon ng ibang party-list groups tulad ng Bayan Muna, Anak Pawis, Suara, Sanlakas, Migrante, Gabriela at Partido ng Manggagawa. Aniya, ang mga grupong ito ay nailuklok sa puesto sa Kongreso at gumagamit pa ng pondong mula sa gobyerno para isuporta sa NPA sa mga ginagawa nitong karahasan na bumibiktima pati sa mga inosenteng Pilipino.Well, that remains to be proven pero sang-ayon ako na dapat umaksyon ang gobyerno para siyasatin kung ang mga paratang na ito ay totoo.</body>
<link>http://www.philstar.com/Article.aspx?articleId=245339&amp;publicationSubCategoryId=94</link>
</article>
<article>
<title>Salamat sa meron</title>
<author>SAPOL ni Jarius Bondoc</author>
<date>
<month>April</month>
<day>05</day>
<year>2004</year>
</date>
<body>NAPAKA-LAWAK ng mundo; pitong kontinente at 380 bansa. Napaka-rami ng tao; anim na bilyon nung 1999. Kung paliliitin natin ang mundo sa isang baryo, at eksakto 100 lang ang tao, ito ang magiging hugis:  57 ay Asyano, 21 ay Uropeo, 14 ay taga-mayamang bansa, walo ay taga-Africa; 52 ang babae, 48 ang lalaki; 89 ay heterosexual; 30 ang puti, 70 ang hindi; 30 lang ang Kristiyano, 70 ang hindi;  6 lang na tao ang magmamay-ari ng 59% ng yaman ng baryo, at lahat sila ay Amerikano; 80 sa kanila ay walang sapat na pabahay; 70 ay hindi marunong bumasa; 50 ay kulang sa pagkain; 1 ay malapit nang mamatay, at 1 ay malapit nang isilang; 1 lang ang graduate ng kolehiyo; 1 lang ang may computer. Kung iisipin ang mundo sa ganung siniksik na pananaw, makikita ang halaga ng pag-unawa, pagtanggap at pag-aaral. Magpapasalamat ka sa katayuan mo, lalo na dahil:  kung gumising kang masigla ngayong umaga, mapalad ka kaysa 1 milyong hindi na tatagal sa linggong ito;  kung hindi ka pa nakaranas ng giyera o ng gutom, ng kalupitan o pagkabilanggo, lamang ka 500 milyong taong labis na naghihirap;  kung nakakasamba ka nang walang takot apihin o saktan, may biyaya ka kaysa 3 bilyong nilalang;  kung meron kang pagkain sa hapag, damit sa likod, bubong sa ulunan at kama na tutulugan, mas mayaman ka kaysa 75% ng tao;  kung may tinabi ka sa banko o pera sa pitaka o barya man lang sa bao, kabilang ka na sa 8% pinaka-mayaman sa mundo;  kung nababasa mo ito ngayon, angat ka na sa 2 bilyong hindi na matututong bumasa;  kung buhay pa at kapiling ang iyong magulang, bihira ka. Kaya pala may nagpayo: &amp;quot;Ang ipinunla ang siyang aanihin, kayat magtrabaho nang lubos hindi para sa salapi, magmahal na tila hindi ka pa nasasaktan, sumayaw na tila walang nanonood, umawit na tila walang nakikinig, at mabuhay na tila nasa langit ang lupa.&amp;quot;</body>
<link>http://www.philstar.com/Article.aspx?articleId=245345&amp;publicationSubCategoryId=94</link>
</article>
<article>
<title>Imbestigasyon sa manloloko't mapaglinlang na kumpanyang ILE, 'di pa tapos!</title>
<author>BAHALA SI TULFO ni Ben Tulfo</author>
<date>
<month>April</month>
<day>05</day>
<year>2004</year>
</date>
<body>INAASAHANG lalong magdadagsaan pa sa aming tanggapan ang sumbong ng mga nabibiktima nitong kumpanyang nasa likod ay panloloko at panlilinlang. Ang kumpanyang kahalintulad ang modus sa isang pyramiding scheme. Matapos itong maipalabas namin nung Sabado ng gabi sa BITAG&amp;nbsp;ang modus nitong Inter-Lameco Enterprises (ILE) na may sangay sa Cubao, Sampaloc at Taft Avenue sa Maynila, marami ang nagpaabot sa amin ng reklamo. Sa pamamagitan ng telepono at ang iba naman ay nag-text sa aming opisina, sila din daw ay kasama rin sa mga naguyo at nalinlang nitong ILE. Karamihan daw sa mga nabiktimang ito, mga kabataang gustong makapagtrabaho at kumita ngayong bakasyon sa eskuwela. Ngunit sa halip na sila ang kumita, sila ang pinagkakakitaan nitong ubod ng gahamang kumpanyang ILE. Sa pamamagitan to ng ipinabebentang water purifier sa isang aplikante. Nagkakahalaga ito ng P2,888 ang isa. Subalit, bukod sa lantarang panlilinlang na to sa mga aplikante, lumitaw din sa aming pag-iimbestiga, nagdulot daw ng SAKIT ang mga ipinagbibili nilang water purifier ng ILE. Ayon mismo sa mga nagsumbong, nagkasakit sila matapos makagamit ng naturang water purifier ng ILE na kanila mismong ipinagbibili. Sumakit po ang aming tiyan hanggang sa nagdumi po kami ng nagdumi lahat na mag-anak matapos po kaming uminom ng tubig na idinaan dyan sa purifier na yan! Sumbong ito ng isa sa aplikante ng ILE. Dahil sa lawak ng modus na to at sanhi ng problema, hindi dito nagtatapos ang aming pag-iimbestiga. Ipinaabot ng kolum na to sa mga kinauukulang tanggapan ng gobyerno. Tulad ng Department of Health (DOH), Department of Trade and Industries (DTI) at maging ng Department of Labor and Employment (DOLE). Kusa na kayong kumilos sa problemang ito. Hindi lamang kalusugan ang nanganganib sa produktong ito. Nakasalalay din sa inyong tanggapan ang kaligtasan ng mga kabataang nabibiktima ng panlolokot panlilinlang nitong nasa likod ng naturang kumpanya. Patuloy na nakakasa ang aming BITAG laban sa nakatuwad na kukuteng pinuno ng kumpanyang ito. Puwede kang tumakbo, pero hindi ka puwedeng magtago!</body>
<link>http://www.philstar.com/Article.aspx?articleId=245351&amp;publicationSubCategoryId=94</link>
</article>
<article>
<title>'John Ohho!!?'</title>
<author>CALVENTO FILES ni Tony Calvento</author>
<date>
<month>April</month>
<day>05</day>
<year>2004</year>
</date>
<body>ISA NA NAMANG KONTROBERSYA ANG PINAPUTOK SA KASAGSAGAN NG MAINIT NA PANGANGAMPANYA. ITO AY ANG DIUMANOY KASONG &amp;quot;RAPE&amp;quot; LABAN KAY SEN. JOHN OSMENA. Ang naturang kaso ay ipinagharap ng isang nagngangalang DIEGO GOMEZ. Itong si Gomez na ito ay isang self-confessed sex-trader, o sa madaling salita ay &amp;quot;callboy&amp;quot; ayon na rin sa kanya. Sa simula pa lamang, nais kong linawin na hindi porket siyay isang &amp;quot;call boy,&amp;quot; hindi na siya maaring ma-rape. Ang gusto kong talakayin ay ang mismong &amp;quot;body of the complaint&amp;quot; na inihain ni Gomez laban kay John O. Kalimutan muna natin ang &amp;quot;phrase na Politically motivated.&amp;quot; Bigyang pansin natin dito ang &amp;quot;diumanoy&amp;quot; rape na kaso. Ayon sa salaysay ng nagrereklamong biktima (daw), naganap daw ang krimen noong Feb. 25 ng taong kasalukuyan. Nang ihain nya ang kaso sa Prosecutors office sa Tagaytay City, dahil dun daw naganap ang insidente, Abril na. Halos dalawang buwan makalipas ang sinasabing insidente. &amp;quot;While it is true that the prescribed time within which to file the case has not lapsed, the undue delay in filing of the case weakens it considerably. Lumalabas na itoy &amp;quot;afterthought.&amp;quot; Sino ang nagpasok sa isipan nitong si Gomez, siya lamang ang makasasagot. Sa kanyang Complaint-Affidavit, sigurado kong sinabi niya na walang nag-udyok o nagtulak sa kanya upang gawin ito laban sa Senador. The legal tenet comes to play here. &amp;quot;Those who come to court should come with clean hands.&amp;quot; Paano ba napunta sa pinangyarihan ng krimen itong si Diego? Isa daw regular customer nya ang nag-imbita para pumunta doon. Pinainom daw siya ng scotch kaya nakaramdam ng pagkahilo. At nang magising ay nakapiring ang mata at nakaposas ang mga kamay. Dun na &amp;quot;daw&amp;quot; naganap ang panghahalay ni Sen. Osmena. Na hindi man lang niya napaglabanan dahil NAKAPOSAS. Ilang kaso ng rape ang isinampa kung saan may ipina-inom sa biktima, ipina-amoy, ang narinig nyo na? Ikaw ang naglagay sa inyong sarili sa posisyon na yun. Call boy ka. Alam mo na ang ginagawa ka. Hindi mo ba malalasahan na kakaiba ang &amp;quot;scotch&amp;quot; na ibinigay sa iyo ng iyong inumin ito? Ikaw ang may &amp;quot;superior strength&amp;quot; dahil lalake ka. Ang bakla ay parang babae na hindi kasing lakas mo. Aba eh, sa isang galaw lang ng balakang, o isang malakas na piglas eh, kaya niya na mai-dislodge, o matanggal ang ari sa loob ng anus mo. Anal sex ang pinag-uusapan. Alam mo ang ibig kong sabihin Gomez. At pagkatapos nga daw ng panghahalay ay binigyan siya ng 15,000 pesos. Isa pa yan sa maraming BUTAS ng kasong ito! For the sake of argument, ipagpalagay na natin na isa ngang homosexual itong si Sen. John O. (subalit itoy maring niyang itinatanggi), sigurado naman tayo na may pera ito at kayang magbayad ng hindi lang isang callboy para magserbisyo sa kanya. Kung gugustuhin niya.Sa tingin nyo kaya ay manghahalay pa ang isang Osmena na may pera at kaya namang magbayad ng malaki ? May basketball team pa nga ito sa PBA. Maraming higit na gwapo kay Gomex na ito, matatangkad at matipuno. Subalit wala ni isang narinig natin na kahit tsismis man lang tungkol sa senador na ito. Nagproduce pa nga ito ng teleserye sa Channel 9, may connect din ito sa mga artista. Ano ang bukod tanging meron itong si Diego Gomex na matu-turn on si John O? Those who come to court should come with clean. Inuulit ko ito dahil maski sa Complaint-Affidavit mukhang sa address pa lang nagsinungaling na itong si Gomez. Sinubukan din ng isang news team na alamin ang whereabouts ng diumano&amp;iacute;y biktima. Pinuntahan nila ang address na inilagay nitong si Diego wala naman daw ganoong numero ng bahay sa Libertad St., sa Pasay City. Pumunta rin sila sa Barangay at nagtanong. Wala ring nakakakilala kay Diego Gomez. Ipinakita pa ng mga taga Barangay ang mga pangalan ng kilalang &amp;quot;call-boy&amp;quot; sa lugar nay un at wala dun si Gomez. Sino ka nga ba, Gomez? Saan ka galing? Sa kaso pa naman ng rape, rarely will there be an eyewitness. Ang tanging pinagbabasehan ng korte ay ang testimonya ng biktima at ng suspek at ang findings ng medico legal na ang karaniwang binabanggit ay ang positions of penetration, healed or fresh, laceration, injuries, etc. Sabi ni Gomez, hindi raw siya nagpapa-&amp;quot;do&amp;quot; kung hindi nakacondom ang kanyang customer. Hindi daw nagcondom si Osmena. Kaya nagrereklamo siya. Suriin natin ito. Hindi bat ito ang unang beses na nakita ka ni John O., ayon sa iyo? Alam niyang bayaran ka. Hindi siya ang unang costumer mo. Anal sex ang usapan dito. Hindi kaya mag-iingat si John O., kung talagang bakla ito na mahawaan siya ng AIDS at magprapratis siya ng &amp;quot;safe sex.&amp;quot; Kanino ang mas malaking kawalan. Sa kanya o sa iyo? Kahit sabihin mong hindi politically motivated ito, Kapanipaniwala ba mga kaibigan ang mga sinasabi nitong si Diego Gomez? Ano sa palagay nyo? Isang malaking BUTAS ang ipinakita nitong complainant na ito. PARA SA INYONG COMMENTS O REACTIONS, MAGTEXT SA 09179904918. MAAARI DIN KAYONG TUMAWAG SA 7788442.</body>
<link>http://www.philstar.com/Article.aspx?articleId=245356&amp;publicationSubCategoryId=94</link>
</article>
<article>
<title>EDITORYAL - Bantayan ang mga Herodes</title>
<author></author>
<date>
<month>April</month>
<day>06</day>
<year>2004</year>
</date>
<body>ANG mga terorista ang makabagong Herodes. Uhaw sila sa dugo ng kanilang kapwa. Ibig maghari sa pamamagitan ng karahasan. Pinatunayan na nang magsagawa ng sunud-sunod na pambobomba sa Metro Manila noong December 30, 2000 kung saan may 100 tao ang namatay at karamihan ay mga inosenteng bata. Nasundan nang pambobomba sa Davao International Airport at Sasa Wharf noong nakaraang taon at marami rin ang namatay. Kamakailan, mga terorista rin ang itinurong nagtanim ng bomba sa isang train sa Madrid, Spain. Marami rin ang namatay doon. Siksikan sa pasahero ang train nang mangyari ang pagsabog. Ganyan din ang ginawa sa LRT na sumabog habang nasa Blumentritt Station. Marami ring sakay ang LRT sapagkat karamihan sa mga tao ay naghahanda sa New Year. Ngayong Mahal na Araw, nakatanggap ng report ang Philippne National Police (PNP) na magsasagawa ng pagsalakay ang mga terorista sa Metro Manila bilang ganti sa pagkakadakip sa anim na Abu Sayyaf noong nakaraang linggo. Ayon sa report, balak pasabugin ng mga terorista ang isang mall, LRT at MRT at ang Pandacan oil depot. Magsasagawa rin umano ng pangingidnap. Noong Sabado pa nakalagay sa full alert ang may 120,000 miyembro ng PNP. Ang anim na naarestong miyembro ng teroristang Abu Sayyaf ay magkahiwalay na nadakip sa Quezon City at Makati. Isa sa mga naaresto ay umaming siya ang naglagay ng bomba sa nasunog na SuperFerry 14. Nasunog ang ferry noong February 27 ilang oras matapos umalis sa pier sa Maynila. Ayon sa nadakip na terorista, siya ang tinutukoy na &amp;quot;passenger 51&amp;quot; na nagtanim ng bomba. Inilagay umano niya ang bomba sa isang TV set. Itinanggi naman ito ng PNP. Uhaw sa dugo ang mga makabagong Herodes at gagawin ang lahat para makapagsabog ng lagim sa bansa. Hindi lamang dito sa Metro Manila nararapat ituon ang pagbabantay ng PNP kundi maging sa buong bansa. Sasalakay ang mga &amp;quot;uhaw sa dugo&amp;quot; kahit na Mahal na Araw. Hindi sila nangingilin. Mas maraming sibilyan ang kanilang mapatay ay mas matutuwa sila kagaya nang nangyari sa Madrid. Hindi rin lamang naman sa terorista dapat ituon ng PNP ang atensiyon kundi pati na rin sa mga kriminal na gumagala sa kapaligiran ngayon. Uso ang nakawan ngayon sa mga banko, panghoholdap sa mga pampublikong sasakyan at ang pangingidnap. Ang pakikipagtulungan din naman ng mamamayan sa paglupig sa mga terorista ay kailangan. Ang mga kahina-hinalang kilos ng mga tao ay dapat ireport lalo pa kung nasa isang mataong lugar. Kayang durugin ang mga makabagong Herodes kung magkakaisa ang pulis at sibilyan.</body>
<link>http://www.philstar.com/Article.aspx?articleId=245441&amp;publicationSubCategoryId=94</link>
</article>
<article>
<title>15 kalupitang sinapit ni Kristo</title>
<author>ORA MISMO Ni Jarius Bondoc</author>
<date>
<month>April</month>
<day>06</day>
<year>2004</year>
</date>
<body>NUNG panahon ni Pope Clement II (1730-1740), inasam ni Sister Mary Magdalene, ng Order of Santa Clara, na mabatid ang paghihirap ni Kristo habang nasa kamay ng mga bumihag sa Kanya nung gabi ng Huwebes hanggang umaga ng Biyernes. Sa dasal pinabatid ni Kristo kay Sis. Mary ang &amp;quot;15 Lihim na Pagmamalupit&amp;quot; sa Kanya: &amp;quot;Tinuring nila Ako na pinaka-mababang hayop sa mundo, kaya: (1) Ginapos nila Ako at kinaladkad sa hagdang bato pababa sa nanlilimahid at nakakaduwal na silong; (2) Hinubaran Ako at pinagsisipit ng matatalas na bakal; (3) Tinalian Ako nang mahigpit sa dibdib at ihinagis sa dingding; (4) Isinabit Ako nang madulas mula sa kisame, para lumagapak sa lupa. Sa pahirap na ito, napaluha Ako ng dugo; (5) Itinali Ako sa poste at pinagtutuklap ng sibat ang Aking balat; (6) Pinagpapalo Ako ng bato at pinaso ng nagbabagang uling; (7) Pinatayo nila Ako sa umaasong bakal na kalasag; (8) Pinutungan Ako ng koronang tinik at piniringan ng pinaka-maruming tela; (9) Isinalampak Ako sa upuan na puno ng nakausling pako na bumutas sa Aking hita; (10) Pinatuluan ang mga sugat Ko ng pinakulong tingga at alkitran, at iniupo Ako muli sa mga pako, kaya lalo itong bumaon sa Aking laman; (11) Bilang pagmamaliit, tinurukan nila ng mga karayom ang namamagang balat na pinagbunutan ng Aking balbas; (12) Itinali nila Ako nang mahigpit sa isang krus hanggang hindi na Ako makahinga; (13) Pagbagsak Ko sa lupa, pinagtatapakan nila Ako sa ulo; (14) Isa sa kanila ay pumilas ng tinik mula sa korona at itinurok sa Aking dila, tapos sinalaksak sa bibig Ko ang dumi ng hayop; at (15) Iginapos ang kamay Ko sa likod at, habang binabambo, kinaladkad Ako palabas ng piitan.&amp;quot; Pinasya ni Pope Clement II na ipaalam ang 15 lihim na kalupitang sinapit ni Hesus para lang tubusin ang mundo mula sa kasalanan. Ilan dito ay nilahad sa lumang pelikulang Pilipinong Kristo, at sa kalalabas pa lang na Passion of the Christ ni Mel Gibson. Sa pagkabatid nito, maraming nagbabalik-loob sa Diyos.</body>
<link>http://www.philstar.com/Article.aspx?articleId=245448&amp;publicationSubCategoryId=94</link>
</article>
<article>
<title>Reyes sa BOC</title>
<author>ORA MISMO Ni Butch M. Quejada</author>
<date>
<month>April</month>
<day>06</day>
<year>2004</year>
</date>
<body>MATINDI ang mga sumisingaw na balita sa Bureau of Customs (BOC) nitong mga huling araw kasi papalitan daw ni NASTF bossing Angie Reyes, si BOC Commissioner Tony Bernardo. Si Bernardo, ay nasa New Zealand, sa isang linggo pa ito uuwi ng Pinas. Dalawang beses nagsumite ng letter of resignation si Tony sa Palasyo pero hindi ito tinanggap ni Prez GMA sa hindi malamang dahilan. Mukhang mahal ng Malaca&amp;ntilde;ang si Tony dahil above target naman ang revenue collection ng bureau. Kaya lang marami ang nagtataka kung bakit pinabantayan ng Malaca&amp;ntilde;ang ang Customs sa bagong tatag na National Anti-Smuggling Task Force. Mukhang duda sila na may malalimang milagro ng nagaganap dito. Malaking sampal kay Tony ang pagtalaga ng NASTF kasi pagpirma niya ng release shipments at duda ang mga kabig ni Angie haharangin ito sa gate. Ika nga, hindi puwedeng makalabas sa customs ang pinagdududahang kargamento. Ano kaya ang kasalanan ni Bernardo sa Palasyo? Kung ako kay Tony irrevocable resignation ang ipadadala ko sa Palasyo, anang kuwagong urot. Tiyak bang tatanggapin ang letter niya?&amp;quot; tanong ng kuwagong SPO-10 sa Crame. Nakakahiya kasi kung hindi siya magre-resign, sabi ng kuwagong Kotong cop. Matindi ang intriga sa pier kaya bihirang Commissioner dito ang bumango ang name. Kung si Angie, ang tatanungin sa nangyayari kay Tony, magbitiw kaya siya sa puwesto? &amp;quot;Sigurado may prinsipyo si General. Teka nga pala matindi raw ang puslitan blues sa Clark at Subic? anang kuwagong pulis na naglalanggas ng sariling galis. Hindi magtatagal at makakapa rin ng NASTF iyan! Abangan natin ito!</body>
<link>http://www.philstar.com/Article.aspx?articleId=245456&amp;publicationSubCategoryId=94</link>
</article>
<article>
<title>Loren, Loren bakit ka ganyan?</title>
<author>PANAGINIP LANG Ni Nixon T. Kua</author>
<date>
<month>April</month>
<day>06</day>
<year>2004</year>
</date>
<body>NAGKAAYOS na si Fernando Poe Jr. at si Sandra Aguinaldo ng GMA 7 at gumagawa na rin ng hakbang ang Hari ng Pelikulang Pilipino na mapalapit sa iba pang media na nag-cocover sa kanya. Dapat niyang tandaan na ang media ang representate ng sambayanan na nais malaman ang buhay, plano at kaisipan ng mga kandidatong kanilang pipiliin, lalo na ang nais mamuno sa ating Inang Bayan. Pinasok niya ang larangan ng pulitika kaya pasensiya na ang kanyang privacy at pananahimik sa ibat ibang isyu. Tama ang sinabi niya na kinakabahan pa siya, lalo na pag nasa harap ng mga tape recorder at microphone pero dapat siyang masanay at dapat instant na ang kasanayan niyang ito. Sana lang ang tuluy tuloy na ang pagbabago niyang ito at isama niya ang pagiging available niya sa media, lalo na sa mga interview, hindi lang sa mga reporter na nagko-cover ng kampanya niya kung hindi mga talk show ng telebisyon at mga radio anchor na tumatalakay ng maraming isyu araw araw. Hindi maganda na laging tagapagsalita niya ang naririnig dahil ang nais ng sambayanan ay marinig mula sa kanya at masagot niya ang mga katanungan ng deretso. Hindi na bale ang mga debate kung saan pagtatalo lang naman talaga ang nangyayari. Pero kung maaari pang pagbigyan si FPJ, si Sen. Loren Legarda at si Sen. Tito Sotto ay malabo at talagang palpak ang ginawa nila ng sabihan pa nila si Sandra Aguinaldo na humingi ng paumanhin. Hindi ba alam ng dalawang ito na ang ginagawa ni Sandra ay malaking maitutulong sa kanilang kandidato bilang pangulo, lalo na ang pagpapakita sa nationwide television na maraming nanunood at nakikinig kay FPJ sa kanyang rally sa Iloilo. Hindi na sila bago sa larangan ng pulitika, si Sotto na nagsimula pa bilang vice mayor hanggang sa maging senador at si Legarda na galing pa man din sa media, o baka naman nakalimutan na niya ang kanyang pinanggalingan. Dapat niyang tandaan ang kasabihan na &amp;quot;ang taong hindi marunong lumingon sa pinanggalingan ay hindi makakarating sa paroroonan.&amp;quot; Kesa ayusin niya, gusto niya pang humingi ng paumanhin si Sandra, gagawin niya kaya yun kung siya ang nasa puwesto ni Sandra. Palagay ko hindi, dahil nakilala rin siya bilang matapang na media personality. Sinabi pa ni Sotto na comedy lang daw ang nangyari, baka sa kanya dahil matagal na siyang komedyante at siguro ang tingin niya sa lahat ng kanyang ginagawa ay comedy pati na ang pagiging senador niya. Si Loren naman, alalahanin niya na bagamat matalino siya at maganda ay hindi aabutin ang kinaroroonan niya ngayon kung hindi dahil sa media. Kung hindi siya naging media person ay wala siya sa kinatatayuan niya ngayon. Baka nakalimutan niya na nakilala siya at nanalo, katunayan nga nag-number 1 dahil sa kanyang pagiging isang taga-media. Sabagay sabi nga nang mga dati niyang nakasama sa media ay malaki na ang pinagbago niya. Bakit nga naman hindi, sikat na siya ngayon at hindi na siya ang broadcaster at television host na si Loren Legarda, siya na si Sen. Loren LegardaLeviste. Kahalubilo niya na ngayon ay mga sikat na pulitiko kasama na riyan si FPJ, hari ng Pelikulang Pilipino at kandidato bilang Pangulo ng Republika ng Pilipinas. Nasa execom din siya ng Koalisyon ng Nagkakaisang Pilipino kung saan kasama niya si Sens. Edgardo Angara, Aquilino Pimentel, Enrile, Maceda at iba pang sikat. Siyempre rin kasama niya na rin ang mga leader ng NPC ni Ambassador Danding Cojuangco at ng LDP ni Angara at PMP ni dating Pangulong Erap. Iba na nga naman, mataas na ang lipad mo ngayon, Madam Loren Legarda Leviste. Sorry maam hindi na naming kayo maabot. * * * Glorya hndi nmin iboboto kc pnapahirapan nya ang mga muslim s Mindanao  09198007271; Mga kbbyan pls magisip tau, huwag nating iboto ang brumbado na ay illiterate pa. Kwawa taung mga pinoy, iba na lang ang iboto huwag lang c fpj  09274502483; Fpj wla k plang puso at wl ring utak, d 220 tv ad m, syang binayad mo s tv  09186934126; Legarda at sotto c Sandra na ang bnastos bukod pa s 2 reporter na nauna gus2 nyo pa c Sandra ang mg apologize at ikaw sotto sbihin mo p n bro lang, may isip ka ba?  09275218044; Makatao at mababa raw loob ni fpj pero laging pikon at mainitin ang ulo, tama ba? Mukha lang ang mabait! Iba siya pag sa likuran ng camera at entablado  09206087349; Dpat c roco ang mnalo kc s lhat ng knddato sya lang ang gling s hirap at sya ang my utak  09182123100; Gma ang dami mong cnabi nasan na ang pera ng bayan tapos puno na tayo ng utang  09163676367; Pag c fpj mnalo d lang pambabastos maranasan mo tyak pati armalite sa suntok dadapo sa yo. D pa nga nananalo tonto na yuks hrap walang edukasyon  09205838278; Khit sino wag lang c Gloria, swapang s puwesto kurakot na pidal palayasin sa malakanyang  09196856200; Sana kunin na ni taning lahat ng magnanakaw sa gobyerno para makaalpas naman ang bayan sa kahirapan  09193599127; Tatlo beses na nakitaan nting pguugali n fpj sa media people, limitado pa rin ba ang utak nyo fpj fanatics  09184040299. * * * Para sa anumang reaksyon, sumulat lang sa nixonkua@yahoo.com o kayay mag-text sa 09272654341. Mapapakinggan nyo rin po ang inyong lingkod sa DZEC 1062 mula 4:30 hanggang 6:00 ng hapon, Lunes hanggang Huwebes.</body>
<link>http://www.philstar.com/Article.aspx?articleId=245469&amp;publicationSubCategoryId=94</link>
</article>
<article>
<title>EDITORYAL - Pasang krus ay pabigat nang pabigat</title>
<author></author>
<date>
<month>April</month>
<day>07</day>
<year>2004</year>
</date>
<body>DUMUDUGO ang balikat, mahapdi at nagnanaknak! Ganyan mailalarawan ang dinaranas ng maliliit at mahihirap sa kasalukuyan. Habang patuloy ang mga pulitiko sa pagpapabaha ng pera sa kanilang advertisement sa telebisyon at diyaryo para akitin ang mamamayan, marami naman ang hindi malaman kung paano hihigpitan ang kanilang sinturon sa pagtitipid. Pabigat nang pabigat ang dalahing krus sa kanilang balikat. At hindi namin alam kung ang paghihirap na ito ay nakikita pa ng mga halal ng taumbayan o hindi na dahil sa pagiging abala sa pambobola para mailuklok muli sa puwesto. Gaano karami sa mga nakapuwesto ang nalalaman pa ang pagtaas ng mga pangunahing bilihin, gaya ng karne, bigas, asukal at marami pang iba? Nagsasamantala ang mga hayok na negosyante at walang awa kung hagupitin ang mahihirap. Nagmistulang si Jesus nang nakagapos sa haligi habang hinahampas ng mga sundalong Romano. Nagtaas na ang pamasahe dulot nang walang tigil na pagtaas ng gasoline. Walang magawa ang pamahalaan na para bang naging sunud-sunuran na sa tatlong higanteng oil companies. Kapag sinabing magtataas, walang makapigil sa kanila. Kamakalawa ay nagtaas na naman ng presyo ang liquified petroleum gas (LPG). Panibagong dagdag na namang bigat sa balikat ang pagtaas ng LPG. Ang bagong presyo ng LPG ay P311 hanggang P321 bawat 11-kilogram cylinder. Noong nakaraang buwan lamang nagtaas ang cooking gas at ngayon ay nagtaas na naman. Wala namang magawa ang gobyerno. Habang hinahagupit ang maliliit at mahihirap ng pagtaas ng presyo ng bilihin, patuloy naman ang pagtaas ng krimen lalo na sa Metro Manila. Taliwas sa sinasabi ng mga awtoridad na bumaba ang krimen. Kamakalawa, hinoldap ang isang banko sa kaliwanagan ng araw at sa harap ng maraming tao. Naganap ang panghoholdap sa SM City North Edsa, Quezon City. Hinoldap ang Banco de Oro na nasa loob mismo ng nasabing shopping mall. Patay ang isang guwardiya. Walang nakadalong pulis habang isinasagawa ang panghoholdap. Nasaan na naman ang mga pulis? Bago ang panghoholdap sa QC, isang holdapan din naman ang naganap sa Sta. Cruz, Manila at isang 59-anyos na messenger naman ang napatay. Apat na milyong piso ang natangay. Pabigat nang pabigat ang dalahing krus nang mahihirap at maliliit. At hindi namin alam kung ang paghihirap na ito ay nadarama pa ng mga lingkod-bayan o hindi na sapagkat masyado nang naagaw ang kanilang pansin ng pamumulitika.</body>
<link>http://www.philstar.com/Article.aspx?articleId=245553&amp;publicationSubCategoryId=94</link>
</article>
<article>
<title>Talagang ganyan ang pulitika,baho muna ang kakalkalin,kesa plataporma</title>
<author>BANAT NI BATUIGAS Ni Bening Batuigas</author>
<date>
<month>April</month>
<day>07</day>
<year>2004</year>
</date>
<body>MUKHANG hindi marunong lumingon sa kanyang pinanggalingan si Vice Presidentiable Noli de Castro kung ang informercial nila ni Presidente Arroyo ang gagawing basehan. Sa nasabing infomercial kasi, nanawagan sa kapwa kandidato si Kabayad este Kabayan na huwag magsiraan at magtrabaho na lang. Mabilis palang makalimot si Mr. De Cash-tro dahil kailan lang eh yon din ang gawain niya sa kanyang TV program na Magandang Gabi Bayan  ang manira ng kapwa. Itanong mo yan kay businessman Rafael Engle at alam niya ang kasagutan. Kaya nag-iingay sina Engle at dating asawa niyang si Pacita Baby&amp;nbsp;Torralba ay para gantihan si De Castro sa paninira niya ng mga buhay nila, di ba mga suki? He-he-he! Talagang ganyan ang pulitika natin. Baho muna ng kalaban imbes na ang plataporma ang unahin. Pero mukhang tumatalab na sa buto ni de Cash-tro itong mga akusasyon na naglabasan laban sa kanya dahil nag-file na siya ng libel hindi lang laban kay Engle kundi maging kay Andrew Gonzales, national director ng Bagong Lahing Pilipino Development Foundation. Humihingi si Ka Noli ng P200 danyos sa kasong isinampa niya sa Pasay City prosecutors office. Gusto ring alamin ni Ka Noli kung sinong politician ang nasa likod ng mga black propaganda laban sa kanya, he-he-he! May katwirang mabalisa si Ka Noli dahil dahan-dahan na lumalapit ang agwat nila nang mahigpit niyang kalaban na si Sen. Loren Legarda sa mga huling naglalabasang survey, di ba mga suki? At sa ngayon, umiinit pa rin ang isyu ukol dito sa mga bintang ni Torralba laban kay Ka Noli. Eh kahit saan tayong sulok ng bansa man tayo pumunta, ito ang usap-usapang isyu na sa kinalaunan ay maaaring makapagpababa pa ng tsansa ni De Castro sa darating na May elections. Kasama ang anak niyang si Manueli, lumabas sa TV si De Castro at isa-isang pinasinungalingan ang mga bintang sa kanya ni Torralba. Ang hindi niya alam, habang nagsasalita siya ay maraming katanungan pa ang lumabas na maaring magpapatunay na sinungaling nga siya. Taliwas sa claim ni De Castro na inabandona ni Baby si Manueli, ito naman ang mga katanungan ni Pacita kay Noli: Sino ba ang kasama ni Manueli nang manganak siya noong Disyembre, hindi ba ako?, Sino ba ang tinatawagan ni Manueli upang isumbong na mula P5,000 ay ginawa mong P1,000 na lang ang suporta mo sa kanya? Hindi ba ako?, Sino ba ang pinagsusumbungan ng anak natin na pati ang serbisyo ng tubig nila sa tinitirhan nila ng kanyang asawa ay nagmumuntikan nang maputol dahil sa di mo man lang siya matulungan, di ba ako? Ano ba yan? At siguro, ang langit na ang nagtiyap ng kapalaran upang maibulgar ni Baby ang itinatagong baho ni Kabayad este Kabayan. Ayon kay Baby, hindi siya lumantad dahil sa milyong halaga tulad ng akusasyon ng Palasyo sa kanya, kundi dahil nakorner siya ng reporter na kumokober ng KNP rally sa Bohol. Tinanong ako ng reporter kung iboboto ko si Noli dahil dating asawa ko ito at sinabi ko ang katotohanan, demolition job ba yan? ang tanong ni Baby. Ang importante, ani Pacita ay ibinulgar niya ang bulok sa katawan ni Noli at bahala na ang sambayanan na maghusga sa kanya. O, may linaw na ba ang mga isyu laban kay Noli, mga suki?</body>
<link>http://www.philstar.com/Article.aspx?articleId=245555&amp;publicationSubCategoryId=94</link>
</article>
<article>
<title>Ang kahalagahan ng Semana Santa</title>
<author>HINDI PA TAPOS ANG LABAN Ni Sec.Mike Defensor</author>
<date>
<month>April</month>
<day>07</day>
<year>2004</year>
</date>
<body>SIMULA pa lang noong Biyernes ay nagsimula na ang pag-uwi ng marami nating kababayan sa mga probinsiya upang doon magpalipas ng Semana Santa kasama ng kanilang mga kapamilya at kamag-anak. Sa gitna ng intrigahan at mainit na lagay sa pulitika, nawa ay magawa nating isantabi kahit panandalian lamang, ang mga bagay-bagay na ating pinagkakaabalahan upang mabigyan natin ng tunay na pagpapahalaga ang Semana Santa. Sa ating pang-araw-araw na pamumuhay, lubhang napakarami nating mga bagay na iniintindi na kung minsan ay hindi na natin nabibigyan ng pagpapahalaga ang ating ispiritwal na pangangailangan. Bagaman marami tayong mga plano at mga balak gawin kasama ang ating mga anak at kapamilya sa susunod na mga araw, sana ay makahanap tayo ng sapat na panahon upang pagnilayan ang tunay ng kahalagahan ng Semana Santa sa ating buhay-ispiritwal. Gayon na lamang ang pag-ibig ng Ama nating Diyos sa sangkatauhan at pinadala Niya ang kanyang Anak upang tubusin tayo sa pagkakasala. Nagawang ibigay ni Jesus ang kanyang buhay para sa atin. Sa ating mga Katoliko, napakahalaga ang ating paghahanda sa Semana Santa. Ang paghahandang ito ay hindi lamang dapat panlabas kundi lalo at higit ang paghahandang ispiritwal. Nawa ay madama natin ang tunay na pagmamahal at makamtan ang tunay na katahimikan ng loob at pagpapatawad ngayong Semana Santa.</body>
<link>http://www.philstar.com/Article.aspx?articleId=245565&amp;publicationSubCategoryId=94</link>
</article>
<article>
<title>Mga kandidatong Eskriba at Pariseo</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>April</month>
<day>07</day>
<year>2004</year>
</date>
<body>SA panahon ng pamumulitika at pangangampanya ng mga kandidato ay mahirap malaman kung sino ang nagsasabi ng totoo. Halos lahat ay ipinagmamalaki ang kanilang plataporma de gobyerno. Panay ang kantiyaw, batikos, panlilibak sa mga katunggali. Ibat ibang klase ang mudslinging&amp;nbsp;nila. Maraming hitting below the belt. Grabe talaga. Sa banal na kasulatan ay lumalabas na mga kontrabida ni Jesus ang mga Eskriba at mga Pariseo na nang panahong iyon ay makapangyarihan at iginagalang ng sambayanan. Mga ipokrito sila. Malakas na nagdarasal sila at padipa-dipa pa habang nakatingala sa langit. Ipinakikita nila ang hirap sa pag-aayuno. Mga pakitang tao lamang ang ginagawa nilang kabanalan. Sa katotohanan ay maiitim ang kanilang budhi. Mga ganid sila, materyoso, mandaraya, mapag-imbot at maiinggitin. Ayaw nilang malalamangan at malalampasan ng iba ang kanilang talino. Ang mga Eskriba at Pariseo sa panahong ito ay ang mga kandidatong trapo, kurakot at mga sinungaling. Iboboto niyo ba sila sa Mayo 10?</body>
<link>http://www.philstar.com/Article.aspx?articleId=245568&amp;publicationSubCategoryId=94</link>
</article>
<article>
<title>Pagtataksil ni Judas</title>
<author>ALAY - DANGAL Ni Fr. Jose C. Blanco, S.J.</author>
<date>
<month>April</month>
<day>07</day>
<year>2004</year>
</date>
<body>NASA kalagitnaan na tayo ng Semana Santa. Ang ating Ebanghelyo sa araw na ito ay tungkol sa pagkakanulo kay Jesus ni Judas. Ito ang pinakabuktot na uri ng gawain. Si Judas ay pinili ni Jesus bilang isa sa kanyang mga alagad. Subalit pinagtaksilan niya ang ating Panginoon (Mt. 26:14-25). Si Judas Iscariote, isa sa Labindalawa, ay nakipagkita sa mga punong saserdote. Ano po ang ibibigay ninyo sa akin kung tulungan ko kayong madakip si Jesus? tanong niya. Noon din ay binilangan nila siya ng tatlumpung salaping pilak. Mula noon, humanap na si Judas ng pagkakataon upang maipagkanulo si Jesus. Dumating ang unang araw ng Kapistahan ng Tinapay na Walang Lebadura. Lumapit kay Jesus ang mga alagad at nagtanong, &amp;quot;Saan po ninyo ibig ipaghanda namin kayo ng Hapunang Pampaskuwa?&amp;quot; Sumagot siya, &amp;quot;Pumunta kayo sa lunsod at hanapin ninyo ang taong ito. Sabihin sa kanyang ganito ang ipinasasabi ng Guro: &amp;quot;Malapit na ang aking oras. Ako at ang mga alagad koy sa bahay mo kakain ng Hapunang Pampaskuwa.&amp;quot; Sinunod ng mga alagad ang utos ni Jesus, at inihanda nila ang Hapunang Pampaskuwa. Nang gabing yaon, dumulog sa hapag si Jesus, kasama ang 12 alagad. Samantalang silay kumakain, nangusap si Jesus, &amp;quot;Sinasabi ko: Isa sa inyo ang magkakanulo sa akin.&amp;quot; Nanlumo ang mga alagad, at isat isay nagtanong sa kanya, &amp;quot;Ako po ba, Panginoon?&amp;quot; Sumagot siya, &amp;quot;Ang kasabay kong sumawsaw sa mangkok ang magkakanulo sa akin. Papanaw ang Anak ng Tao, ayon sa nasusulat, ngunit sa aba ng magkakanulo sa kanya! Mabuti pang hindi na ipinanganak ang taong iyon.&amp;quot; Si Judas, na magkakanulo sa kanya, ay nagtanong din, &amp;quot;Guro, ako po ba?&amp;quot; Sumagot si Jesus, &amp;quot;Ikaw na ang nagsabi.&amp;quot; Nasaktan si Jesus sa ganitong kataksilan. Personal niyang pinili si Judas. Kung ito ay ginawa ng isang kaaway, marahil ay hindi ganoon kasakit. Datapwat ito ay ginawa ng isang kaibigan. Gayunpaman, hindi tayo dapat maging malupit kay Judas. Huwag nating kalilimutan na bawat kasalanang ating ginagawa ay isang pagtataksil sa ating Panginoon. Tayo rin ay nagtaksil sa ating Manunubos.Tayo ay nagkasala. Tanggapin natin ang ating pagkakamali. Dapat tayong mapuspos ng pagdadalamhati. Handa tayong patawarin ni Jesus. Alisin ang kadiliman ng ating pagkamakasalanan. Si Jesus ang ating Tagapagligtas. Naghihintay siyang yakapin tayo.</body>
<link>http://www.philstar.com/Article.aspx?articleId=245575&amp;publicationSubCategoryId=94</link>
</article>
<article>
<title>Mga anghel nailigtas mula sa kanilang kalbaryo</title>
<author>BAHALA SI TULFO Ni Ben Tulfo</author>
<date>
<month>April</month>
<day>07</day>
<year>2004</year>
</date>
<body>AKO at ang aking mga staff sa B.S.T. Tri-Media Production, ang producer ng &amp;quot;BITAG&amp;quot; at ng &amp;quot;Imbestigasyon ng BAHALA SI TULFO&amp;quot; ay nakikiisa sa sangka-kristiyanuhan sa paggunita ng SEMANA SANTA. Habang marami sa mga kababayan natin ang nangingilin, marami rin naman ang patuloy na gumagawa ng kabuktutan, pang-aabuso at panlalamang. Wala sa mga buhong na to kung ang kanilang ginagawa, KALBARYO sa kanilang mga naaagrabiyado. Bastat mahalaga sa kanila, magkamal ng maraming salapi. Ang tawag ko sa kanila, mga angkan ni HUDAS! Marso 26, humingi ng tulong sa aming tanggapan ang isang nagpakilalang Mercy. Sa pamamagitan ng text, sinabi ni Mercy, siya raw ay tumakas sa isang videoke bar sa Calamba, Laguna. Kasama niya raw ritong ikinulong ay mga menor de edad na ni-recruit mula sa mga lalawigan. Pinangakuan na gagawing katulong sa Maynila ngunit pagdating sa Calamba, ginawa silang GRO at prostitutes. Dahil dito, agad na &amp;quot;kumilos pronto&amp;quot; ang aming Bitag Strike Force. Sa tulong ng mga awtoridad, sinalakay ang itinurong videoke ng aming asset na si Mercy. Ang Jims Videoke Bar na nagsilbing IMPIYERNO sa kanilang mga biktima. Sa pag-imbestiga ng &amp;quot;BITAG&amp;quot;, nalaman namin kung anong hirap at pagmamalupit ang sinapit ng mga pobreng mga &amp;quot;anghel.&amp;quot; Sa kamay ito ng mag-asawang may-ari ng videoke bar. Sila ang tumpak ng halimbawa ng nalalabing kaanak ni Hudas at ni Satanas. Sa kasalukuyan, nasa pangangalaga na ng Department of Social Welfare and Development (DSWD) ang mga nailigtas na biktima. Sa wakas natapos agad ang kalbaryo nila. Naagapan ito ng &amp;quot;BITAG&amp;quot; sa tulong ng ating mga awtoridad. Kaya mensahe ng kolum na to sa mga natitira pang kalahi ni &amp;quot;TANING&amp;quot;, may panahon pa, sa inyong pagbabago. Bago kayo tuluyang mahulog sa &amp;quot;BITAG&amp;quot; ng Dagat-dagatang Apoy! * * * Para sa inyong mga reaksiyon, sumbong at reklamo type BITAG  COMPLAINTS&amp;lt; space&amp;gt; (message) at i-send sa 2333 (Globe/TouchMobile) O 334 (Smart/TalknText). O di naman kaya sa aming hotline # (0918) 9346417 o tumawag sa mga numero 932-53-10 at 932-89-19. Makinig sa DZME 1530 Khz, Monday-Friday, 9:00-10:00 A.M.. At panoorin ang programang &amp;quot;BITAG&amp;quot; tuwing Sabado, 7:00-8:00 p.m. sa IBC-13.</body>
<link>http://www.philstar.com/Article.aspx?articleId=245579&amp;publicationSubCategoryId=94</link>
</article>
<article>
<title>&amp;quot;Sa paggunita kay Kristo&amp;quot;</title>
<author>CALVENTO FILES Ni Tony Calvento</author>
<date>
<month>April</month>
<day>07</day>
<year>2004</year>
</date>
<body>KAILAN KA BA HULING TUMUNGHAY SA KRUS NA NAGLALARAWAN NG NAGING PAGHIHIRAP NI HESUKRISTO PARA TUBUSIN ANG KASALANAN NG MUNDO? NATATANDAAN MO PA BA? Pagmasdan mong mabuti ang larawan ng dakilang pagpapasakit Niya habang nakabayubay sa Krus. Hindi baga parang mas matindi ang pagkabayubay ngayon? Dahil kaya sa sobrang kasamaan ng tao? Hindi pa kaya naging sapat ang pinagdaanang hirap noon ni Kristo para lang mapagtanto na ngayoy mas malala na ang lagay ng tao? Sa bawat kasalanan na nagagawa ng bawat isa sa atin ay parang dagdag na tinik, dagdag na hampas ng latigo, dagdag na pag-alimura, dagdag na bigat ng krus na pasan, dagdag na sakit ng ipinakong mga kamay at paa. Bakit ba Siya ang umako ng kasalanan ng mundo? Bakit ba ginusto Niyang tubusin ang taong hanggang ngayon ay patuloy na nagkakasala at patuloy na gumagawa ng laban sa utos Niya? Itanong natin sa ating mga sarili  karapatdapat ba tayo sa ganoon kadakilang pagmamahal? Karapatdapat ba tayo sa ganoon kabusilak na pagtanggap? Hindi hinihingi ng Diyos na gayahin o tularan ang pagpapakasakit na ginawa ni Hesus. Ilan nga bang kababayan ang tuwing sasapit ang Mahal na Araw ay malayang ipinauubaya ang sarili para literal na magpasan ng krus at magpapako dito gaya ng nangyari noon kay Kristo. Ilang pamilyang Pilipino ba ang nagsasagawa ng fasting o ang pag-aayuno para kahit papanoy makibahagi sa hirap ni Kristo. &amp;quot;But for what is it worth?&amp;quot; Ano nga bang mga pagpapakahirap ito kung ikukumpara sa lahat ng dinanas ni Kristo mula sa kamay ng mga Hudyo? Para saan nga ba ang mga iyon kung pagkatapos naman ng Mahal na Araw ay balik na naman sa dating gawi. Balik sa paggawa ng bisyo, balik sa paninira sa kapwa tao, balik sa paggawa ng mga bagay na alam namang hindi katanggap-tanggap sa Kanya. Ngayong pagsapit ng Mahal na Araw, mabuting marinig mula sa Commission on Elections(COMELEC) na ideklarang pahinga muna sa pangangampanya ang Huwebes Santo at Biyernes Santo. Tigil muna sumandali ang pambobola at mga siraan ng mga kandidato. Tigil muna ang pagbuhos ng pera para makuha ang boto ng tao. Tigil putakan. Pero pagkatapos nito, ano naman kaya? Balik na naman sa batuhan ng putik. Balik na naman sa walang patumanggang bangayan. Masuwerte na tayo kung sa paglipas man lang ng panahong ito Mahal na Araw ay walang anumang krimen na maganap. Medyo malabo yata yon, pero umaasa tayo na sana ngay mangyari. Bakit nga kaya tuwing Mahal na Araw lang naaalalang magpakahinahon, tumahimik, magtika  Bakit kaya hindi gawing palagian na isaisip at isapuso natin ang dakilang pagpapakasakit ni Kristo at ituring nga na sa bawat mabuting gawa ay nakakabawas sa bigat ng pasan Niyang Krus, nakakabawas sa sakit na dulot ng latigo, sa hapdi na dala ng koronang tinik, nakakabawas sa daloy ng dugo buhat sa Kanyang Katawan, nakakababaw sa pagkabaon ng mga pako mula sa Kanyang mga kamay at paa  Ngayon natin simulan  alisin ang lahat ng mga negatibong bagay na nasa isip at puso. Isaisantabi muna ang poot at galit. &amp;quot;Let us clean our hearts from all the impurities of the world.&amp;quot; Sa pananalangin, tayo ang nagsasalita at nakikinig ang Diyos, sa pagkakataong ito hayaan natin Siyang magsalita at dinggin natin Siya. Alam nyo bang ang scrambled word ng salitang &amp;quot;listen&amp;quot; ay &amp;quot;silent&amp;quot;? &amp;quot;in the silence of our hearts, we can heed His voice&amp;quot; At sa panahong ito lubos nating mauunawaan ang kahalagahan ng pananampalataya, ang lubos na pagtitiwala sa Kanya. Ngayong hindi na natin alam kung saan tayo puwedeng sumuling na magiging ligtas tayo at ang ating mga mahal sa buhay. Ngayong lalo pang tumitindi ang paghihirap sa mundo. Ngayong sa bawat sulok ng lupa ay may kaguluhan at pag-aaway. Ngayong ang bansa natin ay nahaharap sa lalo pang tumitinding pagsubok. Iyon naman ang ibig ng Diyos ang tumunghay tayo sa Kanya at magtiwalang hindi Niya tayo pababayaan. Pero hindi natin iaasa ang lahat sa Kanya, dahil kailangan pa rin tayong gumawa  sa pamamatnubay Niya. &amp;quot;For those who believe, there is no explanation needed. Just the thought that there is a place up there in heaven where every man is made perfect, and the promise of eternal life with Him, the reward for those who heed and believe&amp;quot; Para sa mga comments at reactions mag-text sa 09179904918 o tumawag sa telepono. Binabati ko sa kanyang b-day ngayon ang isang mabait at matalinong bata na si Keith Agustin.</body>
<link>http://www.philstar.com/Article.aspx?articleId=245582&amp;publicationSubCategoryId=94</link>
</article>
<article>
<title>EDITORIAL - Taksil Ala Hudas</title>
<author></author>
<date>
<month>April</month>
<day>08</day>
<year>2004</year>
</date>
<body>TAPOS na ang namagitang gulo kina Presidentiable Fernando Poe, Jr. at GMA reporter Sandra Aguinaldo. Ibinaon na nila sa limot ang nangyari. Bagamat walang nagsabi ng sorry, malinaw na wala na nga ang pangyayaring naglantad sa ugali ni FPJ na madaling mairita o mapikon. Sa aksiyon na pagduldol niya ng mikropono kay Sandra at sa himig ng kanyang salitang &amp;quot;Gusto mo yatang magsalita, ikaw na&amp;quot; hindi maganda ang dating sa taynga. Kakikitaan ng pagiging barumbado. Nagkaayos na ang dalawa. Hindi naman daw galit si FPJ kay Sandra. Sabi naman ng kanyang spokesman, nagbibiro lamang si FPJ dahil &amp;quot;April Fools Day&amp;quot; nangyari. Pero maipagkakaila ba ang mga kuha ng kamera? Kahit na nagkaayos na, ang nangyari ay nangyari na at nakatanim na sa isipan ng marami. Pero ang mas matindi at marahil ay hindi rin malilimutan ay ang ginawa ni vice presidentiable Loren Legarda at dating TV host/comedian Sen. Vicente &amp;quot;Tito&amp;quot; Sotto III. Makaraang iduldol ni FPJ ang mikropono at pagsalitaan si Sandra, lumapit sina Legarda at Sotto sa TV reporter at sinabihan itong mag-sorry na. Umiyak si Sandra. Ano bang iso-sorry niya gayong bahagi ng trabaho niya ang mag-balita nang live? Dalawang beses lumapit sina Legarda at Sotto kay Sandra at hinikayat na mag-sorry na para matapos na ang gulo. Hindi nagsorry si Sandra. Nag-walkout naman si FPJ. Ano ba ang dapat ihingi ng tawad? Kung wala kang ginagawang mali, ano ang ihihingi ng tawad. Ang panghihikayat ng dalawa kay Sandra para humingi ng tawad kay FPJ ay nakapagtataka. Nalalaman naman ng dalawa ang trabaho ng isang TV reporter na ang lahat ng mga nangyayari ay dapat ipabatid sa taumbayan. Ang pagkakataong iyon ang nakita ni Sandra kaya nagsagawa ng &amp;quot;standup report&amp;quot; na ikinairita at ikinapikon ni FPJ. Si Legarda ay dating broadcast journalist at si Sotto nga ay dating TV host. Alam nila ang kalakaran sa broadcast media pero nang mga sandaling iyon, tila nabulag sila at naging maikli ang pang-unawa. Kailangang mag-sori sa &amp;quot;hari&amp;quot; para hindi na humaba pa ang gulo. Kailangang si Sandra ang magpakumbaba at hindi ang tumatakbo sa pinakamataas na posisyon. Ganyan na agad kataas ang hari kahit wala pa sa trono. Marami ang nag-react sa pangyayari at bumaha ang e-mails sa Pilipino Star NGAYON. Isa rito ay nagtatanong kina Legarda at Sotto: &amp;quot;Di bat naging brodkaster din kayo? Bakit hindi yata ninyo alam ang trabaho sa media? Sino ba ang tonto?&amp;quot; Galing ang e-mail kay Michael Oliveros (PSN, April 6, 2004, page 5). Tapos na ang pangyayari, kahit walang nagsori, hindi naman malilimutan iyon ng nakararami, isang pangyayari na may bahid pagtataksil.</body>
<link>http://www.philstar.com/Article.aspx?articleId=245660&amp;publicationSubCategoryId=94</link>
</article>
<article>
<title>Mensahe ng Semana Santa</title>
<author>AKSYON NGAYON Ni Al G. Pedroche</author>
<date>
<month>April</month>
<day>08</day>
<year>2004</year>
</date>
<body>MAHAL NA ARAW. Sana ay makapag-isip-isip ang lahat. Lalo na yung mga impluwensyal na kandidato na nagbabalak gumawa ng pandaraya para manalo sa darating na eleksyon. May mga umuugong na balita na tapos na raw ang eleksyon. Ibig sabihin, mayroon nang nakatakdang manalo lalo na sa pagka-presidente. At iyan ay hindi dahil ang Diyos ang nagtakda kundi ang manipulasyon ng mga balota at paggamit ng iba pang instrumento ng pandaraya. Ang Semana Santa ay panahon upang ang bawat isa sa atin ay magnilay at pagsisihan ang anumang mga kamaliang nagawa natin sa mga nakalipas na panahon. Usap-usapan ang pelikulang The Passion of the Christ. Nailarawan daw sa pelikulang ito ang matinding paghihirap ng Panginoong Jesu-Cristo para sa katubusan ng tao sa gapos ng kasalanan. Alam nyo ba na sa Amerika, may ilang taong na-involved sa mga krimen ang sumuko sa batas at nagsisi matapos mapanood ang pelikulang ito? Bakit kinailangan pa ang isang pelikulang gawa ng tao para magsisi ang isang makasalanan? Sabagay, ginamit marahil ng Diyos na instrumento ang naturang pelikula upang ibayong bigyang diin ang kanyang mensahe ng pagliligtas. Iyan ang diwa ng Semana Santa na ginugunita taun-taon. Sa kabila nito, maraming makasalanan ang pinatigas na ang puso kaya hindi alintana ang mensahe ng Diyos. Kailangan ngayon ang sama-samang panalangin ng mga Kristiyano lalo na para sa isang mapayapa at walang bahid ng pandarayang eleksyon. We need prayer warriors para hindi magtagumpay ang buktot na layunin ng mga politikong may masamang agenda upang hindi sila magtagumpay at manaig ang katuwiran. Let us pray for Bro. Eddie Villanueva na siyang natatangi nating alternatibo sa pagka-pangulo upang mahango ang bansa sa tanikala ng pagkaalipin ng kasamaan.</body>
<link>http://www.philstar.com/Article.aspx?articleId=245668&amp;publicationSubCategoryId=94</link>
</article>
<article>
<title>Kumander Kosovo sisikat pa!</title>
<author>ORA MISMO Ni Butch M. Quejada</author>
<date>
<month>April</month>
<day>08</day>
<year>2004</year>
</date>
<body>KUNG pagbabasehan ang mga balitang lumabas kahapon tungkol kay Alhamzer Limbong Manalad, aka Kumander Kasava este mali Kosovo pala mukhang magiging star of all season ito. Gusto kasi ng Kano na dalhin sa US of A si Kumander Kosovo para doon imbestigahan hinggil sa ginawang pagpatay at pagkidnap sa mga foreigners noon sa Mindanao. Kung hihiramin o aarburin ng mga Kano si Kumander Kasava este Kosovo pala, iyan ang hindi pa natin alam sa ngayon. May grupo umano ng US-FBI ay pupunta sa Pinas tungkol kay Kumander Kasava este mali Kosovo pala. Si Kosovo, ay miyembro ng kilabot na bandidong Abu Sayad este mali Sayyaf pala. May mga kaso ng murder, kidnapping for ransom, illegal possession of ugly face este mali firearms and explosives pala si Kumander Kasava este mali Kosovo pala dito sa Pinas. Si Kumander Kosovo ay nakakulong ngayon sa Camp Bagong Diwa, Bicutan, Taguig. Sana huwag itong maglahong parang bula sa kanyang karsel. Sabi nga, baka may magic na mangyari kay Kumander Kasava este mali Kosovo pala. May mga kaso rin palang isinampa ang mga Kano sa US of A versus Kasava este mali Kosovo pala. Kung anuman ang mga legalidad sa nasabing isyu hayaan na lamang natin ang hukuman ang humusga kay Kasava este mali Kosovo pala. Mas importante sa mga kuwago ng ORA MISMO, nahuli ito ng buhay! &amp;quot;Tama bang ipahiram ng Pinas si Kosovo sa mga Kano?&amp;quot; tanong ng kuwagong Kotong cop. &amp;quot;Sa palagay ko hindi,&amp;quot; sagot ng kuwagong manlilinglang. &amp;quot;Pinoy ba si Kasaba?&amp;quot; tanong ng kuwagong maninisip ng tahong. &amp;quot;Sa pangalan lang makakain na ito.&amp;quot; &amp;quot;Kamote, Kosovo hindi kasava ang pangalan niya.&amp;quot; &amp;quot;Mukhang Russian?&amp;quot; &amp;quot;Sa pandinig lang,&amp;quot; anang kuwagong SPO-10 sa Crame. &amp;quot;Bilib ang mga kuwago ng ORA MISMO sa intelligence work ng taga-2.&amp;quot; &amp;quot;Talagang magaling ang intelligence networking ng ating awtoridad kahit na walang pera may mga big-time na nasusungkit.&amp;quot; &amp;quot;Dapat suportahan sila.&amp;quot; &amp;quot;Iyan ang gagawin natin after election.&amp;quot; &amp;quot;Ang bumoto?&amp;quot; &amp;quot;Hindi ang bigyan sila ng budget.&amp;quot; &amp;quot;Palagay ko tama ka diyan, kamote.&amp;quot; &amp;quot;Ang bigyan sila ng pera?&amp;quot; &amp;quot;Hindi para bantayan nila ang ating kaligtasan.&amp;quot; &amp;quot;Tumpak ka, lagapot.&amp;quot;</body>
<link>http://www.philstar.com/Article.aspx?articleId=245674&amp;publicationSubCategoryId=94</link>
</article>
<article>
<title>Iwas-pusoy pa rin si FPJ sa debate</title>
<author>HALA BIRA! Ni Danny Macabuhay</author>
<date>
<month>April</month>
<day>08</day>
<year>2004</year>
</date>
<body>MUKHANG hindi nga yata mapipilit si Fernando Poe, Jr. na makipagdebate sa kanyang mga kapwa presidentiables. Matagal nang pinag-uusapan ang kahalagahan ng pagtatanghal ng mga debate upang magkaroon ng pagkakataon ang mga kumakandidato sa pagka-pangulo na mailahad at idepensa ang kani-kanilang mga plataporma de gobyerno. Noong nakaraang buwan, si Raul Roco at si Eddie Villanueva lamang ang nagdebate. Nagpasabi si Mrs. Arroyo na hindi ito dadalo kung hindi lamang sisipot si FPJ. Ayaw namang makilahok si Ping Lacson sa anumang debate kung wala si GMA. Kaya noong wala si FPJ, ni anino ni GMA at ni Ping ay hindi rin nakita. May nakatakda na namang debate sa April 13 sa pamamahala ng Comelec at ng Parish Pastoral Council for Responsible Voting (PPCRV). Nagpaabot ng mensahe ang kampo ng opisyal na kandidato ng KNP sa pamamagitan ni Rod Reyes na hindi na naman makakadalo si FPJ sa nakatakdang debate. Hindi niliwanag ni Reyes kung ano ang dahilan sa pagtangging muli ni FPJ. Sabagay, hindi naman talaga mahirap hulaan kung bakit ganoon na lamang ang pag-iwas ni FPJ na makipagdebate. Ano nga naman ang panama ni FPJ sa kanyang mga kalaban kung pagsasalita at pagtatalumpati ang pag-uusapan. Sanay na sanay na si GMA sa pagsasalita sa entablado. Kampeon si Roco sa debatehan kahit na noong nag-aaral pa ito. Siguro naman hindi na kaila sa inyo ang galing ng bukadura ni Ping. Siyempre naman, sabi nga nila, himala ang bawat salita ni Bro. Eddie. Kaya, kung salitaan at talakayan din lamang, alam ni FPJ at kapartido niya na wala itong binatbat. Siguradong ilalampaso ito ng kanyang mga kalaban lalo nat hanggang sa ngayon ay wala pang masasabi na mayroon na itong maipagmamalaking plataporma de gobyerno. Kay TV reporter Sandra Aguinaldo nga ay nailang na si FPJ na masapawan, sa mga karibal na presidentiables pa kaya ang hindi?</body>
<link>http://www.philstar.com/Article.aspx?articleId=245680&amp;publicationSubCategoryId=94</link>
</article>
<article>
<title>Panahon para mangilin</title>
<author>PANAGINIP LANG Ni Nixon T. Kua</author>
<date>
<month>April</month>
<day>08</day>
<year>2004</year>
</date>
<body>ITO po ang panahon kung saan marami tayong panahon para magpahinga sa sarili nating tahanan kasama ang ating pamilya o di kayay mag-out of town at pumasyal sa kanya-kanyang probinsya at iba pang naggagandahang lugar sa atin. Yun namang iba ay out of the country pa, may mga lumipad na patungong US at ang mga papunta sa mga karatig bansa lang ay malamang na umalis kahapon o kaya ngayon pa lang. Lahat po yan ay magandang pagkakataon dahil kasama natin ang ating mga pamilya pero huwag lamang po sana nating kalimutan ang isang bagay, panahon din ho yan para tayo ay magdasal at magbalik loob sa Diyos. Kahit ho konting panahon ay ibigay natin sa ating tunay na BIG BOSS, after all panahon ho ito kung saan sinakripisyo niya ang kanyang anak na si Jesus Kristo para maisalba tayo. Bagamat hindi tayo expert sa larangan ng relihiyon at tumutulong lang tayo magpaalala sa karamihan sa ating mga kababayan dahil marami na ho ang nakakalimot, lalo na ang mga kandidato at mga pulitiko na abalang-abala sa pangangampanya. Paalala ho sa inyo na sana ay mangilin naman kayo at tigil muna ang pangangampanya. Ceasefire baga kahit ilang araw lang. Pero higit sa lahat, maaari po bang pag-ukulan nyo ng konting panahon ang pananalangin at tanungin nyo po ang inyong sarili kung ano ang tunay na dahilan bakit nais niyong tumakbo sa darating na eleksyon. Sa mga pulitiko, tandaan ho ninyo na hindi komo nakakapagbigay kayo ng donasyon sa simbahan ay okay na kayo, lalo na kung ang pinanggalingan nito ay masama o nakaw na yaman. Tandaan po ninyo, maaaring hindi alam ng opisyales ng simbahan pero alam ito ng Diyos. Kung ang iba ay kaya nyong suhulan, huwag ang BIG BOSS. Ang mga tumatakbo bilang Pangulo ng Republika ng Pilipinas, sa inyo hong pagdarasal ay sana po isipin nyo ang mga katanungang ito. Kaya nyo bang resolbahin ang suliranin ng ating bansa? Mapapaangat nyo ba ang kabuhayan ng ating mga kababayan? Mapipigilan nyo ba ang paglaganap ng krimen, kasama na ang mga ordinaryong krimen na bumabagabag sa ating mga naghihikahos ng kababayan? Mapipigil nyo ba ang nakawan sa gobyerno at kaya nyo bang labanan ang mga tuksong kasama sa inyong posisyon, pati na ang inyong mga kamag-anak na maaari ring matukso? Ang pagtakbo ba ninyo ay dahil sa nais nyong makapagserbisyo sa bayan at hindi dahil sa gusto nyong magpayaman at palakihin ang ulo? Ilan lang ho yan sa mga katanungang sana po ay sagutin ninyo sa harap ng Diyos dahil pati ho timing ng eleksyon na ito ay malapit na malapit sa Easter Sunday kung saan ginugunita natin ang muling pagkabuhay ni Jesus Christ. Ang isipin ho sana nating lahat na ang darating na halalan ay napaka-crucial sa ating bayan dahil lubog na tayo sa utang at malaki pa ang isasadsad ng ating ekonomiya at baka kung saan na tayo pulutin. Lubhang napakarami na ho ang naghihirap sa ating bansa at nararapat ho sa ating mga ordinaryong mamamayan na mangilin din sa panahong ito upang magabayan kung sino ang tunay na dapat iboto. Tandaan po ninyo, hindi lang po ang kinabukasan natin ang dapat nating isipin kung hindi ang kinabukasan ng ating mga anak, apo at magiging apo pa. Uulitin ko, crucial ang eleksyon na ito. Ako po, magdarasal din at titimbangin kung sino ang aking iboboto bilang Pangulo. Iniisip ko nga po kung dapat ko bang ilathala ang pangalan niya? Kayo palagay nyo, dapat ko bang ilabas ang pangalan ng iboboto ko? May timbang ba ang malaman ninyo? Text lang sa 09272654341. Pero pagkatapos na ho ng Holy Week, mangilin po muna tayo. Sa inyong lahat, HAPPY EASTER SUNDAY na in advance dahil wala ho tayong column sa Sabado. Sa radio naman po ay tuloy-tuloy tayo upang makapagbigay ng impormasyon at balita. Taong bahay ho, kaya medyo maikli ang bakasyon natin, pero okay lang dahil alam naming nakikinig kayo diyan. * * * FPJ wag mo n pagpilitan sarili mo. Kwawa nman Pilipinas, ppikutin ka lang ng mga nsa likod mong kurakot, maawa ka sa sarili. - 09194390390; C gma tnatakpan lhat ng kurakot na kapanalig pero kng klaban ka ggwan k ng kaso ppapra mwala ka ganyan c Gloria pidal.  09192227323; Fpj wala kang karapatan maging pangulo! Bobo ka na masama pa ang ugali mo, ikaw ang bastos. -09164338574; Kung bobo c fpj mas bobo c sotto, pati matalinong c loren nhawa. Sayang pinababa ng husto ang sarili para sa puwesto. - 09185295003; Kung c gma nga n nktapos ng pagaaral at maraming karanasan s pulitika eh bumbagsak ang ekonomiya ng basa c fpj p n walang pnagaralan at wlang krnsn. Ano p ang mangyayari sa ating bansa? 2luyan n b tayong mghihirap? 09204227894; Fpj nkktakot pag presidente bka wlang mgandang mgawa dhil kampanya palang dmi ng nsaktan. Brumbado. -09207558378; Ang kailangan natin magi2ng pangulo ng Phil ay ang tao na macontrol nya ang mga tao. - 09203681291; Gma lumayas ka na sa mlakanyang ang yabang mo tapos ng kurso sa ibang bansa lugmok naman ekonomiya. -09202494169; Gloria at fpj magsama nalang kayo sa isang partido, preho kayong nppaligiran ng trapo! 0927280923; Dhil sa unreliable survey c fpj at Gloria lng dw ang pgpipilian, a choice between the devil and the deep blue sea. 09192055987; Fpj hanga sayo ang tatay ko pero ako ay hindi pikunin ka. -09102917501; Sana ako fpj, na turn off nung nangyari kay Sandra kaya kay ping lacson na ako. -09167576656. * * * Para sa anumang reaksyon, sumulat lang sa nixonkua@yahoo.com o kayay mag- text sa 09272654341. Mapapakinggan nyo rin po ang inyong lingkod sa DZEC 1062 mula 4:30 hanggang 6:00 ng hapon, Lunes hanggang Huwebes.</body>
<link>http://www.philstar.com/Article.aspx?articleId=245687&amp;publicationSubCategoryId=94</link>
</article>
<article>
<title>EDITORYAL - Pag-asa sa Muling Pagkabuhay</title>
<author></author>
<date>
<month>April</month>
<day>11</day>
<year>2004</year>
</date>
<body>SA kabila ng mga kabiguan ay mayroong pag-asa. Sa likod ng dilim ay may liwanag. Kahit na gaano pa kahirap ang naranasan ng Pinoy, laging may butil ng pag-asa sa kanilang puso. Kahit na sunud-sunod pa ang mga dagok, marami ang naniniwalang lilipas din ang mga ito at makakamtan ang minimithing pangarap sa buhay. Ganito ang sinisimbolo ng Muling Pagkabuhay ng Dakilang Mananakop na ginugunita ngayon. Bagong pag-asa sa Muling Pagkabuhay. Bagong pag-asa sa mga kaanak na naging biktima ng karahasan at trahedya. Mahigit dalawang buwan na ang nakararaan nang masunog ang SuperFerry 14 na may 100 katao ang namatay. Ang mga nakaligtas ay bahagya nang nakaka-rekober sa malupit na trahedyang iyon. Ang mga naulila ay walang tigil sa pagdarasal na magkaroon ng hustisya ang naging kamatayan ng kanilang mahal sa buhay. Patuloy pa rin silang naniniwala na magkakaroon ng liwanag ang lahat. Hanggang sa kasalukuyan, iniimbestigahan pa ang pangyayari. Nagkaroon umano ng pagsabog bago nagkaroon ng sunog ayon sa mga nakaligtas na pasahero. Sabi naman ng mga teroristang Abu Sayyaf, sila ang may kagagawan ng pagsabog. Pinabulaanan naman ito ng military. Bagong pag-asa rin ang nasa puso ng mga kaanak ng mga biktima ng karahasang may kaugnayan sa nalalapit na eleksiyon. Parami nang parami ang bilang ng mga namamatay dahil sa poll related violence. Walang tigil ang pag-ambush sa mga kandidato. Ang pag-usbong ng mga private armies ay isang itinuturong dahilan ng karahasan. Sa kabila ng mga karahasang dulot ng papalapit na election, namamayagpag din naman ang pagdami ng krimen sa Metro Manila at iba pang lugar. Sunud-sunod ang mga holdapan sa banko, sasakyan at maski mga naglalakad sa kalye ay hindi na ligtas. Isang patunay ay ang nangyaring panghoholdap sa isang armored van na nasa loob ng SM City noong nakaraang linggo. Hinoldap dakong alas kuwatro ng hapon at isang guwardiya ang napatay. Malagim naman ang nangyari sa isang babaing working student na hinoldap at pinatay habang naglalakad pauwi sa isang kalye sa Maynila. Ang pangarap na makapagtapos ng pag-aaral ay hindi natupad. Ang walang tigil na pagtaas ng gasolina, liquified petroleum gas, pangunahing bilihin, dagdag sa pasahe ay dagdag-pahirap sa nagdudugong balikat ng mamamayan. Subalit sa kabila ng mga pasakit, karahasan at kahirapan, ang panibagong pag-asa ay hindi nawawala. Patuloy na umaasa gaya ng Muling Pagkabuhay ng Mananakop.</body>
<link>http://www.philstar.com/Article.aspx?articleId=245789&amp;publicationSubCategoryId=94</link>
</article>
<article>
<title>Ang AIDS at ang cancer</title>
<author>WHAT'S UP DOC? Ni Dr. Tranquilino Elica&amp;ntilde;o Jr.</author>
<date>
<month>April</month>
<day>11</day>
<year>2004</year>
</date>
<body>Maligayang Pasko ng Pagkabuhay sa lahat! * * * Marami akong tinatanggap na sulat nagtatanong tungkol sa Acquired Immune Deficiency Syndrome (AIDS) at ang kaugnayan nito sa cancer. Bilang isang cancer specialist, malaki ang kaugnayan ng AIDS sa pagkakaroon ng mga malignant tumor. Ilan sa mga malignant disease ay ang Koposis sarcoma at primary cerebral lymphoma na nauugnay sa human immuno deficiency virus (HIV). Ang HIV ang sakit na nagdudulot ng AIDS. Mabilis ang paglaganap ng AIDS sa kasalukuyan. At sa may 40 percent na sufferer ng AIDS, ang pagkakaroon ng mga malignant disease (katulad ng dalawa na aking nabanggit) ay inaasahang made-develop sa kanila. The types of tumors encountered are particularly rare in the rest of the population and present at a relatively advanced stage in patients who do not tolerate treatment well. Kabilang sa mga tanong ng mga sumulat sa akin ay saan ba nakukuha, paano ba maiiwasan ang AIDS at paano ba maaaring ma-detect ang sakit na ito. Maiiwasan ang AIDS sa mga sumusunod: 1. Iwasang makipag-sexual contact sa mga bakla. 2. Huwag makipag-sexual contact sa mga heterosexual. 3. Maaaring makuha ang AIDS sa taong gumagamit ng ipinagbabawal na gamot o ang tinatawag na intravenous drug abuse. 4. Nakukuha ang AIDS dahil sa blood transfusion. 5. Malalaman kung may HIV virus sa pamamagitan ng blood test. * * * Sa mga may katanungan kay Dr. Elica&amp;ntilde;o, maaari po kayong sumulat sa ganitong address: WHATS UP DOC? Dr. Tranquilino Elica&amp;ntilde;o Jr. Pilipino Star NGAYON 202 Roberto Oca cor. Railroad Sts. Port Area, Manila</body>
<link>http://www.philstar.com/Article.aspx?articleId=245795&amp;publicationSubCategoryId=94</link>
</article>
<article>
<title>Dapat nang masanay si Kabayan sa kalidad ng pulitika</title>
<author>BANAT NI BATUIGAS Ni Bening Batuigas</author>
<date>
<month>April</month>
<day>11</day>
<year>2004</year>
</date>
<body>WALANG humpay pa rin ang lumalabas na negatibong tsismis laban kay Vice Presidentiable Noli de Castro kahit ibinulgar na ng Palasyo na may naglaan ng P22 milyong pondo para sirain ang imahe niya habang palapit ang May elections. Maging si De Cash-tro ay nagsabi na rin na alam niya kung sino ang nasa likod nitong pagyurak ng kanyang kaluluwa subalit wala pa ring tigil ng pagbaha ng mga isyu laban sa kanya para pigilin nga ang pag-akyat niya sa Palasyo. Kung may sapat na katibayan si De Castro para inguso ang kalaban niya sa pulitika na may pakana ng mga delubyong dumating sa buhay niya, sa tingin ko panahon na para ibulgar niya kung sino siya para husgahan siya ng sambayanan sa darating na halalan nga. Ayon naman sa mga nakausap natin, mukhang hindi naman natitinag itong mga taong pinagsususpetsahan ng Palasyo at ni Kabayad este Kabayan dahil tuloy pa rin ang dirty tricks laban sa kanya, he-he-he! Dapat masanay na si De Castro sa kalidad ng pulitika natin, di ba mga suki? Kung sabagay, ipinangalandakan ni De Castro kamakailan na siya ay pro-family at pro-file, na kung ang mga kritiko niya ang maghusga, ay bagay lang sa kanya. Kasi nga sa isang TV interview, nagkautal-utal si Kabayad este Kabayan sa pag-amin kay Mike Enriquez ng GMA 7 na may anak siya sa practicumer ng RPN 9 noon. Totoo ba Mr. Senator na may isa ka pa raw anak na may ngalang Remington Steele? tanong ni Enriquez sa isang live interview na ikinagulat naman ni Kabayan. Namulat medyo natulala si De Castro bago makasagot ng Oo. Ayon kay Noli, 15 anyos na ang anak niya sa naturang practicumer. Sinabi naman ni Pacita Baby Torralba, dating asawa ni Kabayan, na batay sa mga kuwento ng common friends nila ni Noli, dapat dalawa na ang naging bunga ng relasyon ni De Castro sa practicumer subalit ipina-abort ang unang supling nila. Pro-life ba yan? He-he-he! Ang pulitika talaga. Masyadong marumi! Sa pag-amin ni De Castro sa anak niyang si Remington, sinabi ng mga nakausap nating mga pulis na ibig bang sabihin nito ay nakipag-affair pa si De Castro sa practicumer habang mag-on sila ni Arlene Sinsuat na asawa niya sa ngayon? Hindi imposible dahil ayon pa kay Pacita, mahilig talaga maghabol ng palda ang kandidato sa pagka-vice president natin. Walang habas daw ang pambabae ni Ka Noli kahit noong kasal na sila, ani Pacita. Sa tema ng kuwento, habang kasal si Ka Noli kay Pacita ay kinakalantare si Arlene at habang on naman siya kay Arlene ay nakipagrelasyon pa sa practicumer? He-he-he Pro-family nga itong si Ka Noli sa dami ng kanyang naging pamilya, di ba mga suki? Para pasinungalingan itong mga bintang sa kanya, dapat hikayatin ni Ka Noli ang practicumer na lumitaw at idepensa siya. Kumbinsihin niya ito na tularan ang ginawa ng anak niyang si Manueli na lumabas sa TV para siraan si Pacita. Ano ba yan? Ang nakalimutan lang itanong ni Mr. Enriquez kay Ka Noli sa kanyang TV interview ay kung may kakilala itong morenang dating Miss San Juan, na flight stewardess na sa ngayon na napabalitang nabuntis ng isang newscaster. May karugtong!</body>
<link>http://www.philstar.com/Article.aspx?articleId=245804&amp;publicationSubCategoryId=94</link>
</article>
<article>
<title>Maligayang Pasko ng Pagkabuhay !</title>
<author>ALAY - DANGAL Ni Fr. Jose C. Blanco,S.J.</author>
<date>
<month>April</month>
<day>11</day>
<year>2004</year>
</date>
<body>ANG Panginoon ay nabuhay na muli, Aleluya! Ang ating Ebanghelyo ay tungkol sa dalawang alagad na patungong Emaus. Basahin ang Lukas 24:13-45). Nang araw ding iyon, ang dalawa sa mga alagad ay patungo sa isang nayong tinatawag na Emaus, may 11 kilometro ang layo sa Jerusalem. Pinag-uusapan nila ang mga pangyayari. Samantalang nag-uusap sila at nagtatanungan, lumapit si Jesus at nakisabay sa kanila. Siyay nakita nila, ngunit hindi nila nakilala agad. Tinanong sila ni Jesus, &amp;quot;Ano ba ang pinag-uusapan ninyo?&amp;quot; At tumigil silang nalulumbay. Sinabi ng isa na ang ngalay Cleopas, &amp;quot;Kayo lamang po yata ang dayuhan sa Jerusalem na hindi nakaaalam sa mga bagay na katatapos pa lamang nangyari roon.&amp;quot; &amp;quot;Anong mga bagay? tanong niya. At sumagot sila, &amp;quot;Tungkol kay Jesus na taga-Nazaret, isang propetang makapangyarihan sa gawa at salita, maging sa harapan ng Diyos at ng mga tao. Isinakdal siya ng aming mga punong saserdote at mga pinuno upang mahatulang mamatay, at siyay ipinako sa krus. Siya pa naman ang inaasahan naming magpapalaya sa Israel. Hindi lamang iyan. Ikatlong araw na ngayon mula nang mangyari ito at nabigla kami sa ibinalita ng ilan sa mga babaing kasamahan namin. Maagang-maaga raw silang nagpunta sa libingan, at di nila natagpuan ang kanyang bangkay. Nagbalik sila at ang sabiy nakakita raw sila ng isang pangitain - mga anghel na nagsabing buhay si Jesus. Pumunta rin sa libingan ang ilan sa mga kasama namin at gayon nga ang natagpuan nila, ngunit hindi nila nakita si Jesus.&amp;quot; Sinabi sa kanila ni Jesus, &amp;quot;Kay hahangal ninyo! Anot hindi ninyo mapaniwalaan ang lahat ng sinabi ng mga propeta? Hindi bat ang Mesiyas ay kailangang magbata ng lahat ng ito bago niya kamtan ang kanyang marangal na katayuan?&amp;quot; Malapit na sila sa nayong kanilang patutunguhan, at si Jesus ay waring magpapatuloy pa ng lakad. Ngunit siyay pinakapigil-pigil nila. &amp;quot;Tumuloy na po kayo rito sa amin, sapagkat palubog na ang araw.&amp;quot; Sumama si Jesus sa kanila. Nang siyay kasalo na nila sa hapag, dumampot siya ng tinapay at nagpasalamat sa Diyos, saka pinaghati-hati at ibinigay sa kanila. Nabuksan ang kanilang paningin at nakilala nila si Jesus, subalit itoy biglang nawala. Noon diy tumindig sila at nagbalik sa Jerusalem. Naratnan nilang nagkakatipon ang 11 alagad at ang ibang mga kasama nila na nag-uusap-usap, &amp;quot;Muli ngang nabuhay ang Panginoon! Napakita kay Simon!&amp;quot; At isinalaysay naman ng dalawa ang nangyari sa daan, at kung paano nila siyang nakilala nang pagpira-pirasuhin niya ang tinapay.&amp;quot; Nais bigyang-kasiguruhan ni Jesus ang mga alagad na hindi ipinagkakait ng Pasyon sa kanila ang kanyang presensiya. Ito ang aral na dapat nating matutunan: Sa Kuwaresma at Misteryo Paskuwal  ang paghihirap at kamatayan ni Jesus at ang kanyang Pagkabuhay na Muli. Dapat kayong mapuspos ng pag-asa taun-taon. Kasama ng Kuwaresma at Pasko ng Pagkabuhay kayo ay lumalago sa inyong espiritwal na pamumuhay.</body>
<link>http://www.philstar.com/Article.aspx?articleId=245809&amp;publicationSubCategoryId=94</link>
</article>
<article>
<title>Happy Easter !</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>April</month>
<day>11</day>
<year>2004</year>
</date>
<body>NAKASULAT na makaraan ang tatlong araw muling nabuhay si Jesus. Madaling-araw nang magtungo si Maria Magdalena sa lugar na pinaglibingan kay Jesus. Nagulat siya nang hindi makita ng bangkay ni Jesus. Isang lalaki ang lumapit sa kanya at tinanong siya kung bakit siya lumuluha. Hindi makapaniwala si Magdalena nang makita niya si Jesus na muling nabuhay. Bakit kay Magdalena unang nagpakita si Jesus? Bakit hindi kay Pedro, kay Santiago, kay Tomas o sa iba pang apostoles siya nagpakita? Gaya nang sinabi ni Jesus makatlong beses tumilaok ang manok at makatlong beses din siyang ipinagkaila ni Pedro. Si Tomas naman na binansagang the doubting Thomas ay nagpahayag ng hanggat hindi niya makita at masalat ang mga sugat ni Jesus ay hindi siya maniniwala. Si Magdalena ang itinadhana na unang nakasaksi sa resurrection. Isang babaeng makasalanan si Magdalena subalit nang makaharap niya si Jesus ay nakadama siya ng sobrang hiya sa sarili, na marumi pa siya sa burak dahli sa kasalanan. Nagpatirapa siya sa harapan ni Jesus at lumuluhang humihingi ng tawad. Binuhusan niya ng pabango ang mga paa ni Jesus at pinunasan ng kanyang buhok. Alam ni Jesus na tagos sa dibdib ang pagsisisi ni Maria Magdalena. Dapat nating tularan si Maria Magdalena. Hindi pa huli para pagsisihan ang ating mga kasalanan at tahakin ang tuwid na landas ng buhay.</body>
<link>http://www.philstar.com/Article.aspx?articleId=245816&amp;publicationSubCategoryId=94</link>
</article>
<article>
<title>Editoryal - Masyadong relax ang bilangguan</title>
<author></author>
<date>
<month>April</month>
<day>12</day>
<year>2004</year>
</date>
<body>UNG hindi naging relax ang jail authorities sa Basilan provincial rehabilitation center, hindi makatatakas ang 53 teroristang Abu Sayyaf noong Linggo ng umaga. Nasorpresa ang mga guwardiya at walang anumang inagawan ng baril, ayon sa report ng Philippine National Police (PNP). Sa 53 tumakas, walo ang napatay at siyam ang nadakip. Naganap ang pagtakas dakong 11:30 ng umaga. Tatlo sa mga guwardiya ang binaril at nasugatan. Ang pagtakas sa kulungan ay karaniwan na lamang na nagaganap sa bansang ito. At hindi basta-basta mga bilanggo ang mga nakatatakas kundi mga terorista pa na patung-patong ang mga kaso. Karamihan sa mga tumakas na Abu Sayyaf ay sangkot sa pangingidnap at pagpatay. Karaniwan na nga lang ang pagtakas sa mga bilangguan o jail. Kung sa Camp Crame jail ay balewalang nakatatakas ang bilanggo, ano pa sa isang rehabilitation center sa Basilan. Noong nakaraang taon ay walang anumang tumakas sa Crame ang teroristang si Fathur Rohman Al-Ghozi kasama ang dalawang iba pa. Napatay din si Al-Ghozi pagkaraan ng anim na buwan. Nakatakas din sa Crame si Faisal Marohmbsar, isang MILF rebel noong 2002. Nang taon ding iyon nakatakas ang dalawang drug dealer matapos lagariin ang rehas na bakal. Hanggang ngayon, ang dalawang drug dealer ay hindi pa nadadakip. Hindi lamang sa Camp Crame may nakatatakas kundi sa iba pang jail sa ibat ibang lugar sa bansa. May mga jail naman na maaaring maglabas-masok ang mga &amp;quot;mayayaman&amp;quot; o &amp;quot;maiimpluwensiyang&amp;quot; bilanggo halimbaway katulad ng drug lord na si Yu Yuk Lai na habang nakakulong sa Manila City Jail ay nakapagsusugal pa sa isang casino. Ang pagkakatakas ng 53 Sayyaf terrorist ay dahil sa kaluwagan ng mga guwardiya. Umanoy inilagay sa dalang pagkain para sa inmate ang baril na ginamit. Isa namang bersiyon ay nang isang guwardiya ang dambahin ng Sayyaf leader na si Mubin Ibba alyas Abu Blak at agawin ang baril nito. Mabilis na nagsitakas ang mga bilanggo at ginawa pang shield ang mga guwardiya. Nagkanya-kanyang takbo sa ibat ibang direksiyon. Armado ang mga nagsitakas ng Armalite rifle, M-203 grenade launcher, shotgun at .45 caliber pistol. Masyadong relax ang mga guwardiya. Nagtiwala sa kabila na ang mga bilanggo ay mapanganib. Hindi na nila naisip na maaaring magsagawa ng pagtakas ang mga bilanggo makaraan ang sunud-sunod na pagkakahuli at pagkakapatay sa mga miyembro ng Sayyaf. Ang pagtakas ay maaaring ganti sa pagkakapatay kay Hamsiraji Sali noong Huwebes Santo. Mahinang klase ang jail authorities sa Basilan at mas makabubuti pa marahil na sila muna ang ikulong para magkaroon ng aral. Ito rin naman ang nararapat sa iba pang mga nangangalaga ng bilangguan sa Pilipinas.</body>
<link>http://www.philstar.com/Article.aspx?articleId=245911&amp;publicationSubCategoryId=94</link>
</article>
<article>
<title>Batik sa Islam</title>
<author>AKSYON NGAYON Ni Al G. Pedroche</author>
<date>
<month>April</month>
<day>12</day>
<year>2004</year>
</date>
<body>NAGHIHINANAKIT ang Muslim community sa pamahalaan dahil sa ginagawang pagsalakay ng mga awtoridad sa kanilang mga lugar na posibleng pinagkakanlungan ng mga terorista. Batik talaga sa buong Islam ang mga teroristang ito na nagpapakilalang Islamic fighters pero ang isinasagawang paghahasik ng lagim ay labag sa katuruan ng Islam. Masyadong politically sensitive ang isyu. Dahil sa palsong gawain ng ilang nagpapakilalang Muslim, nagkaroon ng stigma na nakakapit sa bawat tagasunod ng Islam. Hindi lamang ito sa Pilipinas nangyayari kundi maging sa ibang bansa pati na sa United States. Kapag ang isang taoy Muslim, agad siyang pinagsususpetsahang terorista. Kung nagkataong akoy isang Muslim, magdaramdam din ako lalo pat hindi ako naniniwala sa karahasang inihahasik ng ilang mga karelihiyon ko. Panahon na para mag-aklas ang mga kababayan nating Muslim na tunay na sumusunod sa doktrinang Islam. Hindi laban sa pamahalaan kundi laban sa mga mapaghasik ng lagim. Mga mapanligalig na yumuyurak sa relihiyong Islam. Sa buong daigdig, iyan ang kanilang ginagawa. Ang ipakita ang kanilang walang basehang galit sukdang pumatay ng kahit inosenteng sibilyan. Ang pilosopiya ng mga terorista ay lihis sa katuruang Islam na ang ibig sabihin ay daan sa kapayapaan. Upang maiwasan ang hinala ng mga kababayan nating Muslim na nagsasagawa ng religious persecution ang gobyerno laban sa kanila, bumuo na ang administrasyon ng task force na kinabibilangan ng mga Muslim upang siyang tumugis sa mga terorista. Magandang hakbang ito at sanay ma-engganyo ang ibang peace loving Muslims sa bansa na suportahan ang maigting na kampanya ng pamahalaan laban sa terorismo.</body>
<link>http://www.philstar.com/Article.aspx?articleId=245923&amp;publicationSubCategoryId=94</link>
</article>
<article>
<title>Di kinikilalang kapangyarihan</title>
<author>SAPOL ni Jarius Bondoc</author>
<date>
<month>April</month>
<day>12</day>
<year>2004</year>
</date>
<body>MANIWALA ka o hindi, pahayag ng makatang Pete Lacaba, isang world power pala ang Pilipinas. Pero dagdag niya agad habang humahagikgik, makapangyarihan tayo sa larangan ng pelikula. Ang pruweba? Nasa special issue kamakailan ng Newsweek. &amp;quot;Power: whos got it now?&amp;quot; tanong ng magasin. At nilista nito ang 10 pinaka-makapangyarihang mga bansa sa ibat ibang larangan: ekonomiya, diplomasya, militar. Sa isang talaan lang nabanggit ang Pilipinas: Movie power. Tatlo ang kategorya: benta sa takilya, gastos sa teknolohiya, at dami ng na-produce na pelikula. Sa huli tayo nabanggit  pang-siyam sa dami ng pino-produce na pelikula kada taon: India, 1,200; United States, 543; Japan, 293; France, 200, Spain, 137, Italy, 130; Germany, 116; China, 100; Philippines, 96; Hong Kong, 92. Partida pa yan, dahil matumal ang pelikulang Pinoy nitong 2003. Kokonti ang nag-produce dahil sa tindi ng video piracy. Nagmahal din ang gastusin. At abala ang manonood sa ibang mga palipas-oras. Nung dekada-60, 250 pelikulang Pinoy ang lumalabas taun-taon; malamang kasunod lang tayo noon ng India at US. Ayon kay Jacob Wong, programmer ng Hong Kong Film Festival, naka-150 pelikula ang Pilipinas nung 1998. Daig ang Hong Kong, na 90 lang ang na-produce. Nung dekada-50-70, mas magaganda ang mga pelikulang Pinoy kaysa Hong Kong, at pinaka-mahusay sa buong Southeast Asia. Panahon noon nina Lino Brocka at Ismael Bernal. Nung 1952 naghasa si Ramon Estella sa ilalim nina Fred Zinneman at Robert Flaherty. Gumawa siya ng mga pelikula para sa Vietnam at Malaysia, at biniro pa ni Teddy Co na pinaka-mahusay siyang Malaysian director. Nagdirek din si Estella para sa Italy nung dekada-60, at sa Japan nung dekada-70. Balita rin noon ang pagkakaibigan nina Manuel Conde at James Agee, na nagdala ng Genghis Khan sa Venice Film Festival nung 1952. Dinaig ng pelikulang Pinoy na ito ang Hollywood version ni John Wayne. Dati na tayong kapangyarihan sa pelikula, hindi lang natin alam.</body>
<link>http://www.philstar.com/Article.aspx?articleId=245928&amp;publicationSubCategoryId=94</link>
</article>
<article>
<title>Bagong simula sa Pasko ng Pagkabuhay</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>April</month>
<day>12</day>
<year>2004</year>
</date>
<body>PAGKATAPOS ng ilang araw na ating pagngilin at pang-espiritwal na pagnilay-nilay, buong sigla at kagalakan nating ipagdiriwang ang Pasko ng Pagkabuhay. Ang muling pagkabuhay ni Jesus matapos ang kanyang pagkamatay ay marahil isa sa mga pinakamahalagang kaganapang pang-espiritwal. Ang Pagkabuhay ni Jesus na ating taga-pagligtas ay inspirasyon para sa lahat, sapagkat pinapatunayan nito ang walang kapantay na pagmamahal ng ating Ama sa atin. Pinahihiwatig nito na sa likod ng ating kahinaan at pagkakasala ay nakakasiguro tayo sa kapatawaran, katapatan at pag-ibig ng ating Ama. Sa kabila ng ating pagiging marupok, makakaasa tayo ng lakas mula sa Kanya. Ang Pagkabuhay ni Jesus ay simbolo ng pag-asa, pag-asang pagkatapos ng anumang paghihirap, pagsubok at unos na darating sa ating buhay ay may liwanag na naghihintay. Kailangan lang na maging matibay ang ating pananampalataya. Kasabay ng pagbangon ni Jesus nawa ay magkaroon din tayo ng lakas na muling magsimula at bumangon mula sa ating mga pagkakamali. Gaya nga ng kasabihan, ang pagkatao at karakter ay nasusukat hindi sa tagumpay kundi sa bawat pagbangon mula sa kabiguan o pagkadapa. Dalangin ko na sa Pagkabuhay ni Jesus ay magkaroon tayo ng bagong simula sa ating mga buhay. Nawa ay naging makabuluhan ang ating Semana Santa at Pasko ng Pagkabuhay.</body>
<link>http://www.philstar.com/Article.aspx?articleId=245934&amp;publicationSubCategoryId=94</link>
</article>
<article>
<title>Harap-harapang nakawan sa sikat na malaking mall!</title>
<author>BAHALA SI TULFO Ni Ben Tulfo</author>
<date>
<month>April</month>
<day>12</day>
<year>2004</year>
</date>
<body>CEBU CITY.- Sa haba ng bakasyon, muntik ko nang makalimutan ang kolum kong ito. Nandito ang ilang grupo ng BITAG nagtatrabaho nitong buong Semana Santa. May ilang istorya na kaming naipon para sa programang BITAG na napapanood tuwing Sabado alas-7-8 ng gabi sa IBC. Ngayong Sabado panoorin kung papano trinabaho ng grupo ng BITAG ang sindikatong nasa likod ng pagnanakaw sa ibat-ibang branches ng pinakalaking shopping mall sa buong Pilipinas. Halos apat na buwan ito trinabaho ng BITAG. Kakaibang pagnanakaw, harap-harapan naisasagawa ng sindikatong ito ang kanilang modus operandi sa loob mismo ng department store. Dito sa Cebu may branch ang mall na to. Aktuwal na pagnanakaw sa loob mismo ng department store hulog sa BITAG ng aming surveillance camera. Walang kamuwang-muwang ang sindikatong napipitikan sila ng aming undercover staff. Ang problema itong &amp;quot;tatanga-tangang&amp;quot; department store ng sikat na mall, mukhang hindi interesado sa &amp;quot;pambabastardo&amp;quot; ng sindikato sa kanila? Sila na nga ang ninanakawan, sila pa yong parang walang pakialam. Tsk.. tsk.. tsk Bakit kaya?</body>
<link>http://www.philstar.com/Article.aspx?articleId=245939&amp;publicationSubCategoryId=94</link>
</article>
<article>
<title>Balik sa dating gawi</title>
<author>CALVENTO FILES ni Tony Calvento</author>
<date>
<month>April</month>
<day>12</day>
<year>2004</year>
</date>
<body>HAPPY EASTER SA ATING LAHAT ! NAWAY ANG MULING PAGKABUHAY NA ITO NG MAHAL NA KRISTO AY MAGSILBING HUDYAT NG PAGTATAG NG ATING PANANAMPALATAYA. AT MAGING HUDYAT NA RIN NG PANIBAGONG PAG-ASA SA PAGBANGON NG ATING BAYAN MULA SA KALBARYONG PINAGDADAANAN NATIN NGAYON. Gaya na rin nga ng nabanggit ko sa nakaraang artikulo, ang nakaraang Mahal na Araw, ay nakapagbigay ng panahon para sa ating lahat para makapagnilaynilay, manahimik pansamantala at ialay ang ilang panahon para sa Diyos. Sabi ko rin nga, maswerte nang makalipas ang mga araw na yon nang walang anumang mangyayaring gulo, malas pa rin ngang masasabi. Dahil bagamat wala naming issue ng mga pahayagan maging regular na balita sa radyot telebisyon, meron namang newsbriefs sa ilang istasyon na nakapaghatid ng balita na meron pa rin mga hindi kanaisnais na mga pangyayari kahit na nga ginugunita ang Mahal na Araw. Pagkatapos ng maikling break, balik na ang mga pulitiko sa pangangampanya at panunuyo sa mga botante para makuha ang mga boto nila. Muli na namang dadagsa ang mga political rallies, balik na naman sa pagdidikit sa kung saan-saan itong mga supporters ng ibat ibang kandidato ng mga posters, stickers, at streamers ng kani-kanilang mga manok na nagpapamukahang basura na sa lahat ng sulok ng bansa. Asahan na ang mas pinatindi at mas pinainit na takbo ng pangangampanya dahil 29 araw na lang ang nalalabi at halalan na! Natural na mas pinaigting ang pambobola at pagbili ng boto ng mga hinayupak na mga kandidatong ito. Muli na naman ngang babaha ng pera! Sayang ang laki ng halaga na nilulustay ng bawat kandidatong ito para lamang makaupo sa puwestong pinapangarap nila. Na sa pagkakaalam natin ay hindi naman nila kayang kitain sa legal na pamamaraan kung sakaling palarin man sila sa eleksyon. Hay kawawang Juan dela Cruz. Muli rin namang bubuhayin ang mga isyung ibinato sa mga kandidato na pansamantalang nanahimik noong Holy week. Nandiyan yung isyu pa rin ng diumanoy pangongotong ni Sen. Noli de Castro ng K4, ang paggamit diumano ni Pang. Arroyo sa pondo ng bayan para isulong ang sarili niyang kandidatura. Hindi pa rin namamatay, bagamat nagkaayos na raw sina Sandra Aguinaldo at KNP bet Fernando Poe Jr., ang isyu ng pagpapakita ng hindi magandang pag-uugali ni FPJ. Pati na rin ang mistulang mga cronies na asal nina Sen. Ed Angara at Sen. Tito Sotto na siya raw magpapatakbo sa bansa kung mahahalal si FPJ. Sa mga local na kampanyahan ay tiyak na madaragdagan pa ang marami nang election related violence. Hindi naman kasi maitatatwa na sa mundo ng pulitika kahit na sanggang-dikit ay nagiging mortal na magkaaway, at ang mga mortal na magkaaway ay nagiging sanggang-dikit kapagdaka. Sabi nga, In politics, there are no permanent enemies nor permanent friends only permanent interests. Paano na nga kaya ang buhay ng mga Pinoy? Ano pa kaya ang inaasahan nating daratnan ng ating mga anak at mga anak ng ating mga anak kung magpapatuloy ang ganitong sistema sa ating bansa? Na ang karamihan, kung hindi man lahat ng mga kandidatoy pansariling interes ang uunahin. Siyempre, hindi nila sasabihin ito. Sino ba naman ang gagong pulitiko na nagsasabing personal niyang interes ang uunahin kung siyay maluluklok, e di walang boboto sa kanya! Lahat sila nagsasabing ang kapakanan ng taumbayan ang isinasaalang-alang kaya tumatakbo. Lahat sila nagsasabing isinasakripisyo nila ang napakaraming bagay para lamang makapaglingkod sa bayan. Sinasabi ngang ang darating na halalan sa Mayo 10 ang pinakamahalaga sa ating kasaysayan. Lugmok at nakasadlak sa hirap ang ating bayan at ang boto na bawat isa ay lubhang mahalaga. Ito ang sinasabing make or break situation. Dito masasabing dapat tayong tanggalan ng karapatan tanggalan tayo ng karapatang magkamali. Isipin nyo na lang kung magkakamali pa tayo ngayon, ano pang matitira sa atin? Napakaikli ng anim na taong para sa isang magaling na Pangulo, pero lubhang mahaba ang anim na taong ito sa isang mapagsamantala, mapaniil at abusadong Pangulo. Sa tingin kaya ninyo ay kakayanin pa natin ang isang anim na taong pamumunuan ng isang hindi karapat-dapat na Pangulo? Maniguro tayong mabuti. Isipin nating mabuti kung karapat-dapat ba ang mga kandidatong nais nating ihalal. Huwag tayong dumepende sa itinatakbo ng kampanya dahil halos lahat kundi man lahat ng mga lumalabas sa mga panahong ito ay pulos dulot ng maruming pulitika. NAKAPAGDESISYON NA BA KAYO KUNG SINO ANG NAPILI NIYONG KANDIDATO SA ELEKSYON. PADINIG NAMAN NG TINIG NYO. PARA SA ANUMANG COMMENTS O REACTIONS, TUMAWAG KAYO SA 7788442. DI KAYA, MAGTEXT SA 09179904918.</body>
<link>http://www.philstar.com/Article.aspx?articleId=245942&amp;publicationSubCategoryId=94</link>
</article>
<article>
<title>Editoryal - Mabagal ang Comelec</title>
<author></author>
<date>
<month>April</month>
<day>13</day>
<year>2004</year>
</date>
<body>DALAWAMPUT PITONG araw na lamang at election na. Nangangamoy na. Marami nang kandidato ang kinakabahan at hindi makatulog sa magiging resulta ng election sa May 10. Kapansin-pansin na rin ang pagkahumpak ng pisngi at pangangalumata ng mga kandidato dahil marahil sa pagod at puyat sa pangangampanya. Sinimulan ang kampanya para sa national level noong February at sa local level noong Marso. Nagkukumahog pa sila sa pangangampanya . Pero habang nagkukumahog ang mga kandi- dato, mabagal naman ang Commission on Election (Comelec) sa pagganap ng kanilang trabaho. Maihahalintulad sila sa pagong sa kabagalan. Kamakailan, inamin mismo ng Comelec na nagagahol na sila sa panahon. Isang pagpapatunay na kulang na ang oras para sa mga isakakatuparan pang trabaho na may kinalaman sa election. Ang ganitong pag-amin ay nakababahala. Paano kung isang araw ay sabihin ng Comelec na ipagpaliban ang election dahil hindi pa kumpleto ang mga gagamitin gaya ng mga balota, election returns at pagdi-distribute ng mga ballot boxes. Hindi naman sana ganito ang mangyari. Sinabi ng Comelec ilang linggo na ang nakararaan na April 15 ang kanilang deadline sa pag-iimprenta at pagsi-shipped ng mga balota, pero muli nila itong ipinagpaliban. Sa halip na April 15 ay magiging April 18 na lamang dahil marami sa mga empleado ng Comelec ang nagbakasyon bilang paggunita sa Mahal na Araw. Hindi kami kumbinsido na matatapos ang printing at pagsi-shipped ng mga balota. Gaano karami ang iimprintang balota? Sabi ng Comelec, may 40 million voters sa buong bansa. Makakaya ba nilang tapusin ito sa loob ng tatlong araw? At nasaan na ang mga voters identification card na sabi ng Comelec ay ipadadala na lamang sa mga botante. Nagkaroon ng registration at validation ng mga botante noong November 2003. Marami ang kinunan ng retrato, pinag-finger print at pinapirma para raw sa voters ID. Hanggang sa kasalukuyan, wala pang natatanggap ang mga botante na katibayang sila ay nagparehistro at nagpa-validate. Nasaan na ang mga ito? Masyadong naagaw ng nabasurang computerization project ang atensiyon ng mga Comelec officials kaya nagkaroon ng pagkaatrasado. Natuon ang kanilang atensiyon sa isang proyektong batbat ng anomalya. Mabuti at nabasura ito ng Supreme Court, kung hindi ay baka nga ipagpaliban ang 2004 election. Dalawamput pitong araw na lamang ang nalalabi at sana naman ay magampanan ng Comelec ang kanilang tungkulin na magkaroon ng maayos at malinis na election.</body>
<link>http://www.philstar.com/Article.aspx?articleId=246022&amp;publicationSubCategoryId=94</link>
</article>
<article>
<title>Halalan: Ganito noon,paano ngayon ? (1)</title>
<author>SAPOL Ni Jarius Bondoc</author>
<date>
<month>April</month>
<day>13</day>
<year>2004</year>
</date>
<body>ANG hinahalal lang nung Panahon ng Kastila ay gobernadorcillo, parang meyor ng bayan, kasama ang teniente mayor (bise), juez de policia (hepe ng pulis), juez de ganados (tagapahamala ng hayupan) at juez de sementeras (tagapahala ng palayan). Ang alcalde mayor, katumbas ng gobernador ng probinsiya, ay hinihirang ng gobernador general na nasa Intramuros. Principalia lang ang bumobotoang nakaupong gobernadorcillo, capitanes pasados (dating gobernadorcillos), cabezas de barangay, cabezas reformados (dating sa barangay), at mga nakaupo at dating tenientes at juez. Lahat sila ay lalaki, may kaya, at may koneksiyon sa alcalde mayor o sa cura ng simbahan. Sa Batangas, ayon sa mananaliksik na Prof. Glenn May ng Oregon University, taun-taon ang halalan, bandang Abril-Mayo. Mainitan ang mga labanan. Ang poder ng posisyon ay nagpapalawak din sa poder sa ekonomiya. Maaring pag-initan ng nakaupong gobernadorcillo ang mga kakumpetensiya, lalo na sa tubuhan. Maaring hindi niya ipagawa ang kalsada papunta sa lupain ng kalaban, o ipakulong dahil sa di pagbayad ng buwis o sa gagala-galang manok o kalabaw. Bago pa man ang halalan, nagpapahayag na ang mga may balak tumakbo sa alcalde mayor at cura, na tagapamahala ng halalan. Bumubuo sila ng mga partido, at inuutusan ang mga trabahador na hikayatin o kaya takutin ang ibang taga-principalia na bumoto sa kanila. Bawal ang malalaking gastusin. Pero sa saliksik ni Prof. May sa records sa mga simbahan sa Batangas, maraming mga protesta ang magkakalaban dahil sa pagpapakain at pagpapainom ng mga botante sa gabi bago ang halalan. Sinusuri ng alcalde mayor at cura ang mga kandidato. Dapat kasi, may konting pinag-aralan man lang, di tulad ng karamihan ng mga indio na mangmang. At dapat ay may sapat na kayamanan. Sa saliksik ni Prof. May, 42 kandidato pagka-gobernadorcillo nung 1890-1894 ay pina-disqualify dahil kulang sa yaman. (Itutuloy)</body>
<link>http://www.philstar.com/Article.aspx?articleId=246035&amp;publicationSubCategoryId=94</link>
</article>
<article>
<title>Siyotang estudyante ng vice mayor hatid-sundo ng gov't vehicle sa sa school</title>
<author>BALITANG SPECIAL Ni Deo Macalma</author>
<date>
<month>April</month>
<day>13</day>
<year>2004</year>
</date>
<body>ALAM nyo bang parang reyna ang estudyanteng girlfriend ng isang vice mayor sapagkat hatid-sundo pa ito sa eskuwelahan? Ayon sa aking bubuwit, 28 days na lang eleksiyon na. Happy birthday muna kay Mr. Rey David ng Great Wall Advertising; Bro. Wilmar Agaloos, Atty. Ping Sison, Nelson Manzanero at Manong Pidiong Federico ng Quezon, Nueva Ecija. * * * Alam nyo bang parang reyna ang estudyanteng siyota ng isang vice mayor sapagkat ito ay hatid-sundo ng mga bodyguards kapag pumapasok sa school? At alam nyo rin bang ang gamit pang panghatid at pangsundo sa estudyante ay mga government vehicle? Ayon sa aking bubuwit, mukhang in-love nang husto si Vice Mayor sa kanyang betty-anyos na chiching sapagkat ibinibigay lahat ang luho ng babae. Bukod sa pagbili ng mga mamahaling alahas, mga signature na damit ay meron pa siyang allowance kay Vice. Kaya lang, ang hindi maganda rito, ipinapagamit ni Vice Mayor ang mga government vehicles sa kanyang siyota. Naku, baka makasuhan ka sa Ombudsman nyan Sir? * * * Ayon sa aking bubuwit, tuwing umaga bago pumasok sa eskwela ang estudyanteng siyota ni Vice, ito ay sinusundo sa kanilang bahay. Itong si Vice Mayor at ang kanyang chiching ay magkababayan sa isang probinsiya. At halos araw-araw kapag may pasok ang chiching sinusundo ito sa kanilang bayan sa Cavite at inihahatid sa isang eskuwelahan sa Manila. At ang gamit na sasakyang panghatid-sundo ay Toyota Revo na kulay blue at isang Nissan Patrol na kulay white at parehong kulay pula ang plaka. At ang mga sasakyang ito ay meron pang sirena o wang-wang para hindi ma-late sa pagpasok sa school. At saka, meron pa siyang driver-bodyguard. Sa paghatid ay hindi kasama si Vice Mayor pero kapag sinusundot pauwi na ay kasama na si Bossing. Hanep, daig pa ang first lady ni Vice Mayor. * * * Ayon sa aking bubuwit, ang chiching ni Vice Mayor ay dating beauty queen sa kanilang bayan at naging beauty queen pa sa kanilang probinsiya. Maganda naman kasi siya at sexy. Siya ay may taas na 55, maputi at saka mahaba ang buhok. Actually, siya ay naging model na rin ng isang shampoo at sapatos. Siya ay Masscom student sa St. Pauls College, Manila. Siya ay walang iba kundi si Ms. J as in Jowa. At ang boyfriend nitong Vice Mayor ay walang iba kundi si medyo bata pa naman si Vice-Mayor, hindi pa amoy lupa kaya botong-boto naman ang nanay ng kanyang chiching. Aba, mataas na opisyal yata sa kanilang bayan. Sabagay, wala namang sabit si Sir sapagkat biyudo na. Ang Vice Mayor na may chiching na Fourth Year Masscom student ng St. Pauls College ay si Vice Mayor M. as in MAKISIG ng Cavite.</body>
<link>http://www.philstar.com/Article.aspx?articleId=246039&amp;publicationSubCategoryId=94</link>
</article>
<article>
<title>Aral ng Semana Santa</title>
<author>HALA BIRA Ni Danny Macabuhay</author>
<date>
<month>April</month>
<day>13</day>
<year>2004</year>
</date>
<body>NAPAKAGANDA ng pagkakataong ibinigay sa mamamayan ng ilang araw na paggunita sa paghihirap ng ating Panginoong Jesus. Kapaki-pakinabang dahil hindi lamang sa sila ay pansamantalang nakawala sa nakaiinis nang pang-araw-araw na gawain kundi nagkaroon pa sila ng sapat na panahon na magtika. Naging matahimik at maayos ang takbo ng Kamaynilaan at ng buong bansa nitong Holy Week na nagpapatunay lamang na nangingilin din pala ang mga kriminal at masasamang-loob sa paggunita sa kamatayan ni Jesus. Malamang na marami ring mga pulitiko kasama na ang mga mangongotong sa gobyerno ang tinamaan ng mga pangaral ng Semana Santa. Papaano naman kaya ang mga iba tibang kandidato lalo na yung mga tumatakbo dahil lamang sa pansariling interes at hindi upang tunay na magsilbi sa bayan? Tinamaan kaya sila ng katatapos na Semana Santa? Kung sabagay, baka hindi na tablan ang mga may maiitim na puso at makakapal na mukha. Subalit kami ay umaasa na sana nga ay marami pa rin ang may mga konsensiya at kabutihan pa rin ang pagpupursigihin. Napakahirap bumalik sa trabaho matapos ng mahaba-haba ring bakasyon. Panibagong kayod na naman. Sakripisyo na naman upang kumita para sa pamilya at sa pang-kinabukasan. Buti na lamang at natutuhan natin nitong Semana Santa na walang sinabi ang pagsasakripisyo natin kung ikukumpara sa dinanas ni Jesus, di ba? Nawa ay hindi kaagad mawala sa damdamin at kaisipan ang ginawang pagpapakahirap at pagpapakamatay ni Jesus. Maligayang pagkabuhay sa ating lahat.</body>
<link>http://www.philstar.com/Article.aspx?articleId=246045&amp;publicationSubCategoryId=94</link>
</article>
<article>
<title>Sikatuna Barangay Tulog</title>
<author>ORA MISMO Ni Butch M. Quejada</author>
<date>
<month>April</month>
<day>13</day>
<year>2004</year>
</date>
<body>HINDI lang isa, dalawa, tatlo, apat, lima o anim kundi sangkatutak ang nakawang nangyari sa Barangay Sikatuna pero ang mga burungoy dito sleeping beauty ang mga kamote. Pati pigoy ay nahawa na rin! Walang patawad ang mga magnanakaw, mga adik ang mga animal. Mga metro ng tubig, side mirrors, takip ng mga mag-wheels, pati aso, etcetera, kinakangkong. Nagsumbong ang ka-pamilya ng mga kuwago ng ORA MISMO, dahil tinira ang kanyang Labrador dog noong Linggo ng madaling-araw sa loob ng kanyang garage. Buhay na ang Diyos ng mga sandaling iyon! Kaya tiyak ng mga kuwago ng ORA MISMO, may eye witness ng mga oras na iyon. Wala kasing burungoy na nakikitang nagpapatrulya sa bisinidad ng Barangay Sikatuna. Kapag may nangyari lang saka may burungoy. Nagpunta sa barangay hall ang kapamilya ng mga kuwago ng ORA MISMO, para isumbong ang dognapping. Na-blotter ang nasabing pangyayari at pinangakuan ng isang burungoy na papasyalan nila ang bahay ng biktima. Baka may makuhang lead sa mga kapitbahay nito. Nanigas ang bayag ng pobreng alindahaw walang burungoy na lumutang sa bahay ng biktima. Ang pobreng alindahaw ay nagpunta sa mga rakpadudles para magsumbong. Kung tutulungan ng mga pigoy ang biktima iyan ang malabong mangyari? Aso lang daw ang nawala kaya hindi ito mahalaga sa kanila. Hindi biro ang nakawang nangyayari sa Barangay Sikatuna kaya nagtataka ang mga kuwago ng ORA MISMO, kung bakit sangkatutak ang mga tirador. Kaya pala ang ibang kalsada sa Barangay Sikatuna ay nilagyan ng mga gates para isara sa gabi dahil kailangan ng proteksyon ng mga residente dito, anang kuwagong may hika. May oras sa gabi ang pagsara ng mga gates at may oras sa umaga kung buksan ang mga ito, sabi ng kuwagong adik sa sugal. Ano ba ang ginagawa ng mga barangay diyan? tanong ng kuwagong pulis na naglalanggas ng sariling galis. Puro porma at nagpapalaki ng yagbols, sagot ng kuwagong Kotong cop. Pagod kasi ang ibang burungoy sa kasasama sa mga kandidato, buwisit na sabi ng kuwagong SPO-10 sa Crame. Basta pagkakapitsaan abala ang mga kamote, anang kuwagong urot. Bakit hindi na lamang sila humingi ng abuloy? May patay ba? Wala! Pambili lang ng kape ang kailangan yata ng mga kamote. Para saan ang kape? Para hindi sila tutulog-tulog.</body>
<link>http://www.philstar.com/Article.aspx?articleId=246050&amp;publicationSubCategoryId=94</link>
</article>
<article>
<title>Disciplinarian ang kailangan</title>
<author>PANAGINIP LANG Ni Nixon T. Kua</author>
<date>
<month>April</month>
<day>13</day>
<year>2004</year>
</date>
<body>BAGO tayo magbakasyon ay nagtanong tayo kung gusto ba nang ating mga mambabasa malaman kung sino ang napipisil ng inyong lingkod sa mga kumakandidato bilang Pangulo ng Republika ng Pilipinas. Bagamat Holy Week ay marami pa rin ang tumugon at karamihan ay sinasabing nais nilang malaman kung sino ang aking iboboto. Dahil sa mga tugon ninyo ay minabuti kong isama sa aking isipan kung sino nga ang gusto ko at isa yan sa pinangako kong matindi nating pag-aaralan kahit nakabakasyon tayo. Sa Tagaytay ako nagtungo kahit na alam nating marami ring magtutungo roon, dahil iba ang nasabing lugar dahil malamig ang simoy ng hangin at kahit na maupo lang at magbasa ng libro sa lilim ay masarap. Tsaka hindi kasing gulo ng Tagaytay City dahil tumira tayo sa Evercrest, nasa Nasugbu na po ito, pero ganoon din kalamig ang panahon at ganuong rin ang taas ng lugar, isa pa ay aaminin kong napili ko ito kasi malapit sa bahay ng bayaw ko kung saan araw-araw ako nakikain. Bakasyon grande talaga. Unang plano natin ay pabayaan lang ang mga batang maglaro maghapon, mag-swimming, fishing, biking at iba pa pero hindi makatiis ang makati nating paa kaya sige mag-ikot ikot nga. Sarili pa nga tayong nagmaneho at namasyal tayo dito sa distrito ng Batangas. Probinsiyang laging pinagmamalaki sa kagandahan ni Gov. Dodo Mandanas, Ms. Rona ang Ms. Batangas ng 1999, si May at Hazel, si Pareng Barts Mayo, Pareng Butch Ferrer, Jimmy Recio at iba pang mga malalapit na kaibigan nating Batangue&amp;ntilde;o at Batangue&amp;ntilde;a. Kung saan saan tayo nakarating at tunay na maganda nga ang mga tanawin, hindi pa natin inabot ang mga magagandang beaches dahil nanggaling na tayo roon noong araw. Iba naman ang inikutan natin. Mababait din ang mga tao, kapag naligaw ka ay madaling magtanong at madali naman silang nagbibigay ng direksyon kaso nga lang ay medyo nakakalito ang puntong ala eh gaya ng dumeretso na laang kayo roon, di kayay kumaliwa o kumanan na lang kayo dine, o ganire ang daan papuntang simbahan. Sa madaling salita, tama sila, bukod sa magagandang beaches ay maganda rin ang mga resorts gaya nga ng Evercrest na hindi lang golf ang magagawa. Nandiyan din ang Canyon Woods at Leisure Farm at siyempre ang mga view na talagang fantastic at mga prutas na nabibili sa daan. Ang simbahan rin ng Caleruega ay ubod ng ganda. Ang nakakapangit lang ho ng view ay ang mga posters at larawan ng mga kandidatong national at local na nagkalat sa kalye. Nilalahat ko na at uulit-ulitin ko pangit, pangit, pangit at nakakasira ng bakasyon. Masamang mga pangitain. Masaya ang naging bakasyon natin at tiyak ko nag-enjoy kami lahat kaya muntik ko na ngang makalimutan na dapat kong sabihin kung sino ang aking gustong maging Pangulo kung hindi nga lang sa mga masamang karanasan natin at iba pang kaibigan hindi lang dito kung hindi sa iba pang lugar na maraming bakasyonista. Ano ito, ang mga kabataan nating nagkalat sa kalye na naglagay ng tali at nangongolekta para raw sa darating na piyesta. Sasabihin nang iba hindi naman pilitan, pero tama ba ang ganoong paraan, hindi ba bata pa ang mga yan ay tinuturuan na nating maging extortionist at ang dating pa nga ay para sa isang okasyon ng relihiyon. Masagwa at mali kahit ano ang sabihin at kahit kinukunsinti pa ng ibang mga local na lider ng simbahan. Ang pangalawa ay pag nagkakaroon ng pagsisikip ng kalye ay agad nasisira ang disiplina at sumasalubong agad ang mga driver na masyadong nagmamadali. Dahil sa kanilang mga ugali, lalong lalala ang traffic dahil magkabila ang salubungan at barado na ang kalye. Babanatan pa ng ilang mga Nissan Patrol na patungong Nasugbu na hataw sa wangwang na akala mo ay may emergency pero malamang ay magbabakasyon lang. Ang ugaling ganoon ng ating mga driver ay dahilan kaya kahit saan ka magpunta ay nagkakabuhul-buhol ang traffic, ayaw sumunod at laging gustong makaisa. Sakit na ang hirap ng gamutin. Yan ang dalawang karanasan natin, bagamat hindi lang ngayon at hindi lang sa magandang probinsiyang ito, kaya naisip ko, ang nais kong maging Presidente ng Republika ng Pilipinas ay yung kayang disiplinahan tayo. Habang naiipit tayo sa gitna ng traffic, naisip ko na tunay ngang matigas ang ulo natin pero may takot tayo pag tiyak nating paparusahan tayo sa ating pagkakamali. Bagamat napaka-basic ang dalawang problemang ito at sasabihing maliit kumpara sa ibang suliranin ng bansa, maaaring ito ang maging umpisa upang maayos ang ating bansa upang makabangon sa kahirapan. Ang dapat pa ang ehemplo ng pagiging disiplinado ay manggaling sa Pangulo at kailangan lahat ay susunod kahit na pamilya niyang tunay o di kayay official family. Walang exemption, pantay pantay. Yan ang pipiliin kong katangian sa iboboto ko. Iisipin ko kung sino sa kanila ang kayang sumunod sa batas at idisiplina ang ating bayan. Ang may ganoong katangian ang gusto kong maging Pangulo para makahabol man lang tayo sa Thailand, Malaysia, Singapore at iba pang karatig bansa. DISCIPLINARIAN ANG PRESIDENTE KO, disciplinarian ang kailangan natin. * * * Para sa anumang reaksyon, sumulat lang sa nixonkua@yahoo.com o kayay mag text sa 09272654341. Mapapakinggan nyo rin po ang inyong lingkod sa DZEC 1062 mula 4:30 hanggang 6:00 ng hapon, Lunes hanggang Huwebes.</body>
<link>http://www.philstar.com/Article.aspx?articleId=246055&amp;publicationSubCategoryId=94</link>
</article>
<article>
<title>EDITORYAL - Nasayang ang pagod</title>
<author></author>
<date>
<month>April</month>
<day>14</day>
<year>2004</year>
</date>
<body>NAGTUTURUAN na ang mga awtoridad sa Basilan provincial jail sa pagkakatakas nang mahigit 50 bilanggo noong Sabado ng umaga. Karamihan sa mga nakatakas na bilanggo ay mga teroristang Abu Sayyaf. Kabilang sa mga nagtuturuan ang Department of Interior and Local Government, Bureau of Jail Management and Penology, Philippine National Police at ang Basilan provincial government. Pare-pareho nilang iniiwas ang sarili sa nangyaring pagtakas ng mga bilanggo. Ganyan naman ang nangyayari pagkatapos ng isang kontrobersiyang pagtakas, nagtuturuan at sasabihin hindi sila ang dapat sisihin kundi si ganito at si ganire. Hindi bat nagturuan din nang makatakas ang mga terorista at drug lords sa Camp Crame. Pero wala ring nangyari sa imbestigasyon. Maaaring ganito rin ang kahinatnan sa pagkakatakas sa Basilan jail. Dalawamput tatlo na ang nadadakip sa mga nakatakas at siyam na ang napatay. Tinatayang nasa 34 pa ang hindi nadadakip. Kabilang sa mga nakalalaya pa ay ang lider ng mga teroristang Sayyaf na si Abu Blak. Ang teroristang ito ang itinuturong pumugot sa ulo nang may 10 kataong bihag. Isa umano ito sa mga pumugot sa ulo ng Amerikanong bihag na si Guillermo Sobero. Kinidnap sina Sobero, kasama si Martin at Gracia Burnham sa Dos Palmas resort sa Palawan noong 2001. Napatay si Martin makaraang i-rescue ng military noong 2002. Nakaligtas naman si Gracia. Kahiya-hiya ang pagkakatakas ng mga bilanggo at karagdagang dungis sa administrasyon ni President Arroyo. Isipin na lamang na lantaran ang pagsuporta ni Mrs. Arroyo sa pagdurog sa terorismo at malaki ang tiwala sa kanya ni US President George W. Bush. At ganito nga ang nangyari na natakasan pa ng mga terorista. Umanoy hindi nagustuhan ng US ang tila panlalambot ng Pilipinas sa pagdurog sa terorismo at ipinaalam na ito kay Mrs. Arroyo ng embassy officials. Sayang ang pagod na iniukol ng mga awtoridad, particular ang AFP sa pagkakadakip sa mga lider ng Abu Sayyaf at pagkaraay makatatakas lamang. Ngayon pay nagtuturuan sila kung sino ang dapat managot. Walang ibang dapat managot dito kundi mga opisyales at jailguard ng Basilan. Masyado silang naging maluwag, parelaks-relaks na akala mo bay karaniwang bilanggo lamang ang kanilang tinatanuran. Nararapat magkaroon nang malalim na imbestigasyon kung bakit nakatakas ang mga bilanggo. Parusahan ang mga opisyal at jailguard na mapapatunayang nagkasala. Bulukin sila sa bilangguan para hindi na pamarisan. Malaking kapahamakan ang idudulot kapag natakasan ng mga teroristang &amp;quot;uhaw sa dugo&amp;quot;.</body>
<link>http://www.philstar.com/Article.aspx?articleId=246162&amp;publicationSubCategoryId=94</link>
</article>
<article>
<title>Matagal nang kalbaryo ng mga OFWs sa Iraq</title>
<author>BAHALA SI TULFO Ni Ben Tulfo</author>
<date>
<month>April</month>
<day>14</day>
<year>2004</year>
</date>
<body>NAG-E-MAIL sa akin ang daan-daan nating mga Overseas Filipino Workers (OFW) na nagtatrabaho sa loob ng Camp Anaconda, sa Balad, Iraq. Ipinaabot nila ang nararanasan nilang kalbaryo sa loob ng naturang kampo. Sa kanilang liham, ilang beses na raw nilang ipinarating sa ating Embahada ang kanilang problema, ngunit walang tulong na nakararating sa kanila. Hinihiling din ng mga lumiham na OFW, aksiyunan ng gobyerno ang patuloy daw na panlilinlang ng ahensiyang nagpadala sa kanila sa Iraq. Ito ang Anglo European Agency. Ayon sa kanila, pinamamahalaan daw ito ng mga British nationals at sa pakikipagsabwatan din ng ilan nating mga kababayan. Kung tawagin nga daw nila ito, &amp;quot;Poncio Pilato&amp;quot; dahil madalas silang maghugas-kamay sa kanilang mga responsibilidad. Sinabi ng mga OFW, itinatago ang kanilang kontrata at passport ng kanilang employer. Lahat daw ng mga ipinangako ng naturang ahensiya bago sila umalis sa Pilipinas, walang nasunod. &amp;quot;Hirap na hirap na nga kami sa patuloy na pag-atake ng mga kalaban dahil kampo ang aming kinaroroonan. Ngunit hindi naman kami ma-protektahan ng ating mga opisyal dito sa Iraq. &amp;quot;Laging delay ang aming mga suweldo. Gusto na naming umuwi ng Pilipinas ngunit kailangan magbayad daw muna kami ng 500 dolyar. Ang masaklap nito, kukunin daw ito sa nadi-delay naming suweldo.&amp;quot; Ayon pa sa kanilang sumbong. Masahol nito, meron daw ipinangako sa kanilang libreng tawag para makausap ang mga kaanak sa Pilipinas, ngunit hinihingan sila ng 15 dolyar, para sa card at 10 dolyar naman para sa &amp;quot;pin code.&amp;quot; &amp;quot;Wala silang pakialam kahit mamatay kami dito. Mahalaga sa kanila kumita sila. Kulang na nga pinapasahod nila, di pa nila binibigay ang war pay namin. Mr. Tulfo, isa po sa hindi namin matanggap na itinawag sa amin ng mga British, ang mga katagang ito. &amp;quot;FUCKING SHIT, YOU ARE ONLY APE! ang mga gago, ginawa kaming unggoy.&amp;quot; * * * Para sa inyong mga reaksiyon, sumbong at reklamo type BITAG--COMPLAINTS--(message) at i-send sa 2333 (Globe/Touch-Mobile) O 334 (Smart/TalknText). O di naman kaya sa aming hotline # (0918) 9346417 o tumawag sa mga numero 932-53-10 at 932-89-19. Makinig sa DZME 1530 Khz, Monday-Friday, 9:00-10:00 A.M.. At panoorin ang programang &amp;quot;BITAG&amp;quot; tuwing Sabado, 7:00-8:00 p.m. sa IBC-13.</body>
<link>http://www.philstar.com/Article.aspx?articleId=246170&amp;publicationSubCategoryId=94</link>
</article>
<article>
<title>Bakit hindi matiyempuhan nina Gen.De Leon sina Tikboy Garcia,Tiamzon,Timbang at David ?</title>
<author>BANAT NI BATUIGAS Ni Bening Batuigas</author>
<date>
<month>April</month>
<day>14</day>
<year>2004</year>
</date>
<body>MALIBAN pala sa grupo ni Tikboy Garcia, ng Intelligence Group (IG) ng PNP, marami pang mga buwaya ang nagkalat sa kalye na lalong dinudumihan ang imahe ng pulisya natin. Tulad ng grupo ni Tikboy, na kinabibilangan nina SPO2 William Tiamzon, Nanding Timbang at Abe David, ibubulgar din natin sila para sumimangot naman sila at hindi panay nakangiti habang kinokolekta ang lingguhang intelihensiya nila. At ang isang buwenas na tatamaan natin sa ngayon ay si PO3 Henry Ignacio, ng CIDO ng Criminal Investigation and Detection Group (CIDG) sa Camp Crame. Ang binabanggit ni Ignacio sa kanyang pakikipag-usap sa mga gambling lords sa Kamaynilaan ay ang pangalan ni Sr. Insp. Jesus Kabigting, ng CIDG nga, He-he-he! Magaling din kayang handler ng buwaya si Kabigting tulad ni Col. Erwin Robles ng IG? Teka nga pala, di ba itong si Kabigting din ang inakusahang nagpalaya ng Intsik na ipinaaresto ng kapatid ni dating Army Gen. Camiling sa halagang P5 milyon? Kalat na kasi sa Manila police na nahuli pala ng CIDO, sa ilalim ni Supt. Alex Gutierrez, ang Intsik pero naglahong bigla dahil nagbayad daw ng malaking halaga. Ang malas lang ng CIDO ay nakunan ng retrato sa cellphone ang Intsik habang sa custody nila at presto may ebidensiya laban sa mga loko. Nagngitngit na sinigawan ng kapatid ni Camiling na mga magnanakaw itong mga taga-CIDO mismo sa harap ni Chief Supt. Arturo Lomibao, hepe ng CIDG, anang pulis-Maynila na nakausap natin. Kung noong panahon ni Dir. Eduardo Matillano ay nasangkot sa mga katiwalian ang CIDG natin, eh ganoon din pala sa ilalim ng liderato ni Lomibao. Saan ang pagbabago, PNP chief Dir. Gen. Hermogenes Ebdane Sir? At siguradong hindi matinag-tinag si Gutierrez sa puwesto niya dahil bagyo ito kay Ebdane at kay Com. Rogelio Pureza ng Napolcom, anang pulis-Maynila. Kawawang PNP, palaging semplang dahil sa palakasan. Habang maligaya naman ang mga buwaya ng PNP, ang grupo naman ng dating mga pulis sa pamumuno ni Dante de Pasion ay umiikot sa Metro Manila para mangholdap ng mga cellphone, cash at alahas ng mga naglalakad sa kalye. Kasama ni Pasion ang dalawa pang AWOL na pulis na dating taga-Camp Bagong Diwa. Ang gamit ng grupo ni Pasion ay ang mga kulay na blue, white at green REVO na may ibat ibang plaka. Mataba at bukbukin ang mukha nitong si Pasion, anang kausap natin. Malimit mambiktima itong grupo ni Pasion sa Para&amp;ntilde;aque City, Manila, Pasay City, Makati City, Las Pi&amp;ntilde;as City at Quezon City, he-he-he! Dapat unahin ni NCRPO chief Dir. Ricardo de Leon na igarahe na ang grupo ni Pasion di ba mga suki? At bakit hindi matiyempuhan ng mga tauhan ni De Leon sina Tikboy Garcia, Tiamzon, Timbang at David, eh patuloy din naman ang pag-iikot nila para sa IG? Hindi nalalayo na dahil sa pagbanggit ni Tikboy ng pangalan ni Sen. Robert Barbers, eh maapektuhan ang pagtakbo nito sa Senado. Noong nakalipas na mga araw, eh pang-apat o pang-lima itong si Barbers pero nitong nagdaang survey, eh pang-labindalawa na siya. May kinalaman kaya sa pagbaba ng rating ni Sen. Barbers si Tikboy Garcia? Abangan!</body>
<link>http://www.philstar.com/Article.aspx?articleId=246178&amp;publicationSubCategoryId=94</link>
</article>
<article>
<title>Housing Loan Restructuring Program ng Pag-IBIG</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>April</month>
<day>14</day>
<year>2004</year>
</date>
<body>MAGANDANG balita para sa mga may kakulangan sa pagbabayad ng housing loan sa Pag-IBIG. Sa pagnanais ng administrasyon na matulungan ang pamilyang Pilipino na magkaroon ng sariling tahanan binibigyan ng huling pagkakataon hanggang June 2004 ang mga nag-housing loan na may pagkukulang sa pagbayad na mag-apply ng loan restructuring. Hindi kailangang ma-foreclose ang inyong lupat bahay kung kayo ay mag-avail ng loan restructuring para mapagaan ang inyong buwanang hulog o kayay mapatawad ang mga penalties na ipinataw sa inyong utang. Sa pag-aaply ng Loan Restructuring, hindi kailangang maging miyembro ng anumang asosasyon. Ang Pag-IBIG Fund ay nagsisilbi sa mga indibidwal na miyembro kayat hindi ninyo kailangang sumali sa alinman grupo para mag-aply ng loan restructuring. Dalawang daang piso (P200.00) lamang ang processing fee. Mag-apply at magbayad ng direkta sa Pag-IBIG. Para sa karagdagang impormasyon maaari kayong mag-apply ng personal o tumawag sa Suite 314,315 at 316, Third Floor Atrium Bldg., Makati Avenue, Makati City (telephone number 830-0298, 848, 8069, 848-8297, 848-8289); Pacific Center Bldg., San Miguel Ave., Pasig City (tel. 634-6920, 637-5632; North Sector (634-8410, 637-5613, 637-5614) o sa inyong Pag-IBIG Regional Office. Sana ay gamitin ang pagkakataong ito upang maayos ang inyong mga housing loan.</body>
<link>http://www.philstar.com/Article.aspx?articleId=246186&amp;publicationSubCategoryId=94</link>
</article>
<article>
<title>Exercise,kailangan ng matatanda</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>April</month>
<day>14</day>
<year>2004</year>
</date>
<body>MAHALAGA sa mga tumatanda na mag-exercise. Napag-alaman sa isang study ng National Academy of sciences sa Amerika na nagpapatalas ng isip ng matatanda ang pag-eehersisyo gaya ng regular na paglakad. Ayon sa naturang study, mabisa ang 4-5 minutes na paglalakad, stretching, at toning. Kapag physically fit ay mas matatalino ang mga elders gaya ng napatunayan sa ilang 80-years old sa USA. Ang mga utak nila ay gumagana pang mabuti kaysa mga nakababata sa kanila. Hindi inirerekomenda ang pagdya-jogging sa matatanda. Dapat muna silang matingnan ng Doktor dahil baka makasama sa kanila lalo na sa mga may diperensiya sa puso ang jogging. Napatunayan din na may mga 90 anyos na laging tumatakbo nang mas mabilis kaysa mga edad 30 at 40 anyos na bihirang tumakbo. Mabuting exercise rin ang swimming at dancing. Mabisa ang physical and mental activities sa mga elders. Dapat ding sumailalim sa tamang diet at dapat na parating nagbabasa sila para mas lalong mahasa ang utak. Ipinapayo na hindi dapat na pagurin ang utak gaya ng sobrang pag-iisip, stress at huwag na huwag pagurin ang utak sa mga bagay na hindi naman nakaaaliw, nakalilibang at makabuluhan.</body>
<link>http://www.philstar.com/Article.aspx?articleId=246191&amp;publicationSubCategoryId=94</link>
</article>
<article>
<title>Mga saksi hanggang sa wakas ng mundo</title>
<author>ALAY - DANGAL Ni Fr. Jose C. Blanco,S.J.</author>
<date>
<month>April</month>
<day>14</day>
<year>2004</year>
</date>
<body>SI Jesus na nabuhay na muli, ay nagpakita sa ilang mga saksi. Binigyan niya ng misyon na ipalaganap ang mabuting balita na Siya ay nabuhay na muli. Siya ay may buhay na maluwalhati at hindi na magwawakas. Pakinggan si San Lukas (Lk. 24: 35-48). Isinalaysay naman ng dalawa ang nangyari sa daan, at kung paano nila siya nakilala nang pagpira-pirasuhin ang tinapay. Samantalang pinag-uusapan nila ito, si Jesus ay tumayo sa gitna nila. &amp;quot;Sumainyo ang kapayapaan!&amp;quot; sabi niya. Ngunit nagulat sila at natakot sapagkat ang akalay multo ang nasa harapan nila. &amp;quot;Anot kayoy nagugulumihanan? Bakit nag-aalinlangan pa kayo? Tingnan ninyo ang aking kamay at paa, ako nga ito. Hipuin ninyo ako at pagmasdan. Ang multoy walang laman at buto, ngunit akoy mayroon, tulad ng nakikita ninyo.&amp;quot; At pagkasabi nito, ipinakita niya sa kanila ang kanyang mga kamay at mga paa. Nang hindi pa rin sila makapaniwala dahil sa malaking galak at pagkamangha, tinanong sila ni Jesus, &amp;quot;May makakain ba riyan?&amp;quot; Siyay binigyan ng kaputol na isdang inihaw; kinuha niya ito at kinain sa harapan nila. Pagkatapos sinabi sa mga alagad, &amp;quot;Ito ang tinutukoy ko nang sabihin ko sa inyo noong kasama-sama pa ninyo ako: Dapat matupad ang lahat ng nasusulat tungkol sa akin sa Kautusan ni Moises, sa mga aklat ng mga propeta at sa aklat ng mga awit.&amp;quot; At binuksan niya ang kanilang pag-iisip upang maunawaan nila ang mga kasulatan. Sinabi niya sa kanila, &amp;quot;Ganito ang nasusulat: kinakailangang magbata ng hirap at mamatay ang Mesias at muling mabuhay sa ikatlong araw. Sa kanyang pangalan, ang pagsisisi at kapatawaran ng mga kasalanan ay dapat ipangaral sa lahat ng bansa, magmula sa Jerusalem. Kayo ang mga saksi sa mga bagay na ito.&amp;quot; Mula sa Jerusalem, dadalhin ng mga alagad ang mabuting balita ng pagkabuhay na muli ni Jesus sa ibat ibang panig ng mundo. Sa Asia Minor, Roma, Spain. Mula sa Spain patungong Mexico. At mula Mexico, patungo sa Pilipinas. At mula sa Pilipinas, ang mabuting balita ay maipapahatid lalo na sa China at iba pang mga bansa sa Asia at Africa. Hindi natin dapat kalimutan na ang ibig sabihin ng &amp;quot;saksi&amp;quot; ay magbigay-patunay sa ating paniniwala, hindi lamang sa pamamagitan ng salita kundi lalot higit sa pamamagitan ng gawa. At dapat tayong maging handa na padanakin ang ating dugo kung kinakailangan, tulad nina San Lorenzo Ruiz at Blessed Pedro Calungsod.</body>
<link>http://www.philstar.com/Article.aspx?articleId=246194&amp;publicationSubCategoryId=94</link>
</article>
<article>
<title>&amp;quot;Vivere....&amp;quot;</title>
<author>CALVENTO FILES Ni Tony Calvento</author>
<date>
<month>April</month>
<day>14</day>
<year>2004</year>
</date>
<body>ITONG NAKARAANG BAKASYON NAGING KAKAIBA ANG AMING NARANASAN NA GUSTO KO NAMANG I-SHARE SA INYONG LAHAT. Kami ng dalawang anak ko ay nakatakdang pumunta sa Batangas City. Subalit, dahil na rin sa dagsa ng tao at traffic sa South Luzon Expressway biglang nag-iba ang aming plano. Pumunta kami sa Vivere Suites (Hotel) sa Alabang, Muntinlupa City. Pagpasok pa lamang namin sa Front Desk, isang maaliwalas na pagtanggap ang bumati sa amin. Si Bianca Go, na parating nakangiti, kahit maraming trabaho, ang nag-ayos ng aming accommodations at si Annaliza Velasco. Lobby pa lang nitong 31 floors na VIVERE SUITES bilib ka na. Pagkita naming ng aming kwarto sa 23rd floor talaga naman kompleto ang mga amenities. Ang swimming pool ay makikita sa 31st floor, sa pinakamataas na palapag kung saan, napakapresko at malilimutan mong tag-init pala. Meron din Gym, Sauna at ang Forest Stream Spa, kung saan nagpa-Shiatsu massage kaming mag-aama at talaga namang tanggal lahat yata ng hangin sa aking mga unwanted fat. Very relaxing talaga. Breakfast sa Vivere Skyline was an experience. You could enjoy your buffet breakfast overlooking the whole of Muntinlupa on the top floor. Aside from the food, yung mga staff dun ay mas lalong pinaganda ang iyong umaga. Manager ng Vivere Breakfast Suite ay si Annabelle Piguing. Magtatampo rin ang ibang staff kong hindi ko babanggitin sila. Si Salem Rosete, isang magandang Senior Receptionist na iisipin mong, anong panama ng mga newsreaders or field reporters sa telebisyon. Joie Toledo, Harley David, Ramon Bautista, Greg Cabello, Junar Pe&amp;ntilde;os, Jardiel Burayag at marami pa sila. Sa Executive Lounge, dun ay meron mga Function Rooms, Jacuzzi, maari kayong manood ng DVD, uminom sa Bar at ang nagustuhan ng mga anak ko ay ang mag-surf sa Internet. Dun ko din pinadala ang column ko sa PSNGAYON, nung Lunes. Ang bida dun ay si Brian Pineda. Sayang hindi naming nakilala si Janice. I saved the best for the last. The Hotel Manager of Vivere Suites, Ms Elvi Berin. Now this lady made a lot of difference. I have been to many hotels and have met a lot of Managers but no one beats this foxy lady. Hindi lamang siya Manager, adviser, confidant, motherhen at higit sa lahat Doctor pa siya ng mga guests. Good Friday, lampas alas dose na ng gabi ng may biglang humingi ng tulong ang isang guest. Isang Malaysian National na may dinaramdam, nahihilo, may lagnat at nahihirapan lumunok. Si Ms Elvi ay nagpunta sa kanyang kwarto, kasama ang ilan niyang staff at nurse, si Weena (I hope I got her name right), at inasikaso itong dayuhan na lalakeng ito. Pwede naman iutos ni Ms Elvi yun subalit minabuti niyang siya mismo ang tumingin kung ano ang maari nilang gawin para mapaginhawa ang taong ito. Ilang Hotel Managers ang gagawa nito? Iisipin mong siya ang may-ari ng Vivere Suites o daan-daan libo ang ibinabayad sa kanya ni Mr. Yatco Garcia (Bakit nga hindi mo bigyan ng raise si Ms Elvi, ha Mr. Garcia, makunat ka ba?) Aside from this she does trouble shooting, acts as the shock absorber of the Hotel as she display a different kind of patience and presence of mind under stressful situations. Tinanong ko siya kung bakit ganun na lang ang pagiging &amp;quot;hands-on manager&amp;quot; ni Ms Elvi. Nagkibit balikat lamang siya at nakangiting sinabi na, &amp;quot;I love what I am doing.&amp;quot; Kadalasan, ang lahat ng mga hotel, pare-pareho lang ang mga facilities. Ang nag-iiba lang talaga ang mga taong nagpapatakbo nito. My children and I experienced this first hand and this is the reason why I am writing about this. Gusto ko ring ipaabot sa inyo, mga mambabasa ng CALVENTO FILES, na sulit ang ibabayad nyo kapag sinubukan nyong magpahinga sa hotel na ito. Hindi po ako binayaran ng hotel na ito para magsulat ng ganito. Hindi po mababayaran ang column na ito. It is not for sale. Itoy sa kadahilanan lamang na kundi sa mga taong ito, Holy Week of 2004 would not have been that enjoyable. Nung una, ang aking dalawang anak ay mas gustong pumunta sa Batangas City para dun makapagbakasyon. This was before they enjoyed Vivere Suites. It was like you were away from the city. Away from the maddening crowd. From the heat of summer and to think that we were just in Alabang, Muntinlupa. Kung magkaroon kayo ng pagkakataon, bakit hindi nyo subukan at tignan ang mga isinulat ko kung tama nga ako o mali. Chances are, mahihirapan kayong yayain ang inyong mga anak na umuwi na ng bahay. Ngayon, tuwing napapadaan ako sa Alabang Center, at nakikita ko ang gusali ng Vivere Suites, napapangiti ako at muling bumabalik sa aking isipan, &amp;quot;Life can be sooo gooood. Vivere&amp;quot; PARA SA ANUMANG COMMENTS O REACTIONS, MAARI KAYONG MAGTEXT SA 09179904918. MAARI DIN KAYONG TUMAWAG SA 7788442.</body>
<link>http://www.philstar.com/Article.aspx?articleId=246195&amp;publicationSubCategoryId=94</link>
</article>
<article>
<title>EDITORYAL - Naroco na</title>
<author></author>
<date>
<month>April</month>
<day>15</day>
<year>2004</year>
</date>
<body>ANG pag-alis ni presidentiable Raul Roco para magpagamot sa United States ay malaking bentahe para kay President Arroyo at pangamba naman para sa kanyang mga kalaban particular sa kampo ni Panfilo Lacson at Fernando Poe Jr. Kung hindi magbibigayan o magkakaisa sina Lacson at Poe, iisa ang kanilang kababagsakan, pagkatalo. Marami ang nagulat sa biglang paghahayag ni Roco na titigil muna siya ng pagkampanya para magpagamot sa US. Idinadaing ni Roco ang pananakit ng kanyang likod. Pero ayon kay Roco, hindi naman nangangahulugan na ang pagtigil niya sa kampanya ay umaatras na siya bilang kandidato sa pagka-presidente. Tuloy pa rin aniya siya. Tatlong linggo na lamang at mag-eeleksiyon na. Nakagugulat talaga ang paghahayag ni Roco na titigil na siya sa kampanya. Ang kanyang pahayag ay nagpatibay naman sa mga lumabas na haka-haka ilang linggo na ang nakararaan na sadyang bibitaw si Roco para kay Mrs. Arroyo. Ang kanyang pahayag kamakalawa ay nagkaroon ng mga katanungan sa matatalinong botante. Sa isang report na lumabas sa pahayagan kamakailan, sinabi umano ni Roco na maaari siyang bumitaw sa presidential alang-alang kay Mrs. Arroyo. Hindi umano niya maaatim na isang walang karanasan sa pulitika ang maging presidente ng bansa. Patungkol iyon sa mahigpit na kalaban ni Mrs. Arroyo. Totoo man o hindi ang mga naglabasang report o mga haka-haka, ang isang masasabing totoo at makikita sa mukha ni Roco ay ang nararamdamang sakit sa katawan. Ang kahumpakan ng pisngi at panlalalim ng kanyang mga mata ay isang palatandaang mayroon siyang nadaramang sakit sa katawan. Hindi lamang pagod o puyat iyon bunga ng kanyang pangangampanya sa loob nang mahigit dalawang buwan. Nagsimulang mangampanya si Roco noon pang February 10. Pabor kay Mrs. Arroyo at pangamba naman sa opposition ang pag-alis ni Roco. Dahil mga kabataan at may mga pinag-aralan ang supporters ni Roco, hindi mahirap isipin na sa isang may pinag-aralan din sila lumipat. Hindi maaaring mula sa banig ay lilipat sila sa sahig. Ang pag-alis ni Roco ay natiyempo naman sa walang tigil na patutsadahan at pag-iiringan ng oposisyon. Hindi sila magkaisa at magkapit-bisig. Pareho mataas ang lipad ng ihi. At habang nagpapataasan ng ihi, natutuwa naman ang kanilang kalaban. Sa pinaka-latest na survey ay lumalamang na ng 3 percent si Mrs. Arroyo kay Poe. Maaaring sa mga sumunod na araw ay lumamang pa. Kung hindi magkakasundo ang opposition, nakikita na ang kanilang babagsakan. Magkaisa o matalo?</body>
<link>http://www.philstar.com/Article.aspx?articleId=246283&amp;publicationSubCategoryId=94</link>
</article>
<article>
<title>Paging Chairman Genuino</title>
<author>AKSYON NGAYON Ni Al G. Pedroche</author>
<date>
<month>April</month>
<day>15</day>
<year>2004</year>
</date>
<body>NAISULAT ko na ito sa ating sister newspaper na Pang Masa pero binibigyang daan kong muli to call the atention of Philippine Amusement and Gaming Corp. Chairman Efraim Genuino. Nais kong bigyang daan ang reklamong ito without prejudice to PAGCOR na madalas nating dulugan kapag may mga maralitang nangangailangan ng medical assistance. Mahal natin ang PAGCOR at ibig lang nating maituwid ang ilang maling nangyayari. Reklamo ito ng isang kakilala na nung Linggoy naglaro ng slot machine sa Casino Filipino sa Para&amp;ntilde;aque. Libre ang pagkain ng mga players sa Casino. Bagamat may mga private concessionaires na nag-ooperate ng restaurant sa loob, ang mga order ay pinaaapruban sa mga nakatalagang superbisor ng Casino. Sandaling tumigil sa paglalaro ang kakilala ko at nagtungo sa Sushi Xpress para kumain ng paborito niyang mixed sashimi. Kinuha ng waitress ang order at dinala sa supervisor na ang apelyidoy Lopez. Pero itoy disapproved kay Lopez. Ang katuwiran, ang player na umoorder ay di nakitang nakaupo sa slot machine. Natural na hindi siya makikita roon dahil nasa sushi bar siya para umorder. Isa pa, bawal kumain ng sashimi sa harap ng slot machine. Ngunit kung wala sa kanyang machine ang player, puwede naman siyang ipahanap for confirmation bagay na hindi ginawa ni Lopez. Nang malaman ito ng kakilala ko, medyo na-insulto siya pero nagtimpi. Pinabalik yung waitress kay Lopez at pinakisabing siyay regular player at kaibigan niya si Gryk Ortaleza, isa sa mga top executives sa Casino. Binalikan ng waitress ang kaibigan ko na hindi pa rin inaprobahan ang order. Okay lang naman. Umorder na lang siya nang cash basis. Pero labis siyang na-insulto. Pinatawag niya upang personal na makausap si Lopez. Dumating naman si Lopez arogante ang dating. Tinanong siya kung ano ang buong pangalan at ang sabiy &amp;quot;Antonio Lopez.&amp;quot; Sinabihan siya ni Lopez na magpasensya na lang at iyan ang patakaran ng Casino at baka yung mga umoorder ay hindi naman talaga naglalaro. Ni walang apology. Bastat nagmatigas si Lopez na iyan ang patakaran ng Casino at sumusunod lang siya sa utos. Patakaran ng Casino o patakaran niya?! Dapat siguroy sibakin ang Lopez na ito. Maraming dayuhan ang naglalaro diyan at mawawasak sa image ng Pilipinas kung ganyan ang magiging pagtrato ng taong ito. Tiyak kong hindi alam ng management ng Casino ang kanyang pinaggagagawa. Hindi hampas-lupa ang mga players sa casino para tratuhin niya nang gayon. Ang kanyang ginagaway paglapastangan sa PAGCOR na isang importanteng ahensya ng pamahalaan na maraming itinataguyod na civic at social projects.</body>
<link>http://www.philstar.com/Article.aspx?articleId=246290&amp;publicationSubCategoryId=94</link>
</article>
<article>
<title>'Last two minutes' ng kandidatura ni Roco</title>
<author>HALA BIRA! Ni Danny Macabuhay</author>
<date>
<month>April</month>
<day>15</day>
<year>2004</year>
</date>
<body>KULANG na lamang sa isang buwan bago dumating ang May 10 eleksyon. Sabi nga nila, kung sa basketball daw, &amp;quot;last two minutes&amp;quot; na at hindi na magkamayaw ang mga tao sa sigawan samantalang ang mga kandidato ay abalang-abala sa pag-aanalisa kung ano ang kanilang kalalagayan sa kandidatura at pangangampanya. Wala pa naman akong naririnig na gusto nang umatras sa mga presidentiables, vice presidentiables o kahit senatoriables. May nabalita kaming nasagap na mukha raw na kinukulang na diumano sa pera sa kampanya si FPJ at ang KNP. Dahil dito, dapat na raw matuloy ang pag-uusap ng merger sina FPJ at Ping Lacson na nababalitang may mas malaking pondo sa pangangampanya. Kaya lang, ang hindi ko maintindihan ay anong klaseng merger ang tinutukoy nila sapagkat parehong ayaw bumitaw ang alinman sa dalawa sa pagka-presidente. Isa pa, kondisyon ni Ping na tanggalin na muna ni FPJ sina Angara at Sotto bago pa man mag-usap ang dalawang opposition presidentiables. Inaasahan na baka magkaisa pa rin sina FPJ at Ping. Ang isa pang hindi inaakalang mangyayari ay ang pagpapahayag sa isang press conference ni presidentiable Raul Roco na aalis siya kaagad patungong US upang magpagamot ng kanyang sumasakit na likod. Pero sinabi ni Roco na tuloy pa rin ang kanyang kandidatura. Marami ang nagsabi na ang pagtigil ni Roco sa pangangampanya ay maaaring mangahulugan na hihinto na rin at hindi na aabante pa ang kandidatura nito. Ang gustong sabihin, para na ring umatras si Roco. Subaybayan natin ang takbo ng istoryang ito ni Roco.</body>
<link>http://www.philstar.com/Article.aspx?articleId=246298&amp;publicationSubCategoryId=94</link>
</article>
<article>
<title>Shoot-to-kill sa mga pugadores</title>
<author>ORA MISMO Ni Butch M. Quejada</author>
<date>
<month>April</month>
<day>15</day>
<year>2004</year>
</date>
<body>MEDYO kalmado ang feelings ng mga residente sa Basilan nitong mga nakaraang araw dahil dumarami ang bisita ni Kamatayan sa kanyang kaharian. Marami ang natutumba sa mga pugadores na ang karamihan ay mga kilabot na miyembro ng Abu Sayad este mali Abu Sayyaf pala. Sa impiyerno ang bagsak ng mga takas na bilanggo na ayaw sumuko sa batas. Ika nga, six feet below the ground ang punta ng mga matitigas ang ulo. May 53 pugante ang tumakas noong Black Saturday sa Basilan na ikinagulat ng Pinoy. Nagtataka ang mga kuwago ng ORA MISMO kung paano nakapasok ang boga sa loob ng kulungan para magamit ng mga bandido sa kanilang pagpuga. Dapat ito ang imbestigahan ng mga tauhan ni PNP bossing Jun Ebdane. Huwag itong lubayan, mukhang nagkaroon ng magandang usapan sa pagitan ng mga pamilya ng mga nakakulong at mga guwardiya sibil? Mga notorious criminals kasi ang iba sa mga pugadores, hindi sila birong mga kalaban. Mga mamamatay tao ang mga ito! Maganda ang timing sa ginawang pagtakas ng mga kontrabida, este mali pugadores pala, itinaon nilang nangingilin ang mga Noypi sa kanilang mga pinaniniwalaang Diyos. Dasal dito, dasal doon, simba rito, simba roon. Sa nakakagimbal na pangyayari mabilis na umaksyon ang mga alipores ni Ebdane katulong ang militar ginalugad ang lugar para makuha ang mga pugadores patay man o buhay. Kinordon ang buong Basilan pati Philippine Navy ay nagbantay sa mga dalampasigan para walang makalabas ng nasabing lugar. &amp;quot;Matindi pala ang ginawang pagtakas sa Basilan jail,&amp;quot; anang kuwagong urot. &amp;quot;Oo, hindi biro ito,&amp;quot; sagot ng kuwagong Kotong cop. &amp;quot;Paano raw nakatakas ang mga preso?&amp;quot; tanong ng kuwagong maninisid ng tahong. &amp;quot;May nakapasok na boga sa loob ng karsel kaya nagka-ratratan.&amp;quot; &amp;quot;Sino ang dapat managot dito?&amp;quot; &amp;quot;Iyan nga ang iniimbestigahan, kamote.&amp;quot;</body>
<link>http://www.philstar.com/Article.aspx?articleId=246305&amp;publicationSubCategoryId=94</link>
</article>
<article>
<title>Mahinang ebidensiya ng pagka-ama</title>
<author>IKAW AT ANG BATAS Ni Atty. Jose C. Sison</author>
<date>
<month>April</month>
<day>15</day>
<year>2004</year>
</date>
<body>NOONG Enero 1990, nagkakilala sa tennis court sina Jim at Ana. At sa buwan ng Hunyo, nagsimula nang magsama ang dalawa kaya, nang dumating ang Oktubre ay nagpakasal sila sa huwes. Samantala, noong Marso 1992, pagkatapos magkaroon ng dalawang anak, nalaman ni Ana na kasal na pala si Jim nang sila ay ikasal kaya, masasabing wala itong bisa. Nagsampa ng petisyon ng suporta si Ana laban kay Jim kung saan isinumite niya ang mga sertipiko ng kapanganakan ng dalawang anak. Subalit nasorpresa si Jim nang malaman niyang nakatala ang kanyang pangalan dito bilang ama ng dalawang bata. Itinanggi niya ito at iginiit na ninong lamang siya ni Bimbo. Subalit, kinilala ng mababang hukuman ang mga sertipiko ng kapanganakan bilang patunay na si Jim ang ama ng mga ito. Tama ba ang mababang hukuman? MALI. Ang mga nasabing sertipiko ay hindi matibay na patunay ng pagka-ama ni Jim. Wala kasi siyang naging partisipasyon sa preparasyon ng nasabing dokumento na ayon na rin sa Artikulo 280 ng Civil Code. Batay din sa Act 3793 Section 5, ipinagbabawal din ang pagtatala ng pangalan ng isang lalaki o anumang impormasyon tungkol sa kanya sa sertipiko ng kapanganakan. Wala ring kapangyarihan ang Local Civil Registrar na magtala ng pagka-ama sa isang anak sa labas base lamang sa impormasyon ng sinuman. Bukod pa rito, ang sertipiko ng kapanganakan ng isang anak sa labas kung saan ang signatura lamang ng ina nito ang nakatala at wala ang sa ama, ay isang mahinang ebidensya ng pagka-ama ng isang lalaki. Kaya, hindi napatunayan na si Jim ang ama ng dalawang bata. Katulad ito sa naging hatol ng Korte sa kasong Fernandez et. al. vs. Court of Appeals 230 SCRA 130.</body>
<link>http://www.philstar.com/Article.aspx?articleId=246310&amp;publicationSubCategoryId=94</link>
</article>
<article>
<title>Arogante o Takot ?</title>
<author>PANAGINIP LANG Ni Nixon T.Kua</author>
<date>
<month>April</month>
<day>15</day>
<year>2004</year>
</date>
<body>NAPANOOD natin noong Martes ng gabi ang debate na sponsored ng Parish Pastoral Council for Responsible Voting (PPCRV) kung saan lumahok ang mga representante ng lahat ng kandidato sa pagka-pangulo ng Repulika ng Pilipinas. Bagamat walang sumipot na kandidato ay tiyak natin na marami pa rin ang nanood dahil kahit paano ay malalaman natin ang mga plano nila kung mananalo sila bilang Pangulo. Sana nga lang ay sila mismo ang nagpunta pero ano ang magagawa natin, ayaw ni Fernando Poe Jr. dahil ayon sa kanya ang ganyang mga debate ay pinagmumulan lang ng pagkawatak watak nating mga Pilipino. Sumunod naman si Madam Senyora Donya Gloria at hindi raw siya sisipot dahil wala naman si FPJ at sinundan naman ni Sen. Panfilo Lacson na nagsabing hindi siya pupunta kung wala si Madam Gloria. Si dating Sec. Raul Roco naman ay biglang pupuntang United States dahil magpapagamot. Kung nagkataong hindi binago ng PPCRV ay maiiwan si Bro. Eddie Villanueva kaya hayan representante na lang nila apat. Mahaba rin ang naging talakayan at kahit paano ay naniniwala tayo na nakatulong ng malaki sa ating mga botante mag desisyon kung sino ang gustong iboto sa May 10. Ibat ibang isyu ang natalakay at lahat sila ay naipaliwanag ng maganda ang kani-kanilang plataporma de gobyerno. Aaminin ko lang na mas na-impress ako kay dating Secretary Angelito Banayo na taga-pagsalita ni Sen. Lacson at Rep. Francis Escudero ng kampo ni FPJ. Okay rin ang dating ni dating NEDA Director Cielito Habito ng Bangon Bayan Movement ni Eddie Villanueva pero halatang mas sanay humarap sa television si Banayo at si Escudero. Si dating Rep. Hermie Aquino naman ng grupo ni Roco ay hindi yata bagay sa television at mas sanay sa entablado at miting de abanse. Yun bang hindi mako-close up ang mukha niya na medyo makapal na ang eye bug dahil siguro sa puyat at hirap ng kampanya. Siya nga lang ang kandidato sa apat at bilang bise Presidente pa ng kanilang partido. Over all, talagang lamang si Banayo at Escudero dahil parehong naipaliwanag ng husto ang plano na kani-kanilang kandidato. Ngayon kung tatanungin nyo ako kung sino ang talo? Siyempre yung walang pinadalang representante. Yung naging arogante at ang dating e bahala kayo. Yung dapat ay nakaupo sa silya sa gitna dahil kandidato nga naman nila ay Pangulo ng Republika ng Pilipinas. Iniisip lang natin, bakit nga pala hindi sumipot, tiyak naman alam nila at napasabihan sila. Natakot ba sila o di kayay pakiramdam nila ay sila ang taga Palasyo kaya sa ganoong dahilan ay hindi dapat pinapansin ang mga katunggali. Arogante at kayabangan na kaya, kasi bakit nga naman papansinin pa ang iba e sila ang mga tao ni Kamahalan Madam Senyora Donya Gloria. O baka naman pakiramdam nila ay maliit na station lang ang ABC 5, ang Radio Mindanao Network at ang Radio Veritas. Naliliitan siguro sila kasi meron nga naman silang limpak-limpak na salapi (ewan lang kung saan nanggaling) upang ipambayad ng ads. Sabagay, napakagaling nila at dahil sa kanilang kahusayan ay unti-unti nilang kinokondisyon ang utak ng mamamayan na mananalo nga si Madam Senyora Donya Gloria. Kita naman natin sa resulta lang ng mga survey na halata namang manipulado at sa mga pahayag ng kanyang mga alipores na baka raw madaya sila. Ha-ha-ha! Madaya? Hello! Tama ba ang naririnig namin. Sabagay, baka nga sila madaya, pero hindi sa election kung hindi ng mga mandarambong na mandaraya o operator nila. Dapat nyo ngang bantayan ang mga ito dahil baka itakbo ang mga salaping binigay ninyo at hindi makapag deliver. Milyun-milyon na rin ang naibigay nyo at kahit na hindi galing sa pawis ay sayang din dahil malaking halaga. Ay mali pala, pinagpawisan rin ng konti, habang naglalaro ng golf si JOSE PIDAL kasama si LUCIOfer CO na nirereport ang mga mahiwagang bag na anak at apo ng smuggling. Abangan nyo nga pala ang susunod nating column kung saan pasasalamatan natin si JOSE PIDAL si LUCIOfer CO at iba pang mga alipores ni Madam Gloria sa pagbaba ng halaga ng dolyar kontra piso. Gumaganda raw ang ekonomiya. Anyway, balik tayo sa subject natin, bakit hindi sumipot, arogante o kayay takot? Kayo ang magsabi, text lang sa 09272654341. * * * Tga surigao ako pro d ko iboboto barbers kc 2log cya ka22hanan kmi sa hngkong na surigaonon pcnsya mna barbers gcing kmi. - 85298057970; Matibay ang paninindigan may isang salita di trapo may malasakit sa bayan d kayang diktahan yang ang pangulo ko. -09207207042; Ate Gloria, bagamat ayaw mong itaas ang minimum wage, binabati ka rin naming sa iyong pagsang-ayon sa pagtaas ng pamasahe at ng presyo ng bilihin; -09193296906; Kamay na bakal ang kailangan ppara sa mga abusadong drayber. 09193922586; Ping lacson po ang kailangan ng ating bansa, mhirap po ipagkatiwala kay fpj ang ating kinabukasan at d po dapat matuloy c Gloria d pa po busog c jose pidal. -09173868037; Ako ay naniniwala rin na disiplinarian din ang kailangan. -09179581766; Paki-text naman po ang kandidatong iboboto niyo mahalaga po na malaman naming kasi malaki ang tiwala naming sa inyo.  09212639292. (Abangan niyo ho ang ating column mga isang linggo bago araw ng election, ilalahad ko po, talagang pinag-iisipan ko po, dalawa na nga lang ang pinagpipilian ng inyong lingkod). Disciplinarian gma, di niya kasama kampanya jose pidal kasi jose sigaw huwag matakot lahat nahakot. -09212682308; What we need is a president who is much responsible n well disciplined leaders, also smart and full of determination just like ping lacson. -09207323954; Para sa akin ang dpat ihalal na presidente ay may ka2yahan magdiciplina sa mltar dhil sla ang mga abusado kaya dami rbelde. Peace and order anng unahin para umangat. - 09192123808; Pag pres disciplinarian, takot gawa masama mga pinuno gobyerno kaya mga tauhan takot din, mawawala corruption. -09202582817. * * * Para sa anumang reaksyon, sumulat lang sa nixonkua@yahoo.com o kayay mag-text sa 09272654341. Mapapakinggan nyo rin po ang inyong lingkod sa DZEC 1062 mula 4:30 hanggang 6:00 ng hapon, Lunes hanggang Huwebes.</body>
<link>http://www.philstar.com/Article.aspx?articleId=246314&amp;publicationSubCategoryId=94</link>
</article>
<article>
<title>EDITORYAL - Pinoy sa Iraq, ilikas na!</title>
<author></author>
<date>
<month>April</month>
<day>16</day>
<year>2004</year>
</date>
<body>var dc_AdLinkColor = 'blue'; var dc_PublisherID = 113991; Opinyon › EDITORYAL - Puwede pang maisalba ang PNP Opinyon archives Kolumnista 'Lisensiyadong masahista' BAHALA SI BITAG Ni Ben Tulfo &amp;nbsp;SA Pilipinas, parang mga kabuteng nagsulputan na ang iba’t ibang massage parlors, spa o wellness center.&amp;nbsp; All in REPORT CARD Ni Atty. Ernest Maceda &amp;nbsp;ANG bagong mukha ng Daang Matuwid ay walang iba kung hindi si DILG Undersecretary Rico Puno. Open season sa kampanya AKSYON NGAYON Ni Al G. Pedroche &amp;nbsp;KAHIT ang Commission on&amp;nbsp; Elections (Comelec) ay naniniwalang libre na ang mga politiko para mangampanya nang hindi makakasuhan ng electioneering. Sayang na oportunidad! K KA LANG? Ni Korina Sanchez &amp;nbsp;NAKANSELA ang paghaharap nina President Aquino at China President Hu Jintao. 'Wag mo silang salingin' CALVENTO FILES Ni Tony Calvento &amp;nbsp;Saktan mo na ang&amp;nbsp; isang magulang ‘wag lang ang&amp;nbsp; kanyang anak, dahil kapag ginawa mo ito, handa silang makipagpatayan. Opinyon archives Facebook Recent Activity Facebook Recommendations DISCLAIMER: Views expressed in this section are those of the readers and do not necessarily reflect the editorial position of philstar.com or any of its sister publications. Philstar.com does not knowingly publish false information and may not be held liable for the views of readers exercising their right to free expression.</body>
<link>http://www.philstar.com/Article.aspx?articleId=246411&amp;publicationSubCategoryId=94</link>
</article>
<article>
<title>&amp;quot;Survey ko to...</title>
<author>CALVENTO FILES Ni Tony Calvento</author>
<date>
<month>April</month>
<day>16</day>
<year>2004</year>
</date>
<body>KUNG ANG PAGBABASEHAN AY ANG MGA NAGPADALA NG KANILANG OPINYON KUNG SINO ANG KANILANG IBOBOTO SA MAYO 10, NA NATANGGAP KO SA INYONG MGA TEXT MESSAGES, RUNAWAY WINNER SI BRO. EDDIE VILLANUEVA. SALAMAT SA NAPAKARAMING TUMUGON SA AMING TANONG. BASAHIN PO NATIN ANG MGA MENSAHE NA GALING SA INYO. HINDI PO SA AKIN ITO. &amp;quot;Buo na ang loob kong c GMA lamang ang nararapat iloklok sa pangulohan dhil sa apat na bagay: mspag, mtlino, mkmhirap, at bata pa. - 09184040299 More power &amp;amp; God bless, bcoz I care 4 d future of our country &amp;amp; our children Ill vote Bro. Eddie. He is GOD fearing, he luvs d Philippines &amp;amp; d Filipino people. - (Dory Ponge) 09274272227 Dti akong supporter ni GMA, pero ngayon nakita kong c bro. Eddie ang nappnahong kailangan ng bansa! - 09179712606 Blessed s d lnd hus God s lord! Mpalad tyo kung pipiliin ntin mging pangulo ay 2nay ang pgktkot s Diyos.. Tiyak, d sya ggwa ng bgay n d kloobn ng Dyos. Bro. Eddie! - 09168318439 Linggo ng pagkabuhay bagong pag-asa ika nga.. Nagsimula na ang botohan rito s embahada ng singpor d ko inshan na marami pla kmi pra kay Bro. Eddie bgong pag-asa. - +6592760937 C Lacson ang sagot sa problema nga bayan walang iba. Kaya labanan ang korapcyon at katiwalian! Lacson na tayo! - 09274233970 Kung bubuksan natin ang ating isipan at titignan ng patas ang lahat na kandidato, makikita nating angat sa iba si Bro. Eddie V. - 09178453581 C Bro. Eddie V. lng ang walang bahid ng mkalumang Politika, bagamat mas hamak n may kkayanan mamuno. We nid a righteous leader! Bangon Pilipinas, May Pag-asa pa! - 09104144524 Every election I always vote 4 the lesser evil now that bro. Eddie run for presidency ill go for him with my family and my prayers (Rodel Gonzaga of htm tagaytay) 09192690727 Bro. Eddie ang iboto ko sugo cyan g GOD upang mahango bansa natin sa pagkalugmok famisan olongapo city - 09192699065 As for me and my fam. we will vote bro. eddie v., 2lad nya ang nid ng bansa n mmuno. 2 lng knttkutan,. Dyos at kslnan! Kya, lhat ng ngmmhl s bansa? Vote wisely! Bro. eddie. - 09168318439 Kung mahal nyo ang ating bayan at ang ating mga anak bro. eddie ang ating iboto. - 09206477244 Para s akin tanging c Bro. Eddie lng ang dpt maupo n pngulo ntn, dhl sya lng my cpblidad, intgrdad, ablidad at moralidad. Sma n s pagbabago ky bro. Eddie n tau. - 09274528986 Eddie V. tayo cya lang nakikita kong karapat-dapat - 09204464261 Si Bro. Eddie ang makapamumuno ng tapat, makpag kakaisa ng bansa, mag aangat ng ekonomiya, makapag bibigay lunas sa mahihirap sa tulong ng Diyos, iboto Bro Eddie - 09193244567 Bro. Eddie - isang tao n alam ang tunay na kahulugan ng pagbabago at pag asa. A God fearing man. - 09203444172 C Bro. Eddie V. ang dpat mging presidente kailangan nting ung my pana2mpalataya sa Diyos at may pgtingin sa moralidad at sa bayan. - 09169908200. Mga kaba2yan nsa atin po nkasalalay ang kinbuksan ng mga anak ntin. Pnahon n ng tunay n pgba2go. C Bro. Eddie lng po ang may ka2yahan n ibangon muli ang bansa ntin. - 09263493066 Gud am po! Para sa akin s FPJ at Bro. Eddie walang xperience si ping nman pro skandal. Roco or GMA? GMA kc may xperience na e. - 09193290075 If its make or break for RP d mor we nd 2 vote bro eddie 4 pres. Ds s nt coincdnce dt a righteous man tk heed of d challenge of our pltcal bkrptcy. Lsten up Filipinos! - 09174934515 Ibalik natin ang moral at dignidad ng mamayanang Pilipino, iboto c BRO EDDIE bilang pangulo! Gene Spc Laguna - 09228517056 Karamihan sa pulitiko mga masasama. Brother Eddie V. boto ko. Khit pa2no may nata2naw me pagasa. - 09187345018 GMA- de Castro at K4 senatoriables nlng kami, dati FPJ-Loren kami pro sa ginawa nila kay Sandra Aguinaldo at sa 2 pang reporter sapat n pra mggising kmi. - 09275218044 Bangon Alert: Sali ka na! Ibangon natin ang Pilipinas! Ipaalam sa kababayan ang plataporma ni Bro. Eddie! - 09172796730 Hwag nyo n hintayin n bas2sin, pahiyain, at nsultuhin pa ni FPJ-LOREN-SOTTO ang isa sa mga anak o kapatid nyo, gumising n tayo, vote GMA-de Castro-K4 senators. - 09275218044 Sa mga kabataan po na nghahangan n bumuti ang buhay ng bawat Filipino. Sama n tau k Bro. Eddie maniwala tau na babangon ang Pilipinas! (Ramil frm. Pulilan Bulacan) - 09162341765 Im from Bicol. I wl vot 4 bro edie bec roco wil not win sayang boto ng tga bcol. K bro edie na lang - 09208696281 Kung ako ang tatanungin, c PGMA pa rin ang pwedeng mging mabuting presidente dahil sobrang galing nyang mamuno kaya sya pa rin ang iboboto ko. PGMA at Legarda, parehong ina, parehong matalino at may kakayanan para mamuno sa ating bansa. - 09272962475. HINDI NA PO KASYA. YUNG IBA SA SUSUNOD NA ARAW NAMAN. NAIS KO LANG BATIIN SINA LEA LAAD, LAILANIE CRUZ, MAY CAYANAN AT ANGELITA CANLAS. MABUHAY KAYO DYAN. PARA SA ANUMANG COMMENTS O REACTIONS, MAAARI KAYONG MAGTEXT SA 09179904918. MAAARI DIN KAYONG TUMAWAG SA 7788442.</body>
<link>http://www.philstar.com/Article.aspx?articleId=246420&amp;publicationSubCategoryId=94</link>
</article>
<article>
<title>Halalan: ganito noon, paano ngayon? (2)</title>
<author>SAPOL Ni Jarius Bondoc</author>
<date>
<month>April</month>
<day>16</day>
<year>2004</year>
</date>
<body>NAKASAAD sa batas kung paano maghalalan nung Panahong Kastila. Inaabiso ng alcalde mayor sa botanteng principalia at sa cura ang takdang araw at oras. Kasama ang sekretaryo, darating siya sa municipio kung saan naghihintay ang principalia. Magdadasal; babasahin lahat ng batas. Tapos, magdadaos ng sorteo, ang pagpili sa 12 na siya mismong boboto, bukod sa nakaupong gobernadorcillo na tagalutas ng tabla. Ang pangalan ng taga-principalia ay isusulat sa tig-isang papeletas. Pagkatiklop, nilalagay ito sa dalawang garapon, isa para sa nakaupong opisyales at isa sa mga datihan. Bubunot ang isang bata, na ayon sa batas ay di lalampas sa edad-7, ng tig-anim na papel sa mga garapon. Ang 13 napiling botante ay papasok sa silid, kasama ang alcalde mayor, sekretaryo at cura. Paaalalahanan sila ng pagka-sagrado ng halalan. Igigiit ang mga katangiang hinahanap ng Korona ng Espa&amp;ntilde;a mula sa mga magsisilbing opisyales ng bayan. Kabaliktaran lahat ito sa pakay ng mga kandidatona nais lang palawakin ang poder. Kasunod nito ang torneo, ang paghirang sa gobernadorcillo sa balota. Tig-dalawang pangalan ang dapat isulat, ang una at ikalawang nais. Pag nabilang na, saka pa lang magbobotohan para sa apat pang posisyon ng mga katulong ng gobernadorcillo, sa pamamagitan ng pagtaas ng kamay. Ayon sa batas, ang gobernador general sa Intramuros ang may huling pasya ng mga nanalo. Kaya kung minsan, ayon sa saliksik ni Prof. Glenn May ng Oregon University sa mga halalang-bayan sa Batangas nung 1890-1894, inaabot nang ilang buwan bago malaman ang pasya. Nagkakadayaan kung minsan sa pagpapadala sa Maynila ng resulta ng halalan. Depende kasi ito kung patas ang alcalde mayor, ang sekretaryo, at ang cura. O kaya sa lakas ng kapit sa kanila ng kandidato. Kung minsan, ayaw nila ang nanalo, lalo na kung ang partido o paksiyon nito ay kontra-prayle o kontra-Kastila. Sa pag-aaral ni Prof. May sa mga records ng simbahan at National Archives, 14 sa 42 halalan ay binago ng gobernor general ang resulta. Ayos!</body>
<link>http://www.philstar.com/Article.aspx?articleId=246427&amp;publicationSubCategoryId=94</link>
</article>
<article>
<title>Pagnanakaw na 'kinukunsinti' ng SM Shopping Center Mgt.</title>
<author>BAHALA SI TULFO Ni Ben Tulfo</author>
<date>
<month>April</month>
<day>16</day>
<year>2004</year>
</date>
<body>PATULOY ang pamamayagpag ng sindikatong harap-harapang nagnanakaw sa mga department store ng SM. Walang kahirap-hirap sa sindikatong ito na isagawa ang pagnanakaw sa alin mang SM Mall. Mapa-Metro Manila man o mapa-probinsiya. Mahigit anim na buwang sinurveillance ng grupo ng &amp;quot;BITAG&amp;quot; investigative team ang sindikatong ito na pinamunuan ng mag-asawa na may mahigit 16 na kabataang miyembro. Hawak namin ang mga &amp;quot;surveillance footages&amp;quot; na nakuha ng aming mga &amp;quot;BITAG&amp;quot; undercover staff, gamit ang aming mga &amp;quot;concealed camera&amp;quot; habang isinasagawa ng sindikato ang kanilang pagnanakaw sa loob mismo ng department store. Ang problema ay mismong pamunuan ng SM! Sila na nga ang ninanakawan, ayaw nilang makipagtulungan sa mga awtoridad na kaakibat ng grupo ng &amp;quot;BITAG&amp;quot; upang tuldukan na ang pamamayagpag ng sindikatong ito. Panoorin ang eksklusibong operasyon ng &amp;quot;BITAG.&amp;quot; Doon sa mapagkunwaring grupo ng mga &amp;quot;IMBESTIGADOR&amp;quot; kuno. Sige, panoorin nyo ito, nang makita nyo ang pagkakaiba namin nang matuto kayo. Abangan bukas sa IBC 13, alas-7:00 hanggang alas-8:00 ng gabi, ang maaksiyong &amp;quot;BITAG&amp;quot; dahil kung imbestigahan at sumbungan ang pag-uusapan, hindi kami NGAWA, kundi GAWA!</body>
<link>http://www.philstar.com/Article.aspx?articleId=246434&amp;publicationSubCategoryId=94</link>
</article>
<article>
<title>Nagkalat sa bangketa ang malalaswang babasahin at VCDs</title>
<author>BANTAY KAPWA Ni Cielito &amp;quot;Mahal' Del Mundo</author>
<date>
<month>April</month>
<day>16</day>
<year>2004</year>
</date>
<body>NASAAN na ang kampanya ng Philippine National Police (PNP) laban sa malalaswang babasahin. At nasaan na rin ang Video Regulatory Board na nanghuhuli sa mga nagtitinda ng mga malalaswang CDs? Wala pang isang buwan lang ang nakararaan ay naging mahigpit ang laban kontra pornography sa mga diyaryo at magazines. May mga publications na pinad-lock. Ang mga nasamsam na porno materials ay sinunog. Subalit ngayon balik na naman sa mga newstands at mga bangketa ang malalaswang babasahin. May mga retrato ng mga seksing artista at mga lalaking modelo na hubot-hubad at mga larawan din ng mga magkakaparehang nagtatalik. Isang tabloid ang halos ay mapuno ng larawan ng mga nagse-sex at mga lathain na magpapa-init ng laman ng mga mambabasa. Hindi lang mga Pinoy kundi mga dayuhan lalo na ang mga porno stars sa mga x-rated na video ay nalathala na rin. Ang tanong ng BANTAY KAPWA ay ito: Bakit patuloy ang pagbebenta ng malalaswang babasahing ito? Ningas kugon lang ba ang kampanya ng gobyerno laban sa mga smuts at pornography na masama at malaki ang pinsalang dulot lalo na sa ating mga kabataan?</body>
<link>http://www.philstar.com/Article.aspx?articleId=246438&amp;publicationSubCategoryId=94</link>
</article>
<article>
<title>Nagpakita sa mga alagad</title>
<author>ALAY - DANGAL Ni Fr. Jose C. Blanco, S.J.</author>
<date>
<month>April</month>
<day>16</day>
<year>2004</year>
</date>
<body>SI Jesus ay nagpakita sa Jerusalem at sa Lawa ng Tiberias. Basahin Juan 21:1-14). Muling nagpakita si Jesus sa mga alagad sa tabi ng Lawa ng Tiberias. Ganito ang pangyayari. Magkakasama sina Simon Pedro, Tomas na tinaguriang Kambal, Natanel na taga-Cana, Galiela, ang mga anak ni Zebedeo, at dalawa pang alagad. Sinabi sa kanila si Simon Pedro, &amp;quot;Mangingisda ako.&amp;quot; &amp;quot;Sasama kami,&amp;quot; wika nila. Umalis sila at lumulan sa bangka, subalit walang nahuli nang gabing iyon. Nang magbubukang-liwayway na, tumayo si Jesus sa pampang, subalit hindi siya nakilala ng mga alagad. Sinabi niya, &amp;quot;Mga anak, mayroon ba kayong huli?&amp;quot; &amp;quot;Wala po,&amp;quot; tugon nila. &amp;quot;Ihulog ninyo ang lambat sa gawing kanan ng bangka, at makahuhuli kayo,&amp;quot; sabi ni Jesus. Inihulog nga nila ang lambat at hindi nila ito mahila sa dami ng huli. Sinabi kay Pedro ng alagad na minamahal ni Jesus, &amp;quot;Ang Panginoon iyon!&amp;quot; Nang marinig ito ni Simon Pedro, siyay nagsuot ng damit (sapagkat hubad siya) at tumalon sa tubig. Ang kasama niyang mga alagad ay sumapit sa pampang, sakay ng munting bangka, hila ang lambat na puno ng isda. Hindi sila gaanong kalayuan sa pampang  mga 90 metro lamang. Pag-ahon nila sa pampang ay nakakita sila roon ng mga baga na may isdang nakaihaw, at ilang tinapay. &amp;quot;Magdala kayo rito ng ilang isdang nahuli ninyo,&amp;quot; sabi ni Jesus. Kayat sumampa sa bangka si Simon Pedro at hinila sa pampang ang lambat na puno ng malalaking isda -153 lahat. Hindi napunit ang lambat, kahit ganoon karami ang isda. &amp;quot;Halikayo at mag-almusal tayo,&amp;quot; sabi ni Jesus. Isa man sa mga alagad ay walang nangahas magtanong sa kanya kung sino siya, sapagkat alam nila na siya ang Panginoon. Lumapit si Jesus, kinuha ang tinapay at ibinigay sa kanila, gayon din ang isda. Ito ang pangatlong pagpapakita ni Jesus sa mga alagad pagkatapos na siyay muling mabuhay. Si Pedro ay nangisdang kasama ang iba pang mga alagad. Magdamag silang walang nahuli. Subalit sa presensiya ni Jesus at sa utos nito na ihulog ang lambat, marami silang nahuli. Sinugo ni Jesus ang mga alagad at iba pang mga tagasunod upang dalhin ang mabuting balita sa lahat ng dako ng mundo. Subalit ang tagumpay ay nakakamit lamang kapag si Jesus ay naroon at tayoy nakikinig at sumusunod sa kanya. Naroon ang tagumpay.</body>
<link>http://www.philstar.com/Article.aspx?articleId=246441&amp;publicationSubCategoryId=94</link>
</article>
<article>
<title>EDITORYAL - Bakit ngayon lang, DSWD ?</title>
<author></author>
<date>
<month>April</month>
<day>17</day>
<year>2004</year>
</date>
<body>MAHIGIT nang isang taon na nasa ere ang kantang &amp;quot;Spaghetti&amp;quot; at mag-iisang taon naman ang &amp;quot;Otso-Otso&amp;quot; at &amp;quot;Bulaklak&amp;quot; pero ngayon lang napansin ng secretary ng Department of Social Welfare and Development. Sabi nga ni comedian Dolphy, dugay na sa Malaca&amp;ntilde;ang tonto pa gihapon. Mahigit isang taon nang isinasayaw ng Sex Bomb dancers ang &amp;quot;Spaghetti&amp;quot; na naglalantad sa kanilang mga katakam-takam na katawan sa telebisyon pero kamakalawa lamang nalaman ng mga taga-DSWD. Malaki na ang kinita ng &amp;quot;Spaghetti&amp;quot; &amp;quot;Otso-Otso&amp;quot; at &amp;quot;Bulaklak&amp;quot; at maski ang mga campaign jingles ngayon ay nakasunod na rin sa mga ito pero ngayon nga lang napansin ng DSWD. Umapela noong Miyerkules si Social Welfare Sec. Corazon &amp;quot;Dinky&amp;quot; Soliman sa mga TV variety shows na bawasan ang pagpapalabas ng mga talent contests kung saan ang mga kabataan ay nakasuot ng mga malalaswang attire at sumasayaw sa himig ng &amp;quot;Spaghetti&amp;quot;, &amp;quot;Otso-Otso&amp;quot; at &amp;quot;Bulaklak&amp;quot;. Malalaswa aniya ang kilos. Ang mga kantang ito at sayaw ay hindi makatutulong sa pagtuturo ng dignidad ng kanilang katawan. Nagbabala si Soliman tungkol sa pagkaka-expose ng mga kabataan sa mga sayaw na may sexual innuendos. Ito aniya ay magtuturo sa mga kabataan na ang sex ay katuwaan at maaaring isipin na isang produkto na maaring ilako. Nakikiisa kami sa magandang layunin na ito ni Soliman na bawasan ang mga malalaswang panoorin sa telebisyon lalo na ang mga pangtanghaling programa kung saan nakatutok ang mga kabataan. Pero nagtataka lamang kami kung bakit ngayon lang ito nakita ng DSWD Secretary. Wala bang nagsabi man lang sa kanya na matagal nang namamayagpag sa mga telebisyon ang mga dance number na nagpapahiwatig ng kamunduhan o sex? Maraming kabataan ang maagang nalulunod sa kamunduhan dahil sa mga nakikita o napapanood o nababasa. Naniniwala kami sa sinabi ng DSWD na maraming kabataan ang nahuhulog sa mga white slavery syndicate. Kung ang mga malalaswang panoorin at may mga double meaning na awitin ay nakikita ni Soliman, sana naman ay makita rin niya ang mga naglipanang malalaswang tabloid at pirated CDs na lantarang ibinibenta sa bangketa at nakikita ng mga minors. Hahanga kami kung ang DSWD ay magsasagawa ng pagkumpiska sa mga malalaswang babasahin at porno CDs. Hinahamon ka namin Sec. Soliman.</body>
<link>http://www.philstar.com/Article.aspx?articleId=246548&amp;publicationSubCategoryId=94</link>
</article>
<article>
<title>Paliwanag ni Marc Leviste sa suporta kay Noli</title>
<author>AKSYON NGAYON Ni Al G. Pedroche</author>
<date>
<month>April</month>
<day>17</day>
<year>2004</year>
</date>
<body>GUMAWA ng paglilinaw si Marc Leviste, pamangkin ng asawa ni vice presidential bet Loren Legarda Leviste na si Tony hinggil sa pagsuporta ng kanyang amang si Conrad (kakambal ni Tony) sa kandidatura ni K-4 vice presidentiable Noli &amp;quot;Kabayan&amp;quot; de Castro. Naging kontrobersyal ang isyung ito dahil bakit nga naman si Noli imbes na si Loren ang kanilang sinusuportahan. Sa mga beterano sa larangan ng politika, hindi na katakataka ito. Mayroon bang lihim na hidwaan ang mga Levista kung kayat tinatalikdan si Loren? Batay sa pahayag ni Marc, wala naman pero may kasabihang politics makes strange bedfellows. Usap-usapan kung kanino susuporta ang batang Leviste na kumakandidato rin bilang bokal ng second district ng Batangas. Nagbigay ng klaripikasyon si Marc. Na sumusuporta siya kay Noli hindi dahil ayaw niya sa kanyang &amp;quot;aunt in law&amp;quot; na si Loren kundi dahil miyembro siya ng Lakas-CMD na ang sinusuportahan sa pagka-pangulo ay si Gloria Arroyo. At porke si Noli ang bise ni Gloria, natural lamang na si Kabayan ang suportahan niya. Sa murang edad ay namumulat na sa intricacies ng politika si Marc. Aniya: &amp;quot;Pinili kong tahakin ang landas ng politika at serbisyong pampubliko at alam kong kasama riyan ang batuhan ng putik at paghalukay sa personal na buhay. Ito ay hamon sakin bilang youth leader para baguhin ang masamang estilo ng pulitika sa bansa.&amp;quot; Okay ang ideyalismong ipinakikita ni Marc. Pero obserbasyon ko lang ito. Marami nang beteranong politiko ngayon na ang pananaw nung silay kasing-edad ni Marc ay ganyang-ganyan. Pero nang lumaon, nilamon din sila ng bulok na sistema ng pulitika. Sana ngay ibang klase itong si Marc and I wish him all the best.</body>
<link>http://www.philstar.com/Article.aspx?articleId=246561&amp;publicationSubCategoryId=94</link>
</article>
<article>
<title>Kanino ka ba talaga, FPJ ?</title>
<author>ORA MISMO Ni Butch M. Quejada</author>
<date>
<month>April</month>
<day>17</day>
<year>2004</year>
</date>
<body>KAWAWANG Rambo! Rambo ang tawag kay Efren Rafanan ng kanyang mga kaibigan, ito iyong sikat na sikat na komentarista sa Ilocos Sur na bumubotak sa pagka-gobernador versus Chavit Singson. Si Chavit ang tinaguriang bayani ng EDSA Dos, for your information, Dear Readers. Kailan lang ay na-ambush at napatay sa Vigan Ilocos Sur, ang asawa, anak, kapatid at driver  bodyguards nitong si Rambo. Pero nakaligtas si Rambo, siyempre siya ang bida kaya lang minalas ang kanyang asawa dedbol ito matapos manggaling sa Spain bilang OFW. Si Rambo ay official na kandidato ng Koalisyon ng Nagkaisang Pilipino (KNP), sa pagka-gobernador ng Ilocos Sur. Si Rambo rin ang provincial Chairman ng LDP-Angara faction. Sabik na sabik si Rambo sa kahihintay ng ibang kasamahan niyang kandidato sa ilalim ni Da King, dahil pupunta ang hari ng pelikula sa kanilang lugar. May malaking rally silang ginawa para iproklama si Da King sa Ilocos Sur na gustong maging hari este mali Prez pala ng Pinas. Pero nagkahetot-hetot ang grupo ni Rambo at kanyang mga kabig sa KNP at LDP dahil hindi lumitaw sa usapan si Da King. Ang balita ay nagpunta ang hari kasama ang kanyang bise na si Loren Legarda sa mala-palasyong haybol ni Chavit. At doon pa raw nananghalian? Wow FPJ! Sino ba talaga, FPJ? Si Rambo ba ang kandidato mo o si Chavit na kandidato ni Prez Gloria? Ang balita sa Ilocos Sur, matalik na kaibigan ni Da King si Chavit. Pero paano naman si Rambo ang kanyang kandidato na nakapagbuwis pa naman ng haybu ng asawa, anak at kapatid sa paglaban sa mga Singson na siyang naghahari sa nasabing lugar? Kay sakit Kuya Ronnie! Tama ba mga botante? Ano kaya ang pakiramdam ni Pareng Erap ni Pareng Ronnie, na nakakulong, 3 years na ang nakakaraan dahil sa exposed ni Chavit? tanong ng kuwagong urot. Ang pagbubulgar ni Chavit ang dahilan kung bakit nasa karsel si Prez Erap, sabi ng kuwagong mananayaw sa cabaret. Ibig bang sabihin walang kumpa-kumpare, walang kai-kaibigan, liban lang sa kaibigang Chavit? anang Kotong cop. Paano si Prez Erap at Jinggoy, ang kandidato ni Da King sa pagka-Senador? tanong ng kuwagong SPO-10 sa Crame. Tatalikuran kaya ni Da King ang mga nabanggit dahil kailangan niya ang boto ni Chavit sa Ilocos Sur? Siguro hindi naman, kamote. Abangan natin ito, lagapot.</body>
<link>http://www.philstar.com/Article.aspx?articleId=246565&amp;publicationSubCategoryId=94</link>
</article>
<article>
<title>Isang anak,dalawang ina</title>
<author>IKAW AT ANG BATAS Ni Atty. Jose C. Sison</author>
<date>
<month>April</month>
<day>17</day>
<year>2004</year>
</date>
<body>KASAL si Anita kay Dado kung saan dalawa ang kanilang naging anak. Hindi na ito nasundan dahil nagpatali na si Anita. Makalipas ang apat na taon ay iniwan ni Anita ang kanyang mag-aama. Nakisama siya kay Tony, separado ng 15 taon sa asawa, walang anak. Samantala, naninilbihan sa kanila bilang labandera si Naty, may anim na anak. Ang bunso ni Naty na si Roysie ay apat na buwan pa lamang at ipinanganak sa klinika ni Virgie, isang kumadrona at rehistradong nars. Tuwing maglalaba si Naty, hinahayaan niya si Anita na alagaan si Boysie. Minsan, sinundo ni Anita si Naty upang magpalaba. Pinaghintay niya si Anita upang mamalengke sandali subalit, pagbalik niya ay wala na ito at si Boysie. Hinanap nila ng kanyang asawa ang anak subalit hindi na nila nakita pa. Samantala, si Anita ay lumipat na rin sa ibang lugar. Lumipas ang apat na taon nang biglang mabasa ni Naty ang pagkamatay ni Tony sa isang tabloid. Pumunta agad siya sa Hagonoy, Bulacan kung saan nakaburol si Tony. Doon ay ipinakilala siya sa apat na taong gulang na lalaking anak nina Anita at Tony na si Tom. Sa muling pagkakataon ay nakilala ni Anita ang kanyang anak na si Boysie sa katauhan ni Tom. Hiniling niya kay Anita na ibalik sa kanya ang kanyang anak subalit tumanggi ito. Kaya, naghain sina Kiko at Naty ng petition for habeas corpus upang makuha ang legal na pangangalaga sa bata. Sa pagdinig ng Korte, isinalaysay ni Naty ang kapanganakan ni Boysie kung saan pati ang komadrona nitong si Virgie ay tumestigo, pati na rin ang pagkawala ng anak, paghahanap dito at ang apat na taong paghihintay hanggang matagpuan. Samantala, napansin din ng Korte ang pagkakahawig ng mukha nina Naty at Boysie. Sinuportahan din ng testimonya ng kapatid ni Tony na ang bata ay inampon lamang dahil baog nga si Tony. Sinalungat ito ni Anita. Ipinakita niya ang sertipiko ng kapanganakan ng bata at ang klinika kung saan ito ipinanganak. Ipinakita rin ang pagrehistro ni Tony sa local civil registrar ng seritipiko ng kapanganakan ni Tom makaraan ang apat na buwan mula nang ito ay naisilang. Ipinakita rin niya ang sertipiko ng kasal nila ni Tony. Subalit ang kumadrona na nagpaanak sa kanya ay hindi tumestigo. Mababawi pa kaya nina Naty at Kiko ang kanilang anak mula kay Anita? Mababawi pa. Sapat ang ebidensiya ni Naty bilang patunay na anak nga niya si Boysie. Una, walang kapasidad na magkaroon ng anak si Anita dahil natali na ito samantalang si Tony ay baog naman. Ikalawa, ayon sa batas, kinakailangan ang doktor o komandrona ang magpaparehistro ng kapanganakan sa loob ng 30 araw. At kapag hindi ito nagawa, saka na lamang ang mga magulang. Ikatlo, huwad ang sertipiko ng kasal nina Tony at Anita. Ikaapat, ang pagkakahawig ng hitsura ng isang menor de edad at ang magulang na umaangkin ay matibay at materyal na ebidensiya upang mapatunayan ang isang angkan. Sa huli, ayon sa Korte Suprema, maaari nang gamitin ang DNA (deoxyribonucleic acid) upang masagot ang mga isyu sa pagkamagulang o ng isang angkan. Mayroon na ring kapasidad ang UP Natural Science Research Institute upang magsagawa ng nasabing DNA (Tijing vs. Court of Appeals 354 SCRA 17, G.R. 125901, March 8, 2001).</body>
<link>http://www.philstar.com/Article.aspx?articleId=246571&amp;publicationSubCategoryId=94</link>
</article>
<article>
<title>Marami ang nalungkot kay Roco</title>
<author>HALA BIRA! Ni Danny Macabuhay</author>
<date>
<month>April</month>
<day>17</day>
<year>2004</year>
</date>
<body>ISA ako sa mga nalungkot na baka hindi na makapagkampanya bilang kandidato sa pagka-pangulo si Raul Roco sapagkat may sakit. Naliwanagan ang lahat nang mismong si Roco ang nagpatawag ng press conference at inihayag na siya ay tutungo sa Houston, Texas kaagad upang magpatingin sa kanyang mga doktor doon dahil sa pananakit ng kanyang likod. Subalit sinabi ni Roco na hindi siya uurong at tuloy pa rin ang pangangampanya niya at ng kanyang mga kasamahang kandidato sa Alyansa ng Pag-asa. Ang anak niya ang papalit sa kanya sa kampanya hanggang hindi ito nakakabalik. Hindi ako kumukurap habang pinakikinggan ko si Roco. Marami ang naniniwala na maaaring maging isang mahusay at magiting na pangulo ng ating bansa kung bibigyan lamang ito ng pagkakataon. Subalit para bagang ang pakiramdam ko ay biglang naglaho ang pag-asang ito sapagkat kitang-kita mo naman na malaki na ang ipinayat at hindi na maitatago na talagang may karamdaman. Kahit na ano pa ang sabihin, ang pagbitiw ni Roco sa kampanay nang dahil sa pagtungo niya sa US upang magpagamot ay dapat nang tanggapin na malaking kawalan sa kanyang kandidatura. Para bagang ang gustong sabihin nito ay goodbye Malaca&amp;ntilde;ang, umatras man o hindi si Roco. Nasisiguro kong may mga pagbabago tayong maririnig sa kampo nito sa loob ng ilang araw. Abangan!</body>
<link>http://www.philstar.com/Article.aspx?articleId=246577&amp;publicationSubCategoryId=94</link>
</article>
<article>
<title>Maraming salamat Jose Pidal</title>
<author>PANIGINIP LANG Ni Nixon T. Kua</author>
<date>
<month>April</month>
<day>17</day>
<year>2004</year>
</date>
<body>NITONG nakaraang ilang araw, gumaganda ang takbo ng ating piso kontra sa dolyar. Mula sa mahigit P56 kada $1 ay bumaba ito at noong Huwebes ng gabi nga ay P55.8 kada dolyar na. Tuwang tuwa ang Malaca&amp;ntilde;ang at lubos pa nga ang pagmamalaki nila na maaari pa ngang gumanda pa sa darating na araw. Ang isa sa dahilang pinalalabas nila sa parang pag-improve ng ating ekonomiya ay ang pag-angat ni Madam Senyora Donya Gloria sa survey. Patunay daw ito na kumpiyansa na ang mga negosyante sa Pilipinas dahil tiyak na raw ang pagpapatuloy na pag-okupa ni Madam Senyora Donya Gloria sa Palasyo ng Malaca&amp;ntilde;ang. Ganoon din ang deklarasyon ng Makati Business Club, grupo ng mga negosyanteng alam naman ng lahat na mga malalapit kay Madam Senyora Donya Gloria at kasali sa pagpapatalsik kay dating Pangulong Erap. Sa madaling salita pinalalabas nila Madam Senyora Donya Gloria at ng kanyang mga alipores ay sila ang dahilan sa improvement ng piso kontra dolyar. Tama sila, sa pagkakataong ito, may katotohanan ang sinabi nila. Tunay na sila ang dahilan sa improvement ng piso kontra dolyar kaso nga lang hindi yung mga dahilang nabanggit nila ang tunay na dahilan. Ganuon pa man, pasalamat pa rin tayo kay JOSE PIDAL at ang kasabwat niyang LUCIOfer CO dahil sila ang tunay na dahilan bakit gumanda ang takbo ng piso kontra sa dolyar. Bakit kanyo? Simple lang, kinopo muna nila ang smuggling sa bansa. Mula sa gulay, damit, baboy, manok, karne at iba pang mga kailangan ay kinontrol nila. Sa ginawa nilang ito, dagsa ang mga imported na produkto kasama na ang gulay, manok, isda at karne. Bagsak ang halos lahat ng negosyante at apektado lahat ng pabrikang local dahil sa sobrang mura ng mga imported na gamit. Mas matindi ang tama sa mga magsasaka, mga nag-aalaga ng manok at baboy at pati ang ating mga mangingisda. In short, lahat kinapos at marami pa ang naghihikahos, samantalang silang dalawang sikat naman ay parang mga langgam na panay ang ipon at panay ang lipad patungong Hongkong bitbit ang mga MAHIWAGANG BAG at tuloy sa mga sikat na bangko gaya ng Coots Bank upang mag deposito. Sabi nga nila, save for the rainy days. Kaya tuloy bagsak na bagsak ang ekonomiya natin at baba naman ng baba ang piso kontra dolyar. Pero okay lang sa kanila, masaya naman sila, pakialam ba nila kung maghirap at magutom ang iba, pinagpapawisan naman nila ang kinikita nila, kaso nga lang sa paglalaro nga lang ng golf at sa pagbitbit ng mga MAHIHIWAGANG BAG. Hirap tuloy ng pera rito sa atin at komo malayo pa ang pasukan at lampas na ang kaPaskuhan, kumonti rin ang pagpasok ng dolyar sa atin galing sa ating mga malayo at malulungkot na overseas filipino workers. Kawawa ang lahat at hirap pati mga ibang kaalyado nilang negosyante kaya kahit na kontribusyon para sa pangangampanya ay kinakapos. Kahit sarili nilang kampo naapektuhan. Pero papayag ba si JOSE PIDAL nito. Patutunayan niya na mas higit ang kanyang pagmamahal kay Madam at hindi kay maam Vicky. Nag-usap sila ni LUCIOfer, total barya lang sa kanila ang ilang milyong dolyar at malaki ang maitutulong nuon sa ekonomiya dahil magkakaroon ng rebound ang piso kaya ibalik nga ang konti. Parang mga jetsetter, lipad agad si LUCIOfer sa Hongkong, withdraw ng baryang dolyar, mga limang milyon at ibalik sa atin. $5 million dollar, ba mahigit P250 million pesos yon. Siyempre, pagpasok noon, recover ang piso kahit konti, e paano kung mas higit doon. Tutal utos ni JOSE PIDAL kay LUCIOfer, dagdagan mo na lang ang smuggling mo, mababawi mo rin. Isa pa, yari ka pag nanalo si Ping o si Poe, kalaboso ka, hindi bale kami, pack up and leave, paalala pa ni JOSE kay LUCIO. Parang Batman and Robin ano, hindi Penguin and Joker, mas bagay. Tsaka ang ikakalat namang pera ay gagastusin din sa mga smuggled na paninda ng mga botanteng maaambunan. Importante, bida muna si Madam Senyora Donya Gloria. Isa pang dahilan, sa dami ng ayaw ng bumoto sa kaniya, importanteng marami kang pang cashbinsi sa araw ng halalan. Kaso turo ko, tanggapin nyo ang pera pero iboto niyo ang gusto. Tiyakin nyo lang na hindi kayo nabubukulan, minimum na P500, baka kinupit pa ng mga lider na local at makuha niyo ay tig-P200 lang. may kita na sila sa binigay nilang P500 pesos. Money down na rin ang gusto ng mga operator nila na dapat nilang bantayan dahil baka hindi mandaya at itakbo ang perang natanggap na. wala nang honor kahit sa mga magnanakaw. He-he-he! Puro hudas na lang. Kaya yan bait-bait nila, sana dagdagan niyo ang pamumudmod nyo. Ilang linggo pa, balik nyo pa ang iba. Samantala, THANK YOU! From the people to the people. He-he-he! Hindi nyo rin naman madadala sa hukay at mahirap naman kung ipambayad nyo sa doctor o sa ospital, mas masakit. KONTI lang naman. MARAMING MARAMING SALAMAT! * * * Para sa anumang reaksyon, sumulat lang sa nixonkua@yahoo.com o kayay magtext sa 09272654341. Mapapakinggan nyo rin po ang inyong lingkod sa DZEC 1062 mula 4:30 hanggang 6:00 ng hapon, Lunes hanggang Huwebes.</body>
<link>http://www.philstar.com/Article.aspx?articleId=246582&amp;publicationSubCategoryId=94</link>
</article>
<article>
<title>EDITORIAL - Paghandaan ang problema sa bansa</title>
<author></author>
<date>
<month>April</month>
<day>18</day>
<year>2004</year>
</date>
<body>PATATANDAAN nyo pa ba ang gumuhong bundok ng basura sa Payatas noong 1999 na marami ang namatay? Maaaring magkaroong muli ng mga bundok ng basura dito sa Metro Manila dalawang taon mula ngayon kung hindi gagawa nang pangmatagalang solusyon ang pamahalaan sa problemang ito. Ang pagkakaroon ng problema sa basura sa 2007 ay ipinahayag ni Metro Manila Development Authority (MMDA) chairman Bayani Fernando. Ang pahayag ni Fernando ay sagot sa assessment ng Asian Development Bank na maaaring umalingasaw ang basura sa Metro Manila kapag hindi gumawa ng aksiyon ang pamahalaan tungkol dito. Ayon sa ADB, dapat itutok ng pamahalaan ang kanilang atensiyon o magkaroon ng will power sa problemang basura. Ipatupad ang pag-recycle at magtayo ng mga sanitary landfill. Kung hindi ito gagawin, nakaharap sa mabahong kapaligiran ang mga residente ng Metro Manila. Ayon kay Fernando, sa kasalukuyan ay wala pang problema ang Metro Manila sa basura. Pero pagkalipas ng dalawang taon baka magkaroon na ng krisis. Dalawang taon lamang aniya ang itatagal at mapupuno na ang mga dumpsites. Kaya ngayon pa lamang umano ay naghahanap na sila ng posibleng mapagtapunan ng basura. Idiniin ni Fernando na hindi pa naman dapat mabahala ngayon ang mga taga-Metro Manila. Araw-araw, mahigit 6,000 cubic meters ng basura ng mga taga-Metro Manila ang tinatambak sa mga dumpsites. Nakalulungkot lamang ay ang kawalan ng disiplina ng mamamayan sa pagtatapon ng basura. Maski sa mga estero at kanal ay may nagtatapon ng basura. Ang mga basurang itinapon sa estero ang bumabara sa mga daanan ng tubig at nagdudulot ng pagbaha. Ang pagtatayo ng mga recycling plants o composting area ang dapat pagtuunan ng pamahalaan. Sa bawat barangay mag-umpisa. Magkaroon ng isang lugar sa barangay na pagdadalhan ng mga basura at doon iri-recycle. Paghiwalayin ang mga nabubulok sa hindi nabubulok. Ang mga nabubulok ay sasailalim sa proseso at ito ang magiging fertilizer na maaaring pagkakitaan. Makipag-ugnayan ang bawat bayan o siyudad sa Department of Agriculture upang ito ang bumili ng mapo-produce na fertilizer. Sa ganitong pamamaraan, kikita ang barangay. Hindi na aalingasaw ang kapaligiran ay may pera pa.</body>
<link>http://www.philstar.com/Article.aspx?articleId=246696&amp;publicationSubCategoryId=94</link>
</article>
<article>
<title>Pag-IBIG fund patuloy sa paglilingkod</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>April</month>
<day>18</day>
<year>2004</year>
</date>
<body>SA nakaraang anim na taon, ang Pag-IBIG Fund ay nakapag-pautang ng umabot sa P52.790 bilyon para sa 242,037 na mga bahay. Mula sa bilang na ito, P16.659 bilyon ang naipautang sa ilalim ng administrasyong Arroyo. Mula 2001 hanggang 2003, ang Pag-IBIG Fund ay nakapag-pautang ng P22.44 bilyon sa mga miyembro nito sa ilalim ng end-user financing para sa 81,544 na mga bahay. Tumamlay ang real estate industry, makaraang magkaroon ng krisis sa ekonomiya sa Asya, subalit nitong mga nakaraang taon, muling sumigla ang industriya. Mahalaga ang naging papel ng mga pribadong developer groups sa panunumbalik ng dating kalakaran at sigla. Makailang ulit ko na ring nabanggit sa kolum na ito na sa pagpapatupad ng isang matagumpay at sustainable na programa sa pabahay, kritikal ang pakikipagtulungan at partisipasyon ng mga private developer groups. Sa pagpapatupad ng mga reporma sa pabahay sa nakalipas na tatlong taon, gaya ng pagpapabilis sa proseso ng pagkuha ng mga lisensiya at permits mula sa mga ahensiya ng gobyerno, mas mababang interes sa housing loan para sa mga nanghihiram pagbabawas ng mga kailangang dokumento, naging katulong at katuwang ang mga private developer groups sa mga pagbabagong ito. Sa layuning lalong mapabuti ng serbisyo at pagtulong sa mga miyembrong nagnanais makakuha ng benepisyo sa pabahay may ilang pagbabago ang ipapatupad ng Pag-IBIG Fund. Kabilang dito ang pagsulong ng Pag-IBIG ang desentralisasyon ng pag-apruba ng mga institutional loans upang mabigyan ng partisipasyon at pagpapasya ang mga Regional Offices nito at ang pagbaba ng loan processing fees at service ay ipapatupad din para sa mga developmental loans, Pag-IBIG City at credit facility schemes. Pinag-aaralan din ngayon ang posibilidad na taasan ang loan to collateral ratio para sa mga utang na magkakahalaga ng P500,000 hanggang P750,000 hanggang 100 percent. Kung ito ay ipatutupad, hindi na kinakailangan pang magbigay ng equity para sa mga housing loan sa nasabing halaga.</body>
<link>http://www.philstar.com/Article.aspx?articleId=246703&amp;publicationSubCategoryId=94</link>
</article>
<article>
<title>Gov. Bichara at Mayor Jaucion kumikita ng 10% at 5% sa jueteng?</title>
<author>BANAT NI BATUIGAS Ni Bening Batuigas</author>
<date>
<month>April</month>
<day>18</day>
<year>2004</year>
</date>
<body>HAYAGANG sinusuway ng gambling lord na si Tony Ong at ng mga kakutsaba niyang mga opisyales ng kapulisan natin sa Bicol region itong kautusan ni Philippine National Police (PNP) chief Dir. Gen. Hermogenes Ebdane Jr. ukol sa pagpasara ng jueteng. Sa Bicol kasi, umaabot sa P300,000 araw-araw ang kubransa ng jueteng ni Tony Ong na tubong Candelaria, Quezon. Malinis na P9 milyon kada buwan ang kinikita ni Ong sa Bicol lamang, eh paano na sa iba pang lugar ng Luzon? Ang right-hand man ni Ong ay ang isang Tom Raniola, na kung magyabang ay walang makatibag ng jueteng operation ng amo niya dahil konektado sila sa lahat ng operating unit ng ating kapulisan, he-he-he! May katwirang magyabang si Raniola dahil hindi naman uunlad ang jueteng sa isang lugar kung walang basbas ng mga opisyales ng gobyerno natin, di ba mga suki? Kawawang Ebdane, naisahan na naman ng kanyang mga tauhan. Kung si Raniola ang paniniwalaan, may ipinaparating daw silang weekly protection money diyan sa hepe ng PNP sa Bicol na si Chief Supt. Jaime Lasar at provincial director ng Albay na si Sr. Supt. Pedro Tango. Pati ang hepe ng Legaspi City police na si Supt. Ulito Quit at Daraga police chief na si Supt. James Multo ay nakadahop-palad na rin nila, ani Raniola. Hmmn! Ano pa ba ang bago rito, di ba wala, Gen. Ebdane Sir? Kung si Raniola ay kumikita ng three percent sa jueteng ni Tony Ong, eh hindi nalalayo na mas malaki ang take home nina Lasar, Tango, Quit at Multo, di ba mga suki? He-he-he! Tiyak sikat na sikat si Raniola sa Bicol kapag nabasa ng kapulisan natin ang mga ipinagyabang niya. Kung sabagay, hindi lang mga pulis natin ang namamantikaan ang nguso sa jueteng diyan sa Bicol. Ayon pa kay Raniola, ito palang si Gov. Al Bichara ay kumikita ng 10 percent sa jueteng ni Tony Ong. Kaya maliwanag na P900,000 kada buwan ang pumapasok sa kaban ni Gov. Bichara sa jueteng ni Ong, di ba mga suki? Si Mayor Gerry Jaucion naman ay may five percent kayat kalahati ng kita ni Bichara ang napupunta sa kanya. Kaya hindi nakapagtataka kung nagtata-pon lang ng pera itong sina Gov. Bichara at Mayor Jaucion sa panahon ngayon ng kampanya, di ba mga suki? He-he-he! Ano kaya ang masasabi ni Interior Joey Lina dito sa ibinulgar ni Raniola laban sa mga local officials na sina Gov. Bichara at Mayor Jaucion? Tiyak wala, dahil may mantsa na rin sa mukha si Lina kung jueteng ang pag-uusapan, di ba mga suki? Kung sabagay, hindi lang sa Bicol, hayagang nag-ooperate ang jueteng kundi maging sa Pampanga kung saan namamayagpag ang gambling lord na si alyas Ngongo. Porke ba sa probinsiya mismo ni Presidente Arroyo naka-base itong si Ngongo eh hindi na siya kayang habulin ni Ebdane? Bigwasan muna ni Ebdane si Ngongo para mani- wala ang sambayanan na kayang-kaya rin niyang sipain ang mga puwesto ni Tony Ong sa Bicol, di ba mga suki? Kung pumalpak si Lina, mukhang sumemplang na rin si Ebdane kung jueteng ang pag-uusapan. Ano pa ba ang bago sa gobyerno natin?</body>
<link>http://www.philstar.com/Article.aspx?articleId=246711&amp;publicationSubCategoryId=94</link>
</article>
<article>
<title>Jaundice (una sa serye)</title>
<author>WHAT'S UP DOC? Ni Dr. Tranquilino Elicano Jr.</author>
<date>
<month>April</month>
<day>18</day>
<year>2004</year>
</date>
<body>HINDI lamang ang mga bagong panganak na sanggol ang apektado ng jaundice kundi maging ang mga adults man. Ang mga sintomas ng jaundice ay madaling makikita. Kung naninilaw ang balat at ang puti ng mga mata, palatandaang mayroong jaundice. Dahilan ito sa accumulation ng yellow bile pigment o ang tinatawag na biliburin sa dugo at nagiging resulta sa malfunction ng atay. May tatlong uri ng jaundice: 1.) Ang hemolytic type na ang dahilan ay ang breakdown ng reb blood cells; 2.) Ang lever cell jaundice na kadalasang dahil sa hepatitis or liver failure from cirrhosis; 3.) Ang obstructive jaundice na dahilan sa pagbara ng flow ng apdo mula sa atay dahil sa gallstones. One rare form of hemolytic jaundice is known as favisim, where an inherited defect in a particular enzyme causes red blood cell to be sensitive to a chemical found in a type of broad bean. It results in the destruction of red blood cells leadng to anemia. Ang uri ng jaundice na karaniwang umaapekto sa mga bagong silang na sanggol ay ang tinatawag na physiological jaundice. Tumatama ito karaniwan na sa mga sanggol na premature ipinanganak. Dahilan ito sa pagiging immature at hindi mahusay ang makapag-excrete ng biliburin. Ganoon pa man, hindi ito mapanganib sa mga sanggol at nawawala pagkaraan ng isang linggo. Isa sa mga pinakadelikadong uri ng jaundice na umaapekto sa mga sanggol ay ang hemolytic jaundice kung saan ang blood type ng ina at anak ay incompatible. (Itutuloy)</body>
<link>http://www.philstar.com/Article.aspx?articleId=246718&amp;publicationSubCategoryId=94</link>
</article>
<article>
<title>Restless leg syndrome</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>April</month>
<day>18</day>
<year>2004</year>
</date>
<body>MAY mga tao na sobrang iginagalaw ang mga binti kapag silay nakaupo, nakatayo, nakahiga at natutulog. May matinding sensation na nadarama ang may mga restless leg syndrome. Ito ay hindi kaagad napupuna ng mismong may taglay nito. Mas nauuna pang makapansin sa umanoy naiibang habit&amp;nbsp;nila ang kanilang mga kasambahay. Sinasabing ang madalas na dapuan nito ay ang limampung taong gulang pataas. Kapag may katabi kang ganitong tao ay para ka na ring nanginginig at pakiramdam moy lumilindol. Nakakahilo. Ayon sa isang study ay namamana ang restless leg syndrome ang sanhi ay ang sobrang nerbiyos, sobrang paninigarilyo, sobrang katabaan ng katawan o obesity, sobrang pag-inom ng kape, alak at mga anti-depresant na gamot. Ipinapayo sa mga may taglay nito na mag-ehersisyo gaya ng paglalakad, paglalangoy at iba pang sports. Mahirap ang may restless leg syndromes lalot may katabi ka o nakikipagsosyalan ka. Hindi mo alam na may naiinis at naiirita sa iyo. May nag-iisip na sobra kang ma-L dahil sa walang tigil na paggalaw ng mga binti at paa mo. Ipinapayo sa mga may ganitong syndrome na sumangguni sa doktor.</body>
<link>http://www.philstar.com/Article.aspx?articleId=246724&amp;publicationSubCategoryId=94</link>
</article>
<article>
<title>EDITORYAL - Kampanya ng MMDA sa mga sasakyang may illegal blinkers</title>
<author></author>
<date>
<month>April</month>
<day>19</day>
<year>2004</year>
</date>
<body>KARANIWAN na lamang ngayon sa kalsada ang mga sasakyang may blinkers at sirens. Okey sana kung ambulansiya, police car o may permiso ang may blinkers pero hindi, pribadong sasakyan ang nagmamay-ari ng mga devices na ito. Karaniwan na lang ito ngayon at pinababayaan na ng awtoridad. Ang paglalagay ng blinkers o sirens ay isang paraan para madaling makalusot sa trapiko. Panggulat nila sa kapwa motorista. Kaya huwag magtaka kung habang nakasakay sa dyipni ay biglang may magwawangwang at may mga ilaw na kikislap-kislap na hahawiin ang kalsada. Ang mga iyan ay sa mga abusadong may illegal na blinkers at sirens. Noong 1999, panahon pa ni dating President Estrada at ang hepe pa ng Philippine National Police (PNP) ay si Panfilo Lacson, ipinagbawal ang paglalagay ng blinkers at sirens sa mga private vehicles. Sa batas, nararapat na ang magkaroon lamang ng sirens at blinkers ay mga awtorisadong sasakyan na katulad ng ambulansiya, firetrucks at mga sasakyang pang-law inforcement. Maraming nahuling private vehicles nang ipatupad ang kampanya. Pero nang bumagsak si Estrada noong January 2001, nawalang parang bula ang kampanya sa mga sasakyang may blinkers. Ang mga hinuli at napagmulta noon nina Lacson ay muling naglitawan at ininstall muli ang kanilang panggulat na blinkers at sirens. Hanggang ngayon, marami ang mga pribadong sasakyan na may ganitong devices at walang anumang hinahawi ang sasakyan sa kalsada. Nagkaroon na ng sungay na animoy mga demonyo. Ngayon ay binuhay ng Metro Manila Development Authority (MMDA) ang kampanya laban sa mga sasakyang may blinkers. Huhulihin na ng kanilang task force ang mga sasakyang may illegal blinkers. Pero bago magsimula ang kampanyang ito, nararapat na magkaroon ng guidelines kung sino ang mga dapat hulihin ng task force. Paano kung ang mahuli ng task force ay anak ng isang senador o congressman o anak ng pulis? Hindi kaya mabalewala rin ito sa dakong huli? Madali namang magpanggap ang sinuman na siya ay anak, kapatid, kumpare ni ganoon o ganito. Hindi kaya marami ang umabuso. Bago isagawa magkaroon ng malinaw na tuntu-nin. Alam namin na mahuhusay at kapaki-pakinabang ang mga plano ni Chairman Fernando sa MMDA. Naniniwala kaming magkakaroon ito ng magandang patutunguhan. Wakasan ang pang-aabuso sa kalsada ng mga gumagamit ng illegal blinkers at sirens.</body>
<link>http://www.philstar.com/Article.aspx?articleId=246837&amp;publicationSubCategoryId=94</link>
</article>
<article>
<title>Thanks to PAGCOR Chairman Genuino</title>
<author>AKSYON NGAYON Ni Al G. Pedroche</author>
<date>
<month>April</month>
<day>19</day>
<year>2004</year>
</date>
<body>GUSTO kong pasalamatan si PAGCOR Chairman Efraim Genuino sa maagap na aksyon sa naisulat nating aroganteng superbisor sa Casino Filipino sa Para&amp;ntilde;aque base sa reklamo ng isang kakilala na regular slot machine player doon. Pinasasalamatan ko rin ang mga kaibigan nating top executives sa PAGCOR na sina Dodie King at Gryk Ortaleza na kapwa maagap na umaksyon para madisiplina ang bisor na si Antonio Lopez na kung tratuhin ang mga players ay parang hampaslupa at busabos. Bilang background, dumulog sa akin ang kakilala ko dahil sa nabastos siya sa inasal ng bisor. Tahasang ni-reject ng bisor ang kanyang order na pagkain porke hindi raw siya nakitang nakaupo sa slot machine. This guy didnt even take time to approach my friend para kumpirmahin kung talagang may warm body na umoorder. Binigyang daan natin ang reklamo last week without prejudice to PAGCOR na madalas nating dulugan kapag may mga maralitang nangangailangan ng medical assistance. Ibig lang nating maituwid ang ilang maling nangyayari. Ayon kay Mr. Ortaleza na personal na tumawag sakin, labis na nabahala si Chairman sa ginawa ng bisor na ito na ang ipinangangalandakan ay patakaran ng Casino na huwag bigyan ng pagkain ang sino mang umoorder pero hindi naman nakaupo sa gambling table o sa slot machine. Sumusunod lang daw sa utos ng nakatataas. Natural, si Chairman ang direktang tinatamaan sa ganyang aroganteng pahayag ng bisor na ito. Gaya nang naisulat ko na, maraming dayuhan ang naglalaro diyan at nasisira ang imahe ng Pilipinas sa ganyang pagtrato ng taong ito. Ang casino ay tourist facility at ang mga naglilingkod diyan ay dapat kakitaan ng paggalang at magandang pag-uugali sa mga customers. Ang ganyang gawi ni Mr. Lopez ay paglapastangan sa PAGCOR na isang importanteng ahensiya ng pamahalaan na maraming itinataguyod na civic at social projects. Umaasa tayo sa ipatutupad na disciplinary action laban sa bisor na ito para huwag siyang pamarisan ng iba.</body>
<link>http://www.philstar.com/Article.aspx?articleId=246845&amp;publicationSubCategoryId=94</link>
</article>
<article>
<title>Sana mga batang kandidato naman</title>
<author>SAPOL Ni Jarius Bondoc</author>
<date>
<month>April</month>
<day>19</day>
<year>2004</year>
</date>
<body>NASA kabataan ang pag-asa ng bayan, wika ni Rizal. Kaya tuwing may sumusulpot na batang liderMar Roxas sa Gabinete, Kiko Pangilinan sa Senado, Neric Acosta o Joel Villanueva sa Kamara, o Mayor Jesse Robredo o Francis Tolentino sa lokal na pamamahalanagkakapag-asa tayo. Ganun din sa mayayamat malalakas na bansa. Nung 1996 pitong gobernador sa US ang naging kapansin-pansin. Puro sila edad 45-50. Sa pamumuno nila sumigla ang ekonomiya ng kani-kanilang state, dahil sa mga reporma na nag-udyok ng investments. Sa Japan nung 2002 anim na batang gobernador ng prefectures ang nanalo. Sinuway nila si Prime Minister Koizumi, na puro pangako lang ng repormang napapako. Puro sila independents; walang kinauutangang-loob na partido o padrino. Nilabanan nila ang abusadong pulis, mauusok na pabrika, at mapaniil na mga banko. Umunlad ang mga pook nila. Si Mar, bantay-presyo sa palengke ang pangunahing ginawa bilang Secretary of Trade. Si Kiko, paglilinis ng hudikatura ang inaatupag. Si Neric, mga isyung pangkalikasan; si Joel, kampanya kontra katiwalian. Sina Jesse at Francis, katahimikan at kaunlaran ng Naga at Tagaytay. Marami pang kabataang mahuhusay din. May mga gobernador at mayor, mga bise, konsehal at provincial board members na nagpapasigla ng turismo o sakahan, kalakal at kalinisan sa kani-kanilang lugar. May mga senador at kongresista na nakatuon sa edukasyon at kalusugan. Pero kung tutuusin, karamihan ng mga nasa pamahalaan ay mga matatanda pa rin. Halos sarado ang sistema sa mga batadahil sa laki ng gastos sa halalan o sa pananaw na matatanda lang ang may alam. At maraming batang opisyal ay nilalamon ng sistema kapag napuwesto na. Ito yung mga anak-politiko na ang natutunan ay kung paano abusuhin ang podertulad ng mga nagtangkang i-impeach si Chief Justice Hilario Davide. Ganunpaman, mababago ang sistemat kalagayan ng mamamayan kung mas maraming bata ang maipuwesto. Piliin lang sila.</body>
<link>http://www.philstar.com/Article.aspx?articleId=246851&amp;publicationSubCategoryId=94</link>
</article>
<article>
<title>Madaling BITAGIN, subalit &amp;quot;Kinukonsinti&amp;quot; ng SM</title>
<author>BAHALA SI TULFO Ni Ben Tulfo</author>
<date>
<month>April</month>
<day>19</day>
<year>2004</year>
</date>
<body>NABULABOG ang sindikatong nasa likod ng mga pagnanakaw sa loob ng mga SM department stores. Itoy matapos naming maipalabas sa BITAG nitong Sabado, alas-7 ng gabi sa IBC-13, kung papaano nila isinasagawa ang kanilang pagnanakaw. Anim na buwang sinurveillance ng mga BITAG undercover ang trabaho ng sindikatong ito. Marami kaming mga nakuhang surveillance footages, palabas ng kanilang kuta at patungo sa kanilang mga area of operations. Magaling makiramdam ang grupong ito, parang palos kung kumilos. Pinag-aralan ng sindikato ang kahinaan ng sistema ng SM department stores pagdating sa security. Naging specialty na ng grupong ito ang lahat ng SM department stores. Halos araw-araw ang kanilang operasyon, nakawan ang lahat ng SM sa Metro Manila maging sa mga probinsiya. Sa ngayon magpapalamig daw muna ang grupo dahil kilala na ang kanilang mga mukha matapos namin silang mailantad sa TV. Ang sindikato ay pinamumunuan ng mag-asawang si Obeng at Nora Aday na may mahigit na labing-anim na kabataang miyembro. Sa kanilang operasyon malimit nilang kasama ang kanilang batang anak na mga babae, sinasanay na nila sa hanapbuhay na pagnanakaw. Pagkatapos mismo ng programang BITAG nitong Sabado, agad daw naglabasan ang mga kapitbahay sa barangay nila Nora at Obeng Aday sa Sampaloc Maynila. Naging usap-usapan sila sa kanilang lugar. Dagdag pa ng aming asset, ayon sa mga nakakakilala at nabibiyayaan ng sindikatong ito sa kanilang barangay, masyado daw pakialamero ang BITAG. Ayon sa mga sympatizer nila Nora at Obeng, kung yong pamunuan daw mismo ng SM, hindi nagrereklamo, bakit daw mainit ang BITAG sa grupo ng sindikatong ito. Totoong mailap ang pamunuan ng SM na makipagtulungan sa BITAG at CIDG. Sinubukan namin silang lapitan upang matagumpay na matuldukan ang operasyon ng grupong ito nung makalipas na buwan. Madaling masugpo ang operasyon ng grupong ito kung makipagtulungan lang ang pamunuan ng SM. Dahil madaling iposte ang aming mga undercover maging ang mga operatiba ng CIDG kung nanaisin ng SM makipagtulungan. Alam ng BITAG maging ang CIDG na kapag walang reklamo walang maisasampang kaso sa grupo ng sindikatong ito. Sa pananaw ng iba pang mga kawatang sindikato, itoy maituturing pagkokonsinti na rin. Sa iba pa nilang katribung sindikato, madaling pamarisan ang gawain ng grupo ni Nora at Obeng Aday sa lahat ng SM department store. * * * BITAG&amp;nbsp;hotline number para sa mga NAAABUSO, NAAAPI at BIKTIMA ng PANLOLOKO o anumang uring katiwalian, i-text (0918) 9346417 o tumawag sa mga numero #932-5310 at 932-8919.</body>
<link>http://www.philstar.com/Article.aspx?articleId=246859&amp;publicationSubCategoryId=94</link>
</article>
<article>
<title>&amp;quot;Last two minutes...&amp;quot;</title>
<author>CALVENTO FILES Ni Tony Calvento</author>
<date>
<month>April</month>
<day>19</day>
<year>2004</year>
</date>
<body>NGAYON NA MUKHANG LUMALAMANG SI PRESIDENTE GLORIA MACAPAGAL-ARROYO SA PINAKAMALAPIT NA KALABAN SA PAGKAPRESIDENT, AT LEAST AYON SA MGA SURVEYS NA NAGLALABASAN, ISANG BAGAY ANG DAPAT IWASAN. ANG MAGKAMALI SIYA O ANG KANYANG ADMINISTRASYON NA MAARING MAWALA SA KANYA ANG LAMANG NA KANYANG PINAGHIRAPAN. Gaya na rin nung nangyari na naganap na &amp;quot;jailbreak&amp;quot; (na naman!) noong nakaraang Sabado de Gloria sa Basilan Provincial Rehabilitation Center sa Isabela City, Basilan. Limangput tatlong bilanggo ang pumuga at karamihan sa mga ito ay miyembro ng kilabot na Abu Sayyaf (ASG) sa pangunguna ng isang alyas &amp;quot;Abu Black&amp;quot;. Mantakin nyo, habang panay ang &amp;quot;praise release&amp;quot; ng Malakanyang patungkol sa pinaigting na laban ng pamahalaan kontra TERORISMO, hetot nadiskaril naman dahil sa labis na kapabayaan na naganap dyan sa Basilan. Partida pa nga yan dahil nakaalerto ang PNP at AFP dahil na nga ayon na rin sa kanila ay may bantang pambobomba gagawin ang ASG dito sa kamaynilaan at karatig lalawigan. Nakalimutang bantayan nang maigi ang mga kulungan. Aba eh, mautak talaga itong mga ASG dahil panay nga ang putak ng mga Generals na may ambang pagsalakay ang terorista, hinigpitan ang security sa Metro Manila at mga strategic places. Kumalat sa mga text messages at pati na rin sa balita sa telebisyon at radyo ang tungkol sa BLACK SATURDAY PLOT. Totoong naging Black Saturday at black-eye sa administrasyong Arroyo kahit walang bombahan nangyari may takasan naman. An incident such as this one would practically erase the gains of the Arroyo administration vs. the terrorists. Nung Huwebes Santo lang ay nagbubunyi ang pamahalaan sa pagkapatay kay ASG Commander Hamsiraji Salih na isa sa mga haligi ng grupo, sa isang iglap lang, napalitan yun ng kahihiyan. Kasama pa mandin sa campaign ads ni PGMA ng &amp;quot;strong republic&amp;quot; ang dibdibang paglaban kontra terorismo. Paano na ito? Gaya na rin sa ibang mga pangyayari, eh wala namang maibubunga ang pagtuturuan kung sino ang dapat na managot o sino ba ang may responsibilidad sa pangyayari. Aminado naman ang mga jailguards sa kapalpakan, pero hanggang dun na lang ba yon? Isipin pa, ilang milyon ang inuubos ng pamahalaan para lamang maaresto at maipakulong ang mga halang ang kaluluwang bandidong ito, tapos ganun-ganun na lang na makakawalaputris talagasayang ang nilustay na pera ng bayan. Ilang milyon na naman kaya ang tinatapon nila ngayon para mahuli at maibalik sa kulungan ang mga hayok sa dugong ito? Heto pa, balat-sibuyas pa ang Malakanyang sa naging pahayag ng US ni &amp;quot;President Friendship Bush&amp;quot; na mukhang lumalambot na ang pamahalaan sa &amp;quot;war against terrorism&amp;quot;. Hindi kaya totoo ? O naglie-low lang muna dahil mag-eeleksyon na? Alalahanin din natin, mainit na mainit ang labanan sa eleksyon sa Mayo 10. Nagpahayag nga si PGMA na tigilan na muna ang sisihan at fingerpointing at unahin nga munang maibalik ang mga nakapuga sa preso. Syempre kasiraan niya ito. &amp;quot;One mistake for any presidentiable could cost the election for him or her.&amp;quot; Sa pinaka-latest na resultang inilabas ng Pulse Asia, lumamang na si PGMA ng 3% votes kontra FPJ. Marahil malaki ang epekto ng insidenteng nakitang nagalit si Da King sa isang tv reporter. Malinaw dito na sa isang pagkakamali lang, eh malaking boto ang mawawala sa kandidato. At sa kaso ngayon ng kapabayaan sa Basilan jailbreak, wala mang direktang kamay si PGMA pinutakti siya ng isyu dahil siya ang nagpapatakbo ng bayan hanggang sa kasalukuyan. Abangan natin kung anong magiging resulta ng susunod na survey pagkatapos ng insidenteng ito. Dito makikita ang epekto ng palpak na trabaho ng mga alipores ni PGMA. Maging babala din ito sa lahat ng mga tumatakbong presidentialble o maski na sinong naghahangad ng elective position. This is election time at nakatuon ang lahat ng mata ng mamamayan sa inyong mga ginagawa o di ginagawa. You cannot afford a mistake at this point, dahil mahihirapan ka ng makabangon at makahabol. Kung baga sa basketball, ito ang last two minutes ng laro. Dito, every possession of the ball counts the most. Hindi rin maganda ang mga nagsisilabasang gusot sa ilalim ng Partido ni FPJ. Ang kanyang Media Bureau na nagkakalasan. Ang hindi inaasahang pagpunta ni Raul Roco sa America para magpagamot. Magandang talakayin iyan sa susunod na artikulo. Kailangan ng ating bayan ng isang lider na malusog dahil ang bayan natin ay malala ang sakit. NAG-IBA NA BA ANG INYONG MGA OPINYON KUNG SINO ANG INYONG IHAHALAL? PARA SA INYONG MGA COMMENTS AT REACTIONS, MAAARI NYO I-TEXT SA 09179904918. MAARI DIN KAYONG TUMAWAG SA 7788442.</body>
<link>http://www.philstar.com/Article.aspx?articleId=246861&amp;publicationSubCategoryId=94</link>
</article>
<article>
<title>EDITORYAL - Nangongotong Palagi Army</title>
<author></author>
<date>
<month>April</month>
<day>20</day>
<year>2004</year>
</date>
<body>HINDI lamang ang Philippine National Police ang tinatawag na &amp;quot;kotongero&amp;quot; ngayon kundi maging ang New Peoples Army (NPA). At maaari nang palitan ang kahulugan ng NPA ng Nangongotong Palagi Army. Kung tutuusin mas matindi pa ang ginagawang pangongotong ng mga NPA sapagkat kapag hindi nagbigay ng &amp;quot;campaign tax&amp;quot; sa kanila ang mga kandidato ay kanilang kikidnapin katulad ng ginawa sa mayor at vice mayor ng Pola, Oriental Mindoro noong nakaraang linggo. Kasamang kinidnap ang kanilang dalawang escort na sundalo. Na-rescue na ang dalawang sundalo sa bayan ng Bongabon makaraan ang isang labanan at isang NPA ang napatay. Nang magsimula ang kampanya para sa local position noong March 10, sunud-sunod na ang pang-aambus at pagpatay sa mga kandidato. Ang mga inaambus ay ang mga kandidatong ayaw magbigay ng pera para sa kanilang itinakdang &amp;quot;permit-to-campaign&amp;quot; fees. Hindi maaaring magsagawa ng kampanya ang kandidato sa kanilang lugar hanggat hindi nagbibigay ng pera. At walang magawa ang mga kandidato kundi ang magbigay ng pera. Sa isang report, umaabot na umano sa P3 bilyon ang perang naibibigay ng mga kandidato para magkaroon ng &amp;quot;permit&amp;quot; sa pangangampanya. Ang ginagawang ito ng mga NPA ay mas masahol pa sa gawain ng mga terorista o mga kidnappers sapagkat walang awang pumapatay para lamang maisagawa ang kanilang pangongotong. Nagpapakita lamang ito na wala na silang pondo sa kanilang ipinaglalaban kaya ang pangungulimbat na lamang sa mga kandidato ang kanilang pinagkakaabalahan. Nang kidnapin nila ang mayor ng Pola at pinalaya makaraan ang ilang oras, sinabi nilang wala naman itong nagawang &amp;quot;kasalanan&amp;quot; sa taumbayan. Laging ganito ang kanilang dahilan o sinasabi. Na ang kanilang kinikidnap ay iyong may kasalanan sa taumbayan pero kung tatanungin nila ang sarili, sila ay mas may kasalanan ngayon sa taumbayan dahil sa ginagawa nilang kapinsalaan at pag-utas sa buhay ng mga sibilyan dahil sa kanilang maling ipinaglalaban. Walang dapat sisihin sa pamamayagpag ng NPA kundi ang pamahalaan na rin. Bakit hindi mag-concentrate ang tropa ng pamahalaan sa mga lugar na pinamumugaran ng mga ito? Wala na silang pondo na inilalantad ng kanilang &amp;quot;pangongotong&amp;quot; kaya madali na silang madudurog. Wala na sa direksiyon ang kanilang ipinaglalaban. Para sa sariling kapakanan na ang kanilang ginagawang pangungulimbat. Tapusin ang pangongotong ng NPA.</body>
<link>http://www.philstar.com/Article.aspx?articleId=246949&amp;publicationSubCategoryId=94</link>
</article>
<article>
<title>Regional coordinator ni GMA pinagmumura ng ex-congressman</title>
<author>BALITANG SPECIAL Ni Deo Macalma</author>
<date>
<month>April</month>
<day>20</day>
<year>2004</year>
</date>
<body>ALAM nyo bang kahit wala na sa tungkulin ang isang dating kongresista ay mayabang pa rin? Ayon sa aking bubuwit, 21 days na lang at eleksiyon na. Happy birthday muna kay Atty. Teofisto Tootsie Guingona III ng Malaybalay, Bukidnon, anak ni Vice-President Tito Guingona, pagbati mula kay Monsie Guingona-David ng Zamboanga City. * * * Alam nyo bang binantaan ng isang dating kongresista ang Regional Coordinator ni President Gloria Macapagal-Arroyo? Ayon sa aking bubuwit, noong April 14, araw ng Miyerkules ay pinasok ng kongresista kasama ang kanyang mga bodyguards ang bahay ng isang kalaban nila sa pulitika. Sapilitang pumasok ang kongresista sa bahay ng isang negosyante at ito ay pinagmumura sa harapan ng kanyang misis at mga anak. Ang yabang-yabang mo naman Boy. Ayon sa aking bubuwit, nagalit si Congressman sa negosyante dahil sa pagsuporta nito sa mga kandidato ng administrasyon. Ang sinusuportahan kasi ni dating congressman ay ang kandidato ng oposisyon. * * * Ayon sa aking bubuwit, matapos mura-murahin ni Congressman ang coordinator ni GMA ay nagbanta pa ito. Ang sabi ng kongresista ay Kapag nanalo ang kandidato namin, lagot ka! Magtago ka na! Ang yabang mo. Matapos laitin ng kongresista ang negosyante ay umalis na ito sa bahay ng negosyante. Subalit maniwala po ba kayo na muling bumalik si Congressman at minura ulit at binantaan ang negosyanteng supporter ni GMA. Grabe naman ang kongresistang ito. May bodyguards kasi kaya mayabang. * * * Ayon sa aking bubuwit, ang Regional Coordinator ng Administration Party na minura at binantaan ng dating kongresista ay walang iba kundi si Mr. Roger Law ng Pangasinan. At ang dating kongresista na sumugod sa bahay ng coordinator para pagbantaan at murahin sa harapan ng kanyang pamilya ay si Pamangkin siya ng dating Presidente ng bansa. Pakidagukan nga itong pamangkin mo Mr. President Fidel Ramos Sir? Sumusobra naman yata ang kayabangan. Actually siya ay nakatakdang kasuhan dahil sa kanyang ginawa. Tresspass to dwelling at grave threats? Ang dating kongresista ay si dating Cong. Ranjit Shahani ng Pangasinan.</body>
<link>http://www.philstar.com/Article.aspx?articleId=246957&amp;publicationSubCategoryId=94</link>
</article>
<article>
<title>28,000 natitiketan araw-araw sa Metro</title>
<author>SAPOL Ni Jarius Bondoc</author>
<date>
<month>April</month>
<day>20</day>
<year>2004</year>
</date>
<body>MAANGAL ang Pilipino, lalo na sa mga bagay na hindi naiintindihan. Halimbawa sa trapik, inis tayo kung may pulis, pero buhol-buhol naman. E dahil yun sa dagsa ng sasakyan. Kung walang pulis, galit din tayo, pero tuloy sa pag-counterflow. Kulang na nga ang pulis, nakikigulo pa tayo. Ayon sa Metro Manila Development Authority, 28,000 drivers ang natitiketan araw-araw. Malamang ang mabilis nating reaksiyon sa item na yan ay, &amp;quot;Huh, 28,000 ang kinikikilan araw-araw ng traffic enforcers.&amp;quot; Pero sa totoo lang, tama karamihan ng pagtitiket. Tunay ang violations: swerving, illegal parking, number coding, speeding, walang plaka o ilaw o windshield wiper. Maraming drivers, nakapag-paandar lang ng kotse sa liblib na kalsada, kumuha na ng lisensiya. Pero hindi inaral na bawal lumipat-lipat ng lanes nang biglaan, o basta huminto sa gitna ng kalye, o lumabas sa Metro sa maling araw at numero, o kumaskas, o maging panganib dahil kulang ang accessories. Ani Angel Vergel de Dios, hepe ng MMDA traffic operations center, hindi na kailangan mangikil pa ang traffic enforcers sa mga walang-sala. Sa dami ng violators, hindi na nga sila magkanda-ugaga sa pagtiket. At hindi enforcers mismo ang nagtitiket, kundi monitors ng mga camera na nakasabit sa mga poste. Kapag wala kasing enforcers, akala ng drivers ay may karapatan na silang maging reckless. Ugali kasi ng Pinoy, ani Vergel de Dios, na kung maaareglo, aaregluhin na lang, at kung makakalusot ay lulusutan na lang. Kaya, hayan, ang gulo sa lansangan. Tinatayang 2 milyong motorista ang gumagala araw-araw sa Metro. Ibig sabihin, tatlo sa bawat 200 sa kanila araw-araw ang natitiketan. Sa loob ng isang taon, 10 milyon ang naiisyung tiket. Daang-milyong pisong multa ang nakokolekta ng MMDA. Ang masaklap, ani Vergel de Dios, karamihan sa mga natitiketan ay &amp;quot;repeat offenders&amp;quot;  mga matigas ang ulo na paulit-ulit ang paglabag sa batas-trapiko. Meron nga diyan na ilang tiket ang tila kinokolekta sa loob ng isang araw. Sila pa ang pinaka-maangal.</body>
<link>http://www.philstar.com/Article.aspx?articleId=246963&amp;publicationSubCategoryId=94</link>
</article>
<article>
<title>Bicol jueteng alam ba ni GMA?</title>
<author>ORA MISMO Ni Butch M. Quejada</author>
<date>
<month>April</month>
<day>20</day>
<year>2004</year>
</date>
<body>MASYADONG malalakas ang loob ng mga financer ng dayaan bolahan sa Camarines Norte hanggang Albay. Alam daw ni Prez GMA ang nasabing operasyon? Mukhang name droppers pa ang mga kamote! Ang grupo ni Art Kabigtak at Alex Tang Ah, ang nagpapaikot ng operasyon ng dayaan bolahan sa Bicol partikular ang Camarines Norte. Hawak ng mga ito ang Legaspi, Daraga, Tabaco, Tiwi, Guinobatan at Polangui. Sina Tony Onggoy at Tom Arinula ang namamayagpag sa Albay. Si Fering at Paning ang mga asong galisin ni Arinula pagdating sa kubransa ng dayaan bolahan. Sa Camarines Norte ay may P3.5 million kubransa ang grupo ni Alex Tang Ah. Kapag nagka-problema ang operasyon si Art Kabigtak ang tumatakbo sa local at mga tulisan este mga corrupt na pulis pala! Ang hindi maubos maisip ng mga kuwago ng ORA MISMO, ay alam ng kaparian ang operasyon ng dayaan bolahan kaya dapat lang tuligsain nila ito. Ika nga, paratingin nila sa tanggapan ni PNP bossing Jun Ebdane ang nasabing sugalan. Palagay ng mga kuwago ng ORA MISMO, ay magwawala ang Palasyo sa puntong ito dahil pangalan ni Prez Gloria ang nakakaladkad. Garapalan ang operasyon ng dayaan bolahan sa Bicol kung bakit hindi mapigilan ito ng LGUs at PNP iyan ang malaking question mark. &amp;quot;May pera kayang pinararating ang mga gambling lords sa mga awtoridad kaya walang tigil ang kubrahan ng dayaan bolahan sa Bicol?&amp;quot; tanong ng kuwagong taga-laot. &amp;quot;Siguro bakit tahimik ang operasyon?&amp;quot; anang kuwagong maninisid ng tahong. &amp;quot;Kapag nalaman ni Prez Gloria pati pangalan niya ay nakakaladkad tiyak dedbol sila,&amp;quot; anang kuwagong SPO-10 sa Crame. &amp;quot;Iyan ang hintayin natin at paratingin.&amp;quot; &amp;quot;Hindi natin titigilan ang mga tirador ng dayaan bolahan sa Bicol dahil sanay daw silang mabanatan sa media.&amp;quot; &amp;quot;Burikiin natin ito.&amp;quot; &amp;quot;Dapat lang kamote.&amp;quot;</body>
<link>http://www.philstar.com/Article.aspx?articleId=246981&amp;publicationSubCategoryId=94</link>
</article>
<article>
<title>PAGCOR,BITAG atbp., laban sa text scam</title>
<author>BAHALA SI TULFO Ni Ben Tulfo</author>
<date>
<month>April</month>
<day>21</day>
<year>2004</year>
</date>
<body>MASIGASIG na nagpalabas ng babala sa publiko ang pamunuan ng PHILIPPINE AMUSEMENT AND GAMING CORPORATION (PAGCOR) sa pangunguna ng chairman nito na si Efraim Genuino, laban sa kumakalat na text scam. Pinag-iingat ni Chairman Genuino ang lahat ng nagmamay-ari ng cellphone sa &amp;quot;patibong&amp;quot; ng sindikatong nasa likod ng text scam. Ginagamit ng sindikato ang pangalan ng PAGCOR sa pamamagitan ng pagpapadala ng mga congratulatory text messages sa kanilang mga bibiktimahin. Kalimitan pinalalabas ng sindikato na nabunot ang kanilang cellphone number at sinasabing nanalo ang prospective victim ng halagang P500,000 hanggang P1 milyon kuno. Kapag sinagot ng biktima ang congratulatory text messages upang i-claim ang kanilang napanalunan, dito naisasagawa ng sindikato ang kanilang modus operandi. Hindi lang pangalan ng PAGCOR kundi pati na rin ang Philippine Charity Sweepstakes Office (PCSO) at ang Bangko Sentral ng Pilipinas (BSP) ay ginagamit din ng sindikato upang mapaniwala ang kanilang bibiktimahin. Kasalukuyan tinatrabaho na ng BITAG investigative team ang isa sa mga sindikatong ito. Bagamat may kahirapan subalit sisikapin namin na mahulog ito sa aming nakahandang BITAG bago mag-Sabado. Malaki ang maitutulong ng mga nagmamay-ari ng mga cellphone companies tulad ng Smart, Globe, atbp. sa pagsugpo sa kumakalat na text scam maging ang National Telecommunications Commission (NTC). Napag-alaman namin na iniiwasan na ng sindikato ang paggamit ng mga bangko sa pamamagitan ng pag-uutos ng kanilang biktima na i-deposito sa kanilang bank account yong ibabawas na tax &amp;quot;kuno&amp;quot; sa napanalunang halaga. Pinupuntirya na ngayon ng mga sindikato ang mga sumusunod na mga kumpanyang ito, Western Union, RCPI at iba pang mga ka-network ng dalawang kompanyang ito sa kanilang text scam. Panoorin sa BITAG ngayong Sabado sa IBC-13 ang buong detalye at sundan kung papano trinabaho ng grupo ng aming investigative team ang bawat hakbang na kinakailangan na mahulog sila sa aming patibong. * * * &amp;gt;&amp;quot;BITAG&amp;quot; hotline number para sa mga NAAABUSO, NAAAPI at BIKTIMA ng PANLOLOKO o anumang uring katiwalian, I-text (0918) 9346417 o tumawag sa mga numero 932-53-10 at 932-89-19.</body>
<link>http://www.philstar.com/Article.aspx?articleId=247094&amp;publicationSubCategoryId=94</link>
</article>
<article>
<title>&amp;quot;I shall return... Raul Roco !&amp;quot;</title>
<author>CALVENTO FILES Ni Tony Calvento</author>
<date>
<month>April</month>
<day>21</day>
<year>2004</year>
</date>
<body>MARAMI ANG NAGULAT SA BIGLAANG PAG-ALIS NI PRESIDENTIAL ASPIRANT RAUL ROCO NG ALYANSA NG PAG-ASA PATUNGO SA HOUSTON, TEXAS PARA MAGPAGAMOT. MAS MARAMI ANG NAGULAT NG MAILATHALA NA BABALIK NA SIYA SA APRIL 28, DAHIL NI WALA MAN LANG BALITA O MEDICAL BULLETIN KUNG ANO BA TALAGA, KUYA RAUL ANG KARAMDAMAN MO? Sa press conference na ipinatawag ng dating DepEd secretary ay sinabi nitong kinakailangan niyang umalis at iwan muna ang pangangampanya para magpatingin sa Amerika kaugnay ng pananakit ng kanyang likod. Maraming isyu ang agad na naglabasan kaugnay nito. Malamang daw na malubha ang karamdaman ni Roco, dahil kung hindiy hindi ito aalis sa kalagitnaan ng mainit na kampanyahan. Marami namang dalubhasang mga doctor na maaaring tumingin sa kanya pero mas minabuti pa rin niya ang umalis. Pero niliwanag naman ng dati ring senador na ang pansamantalang pag-alis niya ay hindi nangangahulugang tumatalikod na siya sa laban o umuurong na sa kanyang kandidatura. Pagkalipas ng dalawang lingo ay babalik din ito, in time for election. Hindi maiiwasang mapaisip ang lahat sa mga pangyayaring ito. Hindi naman din maitatago na malaki na ang inilaglag ng katawan ni Roco at halatang may karamdaman nga ito. Hindi naman masasabing dahil sa walang humpay na paglilibot sa buong Pilipinas para makapangampanya, pero maaaring nakadagdag na rin ito. May mga lumabas pang balita na na-opera na rin pala itong si Roco sa prostate noong 1996. Ilang araw ang nakakaraan ay nagpahayag naman ang medical adviser at campaign manager ni Roco na si Jaime Galvez-Tan na ang kanilang kandidato ay nagpasuri na dito at pinayuhan ng mga doctor na pumunta sa US para sa second opinion sa natuklasang sakit nito na prostate cancer. Sa panahong isinusulat ko ang artikulong itoy hindi pa lumalabas ang latest development tungkol sa pagpapakonsulta ni Roco sa US na sinasabing lalabas sa mga oras na ito. Kung ganito nga ang sitwasyon, marami ang nagpapalagay na maaaring iurong na ni Roco ang kanyang kandidatura. Bagamat hindi pa man ito nagbibigay ng opisyal na pahayag ukol dito ay marami nang alingasngas na kumakalat. Marami rin naman ang nagpapalagay na magkatotoo man na meron ngang ganoong uri ng sakit si Roco ay hindi naman masasabing kailangan na nitong talikuran ang kandidatura. Ang sakit ding ito ay na-detect kay ex-New York Mayor Rudy Gulliani at maging kay ex-US Pres. Ronald Reagan. Sa early detection daw ay tatagal pa mula 15 hanggang 20 taong ang buhay ng may ganitong sakit. Maikli ang 6 na taong pag-upo sa Malakanyang. Ngunit maging ang mga botante na nagmamanok kay Roco ay napapaisip na kung mawawala si Roco sa listahan ay sino ang magiging second choice nila? At sa pagkakataong ito, gaya rin naman sa napakaraming pagkakataon sa buhay ng mga pulitiko, may lumalabas na namang ibang kulay at ibang anggulo sa mga nangyayaring ito. Ito ay ang &amp;quot;diumanong&amp;quot; pag-atras ni Roco sa kanyang kandidatura kapalit ng P200 milyon mula &amp;quot;diumano&amp;quot; sa kampo ni Pang. Gloria Macapagal-Arroyo. Matinding akusasyon ito! Hindi po ba. Meron kasing mga nagpapalagay na itong pagkakasakit ay ginagamit ni Roco bilang isang graceful exit bilang pagbibigay katuparan &amp;quot;diumano&amp;quot; sa napagkasunduan na nila ni PGMA. Hay ang pulitika nga naman! Sa kasagsagan din kasi ng isyung ito ay naglabasan ang maraming espekulasyon patungkol sa kung sino ang makikinabang sa senaryong ito kung sakaling tatalikod na si Roco sa eleksyon. Nagpahayag ang kampo ni Sen. Panfilo Lacson na marami na umanong kapanalig si Roco na gustong sumanib sa puwersa nila. Ayon naman sa kampo ni KNP bet Fernando Poe Jr., mahahati daw ang botong dapat sanay kay Roco sa panig ni FPJ at PGMA. Pero marami rin ang nagpapalagay na dahil ang supporters ni Roco ay karamihang mula sa elite circle o yung mga nabibilang sa class A &amp;amp; B ng lipunan, malamang na si PGMA nga ang makakakuha ng mga botong ito. Pero ang lahat nang ito ay pawang mga espekulasyon pa lamang dahil naghihintay pa ang lahat sa magiging pahayag ni Roco kung itutuloy pa ba niya ang kandidatura o hindi na. Bagamat marami po,kabilang ang inyong lingkod, ang naniniwala na malaki ang epekto ng pag-alis na ito ni Roco sa kanyang kandidatura. SA DAMI NG DALUBHASA SA AMERICA, ANG HINDI KO TALAGA MAISIP KONG BAKIT HANGGANG NGAYON AY WALA MAN LANG NI ISANG HUMARAP UPANG MAGBIGAY NG &amp;quot;DIAGNOSIS&amp;quot; O &amp;quot;PROGNOSIS&amp;quot; SA KALAGAYAN NI G. ROCO. BASTA NA LAMANG UMALIS AT TAPOS AY BABALIK! Anut anuman ay isa tayo sa mga umaasang maging maayos ang lahat para kay Raul Roco. Marami ang humahanga sa galing at talino ng mamang ito, na hindi puwedeng i-basta-basta. Marami ang umaasa na kung mabibigyan daw ng pagkakataon ang talino at galing nito ay maaaring makapagpabago sa takbo ng Pilipinas. Sabi nga ni Teddy Benigno ng Phil. Star &amp;quot;the last Noble warrior&amp;quot; patungkol niya kay Roco. PARA SA ANUMANG COMMENTS O REACTIONS, MAARI KAYONG MAGTEXT SA 09179904918. MAARI DIN KAYONG TUMAWAG SA 7788442.</body>
<link>http://www.philstar.com/Article.aspx?articleId=247116&amp;publicationSubCategoryId=94</link>
</article>
<article>
<title>Gayon na lamang ang pagmamahal</title>
<author>ALAY - DANGAL Ni Fr. Jose C. Blanco, S.J.</author>
<date>
<month>April</month>
<day>21</day>
<year>2004</year>
</date>
<body>SI Nicodemo ay matapat na Pariseo. Ninais niya na maging bahagi ng paghahari ng Diyos. Nakatagpo niya si Jesus at nabigyan siya ng liwanag. Nakita niya ang katotohanan. Basahin ang Juan 3:16-21). Gayon na lamang ang pag-ibig ng Diyos sa sanlibutan, kaya ibinigay niya ang kanyang nag-iisang Anak, upang ang sumampalataya sa kanya ay hindi mapahamak, kundi magkaroon ng buhay na walang hanggan. Sapagkat sinugo ng Diyos ang kanyang Anak, hindi upang hatulang maparusahan ang sanlibutan, kundi upang iligtas ito sa pamamagitan niya. Hindi hinahatulang maparusahan ang nananampalataya sa kanya; ngunit hinatulan nang parusahan ang hindi nananampalataya, sapagkat hindi siya sumampalataya sa bugtong na Anak ng Diyos. Hinatulan sila sapagkat naparito sa sanlibutan ang ilaw, ngunit inibig pa ng mga tao ang dilim kaysa liwanag, sapagkat masama ang kanilang mga gawa. Ang gumagawa ng masama ay ayaw sa ilaw, at hindi lumalapit dito upang hindi mahayag ang kanyang mga gawa. Ngunit ang namumuhay sa katotohanan ay lumalapit sa ilaw; sa gayoy nahahayag na ang kanyang mga ginagawa ay pagsunod sa Diyos. Inilahad ni Jesus kay Nicodemo ang isang kakaibang Diyos at Mesiyas. Ang Diyos ay isang Diyos ng pagmamahal at kaligtasan. Sinugo niya ang kanyang Anak, ang Mesiyas, hindi upang kumondena ng mga tao kundi upang iligtas sila. Ginawa niya ito dahil sa laki ng kanyang pagmamahal at awa. Subalit iginagalang ng Diyos ang kalayaang ibinigay niya sa tao. Dapat na malayang tanggapin ng mga tao ang Mesiyas. Sa ganitong paraan, mapagmahal nilang matatanggap ang kaligtasan bilang handog sa kanila ng Ama. Kung tatanggihan nila ang handog na ito ng Diyos, kinokondena nila ang kanilang mga sarili. Kung inyong tinatanggap ang handog ng Diyos, kahit ngayon at dito kayo ay magiging mapagmahal sa kapwa. Sa pamamagitan nila, magiging mapagmahal kayo sa Diyos.</body>
<link>http://www.philstar.com/Article.aspx?articleId=247117&amp;publicationSubCategoryId=94</link>
</article>
<article>
<title>Editoryal - PNP: Pagong Na Pagong</title>
<author></author>
<date>
<month>April</month>
<day>22</day>
<year>2004</year>
</date>
<body>KAPANSIN-PANSIN na ang kakuparan ng Philippine National Police sa pagresponde sa mga krimeng nangyayari sa Metro Manila. Kung kailan pa nagkaroon ng mga police community precincts (PCP) ay saka sila naging inutil sa pagdalo sa mga nagaganap na nakawan, holdapan at patayan. Maitatanong tuloy kung anong klaseng mga pinuno mayroon ang PNP at nagiging mabagal sila sa pagtupad ng tungkulin. Mali ang sistema o walang sistema sa pagprotekta at pagsisilbi sa mamamayan. Kung hindi magkakaroon ng pagbabago sa PNP, ang mamamayan ang kawawa sapagkat lagi nang nakaamba ang panganib. Kahit sa katirikan ng araw ay wala nang pangimi ang mga &amp;quot;halang ang kaluluwa&amp;quot; sa pagsalakay. Kung sa araw ay nagagawa nila ang ganito, ano pa sa gabi? Bago mag-Semana Santa, walang takot na hinoldap ng apat na kalalakihan ang armored van ng Banco de Oro habang nasa compound ng SM City dakong alas-kuwatro ng hapon. Natangay ang malaking halaga ng pera at isang security guard ang napatay. Sa naganap na panghoholdap ay tanging mga sekyu ang nakipagratratan sa mga holdaper at wala ni isa mang pulis na nakaresponde. Malapit lamang ang PCP sa lugar na iyon. Ang mahinang responde ng mga pulis ay binatikos kaya nagsagawa ng imbestigasyon sa pangyayari ang National Capital Region Police Office (NCRPO). Hanggang ngayon wala nang narinig sa nangyaring nakawan. Nakunan ng video ang mga holdaper pero hanggang doon lang. Wala pang naaaresto sa mga suspects. Noong Lunes ng umaga, dakong alas-diyes, hinoldap ang Asiatrust Bank sa New Manila, Quezon City. Apat na lalaki at isang babae ang nagpanggap na kliyente. Nang inspeksiyunin ng nag-iisang sekyu ang clutch bag ng isa sa mga lalaki, nakita ang handgun. Nang kukunin iyon ng sekyu, mabilis na nagbunot ang mga kasamahang holdaper at pinasok na ang banko. Ang nakapagngingitngit, wala na naman ang mga pulis. Nagdatingan lamang ang mga ito makaraan na ang holdap. Walang ipinagkaiba sa mga napapanood sa pelikula. Ang mas nakagigimbal malaman, may ilang metro lamang ang layo ng police community precincts sa lugar na iyon. Nasasakop ang PCP ng Galas Station. Ano ang ginagawa ng mga pulis sa PCP at wala ni isa mang nakaresponde? Nagsasagawa na naman ng imbestigasyon ang NCRPO sa nangyaring holdapan. Sana naman ay may mangyari na sa ginagawang imbestigasyon para malaman kung ano ang dahilan ng kabagalan sa pagresponde sa mga holdapan. Napakaraming mali sa PNP  Pagong Na Pagong.</body>
<link>http://www.philstar.com/Article.aspx?articleId=247209&amp;publicationSubCategoryId=94</link>
</article>
<article>
<title>'Spoiled brat' si Erap</title>
<author>HALA BIRA Ni Danny Macabuhay</author>
<date>
<month>April</month>
<day>22</day>
<year>2004</year>
</date>
<body>KAPANSIN-PANSIN ang pagiging spoiled brat ni President Joseph Estrada. Noon pa mang kapapasok pa lamang niya sa kulungan sa Sta. Rosa, naging maluwag na ang pakikitungo ng ating pamahalaan sa dating aktor. Sa pamamagitan ng kanyang mga abogado, inireklamo na kaagad ni Erap ang kalagayan ng kanyang kulungan kung kayat inilipat siya sa Veterans Hospital. Naging higit na mataas ang ginugol ng pamahalaan sapagkat maliban sa pagpapaayos ng titirahan ni Erap, mas marami ang idinagdag na guwardiya. Naging malaking sakit din ng ulo ng awtoridad nang sunud-sunod na hilingin ni Erap sa Korte at pamahalaan na payagan siyang magpa-opera ng kanyang mata sa US. Sinundan ito ng pagpupumilit na kinakailangang ipa-opera ang kanyang tuhod sa Amerika. Nang pinapayagan nang magtungo si Erap sa US, bigla namang nagbago ang kanyang isip. Kailangan daw siya dito sa Pilipinas na tulungan ang kanyang kumpareng si Fernando Poe Jr. sa kandidatura nito sa pagka-pangulo. Marami ang nadismaya sa desisyon ni Erap. Para raw na niloloko at pinaglalaruan lamang nito ang Korte at ang pamahalaan. Ngayoy tuloy pa rin ang pang-uuto ni Erap sa pamahalaan. Gusto raw nito na mapuntahan ang kanyang inang si Donya Mary at kung anu-ano pang kahilingan na akala mo ay galing sa isang hari na hindi dapat mabali. Pati bonggang pagdiriwang ng kanyang 67th birthday ay naidaos sa resthouse. Ano pa kaya ang mga susunod na hihilingin ni Erap?</body>
<link>http://www.philstar.com/Article.aspx?articleId=247229&amp;publicationSubCategoryId=94</link>
</article>
<article>
<title>EDITORYAL - Malaking leksiyon sa Comelec si Eddie Gil</title>
<author></author>
<date>
<month>April</month>
<day>23</day>
<year>2004</year>
</date>
<body>MAY aral nang matututunan ang Commission on Elections (Comelec) sa nangyayaring pagmamarakulyo ni Eddie Gil, isa sa nangangarap maging presidente ng Pilipinas. Nagbibigay ngayon ng sakit ng ulo si Gil sa Comelec sapagkat sa halip na mayroon silang makabuluhang magawa, naaagaw ito ng presidentiable kuno. Sa halip na ang mga mahahalagang problema ang kanilang naaasikaso, ang problema ni Gil ang nagiging tinik sa kanilang lalamunan. Nagsimula ang problema nang payagan ng Korte Suprema si Gil na makabalik sa pangangampanya noong April 1 makaraang ideklara ng Comelec na isa itong nuisance candidate si Gil. Ang pagdiskuwalipika kay Gil ay ginawa makaraang makapangampanya na siya sa ibat ibang lugar sa bansa. Umalma si Gil sa ginawang diskuwalipikasyon ng Comelec kaya umapela sa high court at pinayagan ngang makabalik. Ang Comelec na rin ang kumuha ng bato at ipinukpok sa sarili nilang ulo. Walang ibang dapat sisihin sa problemang idinudulot ni Gil kundi ang Comelec na rin. Masyado silang naging maluwag sa pagtanggap ng mga nag-file ng candidacy noong nakaraang taon. Hindi nila masyadong nahalukay ang pagkatao ng isang nagpa-file gayong sa pagfilled-up pa lamang ng form ay may makikita nang mga katawa-tawang entries dito na maaaring pagbasehan kung nuisance siya o hindi. Kung naging mahigpit ang Comelec, dapat ay dumaan sa masusing pag-iimbestiga ang katulad ni Gil na nagsabing marami siyang pera at kaya niyang bayaran ang utang ng Pilipinas. Sa una pa lamang ay dapat nang naghinala ang Comelec kay Gil na nagsabi pang bibigyan niya ng tig-isang milyon ang mga Pinoy kapag siya ang nahalal na presidente. Pero namutiktik sa reklamo si Gil sapagkat inakusahan na hindi ito nagbabayad ng bill sa hotel at sa mga restaurant na kanyang kinainan sa panahon ng pangangampanya. Kasunod niyon ang biglaang pag-alis ng mga kasama ni Gil sa partido. Ano pa ang maaaring isipin ng Comelec tungkol sa mga ipinakikita ni Gil? Sa simula pa, dapat ay napahinto na ng Comelec si Gil sa kanyang &amp;quot;pangarap&amp;quot; na maging presidente ng Pilipinas. Hindi na sana umabot sa punto na naghahabol na sila ng oras para sa paghahanda sa May 10 elections. Isang malaking aral ang nangyari na dapat bago payagang makasali sa pagtakbo ang kandidato ay nasaliksik nang ayos ang pagkatao. Napakahalaga nito. Ideklara kaagad na nuisance candidate at period. Ngayoy kung anu-anong masasamang salita ang lumalabas sa bibig ni Gil patungkol sa Comelec. Walang magagawa sapagkat kumuha sila ng bato na ipinukpok sa kanilang mga ulo.</body>
<link>http://www.philstar.com/Article.aspx?articleId=247345&amp;publicationSubCategoryId=94</link>
</article>
<article>
<title>Gamot kontra diabetes sa bata</title>
<author>SAPOL Ni Jarius Bondoc</author>
<date>
<month>April</month>
<day>23</day>
<year>2004</year>
</date>
<body>MAKAMANDAG talaga ang diabetes. Kalahati sa mga namamatay na lalaki sa sakit  halimbawa, sa puso o sa atay  ay buhat sa diabetes. Ito rin ang sanhi ng maagang pagkabulag o panghihina ng buto. Ang pinaka-kawawa ay ang child diabetics. Bata pa sila, malimit nang tusukan sa daliri ng blood tests at iniksiyunan sa braso ng insulin. Bawal sila mag-candy o soft drinks, di tulad ng mga kalaro. Ingat sila sa pagkain at kilos, para hindi atakihin o masugatan. Pero habang lumalaki, sila rin ang pinaka-malamang na mabulag o tamaan ng sakit. Isa sa bawat 10 diabetics ay bata. Ang sakit nila ay Type-1; Type-2 ang dumadapo sa mga edad-45 pataas. Daan-daang milyong piso ang ginagasta ng mga magulang nila taun-taon kontra sa diabetes. Apat sa bawat P10 tustos sa gamot ay para sa kanila. Biglaan kung tumama ang diabetes. Isang normal at malusog na bata ay bigla na lang matutuklasang may sakit pala. Malimit nagsisimula ito sa pamamaga ng pancreas, na sumisikil sa pag-produce ng insulin sa katawan. Hindi pa alam kung ano ang sanhi ng pamamaga  kung namana sa ninuno o depekto sa pagsilang. May good news para sa batang diabetics. Ilang taon nang pinag-aaralan sa New York ang isang drug na nakakagamot at nakakapigil sa diabetes. Hindi lang ito basta pampababa ng blood sugar, kundi para ibalik sa normal ang pagtibok ng pancreas. Kumbaga, kinokontra ang pamamaga at pinaaandar ang internal organs. Sinubukan na ang gamot sa mga daga. Pagsilang pa lang ng mga bubuwit, pinupog na ang mga ito ng asukal para magka-diabetes. Tapos, ininiksiyunan sila ng chemical na tinatawag na ISO-1  at gumaling sila. Nag-genetic engineering din para isilang ang mga bubuwit na sira ang pancreas; kumbaga, malamang na magka-diabetes. Ininiksiyunan din sila ng IS0-1; 90% ay gumaling o kaya ay ni hindi nagka-diabetes. Mahal pa ang gamot. Pero humahanap ng paraan para mapamura ang presyo. Malapit nang maging normal ang buhay ng batang diabetics.</body>
<link>http://www.philstar.com/Article.aspx?articleId=247348&amp;publicationSubCategoryId=94</link>
</article>
<article>
<title>Sagot ng Anglo European Services,Inc.</title>
<author>BAHALA SI TULFO Ni Ben Tulfo</author>
<date>
<month>April</month>
<day>23</day>
<year>2004</year>
</date>
<body>WALANG labis, walang kulang ilalathala ko ang kasagutan ng ANGLO EUROPEAN SERVICES, INC. sa naisulat kong kolum nung April 14, 2004 na may pamagat na &amp;quot;Matagal nang kalbaryo ng mga OFWs sa Iraq!.&amp;quot; * * * 14 April 2004 Dear Mr. Ben Tulfo, Bilang kasagutan sa inyong kolum sa Pilipino Star Ngayon (April 14, 2004) maari bang ituwid ang maling impormasyon. Isa-isahin natin: 1. Hindi pinamamahalaan ng mga &amp;quot;British National&amp;quot; ang Anglo European Services, Inc. Ito ay 100% kumpanyang pag-aari ng mga Pilipino at rehistrado sa Philippine Overseas Employment Administration, Department of Labor and Employment. Tatlumput anim na taon ng nagseserbisypo ang kumpanyang ito at libu-libong kababayan natin ang nabigyan ng trabaho sa ibat-ibang bansa. Ang Anglo European Services, Inc. ay isa sa mga pioneer manpower placement agencies with original license No. 01-001 na nakatulong sa pamahalaan para maibsan ang &amp;quot;unemployment situation&amp;quot; dito sa bansa. 2. Wala kaming natatanggap na daan-daang e-mail o sulat man lamang ng mga reklamo ng mga kababayan natin sa Iraq. Bagkus, mga liham ng pasasalamat o pagrerekomenda ng mga kamag-anak o kaibigan ng mga manggagawang naroon na sa Iraq ang aming natatanggap at wala ring sulat mula sa ating embahada sa Iraq o saan pa man. 3. Ang pasuweldo sa mga trabahador ay walang &amp;quot;delay&amp;quot;. Maaring ang kumunikasyon lamang may &amp;quot;delay&amp;quot; subalit wala kaming report na nadi-&amp;quot;delay&amp;quot; ang mga suweldo. 4. May pinirmahang &amp;quot;agreement&amp;quot; ang mga tao na pag nag-resign o na-terminate sa maraming kadahilanan, sila na ang dapat magbayad ng pamasahe pauwi at wala naman silang binayaran sa agency at libre naman lahat sila. wala naman silang &amp;quot;repatriation bond&amp;quot; na sumasagot sa kanilang pag-uwi. 5. Kung tungkol sa kanilang libreng overseas call, dati, nung konti pa sila mayroon silang libreng 5 minutong tawag dalawang beses sa isang buwan. Ngayong umaabot na sila ng halos 4 na libo, hindi na kaya ng kumpanya ang libu-libong libreng tawag. 6. Hindi totoong hawak ng kumpanya ang kanilang pasaporte sapagkat pagdating nila sa destinasyon ticket lang ang kanilang kinukuha para itabi sa opisina. Dala-dala nila ang pasaporte nila at nakasabit sa kanilang bag. Ang kontrata naman ay puwede nilang hingin kung wala sila o gusto nila ng kopya. Di namin masabi kung totoo o hindi ang mga sumbong sa inyo o gawa-gawa lang ng mga taong gustong manira sa aming kumpanya at ahensiya. Mangyari lamang na ipadala sa aming kumpanya ang mga reklamo at sa ganon ay maaksiyunan. Gayundin baka naman kami ang inyong pagbigyan na maisulat ang aming kasagutan sa inyong kolum. Marami pong salamat! Lubos na gumagalang, ANGLO EUROPEAN SERVICES, INC. Signed GILBERT C. ARCILLA General Manager</body>
<link>http://www.philstar.com/Article.aspx?articleId=247357&amp;publicationSubCategoryId=94</link>
</article>
<article>
<title>Skin care ni Dr. Grace Beltran</title>
<author>BANTAY KAPWA Ni Cielito &amp;quot;Mahal&amp;quot; del Mundo</author>
<date>
<month>April</month>
<day>23</day>
<year>2004</year>
</date>
<body>NGAYONG summer dapat na pangalagaan ang balat para maiwasan ang cancer of the skin. Ayon sa leading derma-cosmetic surgeon na si Dr. Grace Beltran sobra ang pinsalang dulot ng ultra violet rays (UVA, UVB at UVC). Pinaka-matindi at cancerous ang UVC dahil ang ozone layer ay hindi makalabas sa atmosphere pero may pagkakataon ding makalabas ito gaya nang pumutok ang Mount Pinatubo. Isa pa ring dapat iwasan, ayon kay Dr. Beltran ay ang Melanoma na buhat sa nunal na nagreresulta sa kanser dahil nga sa epekto ng UV rays. Sinabi niya na kapag may higit sa limang nunal na mas malaki na sa eraser o pambura ng lapis, isa sa mga nunal na ito ay magiging malignant. Ayon pa rin kay Dr. Beltran ang sunblock ay sun protective factor. Pinapayo niya ang pag-aaply ng sunblock after 30 minutes bago lumabas ng bahay. Kapag nasa ilalim ng araw, gaya ng pagsa-sunbathing o ano mang ehersisyo at sports at maging sa pagmamaneho ng sasakyan ay dapat na may sunblock sa loob ng tatlo o apat na oras at kapag nagsu-swimming ay apat na sunblock every hour in hour. Sinabi rin ng doktora na nagki-klinika sa St. Lukes Hospital sa Quezon City na kahit naman mag-apply ng sunblock ay mangingitim din ang balat pero makakatulong ito para maiwasan ang pormasyon ng melanine pigment na tinaguriang melanocytes na sinasabing siyang nagpo-produce ng cancer cells. Binigyan diin ni Beltran na dapat na iwasang magbilad sa araw mula alas-nuwebe ng umaga hanggang alas-tres ng hapon.</body>
<link>http://www.philstar.com/Article.aspx?articleId=247369&amp;publicationSubCategoryId=94</link>
</article>
<article>
<title>Pagpaparami ng tinapay at isda</title>
<author>ALAY - DANGAL Ni Fr. Jose C. Blanco, S.J.</author>
<date>
<month>April</month>
<day>23</day>
<year>2004</year>
</date>
<body>PAANO mo pakakainin ang libu-libong tao sa pamamagitan lamang ng limang tinapay at dalawang isda? Para kay Jesus, ito ay hindi problema. Pinarami niya ang mga tinapay at isda (Juan. 6:1-15). Pagkatapos nito, tumawid si Jesus sa ibayo ng Lawa ng Galilea, na tinatawag ding Lawa ng Tiberias. Sinundan siya ng napakaraming tao sapagkat nakita nila ang mga kababalaghang ginawa niya sa pagpapagaling sa mga maysakit. Umahon si Jesus sa burol kasama ang kanyang mga alagad at naupo roon. Malapit na noon ang Pista ng Paskuwa ng mga Judio. Tumanaw si Jesus, at nakita niyang dumarating ang napakaraming tao. Tinanong niya si Felipe, &amp;quot;Saan tayo bibili ng tinapay upang makakain ang mga taong ito?&amp;quot; Sinabi niya ito para subukin si Felipe, sapagkat alam ni Jesus ang kanyang gagawin. Sumagot si Felipe, &amp;quot;Kahit na po halagang 200 dinaryong tinapay ang bilhin ay hindi sasapat para makakain nang tigkakaunti ang mga tao. Sinabi ng isa sa kanyang mga alagad, si Andres na kapatid ni Simon Pedro, &amp;quot;Mayroon po ritong isang batang lalaki na may dalang limang tinapay na sebada at dalawang isda. Ngunit gaano na ito sa ganyan karaming tao?&amp;quot; &amp;quot;Paupuin ninyo sila,&amp;quot; sabi ni Jesus. Madamo sa lugar na yaon. Umupo ang lahat - humigit-kumulang sa 5,000 ang mga lalaki. Kinuha ni Jesus ang tinapay at matapos magpasalamat sa Diyos ay ipinamahagi sa mga tao; gayon din ang ginawa niya sa isda. Binigyan ang lahat hanggat gusto nila. At nang makakain na sila, sinabi niya sa mga alagad, &amp;quot;Tipunin ninyo ang natira para hindi masayang.&amp;quot; Gayon nga ang ginawa nila, at nakapuno sila ng labindalawang bakol. Nang makita ng mga tao ang kababalaghang ginawa ni Jesus, sinabi nila, &amp;quot;Tunay na ito ang Propetang paririto sa sanlibutan!&amp;quot; Nahalata ni Jesus na lalapit ang mga tao at pilit siyang kukunin upang gawing hari, kaya muli siyang umalis na mag-isa patungo sa kaburulan. Kung kayo ang nasa katayuan ni Jesus, marahil gaya rin ni Felipe ang tugon ninyo. At sa harapan ninyo, pararamihin din ni Jesus ang mga tinapay at isda. At hihingin din niya ang inyong tulong upang ipamahagi sa mga tao ang mga tinapay at isda nang sa gayon ay makakain ang mga tao. Sa ating modernong kapanahunan, hindi na tayo nakakakita ng mga himala nang pagpaparami ng pagkain. Subalit sa misa nasasaksihan natin, batay sa ating pananampalataya, ang pagbabago ng tinapay sa katawan ni Jesus. Nasasaksihan natin ang pari na pinagbabago ang alak sa dugo ni Jesus. At literal na libu-libong mga tao, sa ibat ibang dako ng mundo na may misa, na nakikibahagi sa Banal na Komunyon. Ito ang himalang pinagbabahaginan ninyo kapag kayo ay dumadalo sa misa at tumatanggap ng komunyon. Kinakain ninyo ang katawan at iniinom ang dugo ni Jesus.</body>
<link>http://www.philstar.com/Article.aspx?articleId=247374&amp;publicationSubCategoryId=94</link>
</article>
<article>
<title>&amp;quot;Dating Magkaibigan... Ngayon ?&amp;quot;</title>
<author>CALVENTO FILES Ni Tony Calvento</author>
<date>
<month>April</month>
<day>23</day>
<year>2004</year>
</date>
<body>NAPAKA-INIT NG BATUHAN NG PUTIK MULA SA KAMPO NG DALAWANG NAGTUTUNGALING VICE-PRESIDENTIABLE NA LAMANG SA MGA SURVEYS. SINA NOLI DE CASTRO AT LOREN LEGARDA. ANG DALAWANG ITO, &amp;quot;ROSE TO PROMINENCE&amp;quot; DAHIL NA RIN SA KANILANG EXPOSURE NA NAKUHA MULA SA HIGANTENG NETWORK, ANG ABS-CBN, CHANNEL 2. MAGKAIBIGAN NA NANGAKONG HINDI MAGSISIRAAN SA KAMPANYA. NANGAKO NA PAGKATAPOS NG HALALAN, MAIIWANG MAGKAIBIGAN PA RIN.KAYA? Maraming umiikot na email sa internet. May mga kasuka-sukang akusasyon laban kay Sen. Loren Legarda. . Mga sulat hindi kaya ng sikmura ko at dahil kilala ko si Sen. Loren, hindi ako makapaniwala na totoo ito. Napakadisenteng tao nitong si Sen. Loren. Nakalulungkot lamang isipin na bakit nagkaganito ang takbo ng mga pangyayari? Hindi ko rin pinalampas ang aking di &amp;quot;displeasure&amp;quot; nang napanood ko si Sen. Loren tungkol sa Sandra Aguinaldo isyu. Sinabi daw niya, &amp;quot;magsorry ka na lang (kay FPJ)para matapos ang lahat.&amp;quot; Nakalimutan na yata ni Loren ang kanyang pagiging isang Journalist, an award winning one at that sa kagustuhan niyang &amp;quot;to please the KING, ika nga.&amp;quot; Natapos na yan at mukhang nakalimutan na ng lahat ng ito. Sunod-sunod na email ang dumarating sa aking email address: tocal13@yahoo.com at ito ay nanggagaling sa email ng taong nagpadala sa akin ng isang email na ilalathala ko. Ang target, si Sen. Loren Legarda. Maganda ring paimbistigahan ni Sen. Loren at ng kanyang kampo kung sino ang tao sa likod na ito. Siya rin ang nagpadala ng mahigit na sa pitong email na ang isa ay ang dating na &amp;quot;HOTBABE DAW SI LOREN NI ANGARA&amp;quot; Angara at Loren. Mga disenteng tao ang mga ito. Walang puwang sa aking column para sa ganitong basura. Subalit, may isang email na bumabagabag sa akin kung totoo nga ito o hindi. Pakiusap ko kay Sen. Loren o sa kanyang staff, paki sagot lang ito kung totoo. Narito po basahin nating lahat. bluejohn_04@hotmail.com From: ED FRANCISCO Subject: [upsemen] [ADMU HS78] Graduating in Absentia Graduating In Absentia Last Thursday, I administered the alumni oath to the Grade Seven graduates as the newest members of the Ateneo Alumni Association. While I was waiting for my turn to speak, I heard one of the teachers announce during the roll call that Lorenzo Antonio Leviste graduated in absentia. I turned to the teacher beside me to inquire how a boy can graduate in absentia.She explained that the parents boycotted the graduation rites in protest for Ateneos refusal to grant their son a higher grade in one of his subjects. The boy needed a grade not lower than 85 to qualify for honors. The parents wanted Ateneo to change the boys grade of 84 to an 85 just so he can graduate with honors. Ateneo refused to compromise their standards.When I narrated the story to the parents who sat beside me during my son, Cayos graduation last Saturday, they were impressed with the resolve of the Ateneo to stand up to parents regardless of their stature. They were saddened however with the values that the parents are teaching the boy. My seatmates who were from Muntinlupa admitted that they struggled financially to send their son to Ateneo and they are now very happy and proud to see him graduate with a BS in Math. Lorenzo Antonio Leviste is the son of former Batangas governor, Antonio Leviste and Senator Loren Legarda. Maaring gawa-gawa lamang ito. Madali din naming i-verify kung totoo nga ito o hindi. Bakit ako na-alarma sa email na ito. Dahil kung totoo nga ito, mabigat ito dahil pumapasok ang tinatawag na &amp;quot;value formation&amp;quot; na pati ang bata ay maaring maapektuhan. Narinig ko si Sen. Loren sa isang interview sa news at tinanong siya kung sino sa palagay niya ang nasa likod ng lahat ng paninirang ito. Mariing sagot niya, sino pa kundi kalaban niya sa politika. Tinanong siya kung sino sa kanila. Sagot ni Sen. Loren, &amp;quot;alangan naming si Hermie Aquino?&amp;quot; Tayo ba ang sang-ayon sa ganitong uri ng kampanya, sa ganitong kababa ng antas ng paghahayag ng mga isyu? Ano sa palagay niyo? IPADALA ANG INYONG COMMENTS O REACTIONS SA 09179904918. MAARI DIN KAYONG TUMAWAG SA 7788442.</body>
<link>http://www.philstar.com/Article.aspx?articleId=247378&amp;publicationSubCategoryId=94</link>
</article>
<article>
<title>EDITORYAL - Palayain na lang kaya si Erap ?</title>
<author></author>
<date>
<month>April</month>
<day>24</day>
<year>2004</year>
</date>
<body>SAAN sa mundo makakakita na ang isang naakusahan ng pandarambong at pagsira sa pagtitiwala ng mamamayan ay maluwag na napagbibigyan ang lahat ng kahilingan at para na ring nasa laya? Dito sa Pilipinas at wala nang iba pa. Kapag nangulimbat ang presidente dito sa Pilipinas masuwerte sapagkat makulong man, para na rin siyang nasa bahay. Hindi na nakapagtataka kung bakit napakaraming nagnanais na maging presidente. Makagawa man ng pagkakasala sa taumbayan, okey lang. Ganyan ang nangyayari kay dating President Estrada na napatalsik sa puwesto noong January 20, 2001 dahil sa pandarambong. Kamakailan, nakasama si Estrada sa listahan ng 10 pinaka-corrupt na presidente sa buong mundo, ito ay ayon sa Transparency International. Kung ano ang hilingin ni Estrada ay nasusunod at sa puntong ito ay maaaring sisihin din si President Arroyo kung bakit laging pinagbibigyan ang kahilingan nang bumagsak na presidente. Masyado nang naging &amp;quot;beybi&amp;quot; ang pagtrato at hindi na isang taong naaakusahang naglustay ng pera ng bayan. Masyadong malambot ang kasalukuyang administrasyon at lahat nang hilingin ni Estrada ay ibinibigay. Nang magbirthday si Estrada noong April 19 ay pinayagan siyang makapag-celebrate ng birthday sa kanyang resthouse sa Tanay, Rizal. Niregaluhan pa siya ni Mrs. Arroyo. Noong March 19, hiniling ni Estrada na makapiling ang kanyang inang may sakit na agad namang pinayagan. Noong Holy Week, pinayagan siyang makapag-leave para makapag-retreat. Isang araw makalipas ang kanyang birthday sinabi ni Estrada na &amp;quot;zero&amp;quot; ang kanyang sex life. Sa himig, para gusto niyang hilingin na magkaroon na siya ng permanenteng kasama sa kanyang kulungan. Kapag ito ang ibinigay ng pamahalaan, mas mabuting palayain na lamang siya. Sa May 2 ay humihiling na makapiling muli ang kanyang ina dahil birthday nito at sa election sa May 10, humihiling na sa San Juan makaboto. Maraming hinihiling si Estrada at agad na napagbibigyan. Anong klaseng batas mayroon dito at ang isang presidenteng naakusahan ng pandarambong ay VIP sa bilangguan? Habang marami ang naghihirap, walang makain, walang tirahan at nakatira sa ilalim ng tulay, gilid ng estero, waiting shed at mga kariton, narito ang isang taong nangako ng kaginhawahan na hanggang ngayon ay patuloy pa ring iginigiit na wala siyang kasalanan. Hanggang ngayon patuloy pa ring sinasabi na siya ay para sa mahirap at para sa masa. Tsk-tsk-tsk. Palayain na lang kaya si Erap?</body>
<link>http://www.philstar.com/Article.aspx?articleId=247482&amp;publicationSubCategoryId=94</link>
</article>
<article>
<title>US State Dept. impressed sa following ni Eddie Villanueva</title>
<author>AKSYON NGAYON Ni Al G. Pedroche</author>
<date>
<month>April</month>
<day>24</day>
<year>2004</year>
</date>
<body>KAPAG eleksyon marami ang kumakandidato kahit walang &amp;quot;K&amp;quot;. Kasi, alam ba ninyo na kapag kumandidato ang isang pulitiko, nakakapangilak siya ng pondo mula sa ibat ibang sektor? May mga nagdodonasyong negosyante pati na mga crime lords sa kanilang tinatawag na campaign kitty. Kung minsan naman, kapag ang kumakandidato ay respetado at may kredibilidad, taumbayan na mismo ang nag-aambag-ambag para itaguyod ang kanyang kandidatura. Tulad halimbawa ni Bro. Eddie Villanueva, ordinaryo mang tao na naniniwala sa kanyang adhikain ay nagbibigay ng konting barya para tustusan ang kanyang pangangampanya. Iyan lang ang tanging source ng pondo ni Bro. Eddie at hindi niya ikukompromiso ang maka-Diyos na prinsipyo upang tumanggap ng maruming salapi mula sa mga spurious sources. Palibhasay hindi traditional politician si Brother Eddie. Napuwersa siyang tumakbo sa pagka-pangulo ng bansa dahil sa kawalan ng positibong pagbabago sa bansa sa kamay ng mga nagpapalit-palit na leader sapul nang mapatalsik si yumaong ex-President Marcos. But Bro. Eddie is definitely running not for the &amp;quot;funds&amp;quot; of it gaya ng iba riyan na kahit mataloy kumita pa rin ng limpak-limpak matapos ang eleksyon. Kahit ang US State Department ay nagmomonitor sa takbo ng kampanya ng mga kandidato at napansin nito na malawak ang suporta sa taumbayan ni Bro. Eddie. Ibig sabihin, malakas ang kanyang winning chance sa isang level playing field o patas na labanan. Bilang mga Kristiyanong naniniwala at sumusuporta kay Bro. Eddie, kailangan pa ang karagdagang panalangin upang ang Panginoong Diyos ay magtalaga ng espirituwal na tanod para masawata ang ano mang tangka ng mga lisyang politiko na mandaya sa halalan, dagdag sa vigilance o pagbabantay natin. Kahit ang COMELEC ay umaming hindi malayong mangyari sa darating na eleksyon ang nakagawian na ng mga beteranong dirty politicians na mandaya sa pamamagitan ng &amp;quot;dagdag bawas.&amp;quot; Christians, let us not lay down our guards dahil maaaring ang darating na eleksyon ang siyang huling tsansa ng ating bansa para makaahon sa kahirapang dulot ng labis na korapsyon sa pamahalaan.</body>
<link>http://www.philstar.com/Article.aspx?articleId=247490&amp;publicationSubCategoryId=94</link>
</article>
<article>
<title>Kapabayaan ng mga doktor</title>
<author>IKAW AT ANG BATAS Ni Atty. Jose C. Sison</author>
<date>
<month>April</month>
<day>24</day>
<year>2004</year>
</date>
<body>MATAPOS ng konsultasyon sa isang pribadong ospital, naitakda na alisin ang bato sa apdo ni Rita. Iminungkahi sa kanya ni Dr. Noli, isang surgeon. At dahil walang kakilalang anesthesiologist si Rita at ang asawa nitong si Randy, inirekomenda ni Dr. Noli ang serbisyo ni Dr. Gemma, isang anesthesiologist na walong taon nang tumutulong sa kanyang mga operasyon. Ginarantiya ni Dr. Noli ang mag-asawa sa kakayahan ni Dr. Gemma. Sa araw ng operasyon, hindi dumating si Dr. Noli sa oras na 9:00 ng umaga. Maaga pa lamang, 7:30 ng umaga ay inihanda na si Rita sa operasyon. Kaya halos limang oras na itong hindi kumakain, masakit ang ulo, nagsusuka, nahihilo, nanlalabo na ang mga paningin at natatakot sa nalalapit na operasyon. Dumating si Dr. Noli ng bandang alas-dose na ng tanghali. Samantala, nagkamali si Dr. Gemma ng pagkakabit ng endotracheal tube kung saan sa lalamunan ito nailagay at hindi sa lalagukan. Kaya, ang hangin ay tumuloy sa kanyang tiyan at hindi sa baga na nagresulta ng kawalan ng hangin, abnormalidad sa kanyang dugo at paglaki ng kanyang tiyan. Humingi ng tulong si Dr. Noli sa isa pang anesthesiologist subalit ang kondisyon ni Rita ay hindi nagbago. Ang pagpapabaya ni Dr. Noli sa kapakanan ni Rita ay lalo pang nadagdagan nang magsagawa pa ito ng dalawang operasyon sa dalawa pang ospital. Sanhi ng pagbaba ng suplay ng dugo sa utak ni Rita, nawalan ng hangin ito at siya ay na-comatose at hindi na gumaling pa. Kaya sinampahan nina Randy, Rita at mga anak nito ang ospital, si Dr. Noli at Dr. Gemma para sa bayad-pinsala. Kahit na iginiit ni Dr. Noli na si Dr. Gemma ang dapat managot dahil nagpabaya ito sa pagsasagawa ng anesthesia, nahatulan pa rin ng Korte si Dr. Noli ayon sa &amp;quot;Captain of the Ship&amp;quot; doctrine. Ayon sa Korte, pinamahalaan at inirekomenda ni Dr. Noli si Dr. Gemma base sa halos walong taong magkatulong sa mga operasyon. Ang pagdating din ni Dr. Noli sa oras ng kanyang operasyon ay labag sa sinumpaang tungkulin bilang manggagamot. Hindi naging makatarungan ang ginawang kapabayaan ni Dr. Noli batay na rin sa Artikulo 19 ng Kodigo Sibil. Samantala, iginiit naman ng ospital na wala itong pananagutan sa naging pinsala kay Rita dahil sina Dr. Noli at Dr. Gemma ay hindi nito empleyado kundi mga consultants na direktang binabayaran ng mga pasyente. tama ba ang ospital? TAMA. Tanging sina Dr. Noli at Dr. Gemma ang may pananagutan. Hindi sila empleyado ng ospital dahil sila ay medical consultants lamang. Ang serbisyo ng mga medical consultants ay kinikilala at pinaniniwalaan ng mga ospital kaya isa itong pribilehiyo na maaaring bawiin sa anumang oras. Ang kinikita ng mga consultants ay mula sa mga pasyente at hindi sa ospital. Ang pagbibigay ng preskripsyon at paraan ng paggamot ay desisyon ng consultant at hindi ng ospital. Ang kontrata sa pagitan ng mga consultants at pasyente ay hiwalay at kaiba sa kontrata sa pagitan ng pasyente at ng ospital. Kaya sina Dr. Noli at Dr. Gemma ay parehong may pananagutan na bayaran sina Randy at mga anak nito. (Ramos etc. vs. Court of Appeals et. al. 380 SCRA 467).</body>
<link>http://www.philstar.com/Article.aspx?articleId=247503&amp;publicationSubCategoryId=94</link>
</article>
<article>
<title>May problema ba sa Heritage Casino Filipino ?</title>
<author>HALA BIRA! Ni Danny Macabuhay</author>
<date>
<month>April</month>
<day>24</day>
<year>2004</year>
</date>
<body>GULAT na gulat ako ng makatanggap ng reklamo laban sa Heritage Casino Filipino. Hindi ako makapaniwala ng lapitan ng isa sa mga pangunahing entertainment sa casinong ito na panumpuno ng hinanakit. Madiing inihayag nito na ang management ng casinong ito ay hindi tumutupad sa kanilang kontrata sapagkat hindi ito nakapagbabayad sa kanilang mga artists sa takdang oras. Sinabi nito na every second week sila dapat bayaran ngunit lampas na sa third week ay nakatunganga pa siya. Ang ikinasasakit ng loob ng mga nasabing entertainers ay para silang mga pulubi na naghihintay ng limos samantalang napaghirapan na nila ito na kinakailangang matanggap upang maitustos naman sa kanilang pang-araw-araw na ikabubuhay. Ang masakit pa nga raw ay pinili nilang dito na lamang sa sariling bayan ibahagi ang galing ng kanilang talino sa halip na sa ibang bansa na maaaring mas maganda pa ang pakikitungo sa kanila at malamang na mas malaki pa ang dapat na kitain. Nabanggit sa akin na alam na ni Mr. Mike Yaneza, ang Entertainment Coordinator ng Heritage Casino Filipino ang problemang ito. Sinubukang makausap ng aking staff si Mr. Yaneza upang liwanagin ang bagay na ito subalit hindi kami nagkaroon ng pagkakataon. Kahit na alam kong hindi nito nasasakop ang Heritage Casino, sinikap kong tawagan si Bobby Paterno, ang Branch Manager for Operations ng Para&amp;ntilde;aque Casino, ang isa sa mga well-managed branches ng Pagcor ngunit hindi ko rin siya naabutan. Kayat minabuti na lamang namin na isulat ito nang sa ganoon ay mapagtuunan na kaagad ng pansin at mabigyan ng solusyon. May pakiramdam kami na maaaring may hindi pagkakaintindihan lamang ang nangyari dito. Mahirap na isipin na hindi tutupad sa obligasyon ang Casino Filipino na pinangangasiwaan at nasa ilalim ng pamamahala ni chairman at CEO Ephraim Genuino ng PAGCOR na pinakamatibay at pinakamagaling na ahensiya ng gobyerno na kilalang nangunguna sa nakakatulong sa bayan at mga mamamayang Pilipino. Sana nga ay makatulong ang kolum na ito upang kahit na papaano sa aming kaliitan ay makapagsilbing namamagitan sa pagpapaabot ng mga bagay na makapagpapatuwid at makapagbibigay ng solusyon, maging maliit man o malaki sa ating mga kababayan. Lagi kaming handang magserbisyo.</body>
<link>http://www.philstar.com/Article.aspx?articleId=247509&amp;publicationSubCategoryId=94</link>
</article>
<article>
<title>Pondo ng gobyerno gamit sa eleksiyon</title>
<author>PANAGINIP LANG Ni Nixon T. Kua</author>
<date>
<month>April</month>
<day>24</day>
<year>2004</year>
</date>
<body>ALAM ng lahat na ginagamit ni Madam Senyora Donya Gloria ang pondo ng gobyerno sa pangangampanya. Sa wikang English nga ay common knowledge na ito pero tuloy na tinatanggihan ng Malaca&amp;ntilde;ang. Paulit ulit na pinabubulaanan ito ni Madam Senyora Donya Gloria at ng lahat ng kanyang mga alipores at mga alagad. Kasama na riyan ang mga sipsip na nakinabang sa kaban ng bayan. Isa sa sinasabing ahensiya na pinagmumulan ng pondong ito ay ang PAGCOR pero ganoon din ang mariing pagtanggi ng Chairman Ephraim Genuino, kaibigang matalik ni JOSE PIDAL. Ayon sa kanila Madam Senyora Donya Gloria ay isang malaking kasinungalingan ang ganoong bintang at pamumulitika at black propaganda lang ang mga paratang na ito. Wala raw katotohanang namimigay lang siya ng PhilHealth card na pondo ng gobyerno ang pinanggalingan upang mapalapit sa mga botante. Kahit na may retrato niya roon sa naturang ID. Hindi rin daw totoo na ang mga malalaking tanker na naghahatid ng tubig sa mga lugar na walang tubig, lalo na mga depressed area ay binili ng gobyerno para gamitin sa kampanya. Gaya ng PhilHealth card, may larawan din niya. Ganoon din ang tugon ng Malaca&amp;ntilde;ang sa mga nagwawalis sa lansangan at may nakalagay na patrabaho ni GMA. Hindi raw pangangampanya ito. Ganoon din sa mga biglang nagsulputang mga billboard at mga ads ng ibat ibang ahensiya ng gobyerno na nagpapasalamat kay Madam Senyora Donya Gloria. Mga billboards na may larawan siya at kung saan pinasasalamatan siya sa pagdagsa ng turista sa bansa, ayon kay Sec. Obet Pagdanganan, hinahanap lang natin ang mga turista dahil ang galing naman nilang magtago at halos wala tayong makita. Ang mga television ads ng PCSO at iba pang ahensya na makikita rin si Madam Senyora Donya Gloria at kung saan pinasasalamatan rin siya ng ibat ibang ahensiya dahil sa mga proyektong pinondohan ng bayan. Iilan lang yan sa napakarami pang ibang mga pasasalamat kay Madam Senyora Donya Gloria dahil sa kanyang mga proyektong bagamat galing sa pondo ng bayan ay sa kanya dapat magpasalamat at nagkataon lang na nagsulputan ngayong panahon ng pangangampanya. Galing-galing talaga nila at mali tayo ng paniniwala, kasama na riyan ang mga lider ng oposisyon. So far nakakalusot sila sa kanilang mga pagtanggi kahit na harapan tayong binobola at pinalalabas pang sinungaling tayo at hindi dapat pagkatiwalaan. Sa tulong ng kanilang propaganda machine na nilalangisan ng milyun-milyong piso ay natatabunan ang mga balitang ukol dito at naibabaon sa limot. Umuubra ang style nila at nagmumukha pang sinungaling ang mga tumutuligsa pero ngayon may bago silang problema. Si Pangasinan Archbishop at dating Pangulo ng Catholic Bishops Conference of the Philippines ay nagsiwalat na ang PAGCOR ay namili ng 180 motorcycles, 35 multicabs and 50 Ford Ranger pick-ups bago mag-umpisa ang panahon ng kampanya. Ayon pa sa kanya lahat ito ay pinalagyan ng malaking pangalan ni Madam Senyora Donya Gloria at ginagamit sa ibat iba proyekto na highly visible. Nagprisinta rin ng dokumento si Bishop Cruz na nagpapatunay na P4.9 million ang nagamit sa pagpapatayo ng mga water refilling stations na maraming mga tanker na may pagkalaki-laking larawan ni Madam Senyora Donya Gloria. Bumili rin ng 7,000 batuta na pinamigay kuno sa mga opisyal ng barangay pero malamang ay gagamitin sa mga nagpaplanong mag-rally sa May 1 sa EDSA. Ayon sa naturang dokumento, P68 million ang ginastos at tiyak ngayong galing sa PAGCOR at hindi galing sa mga bank account nila JOSE PIDAL o di kayay sa Coots Bank ng Hong Kong. Mukhang hindi rin galing kay Bong Pineda, Hari ng Jueteng sa Pampanga at kumpare ni Madam. Ngayon, ano ang say nyo, bakit bigla hindi kayo makasagot. O baka naman sinungaling rin si Bishop Cruz at involve rin sa paninira kay Madam Senyora Donya Gloria. Ano ngayon ang say nyo, natameme kayo no? Kaso nga lang nagastos na ang salapi, hindi pa bale kung buo nga ay napunta sa mga proyekto, paano kung meron pang mga hindi makatiis na alipores na kumuha pa ng kickback o porsiyento. Tsk-tsk-tsk! Kawawa naman tayo. Sinungaling daw kasi tayo, ngayon sino ang sinungaling? Text lang ng inyong kasagutan sa 09272654341. (Tatay Mel at Mama Paping, mga avid follower natin, text nyo rin kasagutan nyo.) * * * Paanong d lalambot ang puso n glo sa unexplained wealth e cla nga 2 super yaman at tsaka mga klaban lng nman niya ang pinapa-investigate nya. -09182145211; Noon p man anti poor na yang c gma. S administrasyon nya un mahirap lalo naghirap at yung myaman lalong yumaman. -  09196565118; Nakakatulog pa kaya c Gloria sa dami ng kacinungalingan at perang nakurakot niya sa bayan. -09212857706; Sna tma na ang 3 taon kay gma. -09194671859; Kahit anong sabihin nila kay fpj ako, ayaw ko kay Gloria na ginamit sa mali ang talino.  09205631797; Gloria bakit di mo maisama si jose pidal sa kampanya mo, baka iba kasama niya, alam ba ni mrs. Toh. -09273156349; PGH puro kalawang, marumi, masikip pero posters ni mrs. Pidal mula apari hanggang jolo, makulay at mahal pa. Hay naku juan dela cruz pera mo ginamit na. -09212682308; * * * Para sa anumang reaksyon, sumulat lang sa nixonkua@yahoo.com o kayay mag text sa 09272654341. Mapapakinggan nyo rin po ang inyong lingkod sa DZEC 1062 mula 4:30 hanggang 6:00 ng hapon, Lunes hanggang Huwebes.</body>
<link>http://www.philstar.com/Article.aspx?articleId=247513&amp;publicationSubCategoryId=94</link>
</article>
<article>
<title>Nakabubulag ang paninigarilyo</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>April</month>
<day>25</day>
<year>2004</year>
</date>
<body>ANG paninigarilyo ay nagiging dahilan ng pagkabulag. Ito ay batay sa pinaka-latest study ng mga British Researchers sa London. Limampung libong katao sa Europa ang sumailalim sa isinagawang study at napatunayang apat na beses na madaling mabulag ang mga naninigarilyo kaysa mga non-smokers. Ayon sa mga European experts, mapanganib ang usok ng sigarilyo lalo na sa retina ng mga mata. Mapupuna na karamihan sa mga naninigarilyo ay hindi maliwanag ang vision at gumagamit ng salamin sa pagbasa. Sobrang pinsala sa katawan ang paninigarilyo. Masama ito sa puso. Dahilan din ito ng bronchitis at ang wala nang lunas na kanser sa baga at emphysema na makailang ulit na ipinaliwanag ng ating kasamahang PSN columnist na si Dr. Tranquilino Elica&amp;ntilde;o Jr. sa puntong ito muling binibigyan diin ng BANTAY KAPWA ang pinsalang dulot ng paninigarilyo na puwede namang maihinto kung gugustuhin. Narito ang ilang tips to stop smoking: Kailangan magkaroon ng self-dicipline. Itapon ang lighter at posporo na hindi nagagamit sa paninigarilyo. Kung may naitatabing kaha ng sigarilyo ay agad na itapon ito. Kung naglalaway at gustong manigarilyo ay kumain ng kendi. Magbasa at mag-exercise at dapat na maging busy at huwag maging idle para tuluyang makalimutan ang bisyong ito. Lumayo sa mga naninigarilyo. Sa umpisa ay mahirap kaya kailangan ang determinasyon. Pakatandaan na if theres a will theres a way.</body>
<link>http://www.philstar.com/Article.aspx?articleId=247649&amp;publicationSubCategoryId=94</link>
</article>
<article>
<title>Binigyan ng pangalawang pagkakataon</title>
<author>ALAY-DANGAL Ni Fr. Jose C. Blanco, S.J.</author>
<date>
<month>April</month>
<day>25</day>
<year>2004</year>
</date>
<body>MAYROONG isang napakagandang kuwento tungkol sa pagpapanibago kay Pedro. Tatlong ulit na itinatwa ni Pedro si Jesus noong panahon ng pasyon ng Panginoon. Sa pagkabuhay na muli ni Jesus, si Pedro ay nabigyan ng pangalawang pagkatataon. Basahin ang Juan. 21:15-19. Pagkakain nila, tinanong ni Jesus si Simon Pedro, &amp;quot;Simon, anak ni Juan, iniibig mo ba ako nang higit kaysa mga ito?&amp;quot; &amp;quot;Opo, Panginoon, nalalaman ninyong iniibig ko kayo,&amp;quot; sagot niya. Sinabi sa kanya ni Jesus, &amp;quot;Pakanin mo ang aking mga batang tupa.&amp;quot; Muli siyang tinanong ni Jesus, &amp;quot;Simon, anak ni Juan, iniibig mo ba ako?&amp;quot; Sumagot si Pedro, &amp;quot;Opo, Panginoon, nalalaman ninyong iniibig ko kayo.&amp;quot; Sabi ni Jesus, &amp;quot;Pangalagaan mo ang aking mga tupa.&amp;quot; Pangatlong ulit na tinanong siya ni Jesus, &amp;quot;Simon, anak ni Juan, iniibig mo ba ako?&amp;quot; Nalungkot si Pedro sapagkat makaikatlo siyang tinanong: &amp;quot;Iniibig mo ba ako?&amp;quot; At sumagot siya, &amp;quot;Panginoon, nalalaman po ninyo ang lahat ng bagay; nalalaman ninyong iniibig ko kayo.&amp;quot; Sinabi sa kanya ni Jesus, &amp;quot;Pakanin mo ang aking mga tupa. Tandaan mo: Noong kabataan mo pa, ikaw ang nagbibihis sa iyong sarili at lumalakad ka kung saan mo ibig. Ngunit pagtanda mo, iuunat mo ang iyong kamay at iba ang magbibihis sa iyo at dadalhin ka kung saan hindi mo ibig.&amp;quot; Sinabi niya ito upang ipakilala kung paano mamamatay si Pedro at sa gayoy mapararangalan niya ang Diyos. Pagkatapos, sinabi sa kanya ni Jesus, &amp;quot;Sumunod ka sa akin!&amp;quot; Nang tanungin ni Jesus si Pedro tungkol sa pagmamahal nito, sumagot si Pedro nang may buong kababaang-loob. At binigyan ni Jesus si Pedro ng isang gawain na dapat niyang isaganap - pakanin ang kanyang mga batang tupa. Si Pedro ay binigyan ng tungkuling pangalagaan ang kawan. Huwag nating kalilimutan na palagi tayong binibigyan ng Diyos ng pangalawang pagkakataon kapag tayoy nagkukulang o di-nagtatagumpay. Subalit kailangan nating bumalik sa Kanya nang may buong kababaang-loob at pagtitiwala.</body>
<link>http://www.philstar.com/Article.aspx?articleId=247655&amp;publicationSubCategoryId=94</link>
</article>
<article>
<title>EDITORYAL - Ayaw mamatay ang banta ng terorismo</title>
<author></author>
<date>
<month>April</month>
<day>26</day>
<year>2004</year>
</date>
<body>ISANG buwan makaraang paalalahanan ng United States ang Pilipinas na huwag magparelaks-relaks sa banta ng terorismo, narito na naman ang nakapangangambang report: Kabilang ang Pilipinas sa mga kaalyado ng US na balak atakehin ng mga terorista. Pitong bansa kabilang ang Pilipinas ang balak atakehin ng grupong Yellow-Red Overseas Organization (YROO). Ang banta ng sinasabing grupo ay inihayag nila sa South Korean Embassy sa Bangkok, Thailand. Kabilang ang Thailand sa hit lists. Ang ganitong balita ay naghahatid ng panibagong pangamba na baka totoo ang banta at masorpresa na naman ang bansa katulad nang mga nangyari noong Dec. 30, 2000 at noong nakaraang taon na marami ang namatay dahil sa kagagawan ng mga terorista. Walang tigil ang kaguluhan sa Iraq at patuloy ang pakikibakbakan sa puwersa ng Amerikano roon. Marami na ang namamatay. Bagamat hindi mga terorista kundi mga tagasunod ng bumagsak na si Saddam Hussein ang sumasalakay hindi maiaalis na maghatid ng takot sapagkat may mga overseas Filipino workers (OFWs) doon. May katwiran ang US na pagsabihan ang Pilipinas na huwag magrelaks sa mga &amp;quot;uhaw sa dugo&amp;quot;. Ang pagpapaalala ng US ay nangyari ilang araw bago makatakas sa Basilan jail ang maraming bilanggo na kinabibilangan ng mga teroristang Abu Sayyaf. Masyadong naging relaks ang mga jailguard sa Basilan kung kaya nakatakas ang mga bilanggo. Nakapagpasok ng baril sa loob. May mga nahuli na sa mga tumakas pero patuloy din namang nakalalaya ang iba pa. Natauhan ang gobyerno sa paalala ng US. Nagsagawa ng dobleng paghihigpit ang awtoridad. Ipinakalat ang mga sundalo at pulis para mapigilan ang napabalitang pagsalakay ng mga terorista. Sa Mindanao ay naka-alerto ang awtoridad dahil sa posibleng pagsalakay ng mga teroristang Abu Sayyaf sa mga simbahan at shopping malls. Ang banta ng mga terorista ay pumutok sa panahon na abala ang mga kandidato sa nalalapit na May 10 elections. Labing-apat na araw na lamang at election at nakadaragdag ang banta ng terorismo sa nangyayari namang mga karahasan na kagagawan ng mga New Peoples Army dahil sa ginagawang pangongotong sa mga kandidato. Hindi namamatay ang banta ng terorismo. At totoo man o hindi ang bantang pagsalakay ng RYOO sa bansa, hindi naman dapat magrelaks ang awtoridad. Patuloy na maging alerto upang hindi na maging biktima gaya ng nakaraan.</body>
<link>http://www.philstar.com/Article.aspx?articleId=247764&amp;publicationSubCategoryId=94</link>
</article>
<article>
<title>Estilong &amp;quot;barbaro&amp;quot; ng ilang kandidato</title>
<author>AKSYON NGAYON Ni Al G. Pedroche</author>
<date>
<month>April</month>
<day>26</day>
<year>2004</year>
</date>
<body>DAPAT sana, ang mga kumakandidato for public offices ay ibenta ang sarili sa publiko sa pagtukoy sa kanilang mga katangian at hindi sa pagwasak sa reputasyon ng kanilang mga kalaban. Estilong barbarian iyan. Handang gamitin ang lahat ng dirty tricks upang tiyakin ang panalo. Nakakakunsumi na iyang bulok na sistemang iyan na nakamulatan na natin sa bansang ito. Kaya tayo walang asenso. Unethical advertising ang nangyayari. Sa Amerika, usong-uso ang mga advertisement na nagsasabi kung bakit ang produktong ito ay mas magaling kaysa produktong iyon. Pero hindi nito sinisiraan ang kakompitensyang produkto bagamat binabanggit ang pangalan. Simula nang akoy magkaisip, ganyan na ang takbo ng maruming pulitika sa bansa. Nagsisiraan at nagbabanatan ang mga politiko sa pamamagitan ng mga advertisement o kayay press release. Madalas, hinahalungkat ang mga personal na &amp;quot;baho&amp;quot; ng kanilang kalaban upang wasakin ang pagkatao sa publiko. Ang nangyayari tuloy ay nagiging personalan ang labanan. At habang palapit na nang palapit ang eleksyon, lalung umiinit ang siraan. Sanay maging more civil ang ating mga kandidato. Sana naman, tayong mga botante ay hindi magpapatangay sa mumurahing estilo ng mudslinging dahil iyan ay estilo ng mga barbaro na kahit pinakamaruming paraan ay handang gamitin matiyak lamang ang panalo. Yung ibang kandidato namay napipilitan lamang manira bilang ganti sa demolisyong ipinatutupad laban sa kanila ng kalaban sa pulitika. Mag-isip-isip tayo mga kababayan. Palagay ko, kung sino ang pinakamalakas manira na gumagamit pa ng impluwensya ng media para wasakin ang katunggali ang siyang dapat ibasura at huwag tangkilikin sa eleksyon.</body>
<link>http://www.philstar.com/Article.aspx?articleId=247773&amp;publicationSubCategoryId=94</link>
</article>
<article>
<title>EDITORYAL - Hindi pa tapos ang Gabriela!</title>
<author></author>
<date>
<month>April</month>
<day>27</day>
<year>2004</year>
</date>
<body>KUNG inaakala ng Gabriela party list na tapos na sila sa pakikipaglaban sa &amp;quot;NAKATIKIM KA NA BA NG KINSE ANOS&amp;quot; ad ng isang brandy, nagkakamali sila. Mas marami pang matinding problema na dapat silang pagtuunan ng pansin. Ang &amp;quot;kinse anos&amp;quot; ad ay katiting lamang sa mga problemang kanilang naresolba, sapagkat mas marami o mas may malalaki pang banta sa kapakanan ng kababaihan ang namamayani ngayon. Katulad ng pang-aabuso sa karapatan ng kababaihan o ang exploitation sa mga kabataang babae. Kung inaakala ng Gabriela na malaking tagumpay ang pagkakawasak nila sa &amp;quot;kinse a&amp;ntilde;os&amp;quot; ad, nagkakamali sila. Mas nararapat wasakin ng Gabriela ang mga sindikatong nangangalap ng mga kabataang kababaihan para gawing prostitute at ibinibenta sa mga dayuhan. Dapat kumilos ang Gabriela para maputulan ng sungay ang mga dayuhang target ang mga kabataang lalaki at babae para gawing modelo sa kahalayan. May mga dayuhan na nagpupunta sa mga liblib na barangay at hinihikayat ang mga batang lalako o babae na mag-live sex at kukunan naman ito ng video o kamera saka isasalin sa mga compact discs. Pagkakakitaan nila ito sa kanilang bansa. Ang iba naman ay sa internet. Patunay sa ganitong kasamang gawain ang ni-raid na kuwarto ng isang German national sa Ermita na nahuli kasama ang ilang batang lalaki at babae na kanyang kinukunan ng video. Nasamsam sa German ang mga sex paraphernalias, vibrator, malalaswang retrato at iba pa na patunay lamang sa masamang negosyo ng laman. Kung inaakala ng Gabriela na tapos na sila sa pagyugyog sa manufacturer ng brandy at nawasak ang &amp;quot;kinse anos&amp;quot; ad, nagkakamali sila. Nag-uumpisa pa lamang ang problema. Bakit hindi nila batikusin ang mga TV program sa tanghali na kadalasan na ang mga kabataang kababaihan at kalalakihan ay nagsasayaw na halos natatakpan lamang ng kapiranggot ang kanilang kaselanan? Bakit hindi sila mag-rally sa mga TV station at kondenahin ang ganitong klaseng panoorin? O kayay lusubin ang opisina ng mga malalaswang tabloid na nagkalat sa bangketa. Bakit hindi makipagtulungan sa Video Regulatory Board (VRB) sa pagkumpiska sa mga malalaswang CDs na ibinibenta sa matataong lugar sa Quiapo, Quezon City, Pasay City, Caloocan City at iba pang lugar sa Metro Manila. Marami pang dapat &amp;quot;undayan ng gulok&amp;quot; ang Gabriela. Hindi pa kayo tapos sa pakikipaglaban sa mga umaabuso at nagmamalupit sa kababaihan at kabataan. Marami pang dapat wasakin. Marami pang dapat gibain.</body>
<link>http://www.philstar.com/Article.aspx?articleId=247880&amp;publicationSubCategoryId=94</link>
</article>
<article>
<title>FPJ: 'Pasasabugin ko ang utak niyo'</title>
<author>ORA MISMO Ni Jarius Bondoc</author>
<date>
<month>April</month>
<day>27</day>
<year>2004</year>
</date>
<body>TALAGANG nakagigiliw si Fernando Poe, Jr. sa pelikula. Madalas siyang pumapel na tagapagtanggol ng mga api. Kahanga-hanga siya. Pero may kakaibang pinapel si FPJ isang gabi nung Oktubre 1987. Ulat ng Inquirer, &amp;quot;parang pelikula, wala nga lang direktor na sumigaw ng cut at camera crew.&amp;quot; Ang idolo ng madla ay nag-astang kontra-bida sa tunay na buhay. Detalyado rin ang ulat sa Malaya at Manila Standard. Pumasok ang lasing na FPJ sa 21 Coffee Shoppe sa Makati Cinema Square, kasama ang dalawang lalaki at dalawang babae. Umorder sila ng pagkain at inumin. Tinawag ni FPJ ang manager na si Ma. Natividad Zayco at biglang sinigawan, &amp;quot;Komunista ka ba? Kung komunista ka, pasasabugin ko ang utak mo.&amp;quot; Nabigla si Zayco, na napansing may .45-caliber pistol na sukbit ang action star. Patuloy ni FPJ: &amp;quot;Bumoto ka ba kay Cory? Kung bumoto ka sa kanya, pasasabugin ko ang utak mo.&amp;quot; Pinilit ni Zayco ngumiti at bumalik sa mga gawain. Nilingon ni FPJ ang iba pang diners at sinigawan: &amp;quot;Sino kayo? Are you from the military? Pg ina niyo. Pasasabugin ko ang utak niyo.&amp;quot; Tumakbo si Zayco sa labas para magpasaklolo sa security guards. Nakarinig sila ng putok sa loob. Binaril pala ni FPJ ang lamp. Papasok si Zayco nang salubungin ng dalawang babaeng kasama ni FPJ, at sinabing sa labas na lang siya. Maya-maya, lumabas si FPJ at ang dalawang lalaki. Umalis sila na hindi nagbayad ng bill. Dumating ang pulis, na nakakuha ng basyo ng .45 caliber. Nagdemanda si Zayco. Galit na galit si Mayor Jejomar Binay nang malaman ang insidente. Kingpin siya sa Makati, at Rambo tuwing may kudeta laban kay Cory Aquino. Pina-hunting niya si FPJ sa buong Kamaynilaan. Makalipas ang tatlong araw, takot na sumuko si FPJ sa city hall. Nahimasmasan na. Sa harap ng press, nakayukong humingi ng paumanhin sa asal-lasing, at nangakong hindi na uulit. Pinatawad siya ni Binay. Katunayan nga, siya ngayon ang general campaign manager ni FPJ.</body>
<link>http://www.philstar.com/Article.aspx?articleId=247889&amp;publicationSubCategoryId=94</link>
</article>
<article>
<title>Jueteng sa Bicol!</title>
<author>ORA MISMO Ni Butch M. Quejada</author>
<date>
<month>April</month>
<day>27</day>
<year>2004</year>
</date>
<body>CONGRATULATION Vice Admiral Ernesto H. de Leon, Flag Officer in Command ng Philippine Navy, dahil nahirang ito bilang Most Outstanding Mason for Military sa katatapos na ika-88 Annual Convention ng Free and Accepted Mason of the Philippines na ginanap sa Cagayan de Oro noong Abril 22 hanggang Abril 24, 2004. Mabuhay ka, BROTHER! Siyanga pala, si Boyet Calabiyo, pala ang bata ni Art Kabigtak sa Camarines Norte dahil ito pala ang local doon pagdating sa operasyon ng dayaan bolahan. Namamayagpag hanggang ngayon ang jueteng sa Bicol dahil kailangan pala ng pitsa ng mga bugok na pulitiko doon para gamitin nilang panglangis sa mga botante sa Mayo 10. Hindi pala birong pera ang ibinigay ng mga gambling lords sa mga kurap na LGUs at mga pigoys sa Bicol para payagan silang mag-operate ng dayaan bolahan. Kaya kahit na anong banat ang ginagawa ng mga kuwago ng ORA MISMO, ay hindi tumatalab sa mga lintik dahil bulsa nila ang importante kaysa tungkulin nila. Kaya naman nagtataka tayo sa PNP Region 5, dahil hindi kumikibo ang mga ito sa operasyon ng jueteng sa kanilang hurisdiksyon. PNP bossing Jun Ebdane, ano kaya ang dahilan? Tuwang-tuwa ang grupo ni Art Kabigtak, Tom Arinula, Tony Onggoy, ang isa sa mga druglords sa Region 3, at Alex Tang Ah, dahil ang lakas ng kanilang kubransa sa Bicol. Ang tatlong kasapi sa partido ng Lakas Asar, na sina Ed sa Oas, bayag daw este mali bayaw pala ng isang mataas na opisyal ng mga rakpadudels sa Region 5, Si Rey, kapatid ng isang tongresman at si Boy ng Daraga. Tahimik ang tatlo dahil akala nila ay makakalusot sila sa pang-amoy ng mga kuwago ng ORA MISMO. Pero sa palagay ng mga kuwago ng ORA MISMO, unti-unting mababawasan ang kanilang kasiyahan sa paggawa ng salapi dahil matindi na ngayon ang parusa sa illegal gambling. Pinabigat ni Biazon ang batas sa illegal gambling. Fourteen hanggang 16 years ang parusa sa lahat ng makakalawit sa illegal gambling. Sa bisa ng Republic Act 9287, itinaas ang parusa sa lahat ng mahuhuling mananaya, ahente, coordinator, controller, supervisor, operator, namamahala, kapitalista, at maging protector o nakapatong na PNP sa lahat ng uri ng illegal gambling. Kapos ang espasyo ng Chief Kuwago, anang kuwagong SPO-10 sa Crame. Hindi natin lulubayan ang dayaan bolahan sa Bicol, sabi ng kuwagong pulis na binubukulan ng kapwa Pigoy. May mga higher ups sa Crame ang binabanggit na inayos daw ng mga gambling lords? sabi ng kuwagong Kotong cop. Hindi naman magkakatuluyan sa isang lugar ang jueteng kung walang basbas ang mga rakpadudels. Sa Huwebes abangan natin ang kasunod mga kamote.</body>
<link>http://www.philstar.com/Article.aspx?articleId=247894&amp;publicationSubCategoryId=94</link>
</article>
<article>
<title>Kaso ng tumalbog na tseke</title>
<author>IKAT AT ANG BATAS Ni Atty. Jose C. Sison</author>
<date>
<month>April</month>
<day>27</day>
<year>2004</year>
</date>
<body>NAG-ISYU ng 64 na tseke si Omar pabor kay Ronnie para sa rediscounting nito, kabilang ang 12 tseke na may kabuuang halaga na P1,392,500. Subalit lahat ng nasabing tseke ay tumalbog sa dahilang account closed. Kahit na maraming beses hiniling ang bayad mula kay Omar, hindi ito tumupad. Nahatulan ng Korte si Omar at hindi isinaalang-alang ang kanyang depensa na ang tseke ay inisyu ng isang korporasyon. Bukod pa sa 64 at 12 tseke, nag-isyu na pala siya noon ng 50 tseke kung saan siya ay nahatulan na rin ng Korte. Nahatulan si Omar sa kasong paglabag sa BP 22 na may sentensiyang 6 na buwang pagkakakulong ng 12 beses at naatasang bayaran ang P1,392,500 na may kasamang 12% na interes. Ang desisyon ng mababang hukuman ay kinumpirma ng Court Appeals (CA). Umapila si Omar sa Korte Suprema. Dito ay iginiit niya na ang naunang 50 tseke na kanyang inisyu ay hindi maaaring maging basehan ng parusang ipapataw sa kanya. Ang nasabing 50 tseke ay parte raw ng 64 na tsekeng inisyu niya. At dahil ang kanyang ginawang pag-iisyu ng tseke ay bunga ng isang kriminal na intensyon, dapat ay isang complaint o information lamang ang isinampa laban sa kanya. Tama ba si Omar? MALI. Naiiba ang naunang hatol sa kanya base sa 50 tseke sa 12 tseke ng panibagong hatol sa kanya. Ang pag-isyu niya ng 50 tseke at ng 12 tseke na bahagi ng 64 na tseke ay mabigat na krimen. Hindi maaaring patawan lamang ng multa ang ganitong krimen. Ayon sa batas, ang bawat pag-isyu ng tsekeng tumalbog ay isa nang paglabag sa BP 22. At dahil malum prohibitum ang BP 22, ang kriminal na intensyon ay hindi isinasaalang-alang. Ang tsekeng tumalbog ay isang mabigat na krimen hindi lamang sa taong tumanggap nito kundi pati na rin sa lipunan lalo na sa usaping komersiyo. (Lim vs. People, G.R. 143231, October 26, 2001).</body>
<link>http://www.philstar.com/Article.aspx?articleId=247900&amp;publicationSubCategoryId=94</link>
</article>
<article>
<title>Kapag hindi nagkaisa, tapos ang oposisyon</title>
<author>HALA BIRA Ni Danny Macabuhay</author>
<date>
<month>April</month>
<day>27</day>
<year>2004</year>
</date>
<body>HINDI na makatulog ang mga lider ng mga partido at campaign managers ng mga kandidato sa pag-iisip ng mga paraan kung papaano sila mananalo. Dalawang linggo na lamang at eleksiyon na subalit wala pa ring nakakasiguro kung sino ang mananalo kahit na sa survey ay si President Gloria Macapagal-Arroyo ang nakakaungos ng kaunti kay Fernando Poe, Jr. Malaki ang agwat ng mga sumusunod na sina Raul Roco, Ping Lacson at Eddie Villanueva. May paniniwala sina Lacson at FPJ na kung magsasanib sila ng puwersa ay maari nilang mapataob si GMA kahit hawak pa nito ang makinarya at biyurukrasya ng pamahalaan. Subalit, ang pag-uusap ng dalawa ay ilang ulit nang hindi matuluy-tuloy na para bagang may bumabalakid. May mga nagsasabi na mahirap ngang magkasundo sina Poe at Ping sapagkat parehong gustong mag-presidente. Ayon sa mga eksperto sa pulitika, walang makakatalo kay GMA kung hindi magsasanib ang oposisyon lalo na sina FPJ at Lacson. Subalit, sa oras na ito na dalawang linggo na lamang ay botohan na ay wala pa kaming nakikitang pagkakaisa ng mga presidentiables maliban sa nababalitang maaaring pagsasanib nina Raul Roco at Bro Eddie Villanueva. Pero, kahit na matuloy ito, wala pa ring kasiguruhan na magiging matagumpay ang pagsasamang ito. Lumiliwanag ang paglamang ni GMA. Ginagamit na ng kampo nito ang bandwagon effect. Ang estratehiyang nagpapakita na parami na nang parami ang sumasanib na mga dating kalaban kay Arroyo habang nagkakawatak-watak at hindi nagkakaunawaan ang mga taga-Oposisyon. Kapag hindi nagkaisa ang Oposisyon tapos na ang boksing. Puwede na uling gumawa ng pelikula sina FPJ at balik-senado na naman si Ping.</body>
<link>http://www.philstar.com/Article.aspx?articleId=247905&amp;publicationSubCategoryId=94</link>
</article>
<article>
<title>EDITORYAL - Kailan lilitaw ang mga alitaptap ?</title>
<author></author>
<date>
<month>April</month>
<day>28</day>
<year>2004</year>
</date>
<body>ALAM nyo ba ang dahilan kung bakit wala kayong makitang mga alitaptap dito sa Metro Manila at sa kalapit lugar? Dahil sa air pollution. Ang mga alitaptap ay naglaho dahil sa maruming hangin. Kung saan nagtago ang mga alitaptap o kung namatay na sila, walang makapagsasabi. Ang ganitong kalubhang sitwasyon sa maruming hangin ang naging dahilan para ang isang grupo ng mga environmentalists ay nagsagawa ng &amp;quot;bicycle run&amp;quot; noong nakaraang linggo para i-promote ang pangangalaga sa kapaligiran. Ang masidhing paghahanap sa mga alitaptap ay nagkaroon naman ng kaugnayan sa ipinagdiriwang na Earth Day noong Huwebes. Taun-taon ay ipinagdiriwang ito upang ipaalala sa sangkatauhan na nararapat protektahan ang mundo. Ang pagkasira ng mundo dahil sa pollution, maruming mga ilog, pagkakalbo ng mga kagubatan, pagguho ng lupa, ay ilan lamang sa mga nangyayari ngayon at kung hindi magkakaroon ng lubusang pagkakaisa para labanan ang mga lumalapastangan sa kalikasan, walang ibang magiging kawawa kundi tayo na rin. Wala nang titirahan at maaaring maglaho na rin gaya ng alitaptap. Karamihan sa mga Pilipino ay hindi pa rin ganap ang nalalaman sa kahalagahan ng pangangalaga sa kapaligiran. Hindi pa rin sila ganap na naaalarma sa maaaring kahantungan ng ginagawang pagsira, pagdumi at paglason sa kapaligiran. Marami ang walang anumang nagtatapon ng kanilang basura sa mga estero at kanal. Marami ang basta na lamang nagtatapon ng balat ng kendi, biscuit o prutas habang nakasakay sa dyipni at bus. Ang mga basurang ito ang bumabara sa mga daluyan ng tubig. Marami pa rin ang patuloy na lumalabag sa Clean Air Act of 1999. Maraming pabrika at mga kompanya ang patuloy na nilalason ang kapaligiran dahil sa makapal na usok na kanilang ibinubuga. Wala namang ngipin ang Clean Air Act at hindi maputulan ng sungay ang mga lumalabag. Patuloy ang mga smoke-belchers sa pagyayaot sa mga kalsada sa Metro Manila. Ang EDSA ang itinuturing na pinaka-polluted na lugar sapagkat narito ang mga kakarag-karag na bus na nagbubuga ng nakakalasong usok. Sa isang pag-aaral, sinabi na kapag hindi nasolusyunan ang grabeng air pollution sa Metro Manila, maaaring hindi na ito matirhan pagkalipas ng 10 taon. Nakapangangamba ang ganito. Saan titira ang mga taga-Metro Manila gayong pinatag na ang bundok at ginawang golf course, sinemento na ang mga palayan at tinayuan ng shopping malls. Sanay matutuhan ng bawat isa ang pangangalaga sa kapaligiran at ipatupad naman ng gobyerno ang angkop na batas. Masarap makitang muli ang mga alitaptap.</body>
<link>http://www.philstar.com/Article.aspx?articleId=248009&amp;publicationSubCategoryId=94</link>
</article>
<article>
<title>Gov.Magsaysay,totoo ba ito ?</title>
<author>BANAT NI BATUIGAS Ni Bening Batuigas</author>
<date>
<month>April</month>
<day>28</day>
<year>2004</year>
</date>
<body>NAGSUNOG ng kilay kung sinuman itong nagpadala ng e-mail sa akin sa website na Chrisamel@aol.com para lang ibulgar ang jueteng operations diyan sa Zambales. May kaduwagan lang ang may akda nito dahil sa Amerika siya at iniwan niya tayong makipaglaban para sa interes niya. Pero kahit ganoon pa man, bigyan natin ng pansin ang inilalapit niyang problema dahil public service itong kolum natin. Ganito ang nilalaman ng buong e-mail na may petsang April 18 at wala tayong babaguhin. Pareng Bening, Bakit alam na alam mo ang lugar ng jueteng sa buong bansa? Pero bakit sa Zambales mukhang hindi mo alam na may jueteng? Ok! Bibigyan kita ng tip kung hindi mo alam. Ang may pa-jueteng sa Zambales ay si Gov. Vic Magsaysay at ang namamahala ay ang kanyang anak na si JV Magsaysay. Maawa ka sa Zambale&amp;ntilde;os, nasa kamay ng Magsaysay ilang dekada na ang nakaraan ngunit wala pa rin asenso. Kawawang Zambales. Ako ay masugid na taga-subaybay ng iyong article. Nakita ko ang tapang sa iyong pagsusulat. Sana naman punahin mo ang katiwalian sa aming lalawigan. Sobra na. May bulong-bulungan pa rin sa Zambales na kasama sa negosyo ng Magsaysay ay mga smuggling from Subic (SBMA) at drugs. Kung maalala mo may nasabat ang military ng malaking drugs diyan sa Zambales. Alam mo nasa Amerika kami pero palagay ko mas marami kaming alam kesa sa inyo. Mas magaling ang intelligence source namin kesa sa inyo. Palagay ko dahil dito walang lagayan. Umaasa ako na itong pagsulat ko sa inyo ay may patutunguhan. Maraming salamat at mabuhay kayo!!! He-he-he! Tinatanggap natin ang hamon nitong e-mail sender at pagtuunan natin ng pansin itong jueteng diyan sa Zambales. Ang una nating tatanungin ay itong si PNP chief Dir. Gen. Hermogenes Ebdane Jr., na taga-Zambales rin. Gen. Ebdane Sir, papayag ka bang may jueteng diyan sa probinsiya mo eh maliwanag pa sa sikat ng buwan ang pagyayabang mo na wala ng jueteng sa bansa? Dapat siguro, pagsisipain mo ang jueteng sa probinsiya mo Gen. Ebdane Sir para maniwala ang kampo ni Presidentiable Ping Lacson na seryoso ka sa kampanya mo. Sa totoo lang, isa si Gen. Ebdane sa mga solution sa jueteng diyan sa Zambales dahil isang kumpas lang niya, tiyak may kinalalagyan ang ilegal na sugal doon. Linisin mo muna ang probinsiya mo Gen. Ebdane Sir, at idagdag mo itong Pampanga na probinsiya naman ni Presidente Arroyo para maniwala ang sambaya-nan na totoo ang mga pinagsasabi mo ukol sa jueteng sa bansa. Di ba sabi mo 90 percent ng jueteng sa bansa ay sarado na? Bakit itong sa Zambales ay bukas na bukas at alam kahit ng taga-Amerika? At tiyak na hindi rin kikilos ang hepe ng Zambales PNP na si Sr. Supt. Wilson Victorio sa problema ng jueteng sa Zambales. Itong si Victorio ay pinsan pala ng asawa ni Ebdane kayat alam nyo na mga suki kung bakit nakatiklop ang kamay niya laban sa jueteng. May karugtong.</body>
<link>http://www.philstar.com/Article.aspx?articleId=248017&amp;publicationSubCategoryId=94</link>
</article>
<article>
<title>Ang Pag-IBIG Fund at Programa ng Pabahay</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>April</month>
<day>28</day>
<year>2004</year>
</date>
<body>ANG Home Development Mutual Fund na mas kilala sa tawag na Pag-IBIG Fund (Pagtutulungan sa Kinabukasan: Ikaw, Banko, Industriya at Gobyerno) ay isa sa pangunahing institusyong pinansiyal ng gobyerno na malaki ang papel sa pabahay. Tinutukoy nito ang mga sektor na may kinalaman sa pagpapatupad ng isang savings scheme para sa pabahay. Ang Pag-IBIG Fund ay ang pondong nagmumula mismo sa mga kontribusyon ng mga miyembro nito at ng kanilang employer. Itinatakda ng batas o ng Republic Act 7742 na mandatory ang pagmimiyembro sa Pag-IBIG. Nagsimula ang programang ito noong 1978, sa pamamagitan ng PD1530. Mula noon, humigit kumulang pitong beses na itong sumailalim ng pagbabago  sa administrasyon ng pondo, sa ahensiyang dapat mamahala ng pondo at sa halaga ng kontribusyon. Kabilang sa mga benepisyo ng miyembro ng Pag-IBIG Fund na malaki ang tulong sa programa ng pabahay ng kasalukuyang administrasyon ay ang Rent-to-Own Program at Housing Loan Program. Sa ilalim ng Rent-to-Own Program, layunin ng Pag-IBIG Fund na matugunan ang pangangailangan sa pabahay ng mga miyembro nitong may mababang sahod. Pinauupahan ng Pag-IBIG Fund ang mga bahay na pag-aari nito sa loob ng limang taon. Sa loob ng panahon na ito, maaaring bilhin ng nangungupahan ang bahay sa pamamagitan ng pagkuha ng housing loan mula sa Pag-IBIG. Ang Housing Loan Program naman ay naglalayong magbigay ng tulong pinansiyal sa mga miyembro nitong nais bumili ng bahay, lupa o di kayay bahay o lupa, maaari rin itong gamitin sa pagpapatayo ng bahay sa lupang pag-aari ng miyembro o kayay pagpapaayos ng bahay. Maaari ring gamitin ang Housing Loan para sa refinancing ng isang utang sa ibang institusyong katanggap-tanggap ng Pag-IBIG. Ang Rent-to-Own at Housing Loan Program ay ilan lamang ng mga benepisyo miyembro na maaaring gamitin ng mga miyembro para sa kanilang mga pangangailangan sa pabahay. Para sa karagdagang impormasyon sa mga programang ito, makipag-ugnayan sa inyong pinakamalapit na pag-IBIG Branch.</body>
<link>http://www.philstar.com/Article.aspx?articleId=248028&amp;publicationSubCategoryId=94</link>
</article>
<article>
<title>Ang tinapay ng buhay</title>
<author>ALAY - DANGAL Ni Fr. Jose C. Blanco, S.J.</author>
<date>
<month>April</month>
<day>28</day>
<year>2004</year>
</date>
<body>Nang ang mga Israelita ay naglalakbay sa disierto patungo sa ipinangakong lupa, binigyan sila ni Yahweh ng tinapay na makakain  ang manna. Subalit hindi ito nakokolekta ng mga tao upang imbakin o ipunin, kahit man lamang para sa susunod na araw. Ngayon ang mga tao ay hinahandugan ng tinapay na nagbibigay-buhay. Hindi pisikal na buhay, kundi buhay-espiritwal o buhay na walang hanggan. Binigyan tayo ni Juan ng isang pagtatalakay ni Jesus tungkol sa kanyang sarili bilang tinapay para sa buhay ng sangkatauhan (Jn.6:35-40). &amp;quot;Ako ang pagkaing nagbibigay-buhay, sabi ni Jesus. Ang lumalapit sa akin ay hindi magugutom, at ang nananalig sa akin ay hindi na mauuhaw kailanman. &amp;quot;Ngunit sinabi ko na sa inyo: Nakita na ninyo ako, gayunmay hindi kayo nananalig sa akin. Lalapit sa akin ang lahat ng ibinigay sa akin ng Ama. At hindi ko itataboy ang sinumang lumapit sa akin. Sapagkat akoy bumaba mula sa langit, hindi upang gawin ang kalooban ko, kundi ang kalooban ng nagsugo sa akin. At ito ang kanyang kalooban: Huwag kong pabayaang mawala kahit isa sa mga ibinigay niya sa akin, kundi muling buhayin sila sa huling araw. Sapagkat ito ang kalooban ng aking Ama: Ang lahat ng makakita at manalig sa Anak ay magkaroon ng buhay na walang hanggan. At silay muli kong bubuhayin sa huling araw. Subalit upang makamtan ang tinapay na ito  ang katawan ni Jesus na nagbibigay ng walang-hanggang buhay  ang isay dapat maniwala kay Jesus. Ang isay dapat magkaroon ng pananalig kay Jesus. At wala nito ang mga Judio  wala silang pananalig kay Jesus. Kinakailangan nang matatag na pananampalataya at malaking pagmamahal upang matanggap si Jesus. Kapag tinatanggap natin si Jesus sa Banal na Komunyon, pinalalapit nito tayo sa Diyos. Mas ginagawa tayo nitong mapagmahal sa kapwa. Mas nagiging maunawain tayo sa kalagayan ng ating kapwa.</body>
<link>http://www.philstar.com/Article.aspx?articleId=248038&amp;publicationSubCategoryId=94</link>
</article>
<article>
<title>Bakit binibira ng simbahan ang PAGCOR ?</title>
<author>AKSYON NGAYON! Ni Al G. Pedroche</author>
<date>
<month>April</month>
<day>29</day>
<year>2004</year>
</date>
<body>NAPAPAILING ako sa Simbahang Katoliko lalu na sa pahayag ni Archbishop Oscar Cruz ng Lingayen at Dagupan na dapat nang buwagin ang PAGCOR dahil imoral. Okay sana ang ganyang opinyon kung hindi tumatanggap ng benepisyo ang simbahan mula sa PAGCOR. Isa sa mga pinakamalaking tinutustusan ng PAGCOR ang mga proyekto ng simbahang Katoliko. Marami ring so-called NGOs na tumatanggap ng sustento sa PAGCOR pero sa kabila nitoy kinakagat pa rin ang kamay na nagpapakain sa kanila. Dapat maging consistent ang paninindigan ng simbahan. Bago batikusin, tanggihan muna ang lahat ng tulong na mula sa institusyong ito. Nagiging tampulan ng tuligsa ang PAGCOR dahil eleksyon na naman. Nagtutustos daw ito sa pangangampanya ni Presidente Arroyo. Pero bago natin ito husgahang &amp;quot;instrumento ng politika&amp;quot;, alamin natin ang layunin ng PAGCOR kung bakit itinatag ito. Ang kinikita nito ay ibinubuhos sa mga civic and social projects. Madalas kong sabihin na kapag may dumudulog sa ating mararalita na nangangailangan ng tulong ay kagyat nating iniri-refer sa PAGCOR na hindi nagkakait ng assistance. Madaling akusahan si Presidente Arroyo na ginagamit ang PAGCOR para makaani ng boto ng taumbayan. Ngunit ang lagay ba naman porket nangangampanya ang Pangulo, ititigil na lahat ang gawain ng pamahalaan para sa kabutihan ng taumbayan? Nagkataon lang na siya ang incumbent President. Ang hirap sa ibang politiko, ginagawang isyu laban sa Pangulo ang PAGCOR. Pero kapag sila ba ang naluklok sa poder ay hindi kaya mas masahol pa ang gagawin nilang pangungulimbat? Bilib ako sa pananaw ni Bangon Pilipinas presidential bet Eddie Villanueva. Nang magkita kami sa isang presscon tinanong ko siya kung ano ang gagawin niya sa PAGCOR kung mahahalal. Sabi niya, bilang isang Christian leader ay hindi siya pabor sa pagsusugal pero ang PAGCOR ay isang legal na institusyon na hindi niya puwedeng tinagin. &amp;quot;Brod, mai-impeach ako pag ginawa ko iyan&amp;quot; aniya. Ngunit aniya, sa panahon ng kanyang panunungkulan ay sisikapin niyang makabuo ng bagong paraang kikita ng salapi para sa bayan nang hindi kakailanganin ang pagsusugal.</body>
<link>http://www.philstar.com/Article.aspx?articleId=248125&amp;publicationSubCategoryId=94</link>
</article>
<article>
<title>Formula sa Mayo 10: FPJ vs Ping= GMA or Roco+Bro. Eddie=GMA</title>
<author>HALA BIRA! Ni Danny Macabuhay</author>
<date>
<month>April</month>
<day>29</day>
<year>2004</year>
</date>
<body>KUNG ang mga balita sa mga pahayagan, radyo at telebisyon ang pagbabatayan, walang matatalong mga kandidato sa pagka-pangulo sa darating na eleksyon. Bawat isa ay nagpapahayag na siya ang nakakalamang base sa kinalabasan ng kanyang pangangampanya. Anya, parami nang parami ang mga taga-suporta niya sa lahat ng mga lugar na dinadayo. Sa katunayan nga raw ay panay na ang lipat sa kanya ng mga taga-suporta ng kanyang mga kalaban. Ganito ang maririnig natin sa mga presidentiables. Sa eleksyon na ito, anim ang tumatakbo sa pagka-pangulo. Sina Gloria Macapagal-Arroyo, Fernando Poe, Jr., Panfilo Lacson, Raul Roco, Eddie Villanueva at Eddie Gil. Kung pakikinggan sila at wala sa kanila ang matatalo, lahat sila ay mananalo. Pero, imposibleng mangyari ito. Alam naman nating isa lang ang mananalo at mahahalal na presidente sa Mayo 10. Siguro nga ay dapat ganito sa pulitika. Always positive thinking. Kailangan nga marahil na ipinapakita na parating nakakalamang sa mga kalaban. Kahit na nagkukumahog at walang perang magamit sa pangangampanya ay hindi pa rin nagpapahalata. Tira pa rin nang tira kahit na mga kamag-anak na lamang ang natitirang taga-suporta. Subalit, may mga pahiwatig na baka may magaganap na pagbabago sa loob ng 10 araw. Kung tutuusin, maliban kay Eddie Gil na itinuturing na salimpusa na lamang, mahirap pa ring isantabi ang alinman sa mga natitirang kandidato. Talagang posible na sumanib na si Raul Roco kay Eddie Villanueva. Si Bro. Eddie ang standard bearer. Kung ok sa mga doktor si Roco, maaaring mag-bise presidente na lamang ito kay Bro. Eddie. Malakas ang pakiramdam ko na hindi aatras si Ping at FPJ sa pagka-pangulo. Hindi papayag sina Ed Angara, Tito Sotto, Tessie Oreta-Aquino sa kagustuhan ni Ping na bumaba na lamang si Da King sa pagka-bise presidente. Kapag nagkaganito, siguradong malaki ang pasasalamat ni GMA kay Ping. Kaya, ang lalabas na formula sa darating na eleksyon ay ito: FPJ vs Ping = GMA o Roco + Bro. Eddie = GMA. Ito naman ay hula lamang namin.</body>
<link>http://www.philstar.com/Article.aspx?articleId=248133&amp;publicationSubCategoryId=94</link>
</article>
<article>
<title>EDITORYAL - Kulang sa impormasyon sa absentee voting</title>
<author></author>
<date>
<month>April</month>
<day>30</day>
<year>2004</year>
</date>
<body>PALPAK ang absentee voting sa local at mga overseas contract workers. At walang ibang masisisi sa kapalpakang ito kundi ang Commission on Election (Comelec) at ang mga opisyal ng military at pulis at ganoon din ang embassy officials. Kulang sa impormasyon ang mga voters kaya kakaunti ang nagkaroon ng interes na bumoto. Isang malaking kabiguan na hindi nagamit ng mga sundalo at pulis at maging ng mga OFWs ang kanilang right of suffrage. Sa absentee voting, pinapayagan nang makaboto ng advance ang mga miyembro ng military at police na naka-assigned sa malayong lugar. Hindi na kailangang umuwi o magbakasyon para lamang makaboto sa May 10 kaya binigyan na sila ng pagkakataong makaboto. Pero malaking pagkadismaya sapagkat kakaunti lamang ang bumoto. Isang palatandaan na kulang sa impormasyon ang mga botante. Sa kabuuang 113,000 military personnel sa buong bansa, 1, 268 lamang ang bumoto. Nakagugulat ito. Maaaring hindi sila na-informed o kayay hindi binigyan ng pagkakataon ng kanilang mga superiors na makaboto. O maaari rin namang walang interes ang mga botante. Sa aming palagay, ang kakulangan sa impormasyon ang dahilan. Kung nabigyan sila ng sapat na impormasyon, tiyak na dumagsa sila para bumoto. Pero kung nakadidismaya ang resulta ng botohan sa mga military personnel mas lalo namang nakagigimbal ang nangyari sa PNP sapagkat sa may 3,033 registered voters na police personnel wala ni isa man ang nakaboto. &amp;quot;Itlog&amp;quot; ang resulta. Maging ang mga overseas Filipino workers ay hindi rin ganap na na-informed dahil sa mababang bilang ng mga bumoto. Lumalabas na ang mga OFWs lamang na nasa Hong Kong ang nagpakita nang kaalaman sa pagboto. Sinasabi sa pinaka-latest na report na mahigit 300,000 lamang ang bumoto. Ang mga OFWs na nasa Middle East ay matamlay ang nangyari. Walang kabuhay-buhay. Kagaya sa Iraq na apat na boto lamang ang natala. Sinasabing may 2,500 OFWs sa Iraq na karamihan ay nagtatrabaho bilang waiters, maintenance workers, doctors, nurse at janitors. Sabagay, maaaring ang kaguluhan doon ang naging dahilan kaya matamlay ang botohan. Kulang sa impormasyon ang voters kaya ganito ang kinalabasan ng unang absentee voting. Nasayang ang panahong ginugol sa pagsisikap na maging batas ang absentee voting. Leksiyon ito sa Comelec. Naging masigasig naman sana ang mga opisyal na ipaalam sa mga military at police personnel na maaari na silang makaboto. Nasayang lang ang karapatan.</body>
<link>http://www.philstar.com/Article.aspx?articleId=248237&amp;publicationSubCategoryId=94</link>
</article>
<article>
<title>Pera sa survey</title>
<author>PANAGINIP LANG Ni Nixon T. Kua</author>
<date>
<month>April</month>
<day>30</day>
<year>2004</year>
</date>
<body>PABAYAAN naman ninyong magyabang ng konti ang inyong lingkod at magsalita ng sinabi ko na nga ba. Bakit kanyo? Kasi nitong nakaraang ilang mga araw naglabasan na ang ilang mga taong tinanong ng mga nag-su-survey at binulgar din nila na hindi pala sila binigyan ng choices makapili ng gusto nilang maging Pangulo bukod kay Madam Senyora Donya Gloria at kay Fernando Poe Jr. Ang pagbubulgar ng mga taong ito ay nasabi na natin at ang katunayan nito ay ang nilathala nating text noong Abril 22 (Ang paraan po ng pag survey ng sws at pulse asia, mg ask cla cnu presidentiable choice m, f u say bro. Eddie, sbhn nila d cya ksma s choices, ds hapend s davao ct. - 09274565047). Tayo rin ang matagal ng hinihingi sa SWS at Pulse Asia at iba pang mga gumagawa ng survey na ilabas ang pangalan ng kanilang mga respondents, nagbayad para mag-survey, mga nagbabayad para mag-rider question, ano ang mga sangay ng gobyerno na nagbabayad ng survey at sino ang mga opisyal na ito. Lahat ito ay tinanggihan ng mga gumagawa ng survey company at panay ngayon ang tanggi nila na manipulado nila ang resulta. Pero may isang bagay silang inamin at eto ang presyo na talaga namang malaki at sana ay ginastos na lang sa tamang proyekto ng gobyerno o di kayay pangkabuhayan ng mga mamamayan. Inamin nila na ang magpa-survey ng isang national position ang nangangailangan ng P3 milyon hanggang P4 milyon. Kaya yan mga kaibigan, tandaan kung sino ang mga nagpagawa ng survey. Tiyak ko hindi si Sen. Ping Lacson, hindi si dating secretary Raul Roco at lalong hindi rin si Bro. Eddie Villanueva. Kaya sino ang matitira, di si Madam Senyora Donya Gloria at si FPJ, parehong lumalamang sa survey. Tandaan din po ninyo, hindi lang po isang survey ang binayaran, marami na ho yan, katunayan ay halos linggu-linggo kaya magkano na ang suma total niyan. Malaki na. Sa isang buwan, mahigit P10 milyon. Eh ilang buwan na ba? Hindi pa diyan kasama ang mga rider question na nagkakahalaga ng P50,000 kada tanong. So kung ang nais nyong tanong ay sino ang mas matalino si Madam o si FPJ, di obvious panalo si Madam. Galing ano, hindi mo na kailangang magpasurvey para malaman ang kasagutan, kaso pag mas marami ang Madam Senyora Donya Gloria, di lamang na siya, he-he-he! Mind conditioning yata yan para madaling mandaya. Tapos ang mga ahensiya ng gobyerno, kahit malayo pa ang eleksiyon ay nagbabayad ng P300,000 hanggang P600,000 para makita ang satisfaction rating ng tao sa kanila. Kadalasan ito pag may ulat sa bayan ang Pangulo. So kung ahensiya, payat na naman ang P6 milyon, eh ilang buwan na yan, nakailang taon na si Madam Senyora Donya Gloria, happy talaga sila, puwera lang ang mamamayan kasi pera ng bayan ang pambayad. In the meantime, okay ang bulsa nila kasi hindi nabubutasan at malay nyo may 20% pang kickback. Yehey!!! Tapos, pag tinanong mo ang mga gumagawa ng survey, isa pa ang isasagot sa iyo, hindi nila puwede sabihin kung sino ang nagbayad, bakit hindi, eh pera ng sambayanan yan at hindi naman kay secretary ganoon o chairman ganuon. Tsk-tsk-tsk, ginigisa talaga tayo sa sariling mantika. Kaso ngayon, mukhang naasar na ang mga mamamayan, kasi ibang iba ang survey result sa pulso ng bayan. Halatang halata na hinahanda sa pandaraya, kaya yan daming naglabasan.Katunayan, meron pang mga susunod, kasama na riyan ang mga taga-sunod ni Bro. Eddie Villanueva at Sec. Roco. Naghintay lang na may maglakas loob ay ngayon bubuhos na yan. Pero siyempre, agad namang pagtatanggol ng Malakanyang ang mga nag-susurvey, sayang yata ang mga perang binayad, tsaka kasali yan sa kanilang masamang planong pandaraya. Kaso bulilyaso na at nabulgar ang isang parte ng kanilang kalokohan. Ngayong nabuko na, tiyak lalakas na rin ang loob ng iba pa kaya malamang dadami ang aangal at magbubulgar ng manipulasyong ito. Kaya warning sa Malaca&amp;ntilde;ang, kung may iba pang plano, huwag nyo na isakatuparan, baka mabuko kayo, lumalakas na ang loob ng sambayanan, balita nga natin pati mga operator niyo na kasali sa pandaraya ay nakikipag-usap na sa ibang kandidato. He-he-he! Mabait tayo ngayon, binigyan namin kayo ng advance information, kasi naman baka sumabog sa mukha ninyo ang mga pandaraya dahil handa na silang kumanta. Mind you, hindi sa mga sikat na karaoke na istambayan nyo kung hindi sa publiko. Kaya yan, huwag na ninyong ituloy dahil ngayon tiyak, walang gagaya kay Udong Mahusay dahil kinokonsiyensiya na sila at natatakot na sa galit ng bayan. Kayo riyan na mga may alam pang paraan nila ng pandaraya, pati sa survey, text na ng inyong mga alam, pigilan natin ang panlolokong ito. Text sa 092726545341. Humanda lang ho kayong lumantad at ayaw ho natin ng anonymous tip at kailangan ho nating tumayo, magpakilala at lumaban sa katiwalian. * * * Para sa anumang reaksyon, sumulat lang sa nixonkua@yahoo.com o kayay mag text sa 09272654341. Mapapakinggan nyo rin po ang inyong lingkod sa DZEC 1062 mula 4:30 hanggang 6:00 ng hapon, Lunes hanggang Huwebes.</body>
<link>http://www.philstar.com/Article.aspx?articleId=248250&amp;publicationSubCategoryId=94</link>
</article>
<article>
<title>Bitag hulog sa 'BITAG' ng radar sa skyway</title>
<author>BAHALA SI TULFO Ni Ben Tulfo</author>
<date>
<month>April</month>
<day>30</day>
<year>2004</year>
</date>
<body>EKSKLUSIBONG mapapanood sa mga darating na episode ng &amp;quot;BITAG&amp;quot; ang aktuwal na footage ng pagpapahuli ng grupo ng BITAG Investigative Group sa mga operatiba ng Philippine National Construction Corporation o PNCC at Skyway. Sa kauna-unahang pagkakataon sa larangan ng Investigative Television, ilalantad ng &amp;quot;BITAG&amp;quot; ang mga impormasyong dapat malaman tungkol sa &amp;quot;radar&amp;quot;. Marahil ang iba sa atin ay walang sapat ng kaalaman ukol sa pamantayan ng Skyway kung sakaling sila ay manghuhuli ng mga motoristang lumalabag sa isa sa mga batas na mahigpit nilang ipinatutupad: Ang overspeeding. Sinadya ng aming grupo ang pagpapahuli sa mga operatiba ng PNCC para na rin sa kaalaman ng publiko kung ano ba talaga ang batayan ng nasabing pamunuan sa pag-huli ng mga motoristang nag-o-over speeding. Hindi lamang namin ipapakita ang aktuwal na paghuli sa amin ng PNCC kundi pati ang mga impormasyon ukol sa aktuwal na operasyon ng &amp;quot;radar&amp;quot; at ng enforcer na nagsisilbing operator o &amp;quot;spotter&amp;quot;. Layunin ng &amp;quot;BITAG&amp;quot; na magbigay impormasyon para na rin sa kaalaman ng ating mga kababayang motorista. Itoy upang maiwasan na rin ang mga aksidenteng maaaring mangyari habang binabaybay ang kahabaan ng Skyway. * * * BITAG hotline numbers, para sa mga NAABUSO, NAAAPI, at BIKTIMA ng PANLOLOKO o anumang uring katiwalian, I-text (0918) 9346417 o tumawag sa mga numerong ito 932-8919 / 932-5310. Manood tuwing Sabado, 7:00-8:00 p.m. IBC-13, &amp;quot;BITAG&amp;quot;</body>
<link>http://www.philstar.com/Article.aspx?articleId=248261&amp;publicationSubCategoryId=94</link>
</article>
<article>
<title>Kulang sa tulog nakaka-depressed</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>April</month>
<day>30</day>
<year>2004</year>
</date>
<body>MAHALAGA ang pagtulog. Sa isang pag-aaral ang batang kulang sa tulog ay maagang nade-depressed. Ayon sa ulat ng Child Development Annual Report sa Amerika, ang mga batang kulang sa tulog ay mahilig mag-init ang ulo. Nagiging pala-away sila at mas mababa ang grades nila kumpara sa mga natutulog ng husto sa oras. Isang kilalang female broadcaster ang nawalan ng boses sa sobrang pa-god, stress at lack of sleep. Ipinayo sa kanya ng doktor na dapat magpahinga. Nag-leave siya. Nagtulog at kumain ng marami at ilang araw lang ay bumalik na ang boses niya at lalo siyang sumigla. Ang mga artista sa pelikula at telebisyon ay sagad sa pagpupuyat kaya naman kung wala silang shooting o taping ay nagbi-beauty rest sila. Batid nila na sa pagpupuyat ay lumalaki ang eyebugs nila, nagkakatagyawat at nawawala ang pagiging flawless ng kanilang balat kaya naman kapag libre sila ay sinasamantala nila na matulog para manumbalik ang kanilang lakas, sigla at ganda. Personal na napatunayan ko na kapag akoy nakakatulog ng matagal at mahimbing ay iba ang pakiramdam. Masaya ako. Nagiging energetic ako at hindi agad naiimbiyerna sa mga katulong kong nakakakunsumi dahil hindi tama at pal-pak ang mga ginagawa. Kapag kulang ako sa tulog mainit ang ulo ko pero kapag nakatulog ako ng husto ay positive thinking ako at lahat ay nakikita ko sa pakiwari ko ay maganda lahat.</body>
<link>http://www.philstar.com/Article.aspx?articleId=248266&amp;publicationSubCategoryId=94</link>
</article>
<article>
<title>Pagpupugay sa manggagawa</title>
<author>HINDI PA TAPOS ANG LABAN Ni Sec.Mike Defensor</author>
<date>
<month>April</month>
<day>30</day>
<year>2004</year>
</date>
<body>BUKAS ay ipagdiriwang ang Araw ng Paggawa at nararapat lamang na parangalan natin ang manggagawang Pilipino. Malaki at mahalaga ang papel na ginagampanan ng manggagawang Pilipino sa ating mga industriya at ekonomiya. Sa tulong ng mga manggagawa ay nagiging maun-lad ang mga pabrika, pagawaan at negosyo. Ang husay at galing ng manggagawang Pilipino ay subok na hindi lamang dito sa Pilipinas kundi sa buong mundo. Ang sipag, tiyaga at disiplina ay ilan lamang sa mga katangiang likas sa manggagawang Pilipino. Ang kanilang katapatan at malasakit sa kani-lang trabaho at kumpanya ay hindi matatawaran. Sa ating pang-araw-araw na pamumuhay, marahil ay nakakalimutan natin ang kabayanihan ng bawat manggagawang Pilipino. Sa likod ng kanilang kakaunting sahod at mahirap na pamumuhay, gaya ng bawat isa sa atin ay patuloy pa rin ang pagsisikap ng manggagawang Pilipino upang matugunan ang pangangailangan ng kanyang pamilya. Iyan ang manggagawang Pilipino, hirap at pagod man sa paghahanap-buhay ay may paninindigang ipagpatuloy ang kanyang pagtatrabaho sa malinis at marangal na pamamaraan. Kaya ang panawagan ko sa mga kumpanya at negosyo na pangalagaan ang kapakanan ng mga manggagawa at igalang ang kanilang karapatan upang mapanatili natin ang maayos at makabuluhang relasyon ng kapital at lakas-tao. Isa ito sa pangunahing susi upang tuluy-tuloy ang ating pag-unlad. Kaisa ako sa buong bansa sa paghangad ng makabuluhang pagdiriwang ng Araw ng Paggawa para sa manggagawang Pilipino.</body>
<link>http://www.philstar.com/Article.aspx?articleId=248273&amp;publicationSubCategoryId=94</link>
</article>
<article>
<title>Pakikibahagi sa sakripisyo</title>
<author>ALAY - DANGAL Ni Fr. Jose C. Blanco, S.J.</author>
<date>
<month>April</month>
<day>30</day>
<year>2004</year>
</date>
<body>SA kultura ng maraming lahi, kapag ang isang sakripisyo ay inihahandog, ang mga tao ay nakikibahagi sa sakripisyo. Kinakain nila ang laman nang inihandog na sakripisyo. Iniinom din nila ang dugo nito. Sa mga hindi sanay sa ganitong kultura, ito ay isang nakahihilakbot na karanasan. Pakinggan si Jesus sa salaysay ni Juan (Jn. 6:52-59). Dahil ditoy nagtalu-talo ang mga Judio. &amp;quot;Paanong maibibigay sa atin ng taong ito ang kanyang laman upang kainin natin?&amp;quot; tanong nila. Kayat sinabi ni Jesus, &amp;quot;Tandaan ninyo: Maliban na kainin ninyo ang laman ng Anak ng Tao at inumin ang kanyang dugo, hindi kayo magkakaroon ng buhay. Ang kumakain ng aking laman at umiinom ng aking dugo ay may buhay na walang hanggan, at muli ko siyang bubuhayin sa huling araw. Sapagkat ang aking laman ay tunay na pagkain, at ang aking dugo ay tunay na inumin. Ang kumakain ng aking laman at umiinom ng aking dugo ay nananahan sa akin, at ako sa kanya. Buhay ang Amang nagsugo sa akin, at akoy nabubuhay dahil sa kanya. Gayon din naman, ang sinumang kumain sa akin ay mabubuhay dahil sa akin. Ito ang pagkaing bumaba mula sa langit; ang kumain nitoy mabubuhay magpakailanman. Hindi ito katulad ng kinain ng inyong mga magulang sa ilan; namatay sila bagamat kumain niyon.&amp;quot; Sa kultura ng mga Judio, ang mangusap tungkol sa laman at dugo ay nangangahulugan ng tao sa kanyang mortal na kalagayan. Alam ni Jesus na kanyang tatapusin ang kanyang sakripisyo sa kanyang kamatayan sa krus. Ang lahat ng ito ay mangyayari sa madugong paraan. Sa Misa, ang parehong sakripisyo ni Jesus ay iniaalay ngunit sa hindi madugong paraan.Tinatanggap natin ang katawan ni Jesus sa anyo ng tinapay. Iniinom natin ang kanyang dugo sa anyo ng alak. Sa ganitong paraan, pinalalalim natin ang buhay na walang-hanggan na nasa sa atin. Sa Misa, nakikibahagi tayo sa sakripisyo ni Jesus.</body>
<link>http://www.philstar.com/Article.aspx?articleId=248274&amp;publicationSubCategoryId=94</link>
</article>
</data>