<?xml version="1.0" encoding="ISO-8859-1" ?>
<data>
<article>
<title>EDITORYAL - PNP linisin sa mga 'pulis droga'</title>
<author></author>
<date>
<month>June</month>
<day>01</day>
<year>2004</year>
</date>
<body>ANG problema sa illegal drugs ay nananatiling banta sa bansa. Sa kabila ng kampanya ng gobyerno laban sa droga, patuloy pa rin ang pagkalat at kahit sa mga liblib na barangay na wala pang kalsada at kuryente ay nakapasok na at ginagawang halimaw ang mga kabataan. Patuloy ang pag-manufacture ng droga, lalo ang metamphetamine hydrochloride (shabu) na ang mga dayuhang Intsik ang nag-ooperate ng mga laboratoryo. Nakapagtatakang kahit na sunud-sunod ang pagsalakay sa mga laboratoryo, hindi pa rin masawata ang pagkalat ng droga. Kakatwa rin namang sa bawat pag-raid ng pulisya ay walang madakmang big time drug lord o ang mismong may-ari ng laboratoryo. Nakatakas o pinatakas? Problema ang shabu sa bansa. Ibat ibang uri ng malalagim na krimen ang ibinubunga ng paggamit nito. Ang malagim na sinapit ni Candice Castro, ang 22 year old na bank teller, na ginahasa muna at saka pinatay ay sinasabing droga ang dahilan. Ang mga suspects umano ay bangag sa bawal na gamot nang isagawa ang karumal-dumal na krimen. Pinasok ng mga suspects ang unit ng condo na inookupahan ni Candice at saka ito ni-rape. Hindi pa nakuntento ang mga suspect, pinasakan pa ng foreign object ang ari ng kawawang dalaga. Sabi ng pulisya, ang makagagawa lamang ng ganitong krimen ay ang mga &amp;quot;high&amp;quot; sa droga. Hindi lamang si Castro ang naging biktima ng mga drug addict, maraming iba pa na hanggang ngayoy humihingi ng hustisya. Problema ang illegal drugs. At lalo nang nagiging halimaw na problema sapagkat pati ang ilang miyembro ng pulisya ay sangkot dito. Hindi na kataka-taka kung bakit sa kabila ng kampanya ay hindi agarang madurog ang mga drug lord at dumarami pa nga. Ayon mismo sa PNP, 99 na pulis ang sangkot sa droga. Hindi lamang sila gumagamit kundi nagtutulak, financer at protector ng drug lords. Nakagigimbal pero totoo, kung sino ang inaasahang magpoprotekta, ang mga ito pa pala ang sangkot sa &amp;quot;salot na droga&amp;quot;. Sinabi ni Deputy Director General Edgardo Aglipay, head ng Anti-Illegal Drug Special Operations Task Force (AID-SOT) na nagsasagawa na sila nang malawakang operasyon laban sa 99 na pulis. Pangako ni Aglipay na lilinisin ang kanilang hanay laban sa mga &amp;quot;bugok&amp;quot; o scalawags. Nangangalap na umano sila ng ebidensiya laban sa 99 na &amp;quot;bugok&amp;quot; at kapag napatunayan, sasampahan na nila ng kaso. Sinabi ni Aglipay na 21 pulis ang &amp;quot;tulak&amp;quot;, 19 ang drug traffickers, 40 ang protectors, 1 ang financer at may 15 drug users. Ang PNP pala muna ang dapat linisin sa droga. Hihintayin ng taumbayan ang paglilinis na ito.</body>
<link>http://www.philstar.com/Article.aspx?articleId=252201&amp;publicationSubCategoryId=94</link>
</article>
<article>
<title>Donasyon</title>
<author>IKAW AT ANG BATAS Ni Atty.Jose C. Sison</author>
<date>
<month>June</month>
<day>01</day>
<year>2004</year>
</date>
<body>SI Lina ay isa sa mga pamangkin ni Do&amp;ntilde;a Tina, mayamang balo at walang anak. Noong Abril 11, 1958, gumawa si Do&amp;ntilde;a Tina ng isang donasyon pabor kay Lina ng kanyang pitong lote kapalit ng pagpapahalaga at pagmamahal sa kanya nito. Ayon sa donasyon, magiging epektibo lamang ito kapag namatay si Do&amp;ntilde;a Tina. Nakasaad din dito na sa oras na maunang mamatay si Lina, mawawalan ito ng bisa. Ang nasabing donasyon ay naisagawa sa isang pampublikong instrumento at pinagtibay tulad ng isang testamento. Subalit ang pagkilala nito sa harap ng notaryo ay pirmado lamang nina Do&amp;ntilde;a Tina at Lina. Samantala, noong Hunyo 10, 1967, nagsagawa si Do&amp;ntilde;a Tina ng Revocation of Donation. At ilang buwan pa ay namatay na siya. Naiwan niya si Lina at ang pito pa niyang pamangkin na naghati-hati sa ani mula sa naiwang lote. Taong 1982, inilipat ni Lina ang bayad sa buwis sa mga lote sa kanyang pangalan at simulang angkinin ang ani rito kung saan ang ibang pamangkin ni Do&amp;ntilde;a Tina ay hindi na muling nakinabang. Noong 1986, ang ibang pamangkin sa pamumuno ni Fely ay nagsampa ng reklamo laban kay Lina. Iginiit nilang ang Deed of Donation ay isang donasyon na mortis causa kung saan nagkulang ito sa mga elemento na ipinag-uutos ng Civil Code, kaya wala itong bisa. Hiniling din nila na bilang tagapagmana ni Do&amp;ntilde;a Tina, dapat na ibalik ni Lina sa kanila ang pamumusesyon ng mga lote, kanselahin ang pangalan nito sa buwis ng lupa pati na ang pagbabalik ng halaga ng ani mula 1982. Samantala, iginiit ni Lina na ang donasyon ay isang donasyon inter vivos kung saan isinasaalang-alang nito ang kanyang pagmamahal at paglilingkod kay Do&amp;ntilde;a Tina. Iginiit din ni Lina na ang probisyon sa donasyon na ang bisa nito sa oras ng kamatayan ng donor ay nangangahulugan lamang na makukuha niya ang lubos na pag-aari nito sa kamatayan ni Do&amp;ntilde;a Tina. At dahil donasyon intervivos daw ito ang naisagawang pagbawi rito ay hindi balido dahil hindi ito base sa mga kadahilanan ng mga probisyon ng Artikulo, 760, 764, 765 ng Civil Code. Tama ba si Lina? MALI. Walang nakasaad sa donasyon na malilipat kay Lina ang pag-aari sa mga lote bago pa man mamatay si Do&amp;ntilde;a Tina. Ang probisyong magiging epektibo sa oras ng kamatayan ng donor ay nangangahulugan lamang na layunin ni Do&amp;ntilde;a Tina na ilipat kay Lina ang pag-aari sa oras na siya ay mamatay at hindi habang siya pa ay nabubuhay. Ang donasyon ay mortis causa o epektibo lamang sa kamatayan ng donor ay ipinagtibay ng probisyon ng pagpapawalang-bisa nito kung sakaling maunang mamatay ang pinagkalooban pati na rin ang pagkakaroon ng pagpapatibay tulad ng isang testamento. Ang donasyon mortis causa sa kasong ito ay walang bisa dahil ang pagkilala nito ay pirmado lamang nina Do&amp;ntilde;a Tina at Lina at hindi notaryado. Nagkaroon din ito ng pagbawi nang nabubuhay pa si Do&amp;ntilde;a Tina, kaya ang donasyon kay Lina ay walang bisa (Ganuelas et. al. Cawad et. al. G.R. 123988 April 24, 2003).</body>
<link>http://www.philstar.com/Article.aspx?articleId=252222&amp;publicationSubCategoryId=94</link>
</article>
<article>
<title>EDITORYAL - Shut up !</title>
<author></author>
<date>
<month>June</month>
<day>02</day>
<year>2004</year>
</date>
<body>LAHAT ng mambabatas ay gustong magsalita at magngangawa sa panahon ng canvassing. Pero sa regular na session, marami naman sa kanila ang nagbubutas ng upuan. Humihikab at halos ang iba ay gusto nang magdala ng unan para matulog. Ganyan ang mga mambabatas sa Pilipinas. Hindi masisisi ang taumbayan kung magreklamo at hilingin na lamang na buwagin ang Kongreso o maging ang Senado. Sayang nga lang kasi ang ipinasusuweldo sa kanila na galing sa buwis ng taumbayan. Ngayoy panahon ng kanilang pagngangawa at ang taumbayan ang apektado at kawawa. Apat na araw munang nagbalitaktakan ang mga mambabatas bago nasimulan ang pagbubukas ng mga certificates of canvass (CoCs). Nasa joint session ang Kongreso at Senado sapagkat sila ang gumaganap bilang National Board of Canvassers. Pero sa unang araw na dapat sanay binuksan ang mga ballot boxes, nagkaroon nang mainitang pagtatalo. Sumunod na araw ay ganoon pa rin. Hanggang sa may mainis na taxpayer at sabihang &amp;quot;Shut up. Youre wasting our time and money&amp;quot;. Ang shut up note ay para kay Maguindanao Rep. Didagen Dilangalen. Nagkabakbakan at nagkabastusan na. Walang nagawa ang mga mambabatas sa loob ng apat na araw kundi magpatalsikan ng laway. Apat na araw na nasayang ang ibinayad na buwis ng taumbayan. Sayang lang ang pinangsuweldo sa mga ngumakngak na mambabatas. Natuloy din noong Lunes ang pagbubukas ng CoCs pero napakarami ring ngakngak at ngawa ang nangyari bago mabuksan ang unang ballot boxes. Halos lahat ng mga mambabatas ay gustong magsalita at makipag-argumento. Bawat isa ay may pagdududa. Nabuksan ang unang ballot box dakong 12:53 p.m. Kumunsumo ng 10 minuto bago tuluyang nabuksan ang unang ballot box. May kabuuang 223 ballot boxes ang bubuksan para ma-canvass. Usad pagong o mas mabagal pa sa pagong ang pagbubukas ng mga CoCs at paano pa kung sisimulan na ang pag-canvass. Kung sa pagbubukas pa lamang ng ballot box ay kumukunsumo na ng 10 minuto, gaano pa ang makukunsumo sa pag-canvass. Maraming oras ang ilalaan dito. At kung isasama pa ang oras na kakainin sa pagkuwestiyon o mga pagtatalo bago mabuksan ang ballot box, tiyak aabutin ng siyam-siyam. Nakapangangamba ang ganito kabagal na proseso na ang mga mambabatas na rin ang may kasalanan. Nakakahiya rin ang nangyayari. Imagine, halos mag-iisang buwan na makaraan ang May 10 election pero wala pang malinaw kung sino ang presidente ng bansang ito. Sana, matigil na ang satsatan, pagrereklamo at batikusan. Bilisan ang pag-canvass para may maiproklama nang presidente sa June 30, 2004.</body>
<link>http://www.philstar.com/Article.aspx?articleId=252344&amp;publicationSubCategoryId=94</link>
</article>
<article>
<title>&amp;quot;Score Board ng BITAG... Two down,more to go !&amp;quot;</title>
<author>BAHALA SI TULFO Ni Ben Tulfo</author>
<date>
<month>June</month>
<day>02</day>
<year>2004</year>
</date>
<body>Eksklusibong nailantad sa BITAG kamakailan ang aktuwal na pagnanakaw ng mga NFA rice o bigas para sa mahihirap ng mga tiwaling middleman. Ito yung tinatawag na rice diversion. Unang nahulog sa bitag at nasampahan ng kasong kriminal ng National Food Authority Enforcement Investigation and Prosecution Department si Sofia Guzman, isa sa tatlong malalaking middleman sa South District. Ayon sa aming asset na taga-loob na nagreklamo mismo sa BITAG, tuloy-tuloy pa rin na nagaganap ang rice diversion sa NFA South District Office sa FTI Taguig, Metro Manila. Agad kumilos ang BITAG at isinagawa ang surveillance base sa isang tip. Magsasagawa raw ng diversion ang middleman na si Deo kung kayat tatlong araw nagsagawa ng stake out ang grupo ng BITAG upang bantayan ang isang closed aluminum van na may plate number CTY 861 na may kargang NFA Targeted Rice Distribution Program o TRDP rice. Ito yung mga bigas na dapat ay ibinibenta para sa mahihirap sa pamamagitan ng mga NFA authorized retailers, ngunit binibenta ng mga tiwaling middleman sa mga commercial warehouses. Matapos naming masundan ang truck at makumpirma ang lugar ng pagbabagsakan ng mga nakaw na bigas, naaktuhan din ng BITAG na kasalukuyang ibinababa mula sa truck ang mga bigas papasok ng bodega na pagmamay-ari ni Jimmy Pagulayan. Agad kaming tumawag sa tanggapan ng NFA EIPD upang ipaalam ang nangyaring pagdi-divert ng mga bigas sa lungsod ng Pasay. Sunod naming tinawagan ang CIDG Southern Police District para humingi ng responde. Kasama sina NFA Assistant Administrator Atty. Vic Jarina at Atty. Bing Catiz ng EIPD inimbestigahan ng BITAG ang mga bigas na ibinagsak sa bodega ni Pagulayan. Dumating din ang ilan pang tauhan ng NFA EIPD upang kumuha ng rice sample at mag-issue ng summons sa driver ng truck na si Alberto Zara at sa may-ari ng bodega na si Jimmy Pagulayan. Napagkasunduan din ng NFA EIPD, CIDG at ng BITAG na ibabalik muli ang truck na puno ng nakaw na bigas kung saan ito nanggaling sa NFA Southern District Office sa FTI Taguig, Metro Manila. Abangan sa Biyernes ang ikalawang bahagi ng aming paglalantad sa modus ng rice diversion na hulog sa aming BITAG... * * * Bitag hotline numbers, para sa mga naabuso, naaapi, at biktima ng panloloko o anumang uring katiwa-lian, i-text, (0921) 3193764 / (0918) 9346417 o tumawag sa mga numerong ito 932-8919 / 932-5310. Manood tuwing Sabado, 7:00-8:00 p.m. IBC-13, &amp;quot;BITAG&amp;quot;</body>
<link>http://www.philstar.com/Article.aspx?articleId=252351&amp;publicationSubCategoryId=94</link>
</article>
<article>
<title>Bakit nakapuwesto pa si SPO4 Arsenio Mangulabnan ?</title>
<author>BANAT SI BATUIGAS Ni Bening Batuigas</author>
<date>
<month>June</month>
<day>02</day>
<year>2004</year>
</date>
<body>SUPER bagyo ang dating kay Makati City Jojo Binay ng kontrobersiyal na dating hepe ng lokal na anti-drug unit chief na si SPO4 Arsenio Mangulabnan. Hamakin nyo mga suki ang lahat ng kasama ni Mangulabnan sa sigalot diyan sa siyudad ni Binay ukol sa umanoy bentahan ng droga ay nasibak o naka-floating na pero siya ay nakapuwesto pa. Imbes kasi na itapon sa kangkungan ay parang napremyuhan pa si Mangulabnan ng ilagay siya bilang hepe ng anti-carnapping unit ng pulisya ni Binay. He-he-he! Malakas sigurong magparating si Mangulabnan kay Supt. Jovy Gutierrez, ang hepe ng pulisya ng Makati City, no mga suki? Teka nga pala, bakit nandiyan pa sa puwesto si Gutierrez eh halos tatlong taon na siya diyan ah? Paki-esplika mo nga NCRPO chief Dir. Ricardo de Leon Sir. Si Gutierrez na lang ba ang may kakayahan na mamuno ng pulisya sa kaharian ni Binay? Eh kung sa away nina Mangulabnan at Supt. Jose Salido ay hindi kaagad naaksiyunan ni Gutierrez, ang ibig bang sabihin niyan, humihina na ang liderato niya? Kung ang away nga ng dalawa niyang tauhan ang gagawing basehan, mukhang hindi na nila ginagalang si Gutierrez, di ba mga suki? Ika nga sa Kongreso, kapag sumigaw na ng shut up! eh dapat tahimik na pero sa patuloy na patutsadahan nina Salido at Mangulabnan, ibig sabihin masalimuot pa sa pulitika ang away nila. Ang balita naman na nakarating sa akin, hindi lang recycling ng droga lumilinya si Mangulabnan at mga tauhan niya noon sa drug enforcement unit kundi maging sa sugal na video karera. May halos sampung makina raw si Mangulabnan at nakalatag sa Bo. La Paz at Tejeros at sa Barangay Pembo sa Ft. Bonifacio. Ang locator ni Mangulabnan, anang mga kausap ko ay mga miyembro mismo ng Makati Anti-Drug Action Center o MADAC na pinamumunuan ni Vice Mayor Ernesto Mercado. Ang mga taga-coins out naman ay mga tauhan din ni Mangulabnan at mga MADAC din. Ano ba yan? Kaya ang dapat sisihin ni Binay kung bakit maraming adik sa kanyang lugar ay itong MADAC mismo at ang grupo ni Mangulab-nan, na umanoy may anak din sa isang drug pusher. Sobrang intriga na to, di ba mga suki? Maliwanag kasi ang kautusan ng mga superior officer nila na dapat suspendido si Mangulabnan habang iniimbestigahan ang kaso nila ni Salido pero hindi naman sinunod ni Gutierrez. Magkano ba Supt. Gutierrez ha? He-he-he! Tiyak ko na pera ang punot dulo ng problemang ito, di ba mga suki? Sibakin na si Gutierrez para manahimik na ang Makati police! Napag-usapan na rin lang ang pera, aba marami niyan si SPO3 Henry Ignacio ang kolektor ni Sr. Inspector Jesus Kabigting ng CIDO sa CIDG sa Camp Crame. Gamit ang kanyang sasakyang may plakang TRF 329, aba nililibot ni Ignacio ang buong Metro Manila para ikolekta ng intelihenssiya ang amo niya na si Kabigting para mapuno ang bulsa niya bago siya magretiro. Hindi naman taga-CIDG si Ignacio kayat hindi siya kayang disiplinahin ni CIDG chief Gen. Art Lomibao. Marami pang pahihirapan sina Mangulabnan at Ignacio di ba mga suki? Abangan!</body>
<link>http://www.philstar.com/Article.aspx?articleId=252358&amp;publicationSubCategoryId=94</link>
</article>
<article>
<title>Tulong ng Glad sa Pag-IBIG members</title>
<author>HINDI PA TAPOS ANG LABAN Ni Sec.Mike Defensor</author>
<date>
<month>June</month>
<day>02</day>
<year>2004</year>
</date>
<body>ANG programang Group Land Acquisition and Development o GLAD ay hangarin na mabigyan ng pinansiyal na tulong ang mga organisadong miyembro ng Pag-IBIG na nagnanais na mabili ang lupang kanilang tinitirhan at mapatunayan ng bahay sa ilalim naman ng Consolidated Housing Program ng Pag-IBIG. Kinakailangan lamang na ang grupo o asosasyon ay rehistrado sa Securuties and Exchange Commission (SEC) o Cooperative Development Authority (CDA). Ang bilang ng miyembro ay hindi bababa sa 30 katao at hindi hihigit sa 250. Ang nasabing grupo o asosasyon ay kailangang anim na buwan mula nang ito ay inirehistro. Ang lahat ng miyembro rito ay kailangang aktibong miyembro ng Pag-IBIG, may kasalukuyang trabaho at kinakailangan dumalo sa seminar na idinadaos ng Pag-IBIG para sa mga aplikante ng Pag-IBIG Housing Loan. Ang halaga ng Housing Loan ng asosasyon ay batay sa kabuuang halaga ng maaring mautang ng indibidual na miyembro ng Pag-IBIG. Ang proseso ng aplikasyon ay batay sa mga alituntunin ng Consolidated Guideline on Housing Loan Program. Ang nahiram na halaga ay direktang babayaran sa may-ari ng lupa o kontraktor ng ipapatayong mga bahay. Sa karagdagang detalye, maaari po kayong tumawag sa 811-4401 local 244 o maari po kayong magsadya sa 7th Floor, Loans Origination Department, Pag-IBIG, Atrium Bldg., Makati Avenue, Makati City.</body>
<link>http://www.philstar.com/Article.aspx?articleId=252364&amp;publicationSubCategoryId=94</link>
</article>
<article>
<title>Pasukan na naman</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>June</month>
<day>02</day>
<year>2004</year>
</date>
<body>PASUKAN na naman sa darating na Lunes. May mga paaralang magbubukas sa June 7 at meron sa June 14. At kasabay ng school opening ang maraming problemang kinakaharap ng mga estudyante at mga magulang nila. Sa magulang haharapin nila ang mataas na tuition fees, miscellenous, uniforms, school bags, libro, notebooks, lapis, ballpen, at iba pa. Sa mga students naman ay ang kanilang orientation kabilang na ang adjustment nila sa mga bagong guro at kaklase. Maraming estudyante ang nabawasan ang allowance dahil sa dagdag ng pamasahe at iba pang bilihin. Sa kaganapang ito ay muling matatambad ang pagkakaiba ng mga mayayaman at mahihirap. Ang mga anak ng nakakariwasa ay nag-aaral sa exclusive and expensive schools. Kung hindi sila hatid-sundo ng kanilang sasakyan ay naka-school bus sila. Ang mga mag-aaral na anak-mahirap ay nakikipag-unahan sa pagsakay sa dyipni at bus at ang iba ay naglalakad patungong school para makatipid. Sa mga nag-aaral sa mga public schools problema nila ang kakulangan ng silid-aralan. Siksikan ang mga mag-aaral at baka meron pa ring nagkaklase sa ilalim ng puno.</body>
<link>http://www.philstar.com/Article.aspx?articleId=252370&amp;publicationSubCategoryId=94</link>
</article>
<article>
<title>&amp;quot;Gay killings...&amp;quot;</title>
<author>CALVENTO FILES Ni Tony Calvento</author>
<date>
<month>June</month>
<day>02</day>
<year>2004</year>
</date>
<body>NITONG NAKALIPAS NA ILANG LINGGO SUNUD-SUNOD NA PAGPATAY ANG NANGYAYARI. ANG MGA BIKTIMA AY MGA KABABAYAN NATING MGA &amp;quot;GAYS&amp;quot; O HOMOSEXUAL. MAY NAGSULAT SA AKIN SA E-MAIL NA NAGPAKILALANG ISANG PSYCHOANALYST. INAMIN NIYA NA SIYA RIN AY ISANG HOMOSEXUAL AT NABABAHALA SI &amp;quot;DR. NEO&amp;quot; (DI TUNAY NA PANGALAN) DAHIL MAAARING &amp;quot;SERIAL KILLINGS ANG NAGAGANAP.&amp;quot; IBIG SABIHIN NIYA AY MAY GUMAGALA NA TAONG PUMAPATAY NG SUNUD-SUNOD AT ANG BIKTIMA AY ANG MGA &amp;quot;GAYS.&amp;quot; Limang mga kompirmadong mga homosexual (o mga bading) ang sunud-sunod na napatay nitong nakalipas na buwan. Kinabibilangan ito ng isang kilalang PR man sa katauhan ni Eli Formaran na nagtamo ng maraming saksak at tinangka pang sunugin ng suspect(s). Sinundan pa ito ng isa pang biktima sa Valenzuela na halos lumuwa ang mata sa pahirap na dinanas sa kamay ng suspect(s). Ayon sa kay Dr. Neo, hindi imposibleng iisa nga ang suspect(s) sa sunud-sunod na pagpatay na ito. At bakit nga ba naman, coincidence na pare-parehong mga bading ang biktima na pare-pareho ding nagtamo ng grabeng pahirap mula sa kanilang salarin. &amp;quot;Could it be possible that a man with a troubled past, is doing all the killings? If a profile could be run on the criminal, behind the shadow of the iron curtain lurks a dangerous man who could very well have been a violated person in his youth, out to take revenge.&amp;quot; Posibleng mangyari, di po ba? Hindi ba ganun ang nangyari kay Jack the Ripper ng London na ang biniktima ay puro Prostitutes. &amp;quot;Jack the Ripper, turned out to be a troubled man whose life was messed up by prostitutes in his distant past.&amp;quot; Sa katunayan, si Jack the Ripper ay pinaghinalaang may dugong bughaw (Royal blood) at bigla na lamang nawala ito at nahinto na rin ang mga patayan ng mga prostitutes. Maaring ganito rin ang nangyayari sa mga &amp;quot;gay killings&amp;quot; na ito. Well, this is just one angle. Posible rin namang nagkataon nga lang. Nagkataon nga rin kaya na ang mga salarin ng limang krimeng ito ay magkakatulad din ng iniisip na dahil mga bading nga, &amp;quot;they belong to the weaker sex (physically that is).&amp;quot; Hindi bat may tendency na kaya-kayanin ang mga bading at kung minsan ay aabusuhin, pagsamantalahan, huthutan ng pera, a, oo nga pala, hingan ng cellphone? Ngayon, pinapatay naman sila. Ano na bang nangyayari sa ating lipunan?. Umalma na ang organisadong grupo ng mga gays na kumokondena sa mga pangyayaring ito. Kahit naman siguro hindi ka kabilang sa kanila ay mag-aalburoto ka rin. Meron pa ngang isa na nagsabing siguro, oras na para mag-isip-isip ang mga magkakabaro na maging doble ingat sa pakikitungo sa lovers ng katulad nila. Lahat sa limang kasong ito ay may anggulo ng di pagkakaintindihan ng lover at ng biktima. Yan ang pinakamalakas na motibo. Tingnan niyo itong &amp;quot;senaryong ito.&amp;quot; Nang hindi maibigay ang hinihingi ng suspect, malamang ay pera o kung anumang material, pinagplanuhan ang biktima, pinahirapan bago tuluyang pinatay. Malaki ang possibility na nakagamit ng droga ang suspect(s). Bakit, dahil sa klase ng pagpatay. Karumal dumal. Brutal. Sadista. Hindi gawain ng taong nasa matinong pag-iisip. Napakarami ngang mga posibilidad na itinuturo ang serye ng pagpatay na ito. Pero katulad ng iba pang mga kaso na araw-araw nating nababasa sa dyaryo at napapanood sa telebisyon, usad pagong ang takbo ng imbestigasyon! Ang masama pa nito, may isa ng nagreklamo ng pambubugbog at torture sa kamay ng mga pulis. Itong driver ni Eli Formaran, pilit daw pinapaamin na siyang salarin, gayong siya nga ang witness. Hindi na rin naman bago sa atin ang ganitong sitwasyon. Para masabing lutas na ang kaso, may ilulutang ang pulis na suspect para hindi lang masabi na &amp;quot;unsolved&amp;quot; yung mga heinous crimes na nagaganap sa kanilang distrito. Subalit ano talaga ang nasa likod ng serye ng patayang ito sa ating mga kababayang gays? Trip lang ba talaga? Sino naman ang mananamantala sa kanila? Mga duwag at walang bayag na tao. Mga tamad na ayaw magbanat ng buto at nakasandal sa mga ito na karamihan sa mga bading ay may diskarte sa buhay at kayang tumayo ng sarili. Mga walang ginawa kundi humingi ng pera at kapag hindi makapagbigay ang bading na &amp;quot;gatasan&amp;quot; nila ng pera, para sustentuhan ang kanilang luho, o pambisyo papatayin na lang sila? Tama nga siguro ang sinabi ng Dr. Neo, na iparating ang kanyang babala para sa lahat ng gay, to play safe at malayo sa katulad nitong nangyari sa mga ilan nating miyembro ng gay community. Hangad natin malutas ang mga kasong ito at mahinto na ito. Kayo, ano sa palagay nyo? Anong anggulo nga kaya ang posibleng dahilan ng mga patayang ito? PARA SA ANUMANG COMMENTS O REACTIONS, I-TEXT SA 09179904918. MAAARI RIN KAYONG TUMAWAG SA 7788442.</body>
<link>http://www.philstar.com/Article.aspx?articleId=252374&amp;publicationSubCategoryId=94</link>
</article>
<article>
<title>EDITORYAL - Kandidatong may kaso di dapat pinatatakbo</title>
<author></author>
<date>
<month>June</month>
<day>03</day>
<year>2004</year>
</date>
<body>NARARAPAT nang magkaroon ng pagbabago sa Election Code. Dagdagan ang mga probisyon. Isa sa dapat idagdag ay ang pagbabawal na tumakbo sa mga kandidatong may naka-pending na kaso o yung may mga kasalukuyang dinidinig na kaso at pansamantalang nakalalaya dahil sa bail. Nagiging malaking problema na kapag ang isang kandidatong may naka-pending na kaso o naka-out on bail ay manalo sa eleksiyon. Nawawalan din ng silbi ang kanyang pagtakbo sapagkat haharangan din naman ng Korte o ng Sandiganbayan. Bakit kailangan pang humantong sa ganito kung maaari namang makagawa ng batas na magbabawal na kumandidato ang may &amp;quot;sabit&amp;quot; o may pananagutan sa batas? Kung may batas na nagbabawal, hindi na magtatangka pa ang isang kandidatong pumalaot sa pulitika. Ang nangyayari ngayon, kapag nanalo na ang kandidato saka lamang haharangin ng Korte at sasabihing hindi siya maaaring maupo dahil may kaso. Isa sa magandang halimbawa ay ang nangyari kay Senator-elect Jose &amp;quot;Jinggoy&amp;quot; Estrada, anak na panganay ni dating President Erap Estrada. Nakatakbo sa Senado si Jinggoy kahit na naka-out on bail. May hinaharap siyang kaso ng plunder. Nag-bail ng P500,000 si Jinggoy noong March 2003 kaya siya pinalaya ng Sandiganbayan. Naka-apela pa ang kanyang kaso sa Korte Suprema. Sinabi naman ng mga government prosecutors na dapat ay i-reverse ng Sandiganbayan ang kanilang desisyon kaugnay sa pag-grant ng bail kay Jinggoy. Dapat kanselahin ang bail at ibalik sa kulungan si Jinggoy. Ganoon man sinabi ni Dennis Villa-Ignacio na kahit nanalo si Jinggoy, hindi pa rin ito makauupo. Wala aniyang batas na kapag ikaw ay nanalo sa election ay wala na rin ang kaso. Sinabi naman ni Jinggoy na malakas ang kanyang kutob na mapapawalang-sala siya sa akusasyon sa kanya. Dating magkasama sa Veterans Memorial Medical Center ang mag-amang Estrada kaugnay ng mga kaso ng pandarambong sa kanila. Problema ang ganito. Dito lamang marahil sa Pilipinas nangyayari na ang isang may kinakaharap na kaso ang nakatatakbo sa election at nananalo. Tila balewala naman sa mga botante kung ang ihalal nila ay may kawing-kawing na kaso. Baguhin ang batas at ipagbawal ang pagtakbo ng mga kandidatong may nakasampang kaso. Linisin muna ang sarili bago tumakbo. Sa kaso ni Jinggoy na pandarambong ang kaso, malaking usapin ito sapagkat ang bansa ay naghihirap dahil sa kaliwat kanang pandurugas ng mga opisyales ng gobyerno. At paano nga kung ang maihalal ay may kaso pala ng pandarambong. Maniniwala ba ang taumbayan na ang mandarambong ay papatayin ang kapwa mandarambong?</body>
<link>http://www.philstar.com/Article.aspx?articleId=252461&amp;publicationSubCategoryId=94</link>
</article>
<article>
<title>'No-proclamation' isinusulong na ba?</title>
<author>AKSYON NGAYON Ni Al G. Pedroche</author>
<date>
<month>June</month>
<day>03</day>
<year>2004</year>
</date>
<body>NAKIKITA ko sa attitude ng oposisyon na tila pipigilan nila ang proklamasyon ng bagong pangulo at pangalawang pangulo ng bansa. Ibig ko sanang bigyan ng benefit of the doubt ang oposisyon sa alegasyon nitong pandaraya ng administrasyon. Kaya nga sa nakaraang kolum, nasabi kong sanay pagbigyan na lang ng national board of canvassers ang hiling ng Koalisyon ng Nagkakaisang Pilipino (KNP) na busisiin ang may 25 Certificates of Canvass (COC) na pinaniniwalaan nilang maglalantad sa katotohanang &amp;quot;dinaya&amp;quot; ng kampo ni Presidente Gloria Arroyo ang kanilang standard bearer na si Fernando Poe, Jr. Kaso nga lang ay malamang tumagal ang gagawing pagbibilang kung bawat COC ay sasailalim sa argumento at paghahambing sa mga election returns gaya ng hinihingi ng oposisyon. Pero sabi ko nga, its better that way than to have a president whose installation to office is spurious. Ang ayaw ko lang sa oposisyon ay puro sila ngakngak. Lalu na si Rep. Didagen Dilangalen. Political grandstanding ang pinaggagagawa nila. Ginagamit di lamang ang session hall ng Kongreso kundi pati radyo, telebisyon at pahayagan sa paghahayag ng kanilang akusasyon laban sa administrasyon. Dahil ditoy nalalagay sa suspetsosong katayuan ang katatapos na halalan nang hindi nagdaraan sa due process. Kapag ang tenga at kaisipan ng taumbayan ay binomba mo ng mga akusasyon laban kanino man, ang tendency ay paniwalaan nila ang mga alegasyon kahit wala pang nangyayaring due process. Hindi ako kumakampi sa administrasyon. Katunayan ngay hayag ang aking political color dahil bago mag-eleksyon, panay ang puri ko kay Bro. Eddie Villanueva. Ang gusto ko lang mangyari ay idaan sa tamang forum ang paratang ng oposisyon at iyan ang ating electoral tribunal o ang Commission on Elections. Kung hindi pa kuntento sa aksyon ng COMELEC, naririyan pa rin ang ating Mataas na Hukuman. The fact na nakilahok sa eleksyon ang oposisyon ay tanda ng kanilang paniniwala pa rin sa mga konstitusyunal na sangay ng pamahalaan. Pero bakit tila winawalang-halaga ng oposisyon ang mga tamang ahensyang dapat pagdulugan ng kanilang hinaing? Kung magkagayon, bakit hindi na lang nag-people power si FPJ sa halip na kumandidato para matamo ang pamumuno sa bansa? Sa mga nangyayaring batuhan ng alegasyon ngayon, baka di magtagal ay bumagsak ang democratic process at umiral ang tinatawag na rule of mob.</body>
<link>http://www.philstar.com/Article.aspx?articleId=252467&amp;publicationSubCategoryId=94</link>
</article>
<article>
<title>Major Gen. Ramon Ragasa: PAF</title>
<author>ORA MISMO Ni Butch M. Quejada</author>
<date>
<month>June</month>
<day>03</day>
<year>2004</year>
</date>
<body>ANG Philippine Air Force ay isa sa sangay ng Armed Forces of the Philippines na palaging kaakibat ng pamahalaan sa lahat ng oras. Sa pagtugis ng mga kalaban ng gobyerno at pagsasagawa ng humanitarian mission, nangunguna ang PAF. Ang mga enlisted men at mga piloto ay handang magbuwis ng buhay kung kinakailangan, mabuhay lang ang iba. Isa sa mga namumukod-tanging opisyal ng Air Force ay si Major Gen. Ramon Ragasa, pinuno ng PAF sa Visayas Region. Isang beteranong combat pilot si Gen. Ragasa, pinatigas ang kanyang damdamin ng mga giyerang kanyang pinagdaanan. Gayunman, malambot pa rin ang kanyang puso lalo na sa mga maralita. Alam ni Gen. Ragasa, sa kanyang sinasakupan ay matindi ang nararanasang gutom at malnourishment dahil sa kahirapan ng buhay. Dahil dito, naglunsad si Gen. Ragasa ng isang feeding program sa ibat ibang barangay sa Mactan Island. Sa tulong ng mga mayayamang negosyante at local na pamahalaan ng Lapu-Lapu City umabot sa 6,500 na residente ng 11 barangay ang nabiyayaan ng &amp;quot;Libreng Pagkain sa mga Bata.&amp;quot; Magkahalong lungkot at saya ang naramdaman ni Gen. Ragasa. Halos matunaw ang kanyang puso nang makita ang mga taong nagkakagulo sa pagkuha ng pagkain na noon lamang nila matitikman. Subalit naging masaya at nakaramdam ng pride si Gen. Ragasa nang makita niya ang kanyang mga &amp;quot;Airmen&amp;quot; na nakapagpasaya sa mga less fortunate dahil sa kanyang feeding program. Kasama sa proyekto ang 220th Airlift Wing, 205th Tactical Helicopter Wing, 2nd Tactical Operations Wing at 2nd Air Reserve Wing. Maraming tutulad sa sinimulan ni Maj. Gen. Ragasa kaya ngayon pa lang ay sumasaludo na kami sa iyo. &amp;quot;Mabuhay ka, Sir!&amp;quot; sigaw ng mga kuwago ng ORA MISMO na hanga sa iyong proyekto. &amp;quot;Bakit ba binibigyan ng oras ni Ragasa ang mga batang mahihirap?&amp;quot; tanong ng kuwagong SPO-10 sa Crame. &amp;quot;Naniniwala si Ragasa na ang kabataan ang pag-asa ng bayan!&amp;quot; &amp;quot;Diyan tama si Ragasa, kamote.&amp;quot;</body>
<link>http://www.philstar.com/Article.aspx?articleId=252475&amp;publicationSubCategoryId=94</link>
</article>
<article>
<title>Itaas ang kalidad ng edukasyon</title>
<author>HALA BIRA! Ni Danny Macabuhay</author>
<date>
<month>June</month>
<day>03</day>
<year>2004</year>
</date>
<body>HINDI muna natin pag-uusapan ngayon ang tungkol sa circus na nagaganap sa joint Senate at House of Representatives session bilang National Board of Canvassers. Mag-iisang buwan na ay hindi pa man nauumpisahan ang bilangan sapagkat ang inaatupag ng mga mambabatas ay ang magbangayan. Kaysa masayang ang oras natin sa walang kakuwenta-kuwentang circus sa Kongreso na pinagbibidahan ni Dilangalen, ang bulatlatin natin ngayon ay ang tungkol sa pagdadagdag ng isa pang taon sa high school sa mga public schools para sa mga estudyanteng hindi nakapasa sa Pre-Secondary Bridge Program. Napag-alaman na 50 percent ng mga umeksamin sa nasabing bridge program ang bumagsak kaya limang taon nilang kukunin ang high school. Ang mga papasok na freshmen sa mga private schools ay hindi kasama sa programa. Teka muna, bakit may pagkakaiba. Bakit sa public schools lang five years, sa private schools ay four years? Unfair yata ito. Mas matatalino ba ang mga nasa private schools kung kayat mas maikli nilang kukunin ang high school? O baka naman ang dapat baguhin ay ang sistema at pagtataas ng antas ng pagtuturo at nilalaman ng itinuturo? Kung ganoon, ang diperensya ay hindi sa mga estudyante kundi nasa gobyerno. Ang pagdadagdag ng isa pang taon sa mga mag-aaral sa high school sa public ay dagdag hirap din sa mga magulang na naghihirap na. Sumasang-ayon ako sa sinabi ni Gabriela party-list Liza Maza na ang Pre-Secondary Bridge Program ay anti-poor at anti-student. Ang dapat pagtuunan ng pansin ng pamahalaan ay kung papaano maitataas ang kalidad ng edukasyon. Sa halip na mapunta sa corruption, lakihan ng suweldo ang mga teachers at ibigay ang lahat ng pangangailangan sa pagtuturo.</body>
<link>http://www.philstar.com/Article.aspx?articleId=252481&amp;publicationSubCategoryId=94</link>
</article>
<article>
<title>Bahay ng police colonel pinasok ng mga kawatan, nagluto, kumain at umebak sa sala</title>
<author>BALITANG SPECIAL Ni Deo Macalma</author>
<date>
<month>June</month>
<day>03</day>
<year>2004</year>
</date>
<body>ALAM nyo bang pinagnakawan at binaboy pa ng mga magnanakaw ang bahay ng isang opisyal ng pulisya? Ayon sa aking bubuwit, happy birthday muna kay Mr. Antonio Modesto Aquino ng Autohaus BMW; VW Rufino Arias Jr., Joy Zarate ng MBC; Araceli Silva ng DENR; Marian Catedral at Peter Ungson ng Caltex. * * * Alam nyo bang pati bahay ngayon ng opisyal ng Philippine National Police ay nilooban at pinagnakawan na rin? Ayon sa aking bubuwit, hindi niya maintindihan kung alam ng mga magnanakaw na bahay ng pulis ang kanilang pinagnakawan o hindi. Kasi, hindi lamang pinagnakawan ang bahay ng police officer, ito ay binaboy pa. Wala kasing tao sa bahay ng police officer kaya nagtagal pa ang mga magnanakaw sa naturang bahay. Siguro ay na-background check ng mga suspects na walang tumatao sa bahay ni Sir. * * * Ayon sa aking bubuwit, gabi nang pasukin ng mga magnanakaw ang bahay ng police officer. Dahil walang tao sa bahay, ang ginawa ng mga suspects ay nagluto pa. At ang nakakalungkot na parte rito, sinadya pang bastusin ng mga suspects ang bahay ng police officer. Ang ginawa ay umebak pa ang mga ito sa loob ng bahay, Umebak sila, hindi sa loob ng comfort room kundi sa gitna ng sala ng bahay. Mga walanghiya ang mga hinayupak na magnanakaw! * * * Ayon sa aking bubuwit, dahil tumae pa ang mga suspects sa sala ng bahay ng police officer, may hinala ang mga imbestigador na matindi ang galit ng mga magnanakaw sa opisyal ng PNP. Dahil nakakahiya ang sinapit ng bahay ng police officer, hindi na inilagay sa police blotter ang report. Inilihim na lamang ito. Kasabay nito ay nagpakalat siya ng mga tauhan upang imbestigahan kung sino ang responsable sa pagnanakaw at pag-ebak sa sala ng kanyang bahay. Ayon sa aking bubuwit, ang police officer na may-ari ng bahay ng pinagnakawan at tinaihan pa ang sala ng kanyang bahay ay si Siya ay police chief ng isang malaking siyudad sa Mindanao. Siya ay si Col. D. as in Dinumihan ng Cotabato.</body>
<link>http://www.philstar.com/Article.aspx?articleId=252485&amp;publicationSubCategoryId=94</link>
</article>
<article>
<title>Isang paraan ng pagpapagaling</title>
<author>ALAY-DANGAL Ni Fr. Jose C. Blanco, S.J.</author>
<date>
<month>June</month>
<day>03</day>
<year>2004</year>
</date>
<body>MADALAS kong isulat dito sa aking column ang tungkol sa misyon at layunin ni Jesus na mapalaganap ang paghahari ng Diyos sa pamamagitan nang pagtataguyod ng kaganapan ng buhay ng tao. At isa sa pagsasaganap na magkaroon ng kaganapan ng buhay ang tao ay ang kanyang pagpapagaling ng mga maysakit. Ang pagpapagaling ng maysakit ang ginagawa ni Bb. Lawrencia &amp;quot;Ladie&amp;quot; T. Coronel  isang dating nurse na nagtrabaho ng 10 taon sa United States, kumuha sa Taiwan ng limang taong kurso sa tradisyonal na Chinese medicine, at ngayoy may tatlong klinika sa Metro Manila at nagpapagaling sa paraan ng nerve therapy. At isa ako sa mga napagaling niya. Sa katunayan, sa loob ng 20 taon, ako ay umiinom ng mga gamot upang bumaba at panatilihing mababa ang presyon, upang mapasigla ang aking puso at maisaayos ang aking pangkalahatang kalusugan. Salamat sa Diyos at sa pamamagitan ng nerve therapy, hindi ko na kinailangan pang inumin ang mga mamahaling gamot upang akoy maging malusog at masigla. Naging instrumento rin si Ladie na magkaroon ng alternatibong paraan ng pagpapagaling ng kanilang mga sakit ang aming mga base groups sa Isla ng Alabat, Quezon. Sa naturang lugar, nagdaos ng espesyal na pagsasanay si Ladie para sa kaaniban ng aming samahang AKKAPKA-CANV tungkol sa nerve therapy, at paggamit ng mga halaman at mga bagay-bagay sa kalikasan na matagal nang ginagamit ng ating mga ninuno sa panggagamot at pagpapagaling. Ang naturang pagsasanay ay inorganisa ng aming mga staff sa pamumuno ng aming Director na si Dr. Tess Ramiro at nina Lito Magat, Sanny Tuazon, Reniel Aquino, Willy Manaog at Sherwin Lazar. Pagkatapos ng pagsasanay, si Ladie at iba pang tagataguyod ng alternatibong paraan ng pagpapagaling ay nagdaos ng libreng konsultasyon, gamutan at pagpapagaling sa mga mamamayan ng munisipalidad ng Alabat at Perez, sa naturan ding Isla. May 250 katao na may ibat ibang sakit, hindi pa kasama ang mga di-nagpatala, ang natulungan  kapwa mga bata at mga matatanda, mula sa mga may sakit sa mata, lalamunan, may mga pilay, may rayuma, sakit sa baga, hanggang sa mga batang may cerebral palsy. Sa pamamagitan ng kolum na ito, nais kong pasalamatan hindi lamang si Ladie Coronel, kundi pati na rin sina Dr. Ramon Halum  isang EENT Specialist  Gng. Myrna Belen at G. Eduardo Macapagal sa kanilang walang-sawang paglilingkod at pagtulong sa mga maysakit upang maibsan at mapagaling ang kanilang mga karamdaman. Sa kanilang gawain, pinapatunayan nila na ang paghahari ng Diyos ay nasa sa mga taong naghahanap ng kalutasan sa karaingang pangkatawan ng mga tao, tungo sa kaganapan ng buhay. * * * Sa mga nagnanais na kumunsulta o magpatingin sa paraan ng nerve therapy, ang nerve therapist na si Bb. Ladie Coronel ay matatagpuan sa 341 Umali Street, Poblacion, Muntinlupa City. May klinika rin siya sa Greenhills, San Juan at sa Makati. Tel Nos. 862-2153; 0916-281-3972.</body>
<link>http://www.philstar.com/Article.aspx?articleId=252490&amp;publicationSubCategoryId=94</link>
</article>
<article>
<title>Wala sa States niyan!</title>
<author>PANAGINIP LANG Ni Nixon T.Kua</author>
<date>
<month>June</month>
<day>03</day>
<year>2004</year>
</date>
<body>MAGALING talaga ang auditor na inassign ng Commission on Audit (COA) sa Air Transportation Office. Bakit kanyo? Ipapaliwanag natin iyan pero ang unang dahilan ay malaki ang natitipid niya para sa ating bansa kaya siguro ay nararapat natin siyang ipromote at sabitan pa ng medalya. Isipin nyo na lang itong si Auditor Jimmy Gianan ay na-assign sa ATO ng COA upang i-audit ang naturang ahensiya ng gobyerno na ang katungkulan ay tiyakin ang safety ng mga airport sa buong bansa at lahat ng eroplanong lumilipad sa himpapawid ng Pilipinas. Pero bukod sa kanyang trabaho na mag-conduct ng audit ng ATO ay minabuti niyang tumulong sa ibang bagay kagaya ng pagiging aviation safety inspector. Kita nyo, auditor na aviation safety inspector pa. Ang galing-galing ano! Kita nyo na ba ang kagalingan nila, simple lang mga kaibigan, kesa magpadala pa ng mga aviation expert ang dating ATO Chief na si retired Maj. Gen. Adelberto Yap sa Los Angeles, United States of America upang mag-conduct ng station facility and ramp inspection ay si Gianan na ang pinadala. O hindi ba malaking tipid yan dahil two in one ang trabaho ni Gianan? Tsaka kaya ba ng ibang mga auditors yan, kahit ang COA Chairman ay hindi kaya yan. Pero hindi lang yan, daig pa niya si Eddie Gil sa comedy, dahil napatawa niya ang mga aviation expert ng bansang United States dahil kakaiba tayo sa Pilipinas dahil auditor at Certified Public Accountant (CPA) pa ang pinadala natin para mag-inspeksyon ng cockpit enroute, cabin en route at station facility and ramp inspection sa Los Angeles, California, USA. O meron ba kayo sa States niyan? Wala, kaya naman tuwang-tuwa ang mga Amerikanong aviation experts, lalo na ang mga miyembro ng United States Federal Aviation Authority (US FAA) kaso nga lang tayo ang pinagtatawanan. Pero malay nyo sa galing natin magpatawa, sabihin nilang magaling tayo sa safety. Ha-ha-ha-ha! Pahabol pa pala, galing talaga ni Gianan. Bakit? Alam nyo bang may baon pa siya at hindi naman galing sa gobyerno dahil nagtitipid siguro si Gen. Yap na ngayon ay nasa Clark Air Base. Binigyan niya ng travel order si Gianan at may inutos pa sa Philippine Airlines na kailangan meron pang daily allowances para sa walong araw na pamamasyal, este pagtatrabaho sa US na kasama ang hotel accommodations at pre-departure expenses na nagkakahalaga ng US$400. Walong araw, ibig sabihin, $400 times eight days equals $3,200. Wow na Wow at daig pa ang WOW Philippines campaign ng Department of Tourism hindi ba? Pero hindi pa riyan nagtapos, pagkatapos gumawa ng inspeksyon sa LA, siguro kasama na ang pag-audit at safety check sa mga rides sa Disneyland at Hollywood, patutunayan na naman ni Gianan ang kanyang husay. Ngayong Hunyo 6 ay bibiyahe na naman ang jack of all trades na si Gianan. Sa Las Vegas naman siya naka-schedule magpunta at ngayon naman ay para tiyaking ligtas ang repair station facility sa Las Vegas ng Philippine Airlines. Bukod doon sa mga safety technical facilities ng PAL ay dapat siguro niyang samantalahin na ang pagkakataon at tingnan niyang maigi kung tama ba ang operasyon ng mga casino doon. Tingnan na rin sana ni Ginoong Gianan kung ligtas ang mga rides sa Las Vegas at idamay na niya ang mga stage kung saan kumanta ang ating mga artista. Dapat matatag ang mga ito at baka mahulog. Mr. Multi-tasking ang dapat itawag sa kanya hindi ba? Gaya ng nauna niyang lakad sa US noong 2002, nakita ng hepe ng ATO ang galing niya kaya binigyan siya ng travel order na binigay ngayon ni ATO Chief Nilo Jatico, isa ring retiradong Air Force na humalili kay Gen. Yap. Kita nyo naman ang galing niya, auditor, safety inspector at lagi pang personal na confidante at kaibigan at tiyak pinagkakatiwalaan ng ATO chief. O kaya nyo ba yan, siya rin ang inutusang gumawa ng technical na trabaho at matindi pa riyan Champion talaga siya dahil daig niya ang mga ibang COA auditors sa buong bansa. Under siya sa COA pero ang travel order niya, galing sa ATO Chief. Oops! Taga saan nga pala siya, dapat siguro sumuweldo siya sa dalawang opisinang yon pero ayaw niya siguro dahil nagtitipid siya para sa gobyerno. Anong say nyo? Magaling siya hindi ba? O ano ngayon, tama ba tayo, WALA SA STATES NIYAN! Only in the Philippines! Ingat lang Gen. Jatico baka kunin ng mga Kano, wala silang ganyan. * * * Nagtext lang ako abt ur article ugaling pinoy na dapat baguhin. Sabi nga kung binigyan mo ng isda ang iyong kapatid pinakain mo lang siya ng isang araw ngunit kung tinuruan mo siyang mangisda habang buhay mo siyang pakakainin. -85294520489. Sangayon ako s cnabi mo mrami tlaga ang utak biya s lipunan. Yan makikita mula s mga sen &amp;amp; kongresista na hanggang ngayon inuubos ang oras s wala smantala npkdali lng ggwing pgblang hanggang s mga smple mmmyan n umaasa lang sa bya2 pro ayaw mgsikap. Ung gusto ptambay2 tapos isi2 sa kpwa khirapan nla. - 09174090979. * * * Para sa anumang reaksyon, sumulat lang sa nixonkua @yahoo.com o kayay mag-text sa 09272654341. Mapapakinggan nyo rin po ang inyong lingkod sa DZEC 1062 mula 4:30 hanggang 6:00 ng hapon, Lunes hanggang Huwebes.</body>
<link>http://www.philstar.com/Article.aspx?articleId=252492&amp;publicationSubCategoryId=94</link>
</article>
<article>
<title>EDITORYAL - Bawal magbenta ng yosi sa 18-anyos,owwws ?</title>
<author></author>
<date>
<month>June</month>
<day>04</day>
<year>2004</year>
</date>
<body>ISANG taon na ang nakalilipas mula nang ipatupad ang Republic Act 9211 o ang Tobacco Regulation Act of 2003 pero sa maniwala at sa hindi wala pa itong ngipin. Hindi pa rin makakagat. Hindi pa lubusang maipatupad kahit isang taon na ang nakalilipas. Kaya naman marami ang lumalabag. Unang-una na ay ang pagbebenta ng sigarilyo sa mga kabataang 18- anyos pababa. Marami pa rin ang naninigarilyo sa mga pampublikong lugar, sasakyan, opisina at iba pang ipinagbabawal na lugar. Pero ayon sa Department of Health at Department of Trade and Industry, hihigpitan na ang pagpapatupad sa batas na ito. Magkakaroon na ng pangil at ang una nilang hihigpitan ay ang pagbebenta ng sigarilyo sa mga 18-anyos pababa. Ang paghihigpit ay nakasaad sa bagong implementing rules and regulations (IRR). Hindi lamang ang pagbabawal sa pagbebenta ng sigarilyo sa mga kabataan ang hihigpitan kundi pati na rin ang pag-aanunsiyo nito sa media at ang packaging labels and signs para lamang maibenta. Ipagbabawal na rin ang pagtitinda ng sigarilyo malapit sa school. Kinakailangang 100 metro ang layo sa school, playgrounds at lahat ng mga pasilidad ng kabataan. Ipagbabawal din ang cigarette vending machines. Sinabi ng isang dating coordinator ng DOH, marami pa rin ang hind nakaaalam na may ganitong batas na nagbabawal sa mga kabataan na pagbentahan sila ng sigarilyo. Noon pa raw February ipinatutupad ang bagong batas tungkol dito pero hindi nai-informed ang publiko. Marami pa raw ang hindi nakaaalam na bawal magbenta ng sigarilyo sa kabataan. Sa mga mahuhuling magbebenta ng sigarilyo sa kabataan ay pagmumultahin ng P5,000 at makukulong nang mahigit sa 30 araw. Pagmumultahin din naman ang establishment na lalabag at kakanselahin ang permit sa pag-ooperate. Maski ang isang sari-sari store ay nasasakop din ng batas. Hindi sila maaaring magbenta ng sigarilyo sa mga kabataan.. Ayon sa ulat, 40 percent ng mga Pinoy ay naninigarilyo. At pabata nang pabataa ang mga naninigarilyo, may edad 13 pa lamang ay naninigarilyo na. Marami na ngang kabataan ang lulong sa sigarilyo at saan hahantong ang pagka-adikto kundi sa pagkakaroon ng lung cancer. Ang lung cancer ay isa sa mga pangunahing sakit na pumapatay sa mga Pinoy. Maganda kung magkakaroon na ng ngipin ang batas na ito. Panahon na para maipatupad ang pagbabawal sa pagbebenta ng sigarilyo lalo sa kabataan. Sana ay hindi ningas-kugon lamang ang pagpapatupad sa batas. Magkaroon na ng matibay na determinasyon tungkol dito.</body>
<link>http://www.philstar.com/Article.aspx?articleId=252584&amp;publicationSubCategoryId=94</link>
</article>
<article>
<title>Score board ng BITAG: Two down,more to go ! (Part 2)</title>
<author>BAHALA SI TULFO Ni Ben Tulfo</author>
<date>
<month>June</month>
<day>04</day>
<year>2004</year>
</date>
<body>MATAPOS mahulog sa aming BITAG ang isinasagawang rice diversion sa NFA Southern District Office, napagkasunduan ng NFA EIPD, CIDG at ng BITAG na ibabalik muli ang truck na puno ng nakaw na bigas kung saan ito nanggaling sa FTI Taguig, Metro Manila. Pagdating sa NFA Southern District inisa-isa ng BITAG ang mga butas kung papaano nakalusot ang mga nakaw na bigas. Ayon sa log book ng guwardiyang nakatalaga sa gate ng mismong compound, ang truck na may plakang CTY 861 ay dapat papunta lamang ng Taguig, pero sa Maricaban, Pasay namin inabutan. Napatunayan din ng BITAG sa pamamagitan ng mga delivery receipt na ipinakita sa amin na mayroon ngang nangyaring rice diversion! Base sa mga delivery receipts na nakapangalan sa ibat ibang retailer, ISANGDAAN AT PITUMPUT TATLONG (173) sako ng bigas ang laman ng truck. Sa bilang ng pahinante 125 na sako ng bigas ang na-recover sa operasyong isinagawa ng BITAG. Apatnaput tatlong sako na ng bigas ang naiwan at naibaba na sa bodega ni Pagulayan. Sa kasalukuyan ay may isinasagawang imbesti-gasyon ang NFAEIPD laban sa driver at contract retailer na sangkot sa pagdidivert o pagnanakaw ng bigas. Pinatunayan ng BITAG na kahit anong gawing paghihigpit ng mga kinauukulan, may paraan pa rin ang mga kawatan para isagawa ang kanilang pagnanakaw. Kayong mga tiwaling negosyante na nagsasamantala sa mga maliit na retailers, hindi pa tapos ang BITAG sa inyo. Patuloy na nakakasa at nakahanda ang aming patibong Sige ituloy nyo pa! Hindi magsasawa ang BITAG na tugisin at ilantad kayo sa publiko. * * * BITAG hotline numbers, para sa mga NAABUSO, NAAAPI, at BIKTIMA ng PANLOLOKO o anumang uring katiwalian, I-text (0921)3193764 / (0918) 9346417 tumawag sa mga numerong ito 932-8919 / 932-5310. Manood tuwing Sabado, 7:00-8:00 p.m. IBC-13, &amp;quot;BITAG&amp;quot;</body>
<link>http://www.philstar.com/Article.aspx?articleId=252593&amp;publicationSubCategoryId=94</link>
</article>
<article>
<title>Sec.Lina umamin: Hijackers naglipana</title>
<author>SAPOL Ni Jarius Bondoc</author>
<date>
<month>June</month>
<day>04</day>
<year>2004</year>
</date>
<body>FOLLOW-UP ito sa ulat ko tungkol sa armadong hijackers sa labas ng Manila airports (Sapol, 1 June 2004). Miski inanunsiyo ng pulis na lansag na ang hijacking gangs, tatlong pamilya na ang naging biktima simula ng 2004, bukod sa ninakawan nung nakaraang linggo. Isa rito ang mag-asawang Batangue&amp;ntilde;o na lumapag nang gabi mula sa Japan. Sumakay sila sa Mercedes van nila, at sinundan ng hijackers sa South Expressway. Huminto sila sa isang gas station sa Batangas para umihi. Doon sila tinutukan ng armalite. Kinantiyawan pa sila ng isang armado: &amp;quot;Buti huminto kayo, hirap na hirap kaming habulin kayo dahil bulok na itong nakaw na getaway car namin.&amp;quot; Inutusan silang mag-drive patungong Malabon, Metro Manila. Doon sila pinababa, para tangayin ang van at bagahe. Napakiusapan ng mag-asawang biktima na iwanan ang passports nila. Makalipas ang dalawang linggo, napaulat na ang plaka ng van ay ginamit sa getaway car sa isang robbery sa Cubao. Ang mag-asawa ay tiyo at tiya ng isang PNP colonel. Hindi alam ng pulis kung sino ang spotter na nag-tip sa hijackers na biktimahin ang mag-asawa. Maaring yung palangiting babae sa Customs counter, o yung magalang na security guard sa parking lot, o yung matulunging porter. Hindi rin alam ng pulis kung paano nakakawala o nakakapag-piyansa ang mga nahuhuli nilang hijackerskaya nakakabalik sa raket. Inamin sa akin ni Interior Sec. Joey Lina na naglipana muli ang hijackers sa labas ng Manila airport. &amp;quot;Totoong marami kaming nahuli nitong nakaraang mga taon,&amp;quot; aniya. &amp;quot;May napatay pa ngang dating pulis na kasabwat ng isang sindikato. Pero sa bawat nalalansag namin, may bagong pinapanganak.&amp;quot; Sakit talaga ng lipunan ang kriminalidad, daing ni Lina. Dala ito ng inggit at pagkahayok sa kayamanan. Nais ng hijackers na mamili ng mamahaling gamit, miski sa marumit ilegal na paraan, para gayahin ang kapitbahay. Wala nang Diyos at batas sa isip at puso nila, aniya.</body>
<link>http://www.philstar.com/Article.aspx?articleId=252599&amp;publicationSubCategoryId=94</link>
</article>
<article>
<title>Matiyaga si Sr. Supt. Querol at dapat siyang premyuhan</title>
<author>BANAT NI BATUIGAS Ni Bening Batuigas</author>
<date>
<month>June</month>
<day>04</day>
<year>2004</year>
</date>
<body>NAPATUNAYAN na naman sa kaso ni Manuel Nera, 37, isa sa top most wanted criminal ng Atimonan, Quezon, na mahaba ang kamay ng batas. Si Nera, ang isang magsasaka na wanted sa kasong pagpatay at frustrated murder ay naaresto ng mga tauhan ni Sr. Supt. Cipriano Querol, hepe ng Criminal Investigation and Detection Group (CIDG) Region 4A, matapos ang mahabang taon na pagtatago. Si Nera, ng Barangay Guitol, Sta. Elena, Camarines Norte ay naaktuhan ng mga bataan ni Querol sa sabungan sa Atimonan noong Mayo 25. Hindi na niya nakuhang takbuhan ang batas. Naaresto si Nera bunga sa warrant of Arrests na ipinalabas nina Judges Aurora Mosqueda Roman at Thelma Trinidad Pe Aguirre ng Gumaca, Quezon. Dahil sa pagpursigi ni Querol sa kaso ni Nera, nagkaroon na rin ng hustisya ang mga naging biktima niya, he-he-he! Matiyaga lang talaga si Querol, di ba mga suki? Puwede na kayang maging provincial director ng Batangas si Querol, ha PNP chief Dir. Gen. Hermogenes Ebdane Jr. Sir? Dapat yong nagtatrabaho ay mapremyuhan, di ba? Matapos maaresto si Nera, nakorner din ng mga bataan ni Querol sa pamumuno ni Insp. Erwin Margarejo ang isang pulis na si SPO1 Alvino Glorioso, 47, sa kasong robbery noong May 26. Kusa ring sumuko si Glorioso, na nakatira sa Purok 2 EMS Barrio, Camp Vicente Lim. Siya ay dinakip sa bisa ng warrant na ipinalabas noong Marso 12 ni Judge Stella Buco Andres ng San Pedro, Laguna. Maaaring nakalaya na si Glorioso sa ngayon dahil pinayagan siyang makapagpiyansa ng P100,000. Hindi lang yan ang mga acomplishments ni Querol noong nakaraang linggo. Anim na pinagdududahang mga mandurukot ang inaresto ng mga tauhan niya sa vicinity ng SM Mall sa Dasmari&amp;ntilde;as, Cavite noong Mayo 21. Ipinadala ni Querol ang tauhan niyang pinamumunuan ni PO2 Generoso Naa-gas sa SM Mall dahil na rin sa maraming reklamo ng snatching, pickpocket at iba pang petty crimes. Habang naka-surveillance operations itong mga taga-CIDG, isang residente na si Pia Blanca Mercado ay lumapit sa kanila upang ireport ang pagkawala ng cell phone niya na nabili niya sa P15,000. Sinamahan ni Naagas si Mercado at nakita nila ang isa sa mga suspek na si Marilou Catama, 20 na buntis ng pitong buwan sa parking lot ng mall. Nakiusap si Naagas na kung maaari ay ma-search ang bag ni Catama na pumayag na-man. Pero hindi akalain ni Catama ng Bgy. Emmanuel 2, Area E. Dasmari&amp;ntilde;as, na ang SIM card na itinabi niya ay nakilala pa ni Mercado na sa kanya. Ang SIM card ay ikinabit sa isang cell phone at ang mga pangalan at numbers doon ay mga kilala nga ni Mercado, he-he-he! Sobrang malas naman ni Catama, no mga suki? Kuwarta na naging bato pa! Maliban kay Catama, limang suspek na sina Maribeth Rollon, 48; Anji Sulayao, 31; Adrian Santos, 19; Alfonso Atanacio Jr., 48 at Lolita Nebres, ang inaresto ng mga bataan ni Querol. Ang modus operandi pala ng mga suspect ay mag-iikot sa mga malls sa Cavite para makapandukot. Pero sa ngayon, kalaboso muna sila dahil kay Querol.</body>
<link>http://www.philstar.com/Article.aspx?articleId=252605&amp;publicationSubCategoryId=94</link>
</article>
<article>
<title>Catherine Bautista,DH: Minaltrato sa Lebanon</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>June</month>
<day>04</day>
<year>2004</year>
</date>
<body>ISA si Catherine Bautista na pinalad na magtrabaho bilang domestic helper sa Lebanon, dahil sa kahirapan at hangaring makatulong sa pamilya kaya siya nakipagsapalaran sa Lebanon. Subalit ang kanyang mga pangarap ay naglaho nang siyay mahulog mula third floor ng tirahan ng kanyang malulupit na amo. Dahil sa sobrang paghihirap at pasakit kaya nagpasya si Catherine na tumakas. Nagbalikbayan siya na isa nang bangkay. Sumisigaw ng katarungan ang kanyang pamilya. Isa si Catherine sa tatlong Pilipinang DH na namatay dahil sa pagpupumilit na makalayas sa among Lebanese. Napag-alaman na si Catherine ay humingi ng tulong sa Embassy officials sa Lebanon ngunit pinabalik siya sa mga amo nito. Ibat ibang sector ng lipunan ang nagpapahayag ng bigyan ng hustisya ang kaapihan ng mga OFWs. Ayon kay Sen. Manny Villa, nagsasagawa na sila ng imbestigasyon sa pagkamatay ni Catherine. Handa silang parusahan ang mga pabayang Pilipino officials sa Lebanon. Hindi lamang sa Lebanon kundi maging sa Saudi, Singapore at iba pang bansa ay may mga ulat na binubusabos at minamaltrato ang mga Pilipina domestic helper. Dapat aksiyunan ito ng gobyerno.</body>
<link>http://www.philstar.com/Article.aspx?articleId=252611&amp;publicationSubCategoryId=94</link>
</article>
<article>
<title>Ang Mesiyas,anak ni David</title>
<author>ALAY - DANGAL Ni Fr. Jose C. Blanco, S.J.</author>
<date>
<month>June</month>
<day>04</day>
<year>2004</year>
</date>
<body>BAHAGI ng pagtuturo ni Jesus ay liwanagin sa mga Judio na ang Mesias ay Anak ni David. Ang Mesias ay isusugo upang kumpletuhin ang gawain ni David. May ilang Judio ang nagbigay sa Mesias ng titulong &amp;quot;Anak ni David.&amp;quot; Hinihikayat sila ni Jesus na limiing maigi ang kanilang pag-iisip tungkol sa Mesias. Ang Ebanghelyo ngayon ay mula kay Mark na malinaw na nagpapahayag na tinawag ni David ang Mesias na &amp;quot;Panginoon&amp;quot; (Mk. 12:35-37). Samantalang nagtuturo si Jesus sa templo ay kanyang sinabi, &amp;quot;Paanong masasabi ng mga eskriba na ang Mesiyas ay anak ni David? Si David na rin, nang kasihan ng Espiritu Santo, ang nagpahayag ng ganito: &amp;quot;Sinabi ng Panginoon sa aking Panginoon, maupo ka sa aking kanan, hanggang lubusan kong mapasuko sa iyo ang mga kaaway mo.&amp;quot; Si David na rin ang tumawag sa kanya ng Panginoon; paano ngang masasabi na anak ni David ang Mesiyas? At malugod na nakinig sa kanya ang maraming tao.&amp;quot; Sa pag-iisip ng mga Judio, ang Mesiyas ang magpapanumbalik sa pagkakaroon ng hari sa Israel. Na ang Mesiyas ang magpapalaya sa mga Judio mula sa kanilang pagkakapailalim sa mga Romano. Subalit kinailangan tuwirin ni Jesus ang ganitong maling akala o pag-iisip tungkol sa gawain ng Mesiyas. Ang katotohanan ay: darating ang Mesiyas upang palayain ang mga Judio at lahat ng mga tao mula sa kasalanan at kasamaan. Ito ang tunay na misyon ng Mesiyas, ang Anak ni David. Ito ang misyon ni Jesus, ang Mesiyas.</body>
<link>http://www.philstar.com/Article.aspx?articleId=252614&amp;publicationSubCategoryId=94</link>
</article>
<article>
<title>Bridge program ulit...</title>
<author>CALVENTO FILES Ni Tony Calvento</author>
<date>
<month>June</month>
<day>04</day>
<year>2004</year>
</date>
<body>KAMAKAILAN AY TINALAKAY NATIN SA COLUMN NA ITO ANG TUNGKOL SA BRIDGE PROGRAM NG DEPARTMENT OF EDUCATION CULTURE AND SPORTS SA MGA INCOMING &amp;quot;PUBLIC&amp;quot; HIGH SCHOOL STUDENTS. NATAPOS NA NGA ANG TINATAWAG NILANG HIGH SCHOOL READINESS TEST (HSRT) NA KINUHA NG MAY 1.4 MILYONG ESTUDYANTE. AT EWAN KUNG NAKAPAGTATAKA PA BA O HINDI NA KALAHATI SA BILANG NA ITO ANG BUMAGSAK SA NATURANG EXAM. BIRUIN NINYO ... 50% ANG HINDI NAKAPASA?! HINDI NATIN MAIKAKAILA, MAY PROBLEMA TALAGA DITO! Gaya nga ng nakasaad sa programang ito ng DECS, sapilitang dadaan itong 700,000 kabataang ito sa isang taong pre-secondary program. ANO PA NGA BA ANG IBIG SABIHIN NITO? Ayon na rin sa isang ginang, si Melquiades Teodoro ng Tanauan, Batangas, dagdag hirap ang dala nitong panukala ng DECS na pagdadagdag na isa pang taon sa high school. Yun nga lang daw anim na taon sa elementarya at apat na taon sa high school ay talagang hirap na silang igapang, partida pa yan dahil public school nga ! Tapos sisingitan pa ng isa pang taon ?! Ano ba yan?! Hindi naman kaila sa atin na marami diyan na in between high school days ay nahihinto na sa pag-aaral. Meron pa ngang iba na makalipas lang ang graduation sa elementarya ay wala ng choice kundi ang huminto na lang. Yung sinasabing LIBRENG EDUKASYON ay hindi naman natin masasabing libre talaga dahil marami pa ring gastusin na kailangang harapin ang mga magulang. At hindi biro ang halaga dahil sa taas ng bilihin ngayon na walang pinatawad pati pamasahe at school items, sino kaya ang hindi aangal? At ano ba itong nababalitaan natin na medyo malabo dahil ang sabi yung mga papasok lang sa pampublikong paaralan ang kailangang kumuha nitong HSRT at kung sa pribado ay libre na sila sa naturang exam. BAKIT?!!! Paki-paliwanag nga DECS ! NAKAKA AMOY TAYO NG DISKRIMINASYON DITO. Hindi naman kaila na may malaking agwat ang pampubliko sa pribadong paaralan, in terms of school facilities. Ito ay sa dahilan na rin na higit na mas mataas ang singil nila sa Tuition Fee at iba pang miscellaneous fees, kayat kaya nilang pagandahin ang mga gamit sa eskwelahan. Subalit, hindi rin ibig sabihin nito na mas magaling ang mga guro kung ihahambing sa guro sa ating mga pampublikong paaralan. Oo nga, meron silang pera pang gastos upang magkaroon ng mga air-conditioned classrooms at mas maaayos na facilities. Pero hindi naman yata tama na sa kalidad ng edukasyon ay manatiling ganoon ang lagay. Reality speaks for itself. NASAAN NA YUNG MGA PANGAKONG FREE QUALITY EDUCATION PARA SA LAHAT, AYON SA MGA PULITIKO NATING MAHILIG MANGAKO? Porke ba hindi kayang magbayad ng karamihan sa ating mga kababayan ng libo-libo para sa pag-aaral ng kanilang mga anak ay hindi na sila karapatdapat na tumanggap ng quality education? Isa namang public school teacher (na ayaw pabanggit ang pangalan o eskwelahan dahil baka daw masibak sa trabaho) ang nagbulalas din ng kanyang sintimyento sa planong ito ng DECS. Yun nga lang daw apat na taon sa high school ay hindi mapondohan nang sapat ng pamahalaan, dagdag na naman. Sa karaniwang scenario daw kasi ng mga public schools, sa bawat klase ay may bilang ng estudyante na umaabot sa 60-70. Na kung ang susundin ay yung tamang bilang lang ay dapat nasa 20 hanggang 30 estudyante lang bawat klase. Bukod pa riyan, hindi na rin lingid sa lahat na marami ang mga nagkaklase hindi sa mga classrooms kung saan dapat. Marami ang nagtitiyaga na lang sa mga corridors, mga hagdan, sa ilalim ng puno, at kung saan pa puwede dahil sa labis na kakulangan ng mga classrooms. Kung mapapatupad kaya itong bridge program na ito, saan naman kaya balak na gawin ang mga klase? May kaukulang budget kaya para naman makapagdagdag ng guro para dito ? O ipapapasan na naman sa mga datihang guro na hanggang ngayoy umaangal pa rin dahil overwork na nga ay underpaid pa ayon sa kanila. Hindi na rin nakakagulat na tulad natin ay may mga umaalma sa programang ito. Nagsagawa ng signature campaign ang organisadong grupo ng LFS o League of Filipino Students na gustong harangin ang pagsasakatuparan ng bridge program na ito. Kayo, iparinig nyo rin ang nasasaloob nyo tungkol sa isyung ito. Anong malay natin, baka naman kahit papaano ay mapakinggan tayo ng kinauukulan. Sabay-sabay din nating ipadinig sa DECS ang ating opinion tungkol sa isyung ito. PARA SA ANUMANG COMMENTS AT REACTIONS, MAAARI PO KAYONG MAG-TEXT SA 09179904918. MAAARI DIN KAYONG TUMAWAG SA 7788442. NAGPAPASALAMAT DIN AKO SA GURONG TUMAWAG SA AKIN NG LONG DISTANCE MULA SA HONG KONG. PINARARATING NIYA SA ATING LAHAT NA MARAMING FILIPINO WORKERS ANG NASA HONG KONG NA MGA GURO, NAPILITANG TANGGAPIN ANG TRABAHO BILANG DOMESTIC HELPERS DUN DAHIL SA LIIT NG SAHOD SA PINAS. HINDI NILA KAYANG BUMUHAY NG PAMILYA SA LIIT NG SAHOD. DAPAT DAW AYUSIN ANG SAHOD NG MGA GURO PARA NAMAN HINDI MAUBOS ANG MGA MAGAGALING NA GURO NA MAGTUTURO SA ATING MGA PUBLIC SCHOOLS.</body>
<link>http://www.philstar.com/Article.aspx?articleId=252616&amp;publicationSubCategoryId=94</link>
</article>
<article>
<title>EDITORYAL - 'Bridge program': Dagdag gastos at pagod lang</title>
<author></author>
<date>
<month>June</month>
<day>05</day>
<year>2004</year>
</date>
<body>HINDI na kailangan ang isang taon pang &amp;quot;pag-aaral&amp;quot; para makapasok sa regular high school ang mga graduating elementary students na bumagsak sa National Diagnostic Tests. Pagsasayang lamang ito ng pagod at dagdag gastos din sa mga magulang. Tinawag na &amp;quot;bridge program&amp;quot; ng Department of Education (DepEd), ang mga hindi makakapasa sa High School Readiness Tests ay sasailalim sa isang taon pang pag-aaral. Ayon sa DepEd, dalawang oras ang gugugulin sa session bawat araw ng estudyanteng bumagsak sa HRT. Isasailalim sila sa masusing pagsubaybay ng guro. Gagamit ng ibang pamamaraan sa pagtuturo ang mga guro para matuto ang mga estudyanteng bumagsak. Kapag natapos ang isang taong pag-aaral, saka pa lamang makakapasok sa formal high school ang estudyante. May 700,000 elementary graduate students ang hindi nakapasa sa ibinigay na HRT noong May 24. Nakita rin sa ibinigay na HRT ang kahinaan ng mga estudyante sa English, Science at Math. May kabuuang 1.4 million elementary graduates ang sumailalim sa HRT at kalahati nga sa mga ito ang hindi nakapasa. Nakadidismaya ang resultang ito! Ganito na ba kahina ang mga estudyante ngayon? Pero sa palagay namin, hindi ang &amp;quot;bridge program&amp;quot; ang solusyon sa ganitong nakadidismayang resulta ng HRT. Hindi na kailangang dumaan sa isang taon pang pag-aaral ang mga estudyante para lamang makapasok sa high school. Panibagong gastos lamang at pagod ang makukuha rito. Bukod pa sa magkakaroon ng deskriminasyon sa mga estudyante. Maaari ring magdulot ng pagkapahiya sa estudyante sapagkat mahihiwalay siya sa mga kasinggulang niya. Para sa amin, ang solusyon ay ang pagbabago sa sistema ng pagtuturo sa elementary levels. Nararapat nang baguhin ang mga lumang pamamaraan kung saan ay nahihirapang maka-catch up ang mga estudyante. Isa pang mahalagang dapat gawin ay ang pagha-hire ng mga mahuhusay na guro. Kung bopols ang guro, anong klase ang maipu-prodyus niyang mga estudyante? Ang problema nga lamang, hindi kaya ng DepEd na magbigay nang maayos na suweldo sa mga teachers. Kinakailangan pang magsideline ang teachers  magtinda ng tocino, longganisa at iba pa para madagdagan ang kinikita. Ang mga mahuhusay na teachers ay napipilitang mag-domestic helper sa Saudi Arabia, Italy, Singapore at iba pang bansa para gumanda ang kanilang buhay. Hindi ang &amp;quot;bridge project&amp;quot; ang sagot sa kahinaan ng mga estudyante. Mahuhusay na guro at makabagong sistema ang kailangan.</body>
<link>http://www.philstar.com/Article.aspx?articleId=252698&amp;publicationSubCategoryId=94</link>
</article>
<article>
<title>MIAA police napikon nanutok ng baril</title>
<author>ORA MISMO Ni Butch M. Quejada</author>
<date>
<month>June</month>
<day>05</day>
<year>2004</year>
</date>
<body>SA basketball walang guwapo basta magaling ka tiyak masasaktan ka sa balyahan dahil kasama ito sa laro. Ika nga, kailangan maging sports ka! Nagkaroon ng rambulan noong Huwebes ng gabi sa Arellano University gym dahil napikon ang mga natalong kalaban ng Star Group of Publication ang MIAA All-Star Basketball Team. Ok lang ang nangyaring balyahan at suntukan dahil kasama ito sa laro lalot mga pikon pala ang nakalaban ng Star. Pero ang magpakabayani dahil sa kayabangan ibang usapan ito lalo na ang maglalabas ka ng boga sa laro. Si Jonald Demigillo, isang miyembro ng MIAA-Industrial Security Guard, ay nagpaandar sa mga kalabang players nang tutukan niya ng kanyang service pistol ang mga pobreng taga-diyaryo. Ang problema lang kay Demigillo hindi niya ipinutok ang kanyang boga! Iyan ang itanong ninyo sa kanya! Nagpapasalamat ang mga kuwago ng ORA MISMO, at nagdalawang isip ang security guard este si Demigillo pala dahil natauhan siguro ito nang mahimasmasan at makitang may baril siyang hawak na nakatutok sa kanyang mga enemies. Ang hindi alam ni Demigillo ay may kaso siyang kriminal at administratibo oras na sampahan siya ng case ng mga taong kanyang tinutukan. Ipinutok niya o hindi ang kanyang boga. Sabi nga, GRAVE THREAT ito! Inilabas sa court si Demigillo ng kanyang coach dahil iba ang nilalaro nito imbes na pagbubuslo ng bola sa ring ang gawin ay paniniko ang inaatupag nito. Nang mawala si Demigillo sa court, natuwa ang mga kalaban niya dahil wala nang mambabalya sa kanila. Pero ilang minuto lang ay bumalik ito at may dalang bag. Ang akala ng mga basketbolista ay may baon tsibog ito iyon pala boga ang laman nito. &amp;quot;Bakit ba napikon si Demigillo sa taga-Star?&amp;quot; tanong ng kuwagong balyador. &amp;quot;Hindi kasi sila nakalamang sa points mula nang magsimula ang kanilang laban,&amp;quot; sagot ng kuwagong hikain. &amp;quot;Naging boxing  ball pala ang laro&amp;quot; &amp;quot;Natural lang sa basketball ito. Kahit sa NBA at PBA nangyayari ito&amp;quot; sabi ng kuwagong SPO-10 sa Crame. &amp;quot;Ang masama kay Demigillo, nanutok ito ng boga sa mga kalaban nila.&amp;quot; &amp;quot;Nawala siguro sa isip nito na may Comelec ban.&amp;quot; &amp;quot;May permiso kaya ang kanyang baril na puwede siyang mag-carry nito sa basketball court?&amp;quot; &amp;quot;Dyan tatanungin natin si MIAA Airport Police bossing Joey Tecson.&amp;quot; &amp;quot;May magagawa ba si Tecson tungkol dito?&amp;quot; &amp;quot;Siyempre siya ang superior officer ni Demigillo.&amp;quot; &amp;quot;Abangan natin ang aksyon ni Tecson, mga kamote!&amp;quot;</body>
<link>http://www.philstar.com/Article.aspx?articleId=252714&amp;publicationSubCategoryId=94</link>
</article>
<article>
<title>Huwag sanang maging mitsa ng kaguluhan ang Kongreso</title>
<author>HALA BIRA! Ni Danny Macabuhay</author>
<date>
<month>June</month>
<day>05</day>
<year>2004</year>
</date>
<body>NANGANGAMBA ako na maaaring magkagulo sa ating bansa dahil sa magiging resulta ng election. Ang mga senador at kongresista na bumuo ng National Board of Canvassers ay masyadong mabagal sa kanilang tungkulin na pagbibilang ng mga boto para sa presidente at bise presidente. Walang tigil ang mga pahayag ng kampo ni Fernando Poe, Jr. na ito ang tunay na nanalo base sa kanilang sariling pagbibilang. Dinaya raw ito ng administrasyon kung kayat nais nilang mapatunayan ang bagay na ito sa pamamagitan ng mahigpitang pagbubusisi sa mga ballot boxes at mga dokumentong nasa loob nito na katulad ng mga Certificate of Canvass COCs). Papaano kung ang lumabas na panalo sa pagka-presidente sa ginawang pagbibilang ng National Board of Canvassers ay hindi si Fernando Poe, Jr. kundi si Gloria Macapagal-Arroyo? Tatanggapin kaya ng kampo ni FPJ ang resulta? Totohanin kaya nila ang bantang parati nilang isinisigaw na magtatanghal sila ng malawakang pag-aaklas kapag natalo si FPJ nang dahil sa pandaraya? Kaninong hatol naman kaya ang kanilang paniniwalaan na hindi dinaya si FPJ? Ipagpalagay na natin na gawing totoo nina FPJ ang kanilang banta, hindi naman kaya ito gamitin bilang isang pagkakataon upang pumasok sa eksena ang mga terorista at mga ibat ibang grupo na ang hanap lamang ay ang maghasik ng kaguluhan sa ating bayan? Ano naman kaya ang magiging reaksyon ni GMA sa mga ganitong senaryo? Hindi kaya siya magdeklara ng martial law o magtanghal ng military rule o may hawig sa ganitong pamamahala? Sana nga ay makialam na ang mga respetadong pinuno ng ibat ibang grupo upang makatulong na masupil ang anumang namumuong kaguluhan sa ating bansa. Magdasal din tayo na matanggap ng mahinahon ng mga naglalabang panig ang magiging resulta ng eleksyon.</body>
<link>http://www.philstar.com/Article.aspx?articleId=252720&amp;publicationSubCategoryId=94</link>
</article>
<article>
<title>Pagkatalo ni Barbers kasalanan ng anak</title>
<author>PANAGINIP LANG Ni Nixon T.Kua</author>
<date>
<month>June</month>
<day>05</day>
<year>2004</year>
</date>
<body>NAUNGUSAN si Senador Robert Barbers ni Senador Rodolfo Biazon sa huli at 12th slot sa labanan sa senado. Ang lamang ni Sen. Biazon kay Barbers ay mahigit 10,000 boto lang at nabawi sana mula sa isang sektor lang ng lipunan na sinabihang hindi kailangan ng reelectionist senator ang boto. Kung si Biazon at ang buong pamilya ay naging mapagkumbaba upang makalap ang lahat ng maaaring boto, ang isang miyembro ng pamilya ni Barbers ay nagyabang pa at sinabing hindi kailangan ng kanyang ama ang boto na manggagaling sa sektor na ito. Ang sektor na ito ay hindi naman kalakihan pero kayang humatak ng boto dahil maimpluwensitya sa kani-kanilang komunidad ang mga miyembro ng sektor na ito. Ito ay ang sektor ng turismo, lalo na mga empleyado ng Department of Tourism at Philippine Tourism Authority. Pag pinagsama ang dalawang opisinang ito ay aabot ang bilang sa mga limang libong empleyado. Hindi pa kasali riyan ang mga dating empleyado ng dalawang nasabing opisina na karamihan ay lumipat sa pribadong sektor pero sa pamilya pa rin ng turismo. Ang mga kaibigan at araw-araw na kasama ng mga opisyal at mga empleyado ng dalawang ahensiya ay napakarami rin dahil involved na sila sa promotions ng turismo kaya siyempre kahit sa bidahan sa mga kainan at inuman ay sila ang isa sa mga bangka dahil sa mga kuwento nila tungkol sa mga magagandang tanawin na narating na nila o kung hindi kayay mga nakakatawang pangyayari o kakaibang karanasan. E paano pa ang pamilya at kamag-anak nila, multiply na lang natin sa lima bawat isa di 25,000 na ang bilang. Kaya pag tiningnan natin ang boto na manggagaling sa sektor ng turismo, particular na sa DOT at PTA ay panalo sana si Senator Barbers. Kaso, natuklasan natin, eto palang si Dean Robert Barbers ng PTA ay narinig ng ilang mga empleyado ng dalawang opisina na nagsasabing hindi niya kailangan ang boto ng tourism family. Harap-harapan niyang sinabi sa mga empleyado ng PTA na &amp;quot;hindi nila kailangan ang boto ng PTA,&amp;quot; sa meeting ng ADEPT, ang employees union ng naturang ahensiya, sa DOT Auditorium ng mag-General Assembly. Kung bakit niya sinabi yon, mahirap ipaliwanag pero sino nga naman ang mga empleyadong yon kumpara sa kanya na isang Barbers. Ilang beses din siyang narinig pagkatapos makipag-usap at tanggihan ang ilang mga travel agents at mga tourism organization na tumulong sa mga proyekto nila. Ayaw niyang tulungan sa promotions ang mga ito kahit na ilang taon na itong ginagawa ng mga naunang Tourism Secretary at PTA GM dahil mas importante raw ang kanyang mga proyektong longest bunting at ngayon ay longest o tallest hairstyle. Kahit nga kay Tourism Secretary Obet Pagdanganan ay ayaw niyang mag-cooperate sa promotion ng turismo. Sa madaling salita gusto niya solo flight dahil magaling kasi siya. Ewan ko lang kung may loko-lokong turistang pumasyal dito para tingnan ang pinagbuhol- buhol na banderitas at ngayon naman ay nais niyang makilala ang ating bansa sa pagiging weirdo dahil sa longest hairstyle. Mabuti pa sana ay sinama na lang niya sa Guiness Book of World Record ang dami nang bulaklak na pinadala niya sa isang hotel sales representative ng birthday nito. Baka puwede ma-record yon sa most number of flowers sent on the birthday of a pretty and charming hotel representatives. Maaari ring maitala yon dahil sa dami ay napuno ang opisina ng naturang maganda at matangkad na hotel representative. Bukod pa roon yung pinakita niyang pagmamahal sa industriya ng turismo dahil pinasaya niya ang beautiful sales representative na ito. Pero hindi dadagsain ang Pilipinas ng turista para tingnan ang ka-weirdohang yan, baka ang dumagsa ay mga nagtitinda ng shampoo o mga florist na gustong kumita ng konti. Anyway, ano magagawa natin, magaling talaga si Dean Barbers kaya siyempre mas magaling siya sa mga marami ng experience sa turismo kaya dapat siya ang masunod. Isipin nyo nga naman ang experience niya sa turismo, naging konsehal siya ng Makati pero isang beses lang at hindi na nanalo pa. Naging empleyado rin siya ng PAGCOR pero hindi sa Marketing o PR department man lang na nagdadala ng mga high roller sa ating mga casino. Kaso problema niya o ng erpats niya pala, masunurin ang mga taga turismo kaya tinandaan ang sinabi niyang hindi niya kailangan ang boto nila. Kung hindi naman kailangan, bakit ibibigay, kaya doon na lang ibigay sa mga nangangailangan at nais yon gaya ni Senatorelect at dating Tourism Secretary na si Richard &amp;quot;Dick&amp;quot; Gordon na niligawan ang boto ng lahat ng sektor kasama na ang tourism family. Si Gordon kasi alam na politics is addition kaya dapat lahat ng sektor makuha. Eh si Dean, isang beses lang nga tumakbo hindi na nakaulit kaya ang alam siguro ay feudalismo at hindi present day politics, kaya yan talo si Sen. Barbers. Nanalo bilang kongresista, naging senador at hindi inaasahang matatalo. Sayang! Kaso hindsight is a perfect science pero yun na nga hindsight, tapos na, huli na ang lahat. Tsk! Tsk! Tsk! * * * Para sa anumang reaksyon, sumulat lang sa nixonkua @yahoo.com o kayay mag text sa 09272654341. Mapapakinggan nyo rin po ang inyong lingkod sa DZEC 1062 mula 4:30 hanggang 6:00 ng hapon, Lunes hanggang Huwebes.</body>
<link>http://www.philstar.com/Article.aspx?articleId=252726&amp;publicationSubCategoryId=94</link>
</article>
<article>
<title>EDITORYAL - May problema pa pala sa GSIS</title>
<author></author>
<date>
<month>June</month>
<day>06</day>
<year>2004</year>
</date>
<body>HINDI pa pala tapos ang problema sa Government Service Insurance System (GSIS). Marami pa pala. Isa sa mga problema ngayon ay ang sinasabing magulong records ng contributions ng mga members. Marami ang hindi makapag-loan sapagkat hindi pa raw bayad. Marami ang natuwa sa anunsiyo ng GSIS na madali nang makauutang ang miyembro. Kaagad nawala ang masamang iniisip na bankarote na ang GSIS. Nawala na rin sa isipan ang kontrobersiyal na pagbili ng GSIS sa mamahaling painting ni Juan Luna, dalawang taon na ang nakararaan. Pero may bagong kontrobersiya na lumutang na marami pa rin ang hindi makapag-loan sapagkat may mga utang pa sila. Hindi pa umano sila qualified mag-loan sapagkat may outstanding balance pa. Kailangang mabayaran muna ang kanilang loan saka lamang makauutang uli. Pero ayon sa mga GSIS members na nais mag-loan, wala na silang utang. Malinis na ang kanilang record kaya sila nag-file ng loan. Ano ang sinasabi ng GSIS na mabilis nang mag-loan sa kanila? Kabilang ang mga empleado ng Korte Suprema na dumanas ng katakut-takot na hirap sa paglo-loan sa GSIS. Marami sa kanila ang hindi makautang sapagkat may mga balanse pa umano. Ang nakaaawa ay ang mga miyembro na kaya nag-loan ay para may maipang-matrikula sa mga anak na mag-aaral ngayong pasukan. Isang ama ang nagsabing umuutang siya ng P50,000 sa GSIS para maipang-enrol sa kanyang mga anak. Nagimbal siya sapagkat mayroon pa siyang utang at kailangan daw na bayaran muna iyon. Hindi lamang ang mga karaniwang empleado ang nagkaroon nang masamang karanasan sa GSIS kundi pati na rin mismo ang mahistrado ng Korte Suprema. Isa si Justice Reynato Puno na wala ni isa mang contributions niya ang nag-reflect sa record ng GSIS. Ang nakatuklas ay ang kanyang maybahay na si Luzviminda Puno, clerk of court. Maski si Supreme Court Chief Justice Hilario Davide Jr. ay kabilang din sa mga may depektibong record ng kanyang inihuhulog sa GSIS. Inaccurate umano ang records at mayroon pa raw utang na hindi pa nababayaran. Ang kapalpakan namang ito ay inamin ni GSIS general manager Winston Garcia. Sinabing marami talagang problema sa GSIS at hindi lamang ang mga taga-Korte Suprema ang apektado ang mga records. Ganoon man sinabi niya na sa loob ng dalawang linggo ay maaayos na ang records ng mga empleado ng SC. Problema pa rin ang GSIS. Hindi pa rin mabigyan ng tamang serbisyo ang mga members. Lalo ngayong panahon ng enrollment na nangangailangan ng pera ang mga miyembro para sa kanilang mga anak. Bigyan na sana ng kaluwagan ang GSIS members.</body>
<link>http://www.philstar.com/Article.aspx?articleId=252814&amp;publicationSubCategoryId=94</link>
</article>
<article>
<title>Sr. Supt. Jovy Gutierrez iwanan mo muna ang kumpareng si SPO4 Arsenio Mangulabnan</title>
<author>BANAT NI BATUIGAS Ni Bening Batuigas</author>
<date>
<month>June</month>
<day>06</day>
<year>2004</year>
</date>
<body>MAGKUMPARENG-BUO pala sina Sr. Supt. Jovy Gutierrez, hepe ng Makati City Police at si SPO4 Arsenio Bobot Mangulabnan na inakusahan ng isang drug pusher na nasa likod ng pagpapakalat ng shabu sa siyudad ni Mayor Jojo Binay. Ngayon mga suki, alam nyo na kung bakit naka-puwesto pa sa anti-carnapping unit si Mangulabnan samantalang ang mga opisyal ng pulisya na naapakan niya ay nasa kangkungan o floating status. Sina Gutierrez at Mangulabnan ay nagsama sa opisina ni dating SPD director Gen. Ruben Escarcha kayat mahaba na ang relasyon nila. Iba talaga ang may pinagsamahan, di ba mga suki? Pero sa isyung ito ng droga, dapat iwanan muna ni Gutierrez sa ere ang kumpare niya dahil kung hindi may posibilidad na pati siya ay madamay pa at mahatak pababa. Yan ay kung mahal pa ni Gutierrez ang trabaho niya, he-he-he! Tiyak na mahal dahil ayaw niyang umalis kahit overstaying na siya. Bunga sa ibinulgar nating mga makina na video karera ni Mangulabnan, aba kumilos na rin si Gutierrez at pinahahanap niya ang mga ito para makumpiska. Pero sa tingin ko naman, cosmetic lang ang reaction ni Gutierrez dahil alam naman ng mga taga-presinto kung saan ang mga makina dahil nagtabi-tabi si Mangulabnan sa kanila. Kaya kung ang mga makina ni Mangulabnan ang gagawing basehan, may laman sa tingin ko ang bintang ng drug pusher na si Rosalie Geronimo alyas Betcha na talamak na ang bentahan ng droga sa siyudad ni Binay dahil sa mga tiwaling pulis diyan. Alam naman natin na ang mga adik lang ang nasisiyahang magpalipas ng kanilang oras sa video karera kayat sa ginawang negosyo ni Mangulabnan, tiyak na wala siyang talo. At sinisiguro ko, kung saan ilalatag ni Mangulabnan ang kanyang makina, eh maraming adik doon kayat limpak-limpak ang coins out niya, he-he-he! Tumatabo rin kaya si Gutierrez sa ilegal na negosyo ng kumpare niya? Ano sa tingin nyo mga suki? Kung mahal ni Gutierrez ang kumpare nya, taliwas naman ang pagtingin ng kapwa niya pulis sa Makati City kay Mangulabnan. Marami kasi ang tumawag sa akin at sinabing dog eat dog ang pamamaraan ni Mangulabnan para kumita ng pera. May mga kapwa niya pulis daw na lumalapit kay Mangulabnan, noong hepe pa siya sa AID-SOTF para aregluhin ang mga kamag-anak nilang nahuli sa drug session pero ang siste imbes na pagbigyan sila, eh lumalaki pa ang tara. Walang pulis-pulis kay Mangulabnan, at ang importante lang ay kumita siya sa lahat ng madampot niya, anang mga tumawag sa akin. Kaya naman abot langit ang asta ni Mangulabnan sa siyudad ni Binay ay dahil alam niyang sasanggahin siya ng kumpare niyang si Gutierrez. Ang kautusan nina Dep. Dir. Gen. Edgar Aglipay at SPD director chief Supt. Prospero Noble ay i-relieve sa puwesto si Mangulabnan habang iniimbestigahan ang ibinulgar ni Geronimo na siya ang nasa likod ng malawakang shabu recycling sa Makati City pero hindi ito sinunod ni Gutierrez. Kung sabagay, mahabang taon nang hindi napalitan bilang hepe ng Makati City si Gutierrez kayat ang lahat ng alahas sa katawan ay meron siya kayat matigas ang ulo niya.</body>
<link>http://www.philstar.com/Article.aspx?articleId=252821&amp;publicationSubCategoryId=94</link>
</article>
<article>
<title>Kahilingan ng readers na ulitin ang tungkol sa gamot na tumutunaw ng blood clots</title>
<author>WHAT'S UP DOC? Ni Dr. Traquilino Elica&amp;ntilde;o Jr.</author>
<date>
<month>June</month>
<day>06</day>
<year>2004</year>
</date>
<body>MARAMING readers ng Pilipino Star NGAYON ang nag-e-mail at humiling sa akin na ulitin ang column na may kinalaman sa lumbrokinase  ito ang generic name ng bagong gamot na tinatawag na PLASMIN na lumulusaw sa namumuong dugo o blood clots na nagiging sanhi ng stroke. Nalathala ito noong May 2 at 9, 2004. Ano ba ang lumbrokinase? Ang lumbrokinase ay nag-iisang therapeutic supplement na nagmula sa China. Bukod sa mahusay sa blood clots ay nagpapaganda pa rin ng sirkulasyon ng dugo. Mahusay din ang gamot na ito sa mga diabetes, hypertension, sakit sa puso, may mataas na cholesterol level. Mahusay din ito sa mga overworked people para labanan ang stress. Ang lumbrokinase ay clot dissolving (thrombolytic) enzymes na kinuha sa mga cultured na bulate sa pamamagitan ng modernong biochemical engineering technology. Ang tatlong enzymes ay kinabibilangan ng collagenase, profibrinolysin activator at fibrinolysin (plasmin). Ang tatlong ito ang nagsasama para lusawin ang blood clots. Sa loob ng tatlong linggo nabubuo ang blood clot at nakapaloob sa collagen shell. Ang outer shell ang tutunawin ng collagenase. Pagkaraang mabasag ang shell, ang fibrinolysin at profibrinolysin ang magpapatuloy para malusaw ang blood clot. Batay sa mga pag-aaral, may malaking benepisyong ipinagkakaloob ang gamot sa mga dumanas ng stroke. Sa mga nakausap na pasyenteng na-stroke, sinabi nilang may malaking improvement lalo na sa mga palatandaan o sintomas ng pagkakaroon ng stroke. Nabawasan ang pamamanhid ng kamay, pagkahilo, ma-improved ang paghinga, pagsasalita, mabilis na pagrekober pandama at naikikilos na ang kamay at mga binti. Sa mga pasyenteng diabetic, bumaba ang kanilang blood sugar at cholesterol levels kaya ang panganib na mabulag, magka-deperensiya sa kidney, amputation sa bahagi ng katawan at ang pagka-inutil sa pakikipag-sex ay nabawasan din. Sa mga may heart patients, nabawasan ang bara sa kanilang blood vessel, na-improved ang daloy ng dugo sa high blood pressure ay nabawasan din sa mga hypertensive patients. Ang mga smokers, matataba, walang exercise at may stressful lifestyle ay dapat ikonsidera ang gamot na ito. Dito sa Pilipinas ang heart disease at stroke ang karaniwang killers ng mga Pinoy. Marami ang nagkakaroon ng ganitong kondisyon dahil sa poor diet at stressful environment. Para sa kaalaman ng nakararami, mabibili ang PLASMIN sa Mercury Drug.</body>
<link>http://www.philstar.com/Article.aspx?articleId=252828&amp;publicationSubCategoryId=94</link>
</article>
<article>
<title>Tuloy-tuloy ang programa sa pabahay</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>June</month>
<day>06</day>
<year>2004</year>
</date>
<body>SA gitna ng mga intriga at kaguluhan ng nakaraang eleksiyon tuluy-tuloy ang naging implementasyon ng mga programa at proyektong pabahay para sa mga kababayan natin. Kabilang sa mga pangunahing programa ay ang pagbibigay ng kaseguruhan ng paninirahan para sa mga kababayan nating naninirahan sa mga lupaing pag-aari ng gobyerno at mga pribadong indibidwal gayon din ang mga kababayan nating nakatira sa mga mapanganib na lugar gaya ng mga estero, riles, tulay at iba pa. Nitong nakaraang linggo, nasimulan ang bagong proyekto na itatayo sa Camarin, Caloocan City. May 908 na pamilya na walang tahanan at mga kasalukuyang naninirahan sa mga danger zones sa Metro Manila ang makikinabang dito. Ang Kapalaran Village Project na humigit kumulang 6.7 na ektarya ay pagtutulungan ng NHA at ng Philippine Charity Sweepstakes Office (PCSO). Kamakailan lamang, nagkaroon din ng pirmahan sa Deed of Turnover sa pagitan ng HUDCC at Sto. Nino Integrated Community Association kung saan tinanggap ang mga nakumpletong pasilidad mula sa HUDCC para sa benepisyo ng may humigit kumulang na 3,000 pamilya sa Lupang Katuparan sa Taguig. Nananatiling matibay ang HUDCC at iba pang ahensiya ng pabahay sa hangaring matugunan ang napakalaking pangangailangan sa pabahay. Batid namin ang masidhing pagnanais ng bawat pamilyang Pilipino na magkaroon ng disente, maayos at sariling pamamahay.</body>
<link>http://www.philstar.com/Article.aspx?articleId=252834&amp;publicationSubCategoryId=94</link>
</article>
<article>
<title>Trivia sa mga bayaning Pilipino (Una sa 2 Bahagi)</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>June</month>
<day>06</day>
<year>2004</year>
</date>
<body>SA Sabado, Hunyo 12 ay ipagdiriwang ang 106 anibersaryo ng kalayaan ng Pilipinas. Isang karagdagang-kaalaman para sa lahat ang ibahagi ng BANTAY KAPWA sa pagdakila sa mahahalagang personahe sa rebolusyon na malaking ambag sa pagtatamo ng kalayaan. Kasabay ng pagpapatapon kay Dr. Jose Rizal sa Dapitan noong Hulyo 7, 1892 at binuo ng Kataas-taasan, Kagalang-galangan na Katipunan ng mga Anak ng Bayan (KKK) kung saan nahalal na pangulo si Deodato Arellano sa pagtitipong ginanap sa bahay ni Arellano sa 72 Azcarraga, Maynila. Tinaguriang supremo ng Katipunan si Andres Bonifacio na namuno sa Sigaw ng Pugad Lawin na nagsilbing mitsa ng rebolusyon laban sa mga Kastila noong Agosto 26, 1896. Nagsilbing kalihim ni Bonifacio sa Katipunan ay ang batam-batang heneral na si Emilio Jacinto na siyang sumulat ng Cartilla ng Katipunan at ang kalayaan, ang propaganda organ ng Katipunan. Tinaguriang lakambini ng Katipunan si Gregoria De Jesus ang asawa ni Bonifacio. Tumulong siya kay Benita Rodriguez Javier sa paggawa ng unang watawat ng Katipunan. Nang patayin si Bonifacio sa Mt. Buntis, nagpakasal si Gregoria kay Julio Nakpil na isa ring katipunero. Si Delfina Herbosa Natividad ay pamangkin ni Rizal na sumanib din sa Katipunan. Katulong siya ni Marcela Agoncillo sa paggawa ng unang watawat na disensyo ni Emilio Aguinaldo. Tinaguriang Grand Old Woman of the Revolution si Melchora Aquino na kilala bilang Tandang Sora. Siyay 84 anyos nang sumanib sa Katipunan. Namatay si Tandang Sora noong Marso 2, 1919 sa gulang na 107. (Itutuloy)</body>
<link>http://www.philstar.com/Article.aspx?articleId=252840&amp;publicationSubCategoryId=94</link>
</article>
<article>
<title>Ang Banal na Trinidad</title>
<author>ALAY - DANGAL Ni Fr. Jose C. Blanco, S.J.</author>
<date>
<month>June</month>
<day>06</day>
<year>2004</year>
</date>
<body>ANG Banal na Trinidad ang pinaka-pangunahing paniniwala nating mga Kristiyano. Ipinahayag ni Obispo Ted Bacani ang misteryong ito sa ganitong paraan: &amp;quot;Tatlong sino, isang ano.&amp;quot; Ang tatlong Persona ay ang Ama, Anak at Espiritu Santo. Subalit sila ay iisang Diyos lamang. Mahal ng Ama ang Anak at mahal ng Anak ang Ama. Iniiaalay ng Anak ang lahat-lahat na nasa kanya sa Ama. May ganap na pagmamahalan sila sa isat isa. Ang bunga ng ganap na pagmamahalan ng Ama at Anak sa isat isa ay ang Espiritu Santo. Sa Ebanghelyo para sa araw na ito, ipinaliliwanag ni Juan ang gampaning naaayon sa bawat isa ng Tatlong Persona (Jn. 16:12-15). &amp;quot;Marami pa akong sasabihin sa inyo, ngunit hindi pa ninyo kayang unawain ngayon. Pagdating ng Espiritu ng katotohanan, tutulungan niya kayo upang maunawaan ninyo ang buong katotohanan. Sapagkat magsasalita siya hindi sa ganang kanyang sarili lamang; sasabihin niya sa inyo ang kanyang narinig, at ipahahayag ang mga bagay na darating. Pararangalan niya ako, sapagkat sa akin magmumula ang ipahahayag niya sa inyo. Ang lahat ng sa Ama ay akin; kaya ko sinasabing sa akin magmumula ang ipahahayag niya sa inyo.&amp;quot; Paano ipinakikita ninuman ang kanyang debosyon sa Banal na Trinidad? Ang debosyon sa Ama ay ipinakikita sa pamamagitan ng pagmamahal sa Ama. Lahat ng buhay pisikal man o espiritwal  ay nagmumula sa kanya. Ang debosyon kay Jesus ay nagmumula sa ating pagmamahal sa kanya. Siya ay naging tao, namatay para sa atin at nabuhay na mag-uli para sa atin. Ibinibigay niya sa atin ang Espiritu Santo bilang kanyang pinakadakilang handog. Ang Espiritu Santo ay nananahan sa atin. Binibigyan niya tayo ng kaliwanagan. Ginagabayan niya tayo.</body>
<link>http://www.philstar.com/Article.aspx?articleId=252843&amp;publicationSubCategoryId=94</link>
</article>
<article>
<title>EDITORYAL - Basura ay malaking problema</title>
<author></author>
<date>
<month>June</month>
<day>07</day>
<year>2004</year>
</date>
<body>HABANG nagbabangayan ang mga mambabatas at mabagal na umuusad ang canvassing para sa nanalong presidente at bise presidente, nakaamba naman ang problema ng basura sa Metro Manila. Ang mga nakatambak na basura sa mga estero at kanal ay hindi pa ganap na naaalis ng pinagsanib na puwersa ng Metro Manila Development Authority (MMDA) at Department of Public Works and Highways (DPWH). Namumutiktik ang mga basura sa estero at tiyak na ito ang magiging dahilan ng grabeng pagbaha sa Metro Manila. Isang patunay dito ay ang estero sa may Quiapo sa bahaging R. Hidalgo na sa matagal na panahon ay walang ahensiya ng gobyerno para alisin ang mga basurang nakababad sa maitim at tila patay na estero. Napakapangit tingnan ng esterong iyon na nagpapasama sa tanawin ng lungsod ng Maynila. Lubhang kakaiba ang tanawin sa bahaging iyon ng Quiapo kaysa malinis at maliwanag na Rizal Avenue, Roxas Boulevard at Liwasang Bonifcio na &amp;quot;binuhay&amp;quot; ni Mayor Lito Atienza. Kailan bubuhayin ang ilang patay na lugar sa Maynila? Sinabi ng MMDA na 80 porsiyento na ang kanilang natatapos sa paglilinis sa mga kanal at estero sa Metro Manila. Ang kanilang aasikasuhin na lamang umano ay ang pagbibigay ng abiso sa mga squatters na nakatira sa gilid ng estero na umalis doon sapagkat malaking panganib ang nakaamba kapag bumaha. Hanggang ngayon ay marami pang squatters sa mga gilid ng estero at sila rin ang nagpaparami sa mga basura. Ebidensiya nga ang estero sa may R. Hidalgo, Quiapo. Hindi lamang dito sa Metro Manila nakaamba ang pagtaas ng basura kundi pati na rin sa Boracay Island, isang sikat na tourist destination. Nakaharap sa malaking problema ng basura ang Boracay kapag isinara na ang dumpsite na 12 taon nang pinagtatapunan. Natatakot ang mga negosyante na magkaroon ng Smokey Mountain doon kapag hindi nakagawa ng agarang solusyon ang pamahalaang local ng Aklan. Noon pang 1992 tinatapunan ang dumpsite sa Sitio Bulabog. Nakatakdang isara ngayong buwang ito ang dumpsite. Kung hindi makagagawa ng paraan, maaaring masira ang Boracay sa mata ng mga turista. Hindi lang Metro Manila kundi pati sa probinsiya ay pinuproblema ang basura. Pangmatagalang solusyon ang nararapat isipin at kung paano kikita sa basura. Isulong ang recycling at composting. I-educate ang taumbayan sa ganitong proseso. Kung magre-recycling at magkakaroon ng pasilidad para sa composting, maisasaayos ang problema at magkakaroon pa ng pagkakakitaan ang mamamayan. Hindi naman talaga problema ang basura kung pag-iisipan.</body>
<link>http://www.philstar.com/Article.aspx?articleId=252969&amp;publicationSubCategoryId=94</link>
</article>
<article>
<title>Bayan nangangatog sa destabilisasyon</title>
<author>AKSYON NGAYON Ni Al G. Pedroche</author>
<date>
<month>June</month>
<day>07</day>
<year>2004</year>
</date>
<body>TALAGANG hindi na dapat mabinbin ang canvassing ng mga balota para sa pangulo at pangalawang pangulo sa Kongreso. Habang nakabitin iyan, mistulang &amp;quot;tabak ni damocles&amp;quot; na nakaamba sa ating ulunan ang panganib ng destabilisasyon. Salamat sa Diyos at ibinasura ng Korte Suprema ang hinihinging temporary restraining order (TRO) ng oposisyon sa pagbibilang bagaman at susuriin pa rin ng Korte ang merito ng alegasyong &amp;quot;illegal&amp;quot; ang binuong 22-man canvassing committee sa Kongreso. Alerto ang Armed Forces of the Philippines para sagkaan ang ano mang tangkang paghahasik ng kaguluhan. Very obvious ang ginagawa ng ibang sektor. Hindi lamang i-delay kundi handlangan ang canvassing para walang maiproklamang presidente sa Hunyo 30. Madaling makapaghasik ng ligalig at umagaw ng kapangyarihan kapag nangyari ang ganyang scenario. Nung isang linggo, may mga pekeng certificates of canvass na natagpuan sa toilet ng Batasang Pambansa. Halata naman na ang mga itoy planted upang wasaking ang integridad ng canvassing. Ganyan din ang nangyari ilang linggo na ang nakalilipas sa Senado. Kung magsusuri tayo, masasabi bang kung mandadaya ang administrasyon ay iiwanan nitong nakatiwangwang kung saan-saan lang ang mga ebidensya? Ang pangyayaring itoy ginagamit ng oposisyon para kuwestyonin ang isinasagawang bilangan ng magkasanib na komite ng Senado at Mababang Kapulungan. Sa kabila nito hindi rin puwedeng akusahang direktang may kinalaman ang oposisyon sa ganyang pangyayari. Posible ring may third force na ibig magsamantala sa kaguluhang politikal sa bansa. Kung malinis ang konsensya ng oposisyon, tumulong na lang sana itong maidaos ng walang pagkabalam ang bilangan Ipahayag na lang ang mga puna sa bawat COC para maitala sa record. Ang ano mang reklamo sa panda- raya na may lakip na ebidensya ay saka na lang isampa kapag tapos na ang canvassing. Ang canvassing ay huwag nang gawing forum sa paghaharap ng mga reklamo.</body>
<link>http://www.philstar.com/Article.aspx?articleId=252977&amp;publicationSubCategoryId=94</link>
</article>
<article>
<title>Mundo paluhurin, nais ng al-Qaeda</title>
<author>SAPOL Ni Jarius Bondoc</author>
<date>
<month>June</month>
<day>07</day>
<year>2004</year>
</date>
<body>NAKU po, heto na. Katataas pa lang ng presyo ng langis nung May 15, at magtataas pa lang ang pasahe sa June 12. Pero luluhod na naman tayo sa isa pang panlulumpo sa gas station. Ang bagong taas: P1.25 kada litro ng gasolina at 95&amp;Acirc;&amp;cent; sa diesel ng refiners Shell at Petron; P1.80 sa unleaded at 60&amp;Acirc;&amp;cent; sa diesel ng new players. Sumipa kasi ang Dubai crude, batayang-presyo ng refiners; at Means of Platts-Singapore, batayan ng importers. Nun pa man May 15, sinabi na ng oil firms na kulang ang P1-taas kada litro ng langis at kilo ng LPG. Dapat daw P2.65, para mabawi ang puhunan sa pagbili ng stocks nung Marso. Sinabayan pa ito ng paglusob ng al-Qaeda terrorists, ikalawa sa loob ng isang buwan, sa Saudi Arabia oil facilities. Dalawamput-dalawang employees ang pinatay, karamihay dayuhan, kabilang ang tatlong Pilipino. Balak paluhurin ng mga terorista ang industrial world. Galit sila sa kaunlaran dahil labag daw ito sa makitid nilang interpretasyon ng Koran. Pinuno ng al-Qaeda ang Saudi millionaire na si Osama bin Laden. Alam niyang 10% ng produksiyong-OPEC ay galing sa Saudi, pero kalahati ng langis-Saudi ay pumupunta sa industrial countries at one-fourth sa US pa lang. Kumbaga, nakasalalay ang America at Europe sa Saudi oil. Kaya tinitira ni bin Laden ang Saudi oil facilities, para takutin at paalisin ang American at European managers. Di maglalaon, oil fields na mismo ang babanatan niya, para bumaba ang produksiyong Saudi at mauhaw sa langis ang industrial countries. Nais ding pabagsakin ng al-Qaeda ang House of Saudi, monarkiyang naghahari sa Saudi Arabia. Sa paningin ni bin Laden, nakikipagsabwatan ito sa America at Europe na palaganapin ang kaisipang kontra-Muslim. Ipit ang Pilipinas sa labanan. Wala pang kalahating porsiyento ng produksiyong-OPEC ang ini-import natin. Pero nakasalalay din tayo sa langis para paandarin ang mga sasakyan, pabrika at power plants. Miski mag-shift tayo sa compressed natural gas at coco-diesel, 900,000 Pilipino ang nagtatrabaho sa Saudi, at 750,000 sa ibang Middle East countries.</body>
<link>http://www.philstar.com/Article.aspx?articleId=252982&amp;publicationSubCategoryId=94</link>
</article>
<article>
<title>NFA middleman Francisco Dio, hindi ka uubra sa BITAG</title>
<author>BAHALA SI TULFO Ni Ben Tulfo</author>
<date>
<month>June</month>
<day>07</day>
<year>2004</year>
</date>
<body>DAHIL sa problemang teknikal ng aming editing department sa BITAG, hindi umabot sa tamang oras yong aming episode sa IBC-13 na dapat napanood nyo nitong nakaraang Sabado. Sa halip napilitan kaming mag-replay. Marami ang mga tumawag sa amin dahil inaabangan nila yong segment na tangkang panunuhol sa akin ng isang middleman ng National Food Authority sa South district na si Francisco Dio. Si Dio ay isa sa mga malalaking middleman ng NFA South District na ang espesyalidad ay &amp;quot;pag-nanakaw&amp;quot; (diversion) ng mga bigas para sa mga mahihirap o Targeted Rice Development Program (TRDP). Ngayong darating na Sabado, mapapanood nyo ang nagmamakaawang &amp;quot;kawatan&amp;quot; na gusto raw akong maging kaibigan? Ayon pa sa kawatang ito, hindi raw siya takot sa imbestigasyong gagawin ng Enforcement Investigation Prosecution Division (EIPD) ng NFA. Sa bibig mismo ni Dio habang kausap niya ako sa telepono mas takot daw siya sa BITAG lalo nat kapag naipalabas ko yong paghuli namin sa kanyang tsuper ng truck na si Zara. Matatandaan hulog sa aming BITAG ang truck ni Dio habang binababa yong mga bigas sa warehouse nitong hinayupak na si Jimmy Pagulayan ng Maricaban, Pasay. Huwag naman sanang atakihin sa puso o ma-stroke itong si Dio kapag napanood niya yong segment ngayong Sabado sa tangkang panunuhol niya sa telepono nai-taped ko lingid sa kanyang kaalaman. Ayon sa aking source na taga-loob kaya malakas ang loob nitong si Dio isagawa ang kanyang pagnanakaw o diversion dahil hawak niya raw yong assistant regional director maging ang dating general manager ng South District Office (SDO) ng NFA na si Roberto Musngi. Ayaw kong paniwalaan ang umuugong na balita na pati raw ang hepe ng EIPD na ang tanggapan ay nasa Central Office sa E. Rodriguez ay hawak daw rin nitong si Dio. Nakatutok pa rin ang BITAG sa kaso ni Dio at sisiguraduhin namin na nalalaman ni NFA Administrator Arthur Yap ang mga bagay na hindi nakakaabot sa kanya. May sariling &amp;quot;watch list&amp;quot; ang BITAG sa mga kawatan at mga kawaning nalalagyan ng mga sindikatong labas pasok sa loob ng NFA. Kasalukuyang nasa surveillance na namin sila ngayon. * * * Bitag hotline numbers, para sa mga naabuso, naaapi, at biktima ng panloloko o anumang uring katiwalian, i-text, (0921) 3193764 / (0918) 9346417 o tumawag sa mga numerong ito 932-8919 / 932-5310. Manood tuwing Sabado, 7:00-8:00 p.m. IBC-13, &amp;quot;BITAG&amp;quot;</body>
<link>http://www.philstar.com/Article.aspx?articleId=252987&amp;publicationSubCategoryId=94</link>
</article>
<article>
<title>&amp;quot;DepEd Sec. Edilberto De Jesus, mag-isip ka naman&amp;quot;</title>
<author>CALVENTO FILES Ni Tony Calvento</author>
<date>
<month>June</month>
<day>07</day>
<year>2004</year>
</date>
<body>MILYON ANG MGA ESTUDYANTENG PAPASOK SA IBAT IBANG PAARALAN NGAYON. SARI-SARING PROBLEMA ANG BABATI SA KANILA SA ARAW NA ITO. NANDYAN ANG TRAFFIC, PROBLEMA SA CLASSROOM, ULAN, BAHA, TAAS NG BILIHIN, MAHAL NA SCHOOL SUPPLIES AT MARAMI PANG IBA. HAHAYAAN KO NA ANG IBA NA MAGTALAKAY NITO. ANG AYOKONG TIGILAN AY ANG DINAGDAG NA ISANG TAON SA HIGH SCHOOL PARA SA MGA ESTUDYANTENG HINDI MAKAPAPASA SA EXAMINATION NA IBIBIGAY NG DEPARTMENT OF EDUCATION MATAPOS ANG GRADE 6. &amp;quot;Is this well timed?&amp;quot; Considering the high cost of living and the burden of the students now carry, do we really need another year for them in High School?&amp;quot; Ayaw paawat ang pagtaas ng presyo ng langis at ng iba pang produkto mula sa petroleum. Magkakaroon ng domino effect ito. Ibig sabihin, sunod ang pagtaas ng halos lahat. Naglabasan ang balita na ang pagtaas ng presyo ng langis at hindi mahihinto. Ngayon, ang tanong, makatarungan nga ba na magdagdag ng isa pang taon sa High School? Oo, raw para mas maging &amp;quot;competitive&amp;quot; daw ang mga estudyante na pagkatapos ng high school ay mas may alam sila sa Math, English at Science. Pagkatapos ng lahat ng kanilang pag-aaral, ilan ba sa kanila talaga ang makakahanap ng trabaho? Ilan na ba ang mga unemployed? Mga under employed. Mga tao na kahit hindi nila linya ay napilitan na lamang tanggapin ang trabahong higit na mas mababa ang sahod, para na lamang kumita at makabili ng kanilang mga kailangan sa araw-araw. Nung bago dumating ang elections, &amp;quot;hopes were high that things would get better. I dont want to sound (AS IF I TOLD YOU SO), subalit naisulat ko na rin sa mga nakaraan kong artikulo, na ang susunod na uupong Presidente ay napakalaking suliranin ang haharapin. Hindi ko nga malaman kung bakit ang daming gustong maging presidente. Ano ba meron dyan at nagpapakamatay ang maraming tao para mahalal sa pwesto? Hindi na rin ako nagulat nang malaman ko na isang kilos protesta ang ilulunsad ng League of Filipino Students. Iboboykot daw ang pagbukas ng klase dahil na rin sa programa ng DepEd na bridge program. Isang milyong lagda ang inihanda upang ipakita sa DepEd na hindi sila sang-ayon sa programang ito. Pakikinggan naman kaya sila ni DepEd Secretary Edilberto de Jesus? Mr. Secretary, mag-isip isip ka naman! Hindi ba sarado na ang isipan nila na kailangan pa ng isang taon? Hindi nyo ba napansin na ni railroad itong bridge program na ito sa ating mga estudyante (pati na rin sa mga magulang) na nagulat na lamang ang lahat. Kita mo, daang libo ang mga nagsibagsakan sa exams na binigay nila. Dagdag pa sa problema ng bayan ay ang usad suso (snails pace) na pagbilang ng mga boto sa Congress. May 10 ang National Elections, June 7 at ngayon pa lamang nag-uumpisa magbilang. Katatapos pa lang magbukas ng mga ballot boxes at mag-check ng Certificate of Canvass. Kelan nila matatapos yan? Marami naman kasing mga mambabatas na nagmamagaling, eh, hindi naman &amp;quot;din-ga-ling!&amp;quot; Humihingi po ako ng paumanhin sa maraming nagbigay ng kanilang opinion sa text messages at sa mga tumawag sa telepono at hindi ko pa maisusulat ang lahat. Impossible naman kasi. Sobrang dami nyo. Namili ako ng isang mensahe na sa palagay ko na maaring mapulutan ng magandang idea. Narito po at basahin nyo. &amp;quot;Bridge program maaring isagawa na lang ito pag-summer vacation sa loob ng 4 na taon. At least 4 years pa rin ang bubunuin nila. Mungkahi ko lamang ito.  A.C. Ellema 09207638946&amp;quot; AN EXCELLENT IDEA KUNG KOKONSIDERAHIN LAMANG NG DepEd. Totoo nga naman. Sa ibang private schools, ipinatutupad nila ang pagkuha ng summer for students na hindi masyadong magaling sa major subjects na English, Math and Science. Binibigyan nila ng pagkakataon na ang mga estudyante ay maka-catch-up sa mga subjects na ito. The whole idea is to still keep high school as a four year term. ANG TAWAG DITO AY AAP, O ACADEMIC ASSISTANCE PROGRAM. Ipatanong nyo ito! Maari naman i-expand itong AAP, dahil kadalasan ito ay ibinibigay ng mga private schools for a period of almost two months para sa mga incoming freshmen sa high school. Dalawang lingo sa English, dalawang linggo sa Science tapos tatlong linggo sa Math. Kung ang layon ng DepEd ay itaas ang level of learning ng mga estudyante, ang mungkahi ng ating texter ay maaring gawin ito tuwing summer ng bawat taon sa high school. Maganda ang punto niya. Tignan kung sino ang mahina sa mga subjects na yun at bigyan ng AAP tuwing summer. Sabay pa rin siyang ga-graduate sa mga ka-batch niya at apat na taon pa rin ang suma-total ng kanyang pag-aaral sa high-school. GETS MO BA, SEC. DE JESUS? ANO ANG PALAGAY NINYO SA MUNGKAHI NI A.C. ELLEMA? MAGANDA BA ITO? PABOR BA KAYO? PARA SA INYONG MGA COMMENTS O REACTIONS, MAARI KAYONG MAG-TEXT SA 09179904918. MAARI RIN KAYONG TUMAWAG SA 7788442.</body>
<link>http://www.philstar.com/Article.aspx?articleId=252993&amp;publicationSubCategoryId=94</link>
</article>
<article>
<title>EDITORYAL - Pati paglutas sa kaso ay ala-pagong din</title>
<author></author>
<date>
<month>June</month>
<day>08</day>
<year>2004</year>
</date>
<body>HINDI lamang pagbibilang ng boto sa katatapos na election ang mabagal sa bansang ito, pati paglutas sa kaso ay mabagal din. Hindi kataka-taka kung marami ang umiiyak sapagkat ang hustisya ay nananatiling mailap. Maraming kaso ang parang pagong kung umusad. Kabilang dito ang Nida Blanca slay case, ang pagkidnap at pagpatay sa PR man na si Bubby Dacer at kanyang driver na si Emmanuel Corbito, ang misteryosong pagkawala ng casino employee na si Edgar Bentain at ang iba pang kaso na hanggang ngayon ay hindi na malaman kung ano na ang nangyari. Bagamat may mga nareresolbang kaso, mas marami naman ang hindi. Pinaka-latest ay ang panggagahasa at pagpatay sa bank teller na si Candice Castro. Mag-iisang buwan na ang krimen subalit hanggang ngayoy nangangapa pa ang mga awtoridad. Bagamat may mga suspects na, mabagal pa rin kung paano tuluyang malulutas at makamit ng mga magulang at kapatid ni Candice ang katarungan. Natagpuang patay si Candice sa kanyang kuwarto sa 11th floor ng Vellagio Tower sa Leon Guinto st., Malate, Manila noong May 12. Isang suspect na ang nasa custody ng Western Police District pero malabung-malabo pa. Kahit na pumasok na ang National Bureau of Investigation ay wala pa ring makitang liwanag at bagkus ay lalo pang bumabagal sa pag-usad ang kaso. Umanoy ang abogado ng isa sa mga suspects ay taga-NBI. Nasa custody na nga ng mga pulis ang isa sa mga suspects na si Phillipe Marcelo samantalang lumutang na sa NBI ang isa pa sa mga suspect na si Babes Reyes, umanoy anak ng isang mataas na opisyal sa Bureau of Immigration and Deportation (BID). Isinangkot ni Marcelo si Reyes. Itinanggi naman ni Reyes ang akusasyon. Wala pang makitang liwanag at maski ang Department of Justice ay nabahala sa kabagalan ng pag-usad sa kaso ni Candice. Mag-iisang buwan na nga naman ay wala pang nababanaagang resulta. Nauna pang malutas ang pagpatay sa movie writer na si Ely Formaran. Brutal din ang pagpatay kay Formaran sa kanyang tinitirahang townhouse sa Quezon City. Nahuli ang suspect na si Eric Alba dahil sa ninakaw nitong cell phone na iniregalo naman sa kanyang girlfriend. Naghihintay ng katarungan ang mga magulang ni Candice at huwag naman sanang ala-pagong ang pagkilos ng NBI at pulis-WPD. Magkaroon sana ng lubusang koordinasyon para sa solidong paglutas sa kasong ito. Hindi sana magkaroon ng whitewash sa kasong ito lalo pa ngat ang kasangkot ay anak ng isang opisyal ng BID.</body>
<link>http://www.philstar.com/Article.aspx?articleId=253077&amp;publicationSubCategoryId=94</link>
</article>
<article>
<title>Umalis ang OFWs,pakay ng al-Qaeda</title>
<author>SAPOL Ni Jarius Bondoc</author>
<date>
<month>June</month>
<day>08</day>
<year>2004</year>
</date>
<body>SA paglusob ng al-Qaeda sa oil facilities sa Saudi Arabia, hindi lang mga mayayamang bansa ang sinasaktan nito. Pati mga mahihirap na bansa sa Asia, Africa at South America, balak sakalin. Sa pagpatay ng foreign managers at employees sa oil facilities, nais ng al-Qaeda palayasin lahat ng dayuhan. Di maglalaon, oil fields na mismo ang aatakihin, para bumagsak din ang produksiyon ng Saudi, pinakamalaki sa OPEC. Matindi ang security sa Saudi-Aramco oil fields; may mga missiles sa paligid ng mga complex, at libo-libong sundalo ang nakatanod. Pero maaring ma-infiltrate ng al-Qaeda ang loob; malay natin kung may na-recruit na pala silang mga empleyado. Kung gayon, double whammy ang tatama sa Pilipinas: lugmok na ang ekonomiya, maiipit pa sa bakbakan ang milyun-milyong overseas Filipino workers. Isipin na lang ang eksena kung lumaganap ang terrorist attacks sa Saudi. Imbis na maglabas ng 9-11 milyong bariles ng langis kada araw, magsasara ang maraming oil fields. Hindi naman kakayanin ng OPEC punuan ang kakulangan. Magtitipid nga sa konsumo ng langis ang lahat ng bansa, pero tataas pa rin ang presyo dahil sa bagsak ng supply. Baka umabot sa $100 per barrel ang presyo ng krudo; titriple ang presyo ng diesel at gasolina. Maraming male-layoff na manggagawa sa ibat-ibang bansa. Sa Pilipinas, mapipilay ang transportasyon, pabrika at power plants na nakasalalay sa imported fuel. Samantala, kung magsara ang Saudi oil fields, mawawalan ng trabaho ang OFWs. Pati mga industriya at opisina sa Saudi, magsasara; tanggal ang mga Filipino managers, doktor, nurses, engineers, mechanics, construction workers, drivers at utilitymen. Kakalat ang gulo sa iba pang bahagi ng Middle East. Mapapahamak din ang OFWs doon. Mahigit 900,000 ang Pilipino sa Saudi; 750,000 pa sa mga karatig-bansa. Kung mapilitan silang umuwi dahil sa gulo, kahirapan din ang sasalubong sa kanila. Ang solusyon na lang talaga ay mahuli si al-Qaeda leader Osama bin Laden at mga alipores niya sa buong mundo.</body>
<link>http://www.philstar.com/Article.aspx?articleId=253085&amp;publicationSubCategoryId=94</link>
</article>
<article>
<title>Kunsintidor ang MIAA management sa kanilang tauhan</title>
<author>ORAMISMO Ni Butch M. Quejada</author>
<date>
<month>June</month>
<day>08</day>
<year>2004</year>
</date>
<body>WALANG aksyong ginagawa ang pamunuan ng MIAA sa pangunguna nina GM Edgardo Manda, retired General Angel Atutubo at Capt. Joey Tecson, hepe ng Industrial Security Guard sa MIAA sa isang gago nilang tauhan na nanutok ng baril habang nasa loob ng basketball court. Si Jonald Demigillo, kasapi ng Industrial Security Guard ay nanutok ng baril sa mga players ng Star Group of Publications noong Huwebes ng gabi sa Arellano University Gym sa Legarda, Manila. Napikon kasi si Demigillo sa laro ng basketball dahil hindi sila umubra sa mga players ng Star Group of Publications. Ika nga, hindi sila nakalamang mula nang mag-umpisa ang laro. May malaking problema talaga ang mga Industrial Security Guard hindi lang sa larong basketball kundi sa mga taong pinatay nito noong araw. Mga arogante kasi ang iba sa kanila. Noong mga nakalipas na taon, dedbol matapos ihilera sa daan ng ilang Industrial Security Guard ang mga taong sinasabi nilang sangkot sa carnapping sa isang lugar malapit sa Nayong Pilipino. May isa namang ahente ng Economic Intelligence and Investigation Bureau ang binaril ng shotgun sa mukha na ikinamatay nito dahil lang sa traffic incident. May isang tsuper naman ng kotse ang binigti raw sa kulungan ng ilang kasapi ng Industrial Security Guard matapos iwanan ang kanyang vehicle sa may arrival extension. Ganito lang naman ang istilo ng ilang Industrial Security Guard sa NAIA kapag napipikon sila. Ika nga, parang mga berdugo kaya nakakatakot? Isa pang hinihintay ng mga kuwago ng ORA MISMO, ang sagupaan ng mga tauhan ng PNP at Industrial Security Guard dahil matagal nang naggigirian ang mga ito. Parang nakikita natin na walang disiplina ang mga industrial security guard sa paliparan? anang kuwagong Kotong cop. Mainit ba sila sa laban? tanong ng kuwagong urot. Bakit ba nanutok ng baril si Demigillo? tanong ng kuwagong SPO-10 sa Crame. Napikon sa basketball. Hindi ba inaksyunan ng bossing ni Demigillo ang kanyang ginawa sa players ng Star? Iba kasi ang mga utak ng mga ito busy sa kagagawa ng tsapit. Isasampa ng mga players ng Star ang kaso sa Ombudsman, etcetera para malaman ni Demigillo ang kanyang ginawa. Abangan natin ito, kamote.</body>
<link>http://www.philstar.com/Article.aspx?articleId=253091&amp;publicationSubCategoryId=94</link>
</article>
<article>
<title>Kalaban sa pulitika ng pulitikong jueteng lord sinuportahan ng isa ring jueteng lord</title>
<author>BALITANG SPECIAL Ni Deo Macalma</author>
<date>
<month>June</month>
<day>08</day>
<year>2004</year>
</date>
<body>ALAM nyo bang sinuportahan ng kilalang jueteng lord ang isang pulitikong nakalaban ng isang jueteng lord noong nakalipas na eleksiyon? Ayon sa aking bubuwit, happy birthday kay Rey Sibayan ng DZRH; Mayor Eric Codilla ng Ormoc City; Willy Espinosa, Nicola Gabrielle Espinosa, Dr. Corazon Dazo ng Meycauayan, Bulacan; Army Col. Bonifacio Talde Jr. at Deo Escarilla ng Air Philippines. * * * Alam nyo bang limpak-limpak na pera ang ibinigay na suporta ng isang jueteng lord sa isang pulitikong nakalaban ng kapwa niya jueteng lord? Ayon sa aking bubuwit, gusto palang makontrol ng jueteng lord ang probinsiyang hawak ng kanyang kapwa jueteng lord na pulitiko. Upang makontrol ang nasabing probinsiya, sinuportahan niya ang kandidatura ng isang pulitikong lumaban sa pulitikong jueteng lord. Ayon sa aking bubuwit na mayor, ang kilalang jueteng lord ay nagbigay ng P50-milyon na campaign fund sa isang gobernatorial candidate. * * * Ayon sa aking bubuwit, sa kabila ng P50-milyong ibinigay ni jueteng lord sa pulitikong nakalaban ng kanyang kapwa jueteng lord ay natalo pa rin. Kung malaking pera ang ginastos ng kandidatong sinuportahan ng tinaguriang Lord of the jueteng lords, mas malaki naman ang ginastos nitong pulitikong jueteng lord. Ayon sa aking bubuwit, mahina ang P100-milyong pisong ginastos sa eleksiyon. Mantakin nyo, halos lahat na yata ng barangay sa kanilang probinsiya ay nagtayo ng sementadong basketball court at meron pang ilaw. Ito ay bukod pa sa mga pinabiyahe niya sa Hong Kong at Thailand ang mga mayors at barangay chairmen. Talagang namuhunan siya ng malaki. * * * Ayon sa aking bubuwit, ang gobernatorial candidate na sinuportahan ng Lord of the Jueteng Lords upang labanan ang isang pulitikong jueteng lord ay si Pero kamuntik na niyang talunin si jueteng lord, konti lang ang lamang. Siya ay si Madam A. Ang sumuporta sa kanya ay walang iba kundi ang pinagmamanuhan ng mga pulitiko tuwing eleksiyon. Siya ay si Mr. B.P. as in Blood Pressure. At ang pulitikong jueteng lord na nanalo bilang gobernador sa isang probinsiya sa Southern Tagalog region ay walang iba kundi si Sino naman kaya ang sinuportahan ni Jueteng Queen Charing Magbuhos? Ang nanalong gobernador ay si jueteng lord S as in Sto. Tomas.</body>
<link>http://www.philstar.com/Article.aspx?articleId=253097&amp;publicationSubCategoryId=94</link>
</article>
<article>
<title>CIA palpak pala</title>
<author>HALA BIRA Ni Danny Macabuhay</author>
<date>
<month>June</month>
<day>08</day>
<year>2004</year>
</date>
<body>NAGBITIW noong Biyernes si Central Intelligence Agency (CIA) Director George Tenet . Matagal-tagal na ring tinutuligsa ang itinuturing na pinakamakapangyarihang ahensiya ng pang-eespiya sa buong daigdig dahil sa kahinaan nito ng pagbibigay ng impormasyon sa intelihensiya. Naging sentro ng paninisi ang CIA nang atakehin ng Al-Qaeda ang New York at Washington noong September 11, 2001. Walang makapaniwala na maaaring mangyari ang kahindik-hindik na paglusob sa United States. Dito unang lumitaw na wala palang sinabi ang CIA sapagkat hindi man lamang naamoy na aatake ang mga terorista. Lalong nabulgar ang kapalpakan ng CIA nang hindi napatunayan hanggang ngayon na si Saddam Hussein ay nagtatago ng weapons of mass destruction. Dahil dito, nalagay sa malaking kahihiyan si US President George W. Bush at ito ang hinuhulaang naging dahilan ng pagbibitiw ni Tenet. Kung ganito ang uri ng Intelligence sa US, ano naman kaya sa Pilipinas? Gaano kagaling? May kaalaman ba ang mga humahawak nito sa ating bansa lalo at may banta ang mga terorista? Alam ba ng intelligence network ang kilos ng mga ito? Sana ay hindi tayo parang isang sisiw na dadagitin na lamang ng walang kalaban-laban.</body>
<link>http://www.philstar.com/Article.aspx?articleId=253103&amp;publicationSubCategoryId=94</link>
</article>
<article>
<title>Bagahe ni Madam Gloria</title>
<author>PANAGINIP LANG Ni Nixon T. Kua</author>
<date>
<month>June</month>
<day>08</day>
<year>2004</year>
</date>
<body>NAGBIBILANGAN na rin ang 22-kataong committee na binuo ng senado at kongreso at malamang ang mananalo at maipoproklama ay si Madam Senyora Donya Gloria bilang susunod na Pangulo ng Republika ng Pilipinas. Hindi natin tatalakayin ang kredibilidad ng nakaraang eleksiyon dahil alam naman natin na nagkaroon ng dayaan. Kaso ang importante ay ang realidad at base diyan sa realidad na yan ang mag-ookupa ng palasyo ng Malaca&amp;ntilde;ang ay si Madam Senyora Donya Gloria at hindi si Sir Se&amp;ntilde;or Don Fernando Poe Jr. Dahil sa realidad na yan, natitiyak natin na hangarin ng karamihan na sana ay magkaroon ng magandang pagbabago sa pamamalakad ni Madam Gloria para umunlad naman ang buhay ng karamihan sa ating mga mamamayan. Kaso mahihirapan ang anumang plano ni Madam Gloria kung hindi niya makukuha ang suporta ng karamihan, lalo na ang mga lider ng oposisyon. Para makuha niya yan, dapat patunayan niya na sincere siya sa kanyang hangarin, lalo na pag tungkol sa national unity at reconciliation. Isang paraan para makumbinse niya tayo na sinsero siya sa kanyang mga layunin ay kung sino ang mga opisyal ng gobyerno na kanyang papalitan o papayagang manatili sa posisyon. Importante ito dahil pag hindi niya inalis ang mga kilalang mga palpak o corrupt sa kanyang administrasyon ay umpisa pa lang ay wala nang maniniwala sa kanya. Kung ang ipapalit naman ay mga pinagkakautang niya sa pulitika pero mga wala ring gagawing matino ay masisira rin siya agad. Dahil diyan, payagan nyo ho sana kaming banggitin ang pangalan ng ilang mga opisyales ng gobyerno na sana ay payagang manatili o di kayay i-promote. Si Mike Defensor ng Housing ay dapat manatili dahil alam ng karamihan na hindi umakyat sa ulo ang kanyang kapangyarihan. Wala ring anomalya sa kanyang departamento at so far ay tuluy-tuloy ang mga magagandang proyekto sa kanyang opisina. Isa pa ay si BIR Commissioner Guillermo Parayno, isang no nonsense na opisyal na alam naman nating totohanan ang ginagawang reporma sa BIR, isa sa mga notorious na ahensiya. Mukhang successful siya at dapat ituloy niya. Si Tourism Secretary Obet Pagdanganan na ayon sa mga kawani ng Department of Tourism at Philippine Tourism Authority ay malapit sa mga ordinaryong empleyado, bagamat bago pa lang sa naturang puwesto. Sana rin ma-promote si Immigrations Commissioner Al Fernandez na dati ring undersecretary ng Department of Interior and Local Government. Tuluy-tuloy ang pagbabago sa Bureau of Immigrations at mataas ang morale ng mga empleyado. Wala ring umaangal na turista o dayuhan, patunay na maayos ang palakad ni Al Fernandez. Ganoon din ang hepe ng Land Transportation Office na bagamat hindi mapigilan ang pagtaas ng pamasahe dahil patuloy naman ang pagtaas ng presyo ng produktong petrolyo ay naalis ang red tape sa naturang opisina. Ilan lang ho yan na sana ay manatili o ma-promote. Mag-text kayo sa 09272654341 kung sino pa ang palagay nyong dapat manatili. Ang ilan naman sa mga bagahe ni Madam Gloria na dapat paalisin agad o patalsikin ay ang mga sumusunod. Air Transportation Office chief Nilo Jatico dahil sa mga maanomalyang mga pangyayari sa opisina niya gaya ng pamimili ng mga gintong pintura, pagbebenta ng lisensya ng pilot at marami pang iba. Siyempre kasama rin diyan ang pakikipagsabwatan niya sa COA auditor na nakatalaga sa opisina niya. Dapat ding pag-aralan ni Madam Gloria kung dapat bang manatili si Ninoy Aquino International Airport General Manager Ed Manda. Imagine, renovation lang ng comfort rooms P45 milyon na ang halaga. Paano pa ang resurfacing ng taxiway at runway na nagkakahalaga rin ng kung ilang daang milyong piso? Ang mga intelligence officers ng Philippine National Police na nauuna pa sa Public Information Office sa pagbibigay ng impormasyon na lumalabas puro kapalpakan pala. Puwera pa yung mga drawing nila o imbentong intelligence report. Siyempre si Dean Barbers na kabaligtaran ni Sec. Pagdanganan. Ganoon lang ka simple, puwera pa riyan ang mga kapalpakan at mga alingasngas sa opisina niya. Sobrang dami, hindi na kakasya sa kolum natin. Marami pa hong iba pero kulang na po tayo sa espasyo. Kayo, sino pa ang palagay nyong dapat alisin, text lang sa 09272654341. Huwag ho kayong mag-alala, tigil lang tayo sa sobrang pamumulitika pero pagdating sa ibat ibang uri ng anomalya, bubulgar natin yan dahil galit tayo riyan. E-mail o text lang at pagkatapos nating imbestigahan at cross check, lagot kayong mga corrupt. ***** Daming tumawag at nag-text sa atin kung saang hotel at sino ang sales representatives na pinuno ang opisina ng bulaklak ni Dean Barbers ng PTA nang mag-celebrate ang magandang dalaga ng birthday. Patunay kasi ito na mahal ni Dean ang travel industry at para matulungan ay madalas doon pa sa nasabing hotel gumagawa ng pakulo ang PTA. Ang ilan naman ay nagbigay ng tip o nagtatanong kung ang nasabing sales representative ba ay graduate ng isang kolehiyo sa Intramuros. Ang naturang sales rep daw ba ay may best friend na nagtatrabaho sa isang ahensiya sa Department of Tourism? Sa mga tip at katanungan nyo, your guess is as good as mine, pero patunay ito na matindi talaga ang pagmamahal ng ating kaibigan sa tourism industry dahil sa matinding pagmamalasakit niya kay sales rep hindi ba? He-he-he! Gusto nyo ng clue? Isipin ko muna pero sige na nga, alam nyo ba ang letter J? He-he-he! O tama na muna yan! ***** Para sa anumang reaksyon, sumulat lang sa nixonkua @yahoo.com o kayay mag-text sa 09272654341. Mapapakinggan nyo rin po ang inyong lingkod sa DZEC 1062 mula 4:30 hanggang 6:00 ng hapon, Lunes hanggang Huwebes.</body>
<link>http://www.philstar.com/Article.aspx?articleId=253107&amp;publicationSubCategoryId=94</link>
</article>
<article>
<title>EDITORYAL - Depektibong libro kaya maraming bobo</title>
<author></author>
<date>
<month>June</month>
<day>09</day>
<year>2004</year>
</date>
<body>DALAWA ang dahilan kaya maraming estudyante ang bobo ngayon: una, mahihinang teachers at ikalawa, mga depektibong libro. Una na naming nilatigo ang planong &amp;quot;bridge program&amp;quot; ng Department of Education (DepEd). Ang &amp;quot;bridge program&amp;quot; ay ang karagdagang isang taon para sa mga nag-graduate ng Grade 6 na hindi nakapasa sa High School Readiness Test (HSRT). Ito ay para lamang sa mga nasa public schools. Sa madaling salita, magiging Grade 7 muna sila bago makapag-formal high school. Pagsasayang lamang ng oras, pera at may diskriminasyon ang planong ito. Hindi &amp;quot;bridge program&amp;quot; ang solusyon kung bakit maraming bobong estudyante. Dahil marami rin ang bobong teachers. Wala silang kakayahan. Iyan ang una naming dahilan at ang ikalawa ay ang mga depektibong libro na pilit isinasaksak sa isipan ng mga estudyante. Ang ikalawang dahilan ay dapat pagtuunan ng pansin ng DepEd. Magtagumpay man sila sa kanilang isinusulong na &amp;quot;bridge program&amp;quot; at maging permanente nang magkaroon ng Grade 7 sa public schools, mga bobo pa ring lalabas ang mga estudyante. At kapag nangyari ito, lalong kawawa ang mga bagong henerasyon ng kabataan. Mas lalong kawawa ang bansa. Naging bobo ang mga bata dahil sa mga dumagsang textbooks na walang &amp;quot;laman&amp;quot; at hindi na pinag-isipan ng authors. Idagdag pa ang maling grammar, maling impormasyon, sabog ang ideas at hindi nakatuon sa kung ano ba talaga ang layunin ng libro kaya nila isinulat. Isinisisi sa implementasyon ng 2002 Basic Education Curriculum (BEC) ang pagbaha ng mga textbooks. Maraming awtor at book companies ang naglabas ng mga libro bilang requirements sa bagong curriculum. At masakit malaman na karamihan sa mga textbooks ay wala naman palang &amp;quot;laman&amp;quot;. Walang maibibigay na kaalaman sa mga estudyante at lalo pang inihuhulog sa kumunoy ng kamangmangan. Mahina sa Math, Science at Englis (Matsceng)) ang mga Grade 6 na kumuha ng HRST. Sa kabuuang 1.4 milyong Grade 6 sa public school na kumuha ng HRST noong April, 700,000 lamang sa kanila ang pumasa at iyon ay mga pasang-awa pa. At sa palagay namin hindi lang sa Matsceng bopol ang mga estudyante kundi pati na rin sa Filipino subject. Sisihin ang mga depektibong libro na hindi na pinagsikapang himayin ng DepEd. Ngayoy karagdagang taon ang kanilang ipipilit sa estudyante na sa aming palagay ay isang maling paraan. Hindi ang haba ng mga taon ang dapat pagbatayan dito kundi kung anong klase ng pagtuturo ang ipinagkakaloob sa mga bata. Ano bang klase ng mga textbooks ang pinipilit nilang isaksak sa isipan? Dapat pag-isipang mabuti ng DepEd officials ang bagay na ito.</body>
<link>http://www.philstar.com/Article.aspx?articleId=253202&amp;publicationSubCategoryId=94</link>
</article>
<article>
<title>Pangako ng ULTRA SHIPYARD sa DENR</title>
<author>BAHALA SI TULFO Ni Ben Tulfo</author>
<date>
<month>June</month>
<day>09</day>
<year>2004</year>
</date>
<body>GAYA ng aming laging ginagawa sa bawat problema. Tinutukan ng BITAG ang napag-usapang technical conference sa pagitan ng inirereklamong Ultra Shipyard at nagrereklamong mga Homeowners ng Brgy. San Roque, Navotas, Manila. Miyerkules, a-tres ng Hunyo, sa tanggapan ng Department of Environment and Natural Resources-National Capital Region sa Quezon Boulevard isinagawa ang napag- usapang technical conference. Dumating ang ilan sa mga homeowners ng Brgy. San Roque kasunod naman ang pagdating ng Operations Manager na si Ding Ferrer kasama ang isa sa kanyang mga tauhan. Humarap sa BITAG si Emiliano Kempis, Hepe ng Environmental Quality Division at presiding officer sa isinagawang technical conference. Mahalaga sa mga kumpanya na ang negosyo ay shipyard ang magkaroon ng Environmental Compliance Certificate o E.C.C. Ito ay iniissue ng D.E.N.R. sa mga kumpanyang pumasa sa kanilang standard. Nang hinanapan ni hepe ang ULTRA SHIPYARD ng E.C.C., mayroon naman itong naipakita. Yun nga lang hindi sa ULTRA shipyard nakapangalan. Nakapangalan ito sa dating kasosyo. Ang ELFA shipyard. Wala ring maipakitang permit to operate ang ULTRA shipyard. Ipinagmalaki pa nito sa BITAG at sa hepe ng D.E.N.R. na meron silang permit galing sa munisipyo ng Navotas pero hindi ito ang hinahanap ng D.E.N.R. Dahil mayroong iniissue ang D.E.N.R. na sarili nilang permit iba pa sa business permit na ibinibigay ng lokal na pamahalaan. Isang commitment letter ang pinapirmahan kay Ding Ferrer. Nakasaad dito ang mga &amp;quot;pangako&amp;quot; na binitiwan nya sa harap ng BITAG at D.E.N.R. Limang bagay ang ipinangako ni Ding Ferrer. Una ay ang pagdadagdag ng malalaking tolda na haharang sa pulbos ng kalawang papunta sa mga residente. Pangalawa ay ang pagdadagdag ng pader sa harap at gilid ng compound ng ULTRA shipyard. Pangatlo ay ang paglalagay sa oras ng kanilang operating hours na dating beinte kwatro oras ngayon ay gagawing alas sais ng umaga hanggang alas nuebe ng gabi. Pang- apat ay ang pagsubmit sa D.E.N.R. ng application for &amp;quot;permit to operate&amp;quot; na ngayon lamang sila magkakaroon at panghuli ay ang pagpaparehistro ng Ultra shipyard sa kanilang kumpanya na hiwalay sa ELFA shipyard. Lahat ng mga &amp;quot;ipinangako&amp;quot; ni Ding Ferrer ay dapat maisakatuparan sa loob ng labing limang araw. Hindi pa tapos ang BITAG sa pagtutok sa ULTRA shipyard. Hanggat hindi nyo nakukuha ang simpatiya ng mga residente, hindi rin kami magsasawa na ilathala, ipalabas at I- broadcast ang inyong kumpanya. Hindi namin kayo. TITIGILAN! * * * BITAG hotline numbers, para sa mga NAABUSO, NAAAPI, at BIKTIMA ng PANLOLOKO o anumang uring katiwalian, I-text (0918) 9346417 tumawag sa mga numerong ito 932-8919 / 932-5310. Manood tuwing Sabado, 7:00-8:00 p.m. IBC-13, &amp;quot;BITAG&amp;quot;.</body>
<link>http://www.philstar.com/Article.aspx?articleId=253209&amp;publicationSubCategoryId=94</link>
</article>
<article>
<title>SPO4 Bobot Mangulabnan sinibak na ni Sr. Supt. Jovy Gutierrez</title>
<author>BANAT NI BATUIGAS Ni Bening Batuigas</author>
<date>
<month>June</month>
<day>09</day>
<year>2004</year>
</date>
<body>SINIBAK na rin ni Sr. Supt. Jovy Gutierrez, ang hepe ng Makati City police ang kumpare niyang si SPO4 Arsenio &amp;quot;Bobot&amp;quot; Mangulabnan bilang hepe ng lokal na anti-carnapping unit. Sa mahigit tatlong taon niya sa puwesto, itong pagsibak niya kay Mangulabnan ay maaari nating sabihin na isa sa mga tamang desisyon ni Gutuerrez, di ba mga suki? Sa paglisan ni Mangulabnan sa kanyang puwesto, na-pacify ni Gutierrez ang kumukulong dugo ng rank-and-file laban sa kanyang kumpare na kung umasta ay talo pa ang hepe nila, anang mga sumbong ng kapwa nila pulis. Maging ang maverick na Makati City Mayor Jojo Binay ay nairita na rin sa iringan nitong si Mangulabnan at Supt. Jose Salido na naka-floating status sa ngayon. Alam naman ni Binay na minamatyagan ng Palasyo ang lahat ng kanyang kilos bilang campaign manager ni Fernando Poe Jr. ng Oposisyon at hindi niya mapakinabangan ang pulisya niya kapag sila-sila mismo ay nag-aaway pa. Kaya si Mangulabnan sa ngayon ay naka-floating na rin at ang tiyak ng kapwa niya pulis, patay na rin ang mga ilegal na negosyo niya, he-he-he! Nagtapos na rin kaya ang hirap ng taga-Makati sa pagka-floating ni Mangulabnan? Itiniklop na rin ni Mangulabnan ang mahigit sampung video karera niya na nakalatag sa mga lugar kung saan ay maraming adik. Pero nakahuli muna ang mga presinto ng dalawa niyang makita. Ang modus operandi pala nitong grupo ni Mangulabnan ay manghuli ng mga makina at sila na rin mismo ang lalatag nito para kumita rin ng barya. Pinapalabas ni Mangulabnan na taga-Laguna ang operator ng makina niya na bokya pa sa lingguhang intelihensya. Magulang talaga itong si Mangulabnan, no mga suki? Hindi pala marunong mag-spread ng sunshine kayat hayan, marami ang naiirita sa kanya. Kaya siguro hindi sinibak kaagad ni Gutierrez itong si Mangulabnan ay para magkaroon pa siya ng asim habang nasa puwesto pa. Kayat kung anumang ilegal na iniwan ni Mangulabnan sa AID-SOTF ay maaari niyang ipagpatuloy dahil may pangil pa siya. Ika nga, kung ano ang kinikita niya sa kalye noong nasa AID-SOTF pa siya ay siya ring kikitain niya. Pero dahil nasa floating status na siya, aba, maaaring hindi na maglagay sa kanya ang mga ilegal sa kalye, he-he-he! Talagang hindi habambuhay ang suwerteng dumarating sa atin, Sir Bobot. Bawi ka na lang at yan ay kung makaahon ka pa. Ayon naman sa balitang nakarating sa akin, hindi rin maganda ang ugali nitong kumpare ni Gutierrez. Nang maasunto umano ito at mawala sa serbisyo, pinahiram siya ng kanyang isa pang kumpare ng dalawang klaseng baril para pang-depensa sa sarili dahil marami na siyang nasagasaan. Pero hanggang sa ngayon ay hindi pa niya ito isinosoli. Si Ching Eco ba yon? Nagpunta rin siya sa Japan noong dismiss na siya at sinuba rin niya ang kaibigan niya ng $2,000. Si Boyet Samoy ba yon? Kaya siguro nanghataw na rin itong si Mangulabnan para mabawi ang nagastos niya sa pagbalik niya sa pagka-pulis, anang kapwa niya Makati police. At kaya naman siguro lumaki ang ulo niya at binangga pati ang superior officer niya na si Salido sa akalang kakampihan siya ng kumpare niyang si Gutierrez nga. May parating kaya itong si Mangulabnan kay Gutierrez?</body>
<link>http://www.philstar.com/Article.aspx?articleId=253215&amp;publicationSubCategoryId=94</link>
</article>
<article>
<title>Dibidendo para sa Pag-IBIG members</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>June</month>
<day>09</day>
<year>2004</year>
</date>
<body>LALONG naging maganda ang naging takbo ng Pag-IBIG Fund (Home Development Mutual Fund) noong nakaraang taon kung kaya ang dibidendo para sa 2003 na naibigay sa mga miyembro nito ay umabot sa P4.2 bilyon. Ang halagang ito ay mas mataas ng 12.38 percent noong 2002 kung saan ang dibidendo ay umabot sa P3.7 bilyon. Ang Pag-IBIG Fund ay may humigit-kumulang na limang milyong myembro sa buong bansa. Ang kontribusyon sa pondo ay binubuo ng personal na kontribusyon ng miyembro at ang kontribusyon ng employer (o tinatawag na employer counterpart). Ang dibidendo ay idinadagdag sa mga kontribusyong nabanggit at ang kabuuan ay tinatawag na Total Accumulated Value (TAV) ng bawat miyembro. Ayon sa batas, dapat na 70% ng kabuuang kita ng pondo ay kailangang ideklarang dibidendo para sa mga miyembro. Ang dibidendo para sa 2003 na ukol sa mga miyembro ay mas mataas pa ng 10 percent sa sinasaad ng batas. Ito ay patunay lamang sa masidhing pagnanais ng pondo na isulong ang kapakanan ng mga miyembro nito at ang pagtugon sa kanilang pangangailangan. Magpapatupad din ng ilang reporma upang lalong maging mas mabilis ang ilang serbisyo lalo na sa mga regional branches at upang mas maraming miyembro ang maaaring makinabang sa mga programa at serbisyo ng pondo. Makakaasa po ang mga miyembro ng Pag-IBIG Fund sa matapat at mahusay na serbisyo upang hindi lamang sa pabahay kundi sa panahon ng pangangailangan.</body>
<link>http://www.philstar.com/Article.aspx?articleId=253221&amp;publicationSubCategoryId=94</link>
</article>
<article>
<title>Trivia sa mga bayaning Pilipino (Huling Bahagi)</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>June</month>
<day>09</day>
<year>2004</year>
</date>
<body>ANG lihim ng Katipunan ay nabunyag dahil sa hidwaan ng dalawang Katipunero na nagtatrabaho sa Diaryo De Manila. Silay sina Apolinario de la Cruz at Teodoro Patinio. Para makaganti kay De la Cruz isinulat ni Patinio ang lihim ng Katipunan sa kanyang kapatid na si Honoria na tapat naman sa isang madre. Gumawa ng paraan ang madre para mangumpisal si Patinio sa paring si Mariano Gil. Ito ang nagsuplong sa mga guwardiya sibil at hinalughog ang Diario de Manila at natuklasan ang mahahalagang dokumento ng Katipunan. Inaresto ang mga katipunero. Sa pangunguna ni Andres Bonifacio, nagpulong ang mga Katipunero sa bakuran ng tahanan ni Juan Ramos, anak ni Tandang Sora, kasabay ng pagpunit ng kanilang mga sedula at ang pangyayaring ito ay nagtala sa kasaysayan bilang &amp;quot;Cry of Balintawak&amp;quot;. Ang kauna-unahang paghahamok ng mga rebolusyonaryo laban sa mga Kastila ay noong Agosto 30, 1896 sa San Juan del Monte. Napilitang umurong sina Bonifacio sa Balara na malapit sa kinatatayuan ng ngayon ay University of the Philippines. Idineklara ang &amp;quot;state of war&amp;quot; sa Maynila, Bulacan, Batangas, Cavite, Tarlac, Nueva Ecija at Pampanga. Ilan pa sa mga bayaning Pilipino na hindi gaanong nabigyan ng pagpupugay ay sina Ladislao Diwa, Roman Basa, Teodoro Plata, Braulio Rivera, Numeriano Adriano, Faustino Villaruel, Guillermo Masangkay at marami pang ibang nabuwal sa dilim ng gabi sa pakikidigma para sa inaasam na kalayaan.</body>
<link>http://www.philstar.com/Article.aspx?articleId=253226&amp;publicationSubCategoryId=94</link>
</article>
<article>
<title>&amp;quot;Voluntary na lang daw, o...!&amp;quot;</title>
<author>CALVENTO FILES Ni Tony Calvento</author>
<date>
<month>June</month>
<day>09</day>
<year>2004</year>
</date>
<body>NAGBITIW PO TAYO NG SALITA NUNG NAKARAANG ISYU NG &amp;quot;CALVENTO FILES&amp;quot; NA HINDI NATIN TITIGILAN ANG PAGBABATIKOS NG &amp;quot;BRIDGE PROGRAM&amp;quot; PARA SA MGA INCOMING FRESHMEN SA HIGH SCHOOL NG DEPED. TAHASANG SINABI KO NA NI &amp;quot;RAILROAD&amp;quot; ITO SA MGA ESTUDYANTE AT SA MGA MAGULANG AT BIGLA NA LAMANG NAGBIGAY NG TEST PARA SA GRADUATES NG ELEMENTARY NA ANG LAYON AY MALAMAN KUNG SINO ANG HINDI &amp;quot;PREPARED&amp;quot; NA PUMASOK SA HIGH SCHOOL DAHIL SA KAKULANGAN ANG KAALAMAN SA &amp;quot;MATHEMATICS, ENGLISH AND SCIENCE.&amp;quot; NAGBIGAY NA NG PAHAYAG SA PAMAMAGITAN NI DEPARTMENT OF EDUCATION SECRETARY, EDILBERTO DE JESUS NA VOLUNTARY NA LANG DAW ANG DAGDAG NA ISANG TAON. IBIG SABIHIN NITO, PARA DUN LAMANG SA GUSTONG LAWAKAN ANG KAALAMAN SA TATLONG MAJOR SUBJECTS NA BINANGGIT. Voluntary na lang daw, O! Sino naman kaya ang gustong mag-aral ng isa pang taon.? Baka naman meron nga. Subalit sa hirap ng buhay at taas ng lahat ng bilihin, marahil ay langawin ang programang yan. Inamin din ni De Jesus na napagdesisyunan ng DepEd, dahil hindi nga raw masyadong naipaliwanag ito sa mga estudyante at mga magulang. Ganun din sa mga guro. Hindi bat ito rin ang ibig sabihin na &amp;quot;ni railroad&amp;quot; ang programang ito. Kumulaps ang tulay (bridge). TAPOS NA ANG ISYUNG ITO. Hindi ko po sinasabi na tayo ang dahilan kung bakit nag-iba ng isyu ang DepEd. Kayong mga mulat na mamamayan na hindi na papayag na basta diktahan na lamang ng hindi makatarungan, hindi praktikal at mali kung pag-iisipan. Maganda rin ang ginawa ng League of Filipino Students (LFS) na nagbabalang iboboycott ang pasukan ng klase. Naiwasan sana ang kahihiyang ito sa panig ng Department of Education ang kahihiyang ito kung plinantsa, pinag-isipan, plinano at higit sa lahat, kinuha ang opinion ng mga taong &amp;quot;involved&amp;quot; sa usaping ito. &amp;quot;Hindi nga nagkaroon man lang ng consultation among the parents, teachers, school authorities and more importantly the students themselves.&amp;quot; Wala ng MARTIAL LAW. Hindi na pwede na isalaksak sa ating mga lalamunan ang isang bagay na hindi natin kayang lunukin. Isusuka ito ng taong bayan. Magdadag ng isang taon sa High School? Bakit, nadagdagan ba ang mga guro, mga classrooms, mga textbooks? Nadagdagan ba ang budget ng bawat public schools para ilunsad ang malawakang programang ito? Sa 1.5 milyong estudyante na kumuha raw ng &amp;quot;preparedness test&amp;quot; (ito ang gustong itawag ni Sec. Edilberto De Jesus) kalahati dito ay lumabas na hindi sila handa pumasok sa high school. Hindi handa ang 750,000 students dahil mababa ang nakuhang marka sa English, Math and Science. Sino ba ang may kasalan dito? Ang mga mag-aaral? Mga guro? O ang sistema ng edukasyon na ipinatutupad ngayon sa lahat ng mga public schools. &amp;quot;Its about time that the DepEd reassess its education program and give more emphasis to these subjects where the students are considered weak. Instead of taking so much time on subjects that are irrelevant, impractical and a waste of time and money, why dont we stretch the length of time for these subjects so the students may learn more and come out more competitive compared to their counterparts in the private schools. Ang binanggit kong ito ay sinang-ayunan ng isa nating texter (napakarami pong nagreact sa banat natin sa &amp;quot;bridge program&amp;quot; na hindi natin kayang ipublish lahat.). Gud am this is Jerry fr Lipa: about d brid ge prog is a 2tal discrimination fr poor fam 2 well 2do fam who can afford high tuition fee prvt schs do d deped xhausted their ways and means 2 resolve d problem a give qlty educ! Why not try 2 xtend 40 min to 1 hr 2 give gud quality educ. Mr Deped sec pls study the additional year first bcos its a burden 4 poor fams.  09228093705 Tatapusin na natin ang tungkol sa &amp;quot;The Bridge that Collapsed&amp;quot; o ang isyu tungkol sa &amp;quot;Bridge Program&amp;quot; ng DepEd. Nais din natin pasalamatan ang lahat ng nakiisa, nagbigay sa atin ng mensahe, tumawag sa telepono at nagbigay ng mga &amp;quot;words-of-encouragement&amp;quot; para ipagpatuloy ang pagtatalakay ng programang ito. PARA SA ANUMANG COMMENTS O REACTIONS, MAARI KAYONG MAGTEXT SA 09179904918. MAARI DIN KAYONG TUMAWAG SA 7788442.</body>
<link>http://www.philstar.com/Article.aspx?articleId=253230&amp;publicationSubCategoryId=94</link>
</article>
<article>
<title>Ang turo hinggil sa kautusan</title>
<author>ALAY - DANGAL Ni Fr. Jose C. Blanco, S.J.</author>
<date>
<month>June</month>
<day>09</day>
<year>2004</year>
</date>
<body>ANG sibilisadong pamumuhay ay palaging mangangailangan ng mga batas. Kung kayat sa ebanghelyo sa araw na ito, iginiit ni Jesus na siya ay naparito hindi upang alisin o pawalang-bisa ang batas. Naparito siya upang gawin itong ganap o perpekto. Si Mateo ay sumulat para sa mga Judio na ang pamumuhay ay nagagabayan ng Torah  ang kanilang Banal na Aklat (Mt. 5:17-19). &amp;quot;Huwag ninyong akalaing naparito ako upang pawalang-bisa ang Kautusan at ang aral ng mga propeta. Naparito ako, hindi upang pawalang-bisa kundi para ipaliwanag at ganapin ang mga iyon. Tandaan ninyo ito: magwawakas ang langit at ang lupa, ngunit ang kaliit-liitang bahagi ng Kautusan ay di mawawalan ng bias hanggat hindi nagaganap ang lahat. Kayat sinumang magpawalang-halaga kahit sa kaliit-liitang bahagi nito, ay ibibilang na pinakamababa sa kaharian ng Diyos. Ngunit ang gumaganap ng Kautusan at nagtuturo na tuparin iyon ay ibibilang na dakila sa kaharian ng Diyos.&amp;quot; Ang tunay na layunin ng batas gaya nang pagkakabigay ng Diyos ay ganap na kabuuan at katiwasayan ng bawat tao. Dinadala nito sa Diyos yaong mga napariwara ng landas. Ang Diyos ang may-akda ng Sampung Utos. Ibinibigay niya sa atin ang mga kautusang ito upang magabayan tayo sa ating buhay. Si Jesus ay naparito at nakibahagi sa ating buhay upang ipakita sa atin kung paanong sumunod sa ating Amang nasa langit. Nilagyan niya ng pagmamahal ang ating pakikipag-ugnayan sa Ama.</body>
<link>http://www.philstar.com/Article.aspx?articleId=253233&amp;publicationSubCategoryId=94</link>
</article>
<article>
<title>EDITORYAL - Maging alerto rin ang PNP sa drug pushers</title>
<author></author>
<date>
<month>June</month>
<day>10</day>
<year>2004</year>
</date>
<body>BINANTAYAN ng Philippine National Police ang pagbubukas ng klase ng elementarya noong Lunes at magpapatuloy pa hanggang sa June 14 na simula naman ng klase sa high school at college. Ipinatupad nila ang &amp;quot;Oplan Balik-Eskuwela&amp;quot; at tagumpay naman sapagkat maraming nalambat na holdaper at snatchers sa pagbubukas ng klase. Nakatuon ang pansin ng PNP sa mga holdaper at kidnappers na mambibiktima sa mga mayayamang estudyante partikular ang mga anak ng negosyanteng Tsinoy. Ayon sa PNP nagdagdag sila ng mga pulis sa mga Chinese schools. Ang pagsecure ng mga pulis sa mga eskuwelahan at estudyante ay magandang hakbang para masawata ang patuloy na pamamayagpag ng mga masasamang loob ngayong pasukan. Hindi naman kami naniniwala na lubusan nang naputulan ng sungay ang mga kidnappers gaya ng sinasabi ng National Anti-Kidnapping Task Force (NAKTAF). Nanahimik lamang sila at muling dadagit ngayong panahon ng pasukan at ang target ay mga anak ng Tsinoy. Noong nakaraang taon, isang batang babae ang kinidnap sa Paco, Maynila habang papasok sa school. Hinarang ang sinasakyang kotse at binaril ang driver at ang kasamang yaya ng bata. Namatay ang yaya. Pinalaya ang bata pagkatapos makapagbayad ng ransom. Pero ngayong pasukan, dapat bang sa mga kidnappers at holdapers lamang matuon ang pansin ng mga awtoridad? Hindi bat aktibo rin sa mga panahong ito ang mga drug pushers? &amp;quot;Balik tulak&amp;quot; din sila sa mga eskuwelahan at gagawing sugapa sa shabu ang mga kabataan. Kadalasay mga mayayamang estudyante ang kanilang binibiktima at ginagawang sugapa. Kapag sugapa na ang estudyante ay saka naman luluwal ang mas malala pang problema  manggagahasa at papatay. Ang panggagahasa at pagpatay sa bank teller na si Candice Castro ay kagagawan umano ng isang bangag sa droga. Gaano na karaming estudyante ang nasayang ang buhay at kinabukasan dahil sa droga? Marami na at kakapal pa kung hindi magkakaroon ng &amp;quot;kamay na bakal&amp;quot; ang gobyerno sa drug traffickers. Hindi lamang mga estudyante ang nabibiktima ng mga drug traffickers maging professional man, basketball players, artista, miyembro ng media at maski ang mga karaniwang pedicab at tricycle drivers. Nasa mga liblib na barangay na rin ang mga &amp;quot;tulak&amp;quot; at ginagawa nang halimaw ang mga naninirahan doon. Ituon ng pulisya ngayong pagbubukas ng klase ang kanilang atensiyon hindi lamang sa mga kidnappers, holdapers, snatchers kundi mas lalo na sa mga drug traffickers. Sila ang tunay na kalaban sa kasalukuyan na dapat durugin ng pulisya.</body>
<link>http://www.philstar.com/Article.aspx?articleId=253319&amp;publicationSubCategoryId=94</link>
</article>
<article>
<title>Banas na ang tao sa delaying tactics</title>
<author>AKSYON NGAYON! Ni Al G. Pedroche</author>
<date>
<month>June</month>
<day>10</day>
<year>2004</year>
</date>
<body>HALOS naubusan ng tao ang gallery ng Batasan Pambansa kamakalawa nang mag-walkout ang may 200 kasapi ng ibat ibang Non-Government Organizations (NGO) na nagbabantay sa canvassing ng mga boto para sa pangulo at pangalawang pangulo. Hindi mapigil ang pagrepeke ng bunganga ni Sen. Aquilino Pimentel. Nabitin ang tabulasyon. Nabanas ang mga nasa gallery na ang inaasahan ay pagbibilang at hindi balitaktakan. Hindi napigil ng walkout ang filibustering ni Pimentel lalo na nang kuwestyonin niya at gisahin ang isang COMELEC lawyer sa isang kuwestyonableng certificate of canvass (COC). Okay lang kung wala nang tao sa gallery. Tutal nga naman, milyon-milyon ang mga nanonood sa telebisyon. Tsk, tsk. Sino nga ba ang ibig ma-delay ang canvassing? Iginigiit ng oposisyon na &amp;quot;unconstitutional&amp;quot; na sistema ang sanhi ng pagkabalam. Pero may ruling na ang Korte Suprema na kumakatig sa sistema ng Senado at Mababang Kapulungan. Ipinipilit din ng oposisyon na ang &amp;quot;talamak na pandaraya ng administrasyon&amp;quot; ay dapat halungkatin para lumabas ang tunay na boses ng taumbayan sa ginanap na eleksyon. Wala tayong pinapanigan. Sa kabila ng sinasabi ng kampo ng administrasyon na panalo na si Gloria Macapagal Arroyo, Id like to look at it as anyones game. Ngunit nakatanim sa isip ng oposisyon na silay dinaya. Sa kasaysayan ng politika sa bansa, wala pang eleksyong naidaos nang perpekto. Laging may napupunang anomalya sa ilang certificates of canvass. Ngunit ang mga iregularidad ay ipinapahayag at itinatala lamang for the records sa tabulasyon ng mga boto sa magkasanib na sesyon ng Kongreso. Ang ano mang reklamo o protesta ay ginagawa matapos ang canvassing. Hindi iyan ang nangyayari ngayon. Nais ng oposisyon na ang mga iregularidad ay ipaglaban kaagad, bagay na nakabibimbin sa tabulasyon. Kahit pa may law of succession sakaling walang maiproklamang Pangulo, nakaamba pa rin ang krisis sa bansa. Taumbayan ang maghihirap porke malubhang apektado ang takbo ng ekonomiya. Sa ngayon lang ay nagdurusa na tayo sa walang patumanggang pagbagsak ng halaga ng piso at pagtaas ng presyo ng gasolina at iba pang pangunahing bilihin.</body>
<link>http://www.philstar.com/Article.aspx?articleId=253327&amp;publicationSubCategoryId=94</link>
</article>
<article>
<title>Senador,may baong beauty queen nang magtungo sa Tate</title>
<author>BALITANG SPECIAL Ni Deo Macalma</author>
<date>
<month>June</month>
<day>10</day>
<year>2004</year>
</date>
<body>ALAM nyo bang may baon na maganda at seksing beauty queen ang isang senador nang magtungo sa Amerika? Ayon sa aking bubuwit, happy birthday muna kay Ms. Tess Solomon ng MBC; Jocelyn &amp;quot;Niknik&amp;quot; dela Cruz, Rowena Teruel, Dr. Ferdinand Pagdilao ng Cagayan de Oro City at Mrs. Eva Inciong. * * * Alam nyo bang hindi lamang matulis ang isang senador kundi magaling pang magpalusot sa kanyang misis? Ayon sa aking bubuwit, noong June 3, 2004, araw ng Huwebes, dakong alas-8:00 p.m. ay nagtungo sa Ninoy Aquino International Airport ang isang senador. Papunta siya sa US. Pero bago dumating ang senador sa Terminal 2 ng NAIA, naunang dumating ang isang bodyguard ni Mr. Senator at isang magandang chiching. Ang magandang chiching ay isang dating beauty queen. Bago pa man dumating ang mambabatas sa airport ay nauna nang nai-check-in ni bodyguard. Para nga naman hindi halata. * * * Ayon sa aking bubuwit, makalipas naman ang mga 30 minuto, dumating naman ang grupo ni Mr. Senator. Kasama ang kanyang misis at mga anak. Dahil siya ay isang senador, siyempre VIP treatment. Siya ay namalagi muna sa Mabuhay Lounge kasama ang kanyang pamilya. At habang nasa VIP Lounge si Senator at ang kanyang misis, hinanap niya si bodyguard at ang beauty queen. Hindi niya matagpuan, mukhang itinago para hindi makita ng misis ng senador. Pero nang boarding time na biglang lumitaw ang beauty queen at ang bodyguard ni Senator. Sinamahan pa ni Bodyguard ang chiching para pumila papasok sa tube ng eroplano. * * * Ayon sa aking bubuwit, walang kamalay-malay si misis, ang kanyang mister at beauty queen ay magkasama pala sa eroplano patungo ng Los Angeles, California. Sila ay sumakay ng eroplano ng Philippine Airlines, flight PR-102. Hanep ka Senador, ang ganda ng chiching mo. Si beauty queen ay seksing-seksi sa kanyang suot na maong pants at shirt na kulay red. Matangkad, fair complexion at medyo mahaba ang buhok. Si Mr. Senator naman ay nakasuot ng slacks na kulay brown. Ayon sa aking bubuwit, ang beauty queen na binaon ni Senator sa Los Angeles ay walang iba kundi si Siya ay model ng mouth wash. Siya ay si Ms. J.C. At ang matulis na senador na nagbaon pa ng chiching sa kanyang pagtungo sa US ay walang iba kundi si Ito ay si Sen. R.B.</body>
<link>http://www.philstar.com/Article.aspx?articleId=253332&amp;publicationSubCategoryId=94</link>
</article>
<article>
<title>Taumabayan,inis na sa Kongreso</title>
<author>HALA BIRA! Ni Danny Macabuhay</author>
<date>
<month>June</month>
<day>10</day>
<year>2004</year>
</date>
<body>MATAGAL na akong hindi kumikibo sa anumang nagaganap sa Kongreso mula nang magbangayan ang mga senador at mga kongresista para mabuo ang National Board of Canvassers. Nagkaroon ng walang kakuwenta-kuwentang debatehan ng mga &amp;quot;honorable gentlemen&amp;quot; ng pinagsanib na mga miyembro ng mataas at mababang kapulungan na pinagbidahan ni Rep. Didagen Dilangalen. Natulig ako. Ipinasya kong iba na lamang ang pagtuunan ng pansin. Pero patuloy pa ring naririnig ang mga matitinis na boses at ang mga namamalat na bungangero na ilang araw nang nagngangangawa na wala namang kinahihinatnan. Akala ko ba ay natapos na nila ang kanilang susunding mga rules? Di ba nagpahayag na ang magkakabilang-panig na nanalo ang kani-kanilang kandidato? Kung ganoon, di ba dapat na pareho silang mag-apura upang mabilang na ang mga boto at madeklara na ang kanilang manok? Ayaw ko sanang pumanig kahit kanino ngunit lumiliwanag na ang mga taga-oposisyon ang nagpapabagal ng proseso. Kahit na ano pa ang palusot ng mga ito, ang barkadahan nina Angara, Sotto at Pimentel ang talagang lumalabas na mga kontrabida. Inis na ang taumbayan. Malaking pera ng taumbayan ang ginugol sa nakaraang eleksyon at hanggang ngayon, nagsasayang pa rin ng pera ang mga hinayupak na mga pulitiko. Marami ang natatakot na baka hindi lamang ang mga nanonood sa gallery ng Kongreso ang mag-walkout.</body>
<link>http://www.philstar.com/Article.aspx?articleId=253338&amp;publicationSubCategoryId=94</link>
</article>
<article>
<title>Mga pagbabago sa operasyon ng PAF sa Kabisayaan</title>
<author>ORA MISMO Ni Butch M. Quejada</author>
<date>
<month>June</month>
<day>10</day>
<year>2004</year>
</date>
<body>MARAMING naging pagbabago sa Tactical Operations Group ng Philippine Air Force sa Visayas Region mula nang manungkulan si Maj. Gen. Ramon Ragasa bilang TOG Commander noong Nobyembre 2003. Naging regular ang pagbisita ni Gen. Ragasa sa mga Tactical Operations Command na kanyang sinasakupan. Kamakailan bumisita si Gen. Ragasa sa TOC 6 sa Iloilo, TOC 8, Tacloban, TOC 9, Cagayan de Oro City, TOC 10, Jolo, Sulu, TOC 11, Davao City, TOC 12, Cotabato, at Sanga-Sanga, Tawi-Tawi. Sa kanyang pagdalaw, pinaalalahanan ni Gen. Ragasa ang kanyang mga sundalo na maging neutral sa lahat ng political issue at gampanan na lamang ang kanilang sinumpaang tungkulin sa ilalim ng Konstitusyon. Upang itaas ang moral ng mga airmen, inihayag ni Gen. Ragasa ang mga benepisyong kanilang nakatakdang tanggapin. Rest and Recreation privilege kung saan may libreng return passage ticket mula sa WG&amp;amp;A ang lahat ng airmen na magbabakasyon. Twenty percent diskuwento sa pamasahe mula sa Philtranco ang lahat ng sundalo ng AFP sa katumbas ng pagbili ng Philtranco Privilege Plus Card. Pagbibigay ng P50,000 financial assistance sa mga airmen na nasugatan habang ginagampanan ang tungkulin. Insurance mula sa PhilHealth kung saan puwedeng maospital ang mga sundalo ng 45 araw, serbisyo mula sa health care professional, diagnostic, laboratory at iba pang medical examination. Educational benefit mula sa De La Salle, Dasmari&amp;ntilde;as para sa mga sundalong nagtamo ng permanenteng kapansanan sanhi ng pakikidigma, at full college scholarship sa kursong computer science na may libreng stipend at dormitory accommodation. Nangako si Gen. Ragasa na &amp;quot;by hook or by crook&amp;quot; gagawin niyang regular ang kanyang pagdalaw sa mga kampo upang mas lalong mapalapit sa kanya ang mga airmen. Sa ganitong klaseng liderato na ipinakikita ni Gen. Ragasa, inaasahang magkakaroon ng malaking pagbabago sa hanay ng PAF. Ang patuloy at makataong supervision sa mga tao ay kailangan upang lalo silang ganahang magtrabaho at maging epektibo sa kanilang tungkulin. Ito ngayon ang ipinadadama ni Gen. Ragasa sa kanyang mga tauhan. Karapat-dapat na maging isang Commanding General si Ragasa. &amp;quot;Puwede ba si Ragasa para sa PAF Commanding General?&amp;quot; tanong ng kuwagong urot. &amp;quot;Siyempre pero hindi siya PMAer,&amp;quot; sagot ng kuwagong SPO-10 sa Crame. &amp;quot;Malaking problema nga pala ito sa mga non-PMAer,&amp;quot; sabi ng kuwagong nananalangin sa Baclaran. &amp;quot;Ano ang maganda?&amp;quot; &amp;quot;OK lang si Maj. General Arcadio Seron, acting Commanding General ng PAF,&amp;quot; sabi ng kuwagong maninisid ng tahong. &amp;quot;Ang problema PMA Class 71 si Seron, mukhang allergic ang Palasyo sa klaseng ito?&amp;quot; &amp;quot;Bakit ba?&amp;quot; &amp;quot;Iyan ang tanong mo kay Pilo, kamote.&amp;quot;</body>
<link>http://www.philstar.com/Article.aspx?articleId=253344&amp;publicationSubCategoryId=94</link>
</article>
<article>
<title>Mga bagahe pa ni Madam Gloria</title>
<author>PANAGINIP LANG Ni Nixon T. Kua</author>
<date>
<month>June</month>
<day>10</day>
<year>2004</year>
</date>
<body>DAGSA ang mga e-mail natin tungkol sa mga dapat panatiliin, I-promote o tanggalin na mga opisyal ni Madam Senyora Donya Gloria. Dahil dito bigyan natin ng part 2 ang nakaraan nating kolumn. Topnotcher si Interior and Local Government Secretary Joey Lina sa pinakamabigat na bagahe ni Madam Gloria na dapat nang kalusin ayon sa mga nag-text sa atin. Ang katuwiran ng karamihan ay masyado raw kasing mayabang si Lina bagamat wala naman daw siyang nagagawang kabutihan para sa kapakanan ng sambayanan. Ang tanging sektor ng lipunan na nakinabang kay Lina ay ang mga kapitalista ng jueteng, mga kubrador at iba pang mga involve sa nasabing ilegal na sugal. Nakakatuwa nito, pinangako ni Lina na magre-resign siya kung hindi niya maaalis ang jueteng, pero gaya ng sinasabi ng karamihan ng ating mambabasa, puro salita lang. Hanggang ngayon, talamak pa rin ang jueteng na sinisigaw pa ang resulta na para bang may announcer diyan sa Pangasinan, probinsiya ni Madam Gloria at ni Sir Senor Don Fernando Poe Jr. Sinama rin ang pangalan ni Public Works Secretary Soriquez na sabit sa maraming kaso, meron pang convictions na pero ayaw alisin dahil pinagmamalaki niya na malapit siya kay Sir Se&amp;ntilde;or Don Jose Miguel Arroyo. Ganoon din kay GSIS head Winston Garcia dahil sa tuloy na pagkakagulo at pagkakawala ng pera ng naturang ahensiya. Aping-api at kawawa na ang mga kawani ng gobyerno. Sumang-ayon din ang mga nagte-text sa atin na dapat alisin ang mga intelligence officer na ayon sa kanila ay mga nag-aaksaya lang ng pondo ng bayan at ginagamit ang milyong milyong pisong intelligence fund para sa sariling kapakanan pero ang krimen naman, kasama ang terorismo ay patuloy ang pagtaas. Pinasasama rin si Reynaldo Berroya na nag-retiro bilang pulis pero binigyan ng ibang puwesto dahil lang sa pulitika. Ganoon din si Edgardo Matillano ng PNP na akala mo ay kanya ang posisyong hawak. Hindi kailangan ni Madam Gloria ang mga ganoong tao na personal na interest ang laging sinusulong. Nagkamali rin nga pala tayo, ang dapat manatili ay ang hepe ng Land Transportation Franchise Regulatory Board na praktikal ang mga solusyon sa pagbabalanse ng pagtaas ng pamasahe at kakayahan ng mga sumasakay. Nasabi kasi natin ang Land Transportation Office, hindi tayo muna mag-kokomento dahil pinag-aaralan pa natin. Medyo nagtatanong-tanong tayo. Payag din ang karamihan na palitan ang liderato ng NAIA dahil sa mga mamahaling proyekto at ganoon din ang Air Transportation Office. Masakit nito, pareho silang involved sa airlines kaya kita agad ng ibang bansa ang mga corruption sa ating bansa. Ganoon din ang turismo na kesa basura ng Boracay ang asikasuhin, na dapat naman ay proyekto ng Philippine Tourism Authority, ay longest &amp;quot;bunting&amp;quot; at longest hairstyle ang pinag-aatupag bukod sa kanyang golf tournament dahil sa kanyang nalalapit na birthday. Abangan nyo at bibigyan natin ng birthday column si Dean Barbers sa Sabado. Bago tayo maiba ng pinag-uusapan, dapat ring purihin si Presidential Spokesperson Ignacio &amp;quot;Toting&amp;quot; Bunye dahil bagamat mahirap ang kanyang tungkulin ay okay naman ang kanyang performance. Sana mabigyan na siya ng line agency na kanyang patatakbuhin. Ang mali niya lang na nakikita ko ay yung sinasabi niya na ang mga matatalong kandidatong pagka-senador ay bibigyan ng puwesto pagkalipas ng isang taon. Bakit naman dapat? Hindi ba ni-reject na sila ng taumbayan, so bakit pa bibigyan? Eto ang mga masamang istilo dahil pulitika ang nangingibabaw at hindi public service. Sabagay isang taon pa naman ang hihintayin at sana hindi ituloy ni Madam Gloria dahil pangit tingnan at ang dating sa sambayanan ay pulitika na naman. Sa mga iba pang gustong mag-komento ukol sa mga bagahe na dapat tanggalin o tauhang dapat manatili, tumatanggap pa rin tayo ng text ukol sa isyung ito. Text lang sa 09272654341. * * * Eto palang si Robert Dean Barbers ng PTA ay talagang gustong kakumpitensiya ang private sector. Agawan pala sila ng isang travel industry leader na gustong kaibiganin ang maganda at maputing sales agent ng isang hotel diyan sa Roxas boulevard. Gusto pa yata nilang ma-pirate ang nasabing sales rep na tawagin nating J at galing sa isang probinsiyang letter B ang umpisa. He-he-he! Kala ko noong una supportive siya sa private sector, yon pala competitor. Hindi magugustuhan ng biyenan mo yan na taga-private sector. HA-HA-HA!!! * * * Tinablan din si ATO chief Nilo Jatico at inatras niya ang travel order na binigay niya kay COA Auditor Jimmy Gianan para bumiyahe sa Las Vegas para gumawa ng inspeksyon sa facilities ng Philippine Airlines. Inutusan niya ito kahit na walang technical knowhow si Ginoong Gianan na isang accountant. Hindi na rin namilit si Gianan dahil siguro nalaman niya na hindi natin tatantanan ang pagbabantay. Alam naman kasi na plain junket trip ito. Pero buti na lang, dahil kung nagkataon ay baka sila mademanda dahil malinaw na graft ang ginawa nilang ito. Kaya kayong mga corrupt diyan, magbago na kayo, hindi kayo tatantanan ng sambayanan samantalang kami naman ay handang ilantad ang kalokohan niyo. * * * Palitan c dpwh soriquez, labor sec pat sto tomas, panay taas ng bilihin ayaw magdagdag ng sahod ng mangagawa. Alisin na ang regional wage board. Bakit minimum earner lang ba ang nagugutom.  09202979686; Gusto ko po c b. fernando ng mmda, sapagkat malaki ang naging improvement ng mga proyekto niya para sa bayan yun lang po. - 09203529584. Isama nyo na rin sa listahan ng dapat mawala c joey lina ng dilg, sa dami ng pangako na puro napako at para d na madagdagan pa. -09207639236; C beroya tangalin ni madam gma ala nmang alam kundi mangurakot, dba corrupt yan si berroya.  09274612837; Nbasa namin ang sinulat nyo tungkol kay barbers, marami kaming masaya dahil talo sya, sabi niya pagtalo sya magbigti siya, kailan kaya? -09192234656; dapat ma retain c mmda chair fernando due to trafic improvement. Ang alisin sna gsis mgr. Winston garcia due 2 mismgt and ltfrb head bautista. -09165530950. * * * Para sa anumang reaksyon, sumulat lang sa nixonkua@yahoo.com o kayay mag text sa 09272654341. Mapapakinggan nyo rin po ang inyong lingkod sa DZEC 1062 mula 4:30 hanggang 6:00 ng hapon, Lunes hanggang Huwebes.</body>
<link>http://www.philstar.com/Article.aspx?articleId=253351&amp;publicationSubCategoryId=94</link>
</article>
<article>
<title>EDITORYAL - Paano makikita ang katotohanan, Nene ?</title>
<author></author>
<date>
<month>June</month>
<day>11</day>
<year>2004</year>
</date>
<body>HINDI namin malaman kung paano makikita ang katotohanan sa pamamagitan ng filibustering. Hindi rin namin alam kung paano makatutulong ang filibustering para mapadali ang resulta ng canvassing. Ang filibustering ang ginawang sandata ni Sen. Aquilino Pimentel noong Martes. Dahil sa kanyang ginawa hindi makausad ang Kongreso sa pag-canvass ng mga boto. Dahil sa taktikang ginawa ni Pimentel na apat na oras na nagngangawa marami ang nasayang na pera ng taumbayan at ganoon din ang oras. Pero ayon kay Pimentel walang makapipigil sa kanya sapagkat iyon ay karapatan. Nag-filibuster si Pimentel dahil ang minority bloc na kabilang sa 22 miyembro ng canvassing committee ay nagiging kawawa laban sa mayoryang miyembro. Isang buwan na ang nakalilipas mula nang mag-election at hanggang ngayon wala pang linaw kung sino ang nanalong presidente at bise presidente. Only in the Philippines lamang siguro mayroong ganito kabagal na pagpoproklama ng pinuno. Hindi kataka-taka kung pagsawaan na ng taumbayan ang ganitong sistema. Naiinip na ang taumbayan sa resulta. Kung patuloy na magkakaroon ng filibustering o pag-antala sa canvassing na gaya ng ginawa ni Pimentel, maaaring sa June 30 ay wala pang maiproklamang presidente at bise presidente. At ang taumbayan ang higit na kawawa rito. Kung wala pang pinuno na uupo, paano magagampanan ang mga problema ng taumbayan. Lalo pa ngayong lumalala ang kahirapan ng buhay. Patuloy ang pagtaas ng bilihin dahil sa walang tigil rin namang pagtaas ng presyo ng produktong petrolyo. Nagtaas na naman ng presyo ng gasoline kamakalawa at meron pa raw nakatakdang pagtataas. Hindi lamang gasoline at krudo ang tumataas kundi pati na rin ang lequified petroleum gas (LPG). Nakaamba rin naman ang pagtaas ng singil sa kuryente sa susunod na buwan. Problema rin naman ang unemployment. Katotohanan daw ang hanap ni Pimentel. Paano kaya makikita sa ginawa niyang filibustering. Ang nakita naman ay ang nasayang na oras na sana ay malayo na ang nararating. Ang nakita namin ay hindi katotohanang pera ng taumbayan ang nasayang dahil sa ginawang taktika na maaantala ang nararapat gawin sa Kongreso. Ipaliwanag muna kaya ni Pimentel kung paano makikita ang katotohanan sa ginawa niyang pag-filibuster. Kung hindi niya ito maipapaliwanag, maaaring tuluyan nang magngitngit ang taumbayang inis na sa ginagawa nilang ngakngakan nang ngakngakan.</body>
<link>http://www.philstar.com/Article.aspx?articleId=253442&amp;publicationSubCategoryId=94</link>
</article>
<article>
<title>Mga mapagsamantalang porters sa NAIA</title>
<author>BAHALA SI TULFO Ni Ben Tulfo</author>
<date>
<month>June</month>
<day>11</day>
<year>2004</year>
</date>
<body>KALIMITAN sa mga kababayan nating OFW na dumadating ay hindi na gumagamit ng serbisyo ng mga taxi sa loob ng NAIA. Katuwiran nila, mas makakatipid kung sa labas na lamang kukuha ng taxi. Malinaw na di tulad ng mga balikbayan o yung mga nagbabakasyon, mahalaga sa kanila ang bawat sentimong maiuuwi sa kani-kanilang pamilya. Ngunit kakaiba ang estilo nitong grupo ng mga barker at porter na matatagpuan sa labas ng NAIA malapit sa kanto ng Pascor Drive dahil pagbaba pa lamang ng pobreng OFW, parang mga langaw na magsusulputan at sasalubungin ito ng grupo na kalimitan ay apat hanggang anim na katao. Tulad ng porters sa mga pier, mabilis na bibitbitin ang iyong mga bagahe at ipapara ka ng taxi. Sa oras na makasakay ang kawawang OFW, kanya-kanyang hingi ng pera ang mga kolokoy. Nakabantay sa apat na pintuan ng taxi, &amp;quot;One Dollar lang&amp;quot; ang paunang singil ng mga ito. Pero kung madadaan sa sindak ang nagmamadaling biktima, malaki-laki ang nakukulimbat ng grupo. Maging ang mga taxi drivers ay walang kawala sa mala-pulubi nilang estilo. Masuwerte ang ilan kung matutulungan silang magbuhat ng kanilang mga gamit dahil kung minsan, animoy mga pulubi ang mga ito na biglang magsusulputan pagsakay mo ng taxi at hindi mawawala hanggat hindi ka nahuhuthutan ng pera. Wala na ngang ginawa, namerwisyo pa! Estilo rin ng mga porters na to ang mag-abang ng nagsusundong naka-jeep. Pagdaan ng sasakyan sa kanilang harapan, kanya-kanyang sampa at sabit ang mga ito na animoy sinisipat kung ano ang mga bagahe ng pobreng OFW. Sa takot ng mga pasaherong masalisihan, wala silang magagawa kundi ang mag-abot na lamang ng pera. Sa itsura at estilo ng modus ng mga hayupak na grupong ito, tiyak na wala silang sasantuhin. Dahil na rin sa pagmamadali ng mga OFW na makauwi at makasama ang kanilang mga kamag-anak, hindi na naipararating sa kinauukulan ang kalokohan ng grupong ito Maaaring isipin ng ibang tao na trabaho lang at maliit na grupo lang ang mga mokong na to. Ngunit gaya ng aming ginagawang pagtulong, wala kaming pinipili sa sindikatong aming tinutuldukan. Mula sa pinakamaliit hanggang sa pinaka-sopistikadong sindikato, hanggat mayroong nagrereklamo at may nakita kaming panggigipit agad na umaaksyon ang BITAG.</body>
<link>http://www.philstar.com/Article.aspx?articleId=253454&amp;publicationSubCategoryId=94</link>
</article>
<article>
<title>Umiwas sa gulo,lumayo sa langis</title>
<author>SAPOL Ni Jarius Bondoc</author>
<date>
<month>June</month>
<day>11</day>
<year>2004</year>
</date>
<body>UNANG niyanig ng OPEC ang mundo nung 1970s, nang magtaas ito ng presyong krudo hanggang $80 kada bariles sa pera ngayon. Trumiple ang presyo ng gasolina, at nanghina lahat ng ekonomiya. Muling nagtaas ang oil prices nung 1990s dahil sinakal ng oil traders ang supply. Ngayon, al-Qaeda naman ang nagpapataas ng presyo. Simula nun, sinikap ng mundo gumamit ng ibang power at fuel sources: solar, nuclear at synthetic oils. Natuto magtipid ang tao. Pero kulang pa rin. Naglipana ang SUVs na gas-guzzler; maaksaya ang gamit sa kuryente na galing sa diesel-powered plants; nakasandal pa rin ang mundo sa krudong galing sa OPEC. Kung patuloy na lalaganap ang Islamist terrorism, at patuloy na guguluhin ng al-Qaeda ang Middle East, dapat umalis na sa langis ang mundo. Halimbawa ang Venezuela na miyembro ng OPEC. Miski oil producer ito, ginagamit nito ang tubuhan para gumawa ng alcogas. Sa US, ibayo na ang pagsaliksik sa hydrogen cells para painitin ang mga bahay at paandarin ang mga sasakyan. Ang hydro-cells ay gawa sa ethanol, na galing sa mais, na naglipana sa Midwest states. Subok na ito sa ilang pabrikat kotse; ilang dekada na ito ginagamit ng NASA sa space ships. Tig-kalahating metro-kuwadrado ang laki ng aparato. Sa Pilipinas, ine-eksperimento ang alcogas galing sa tubo, at coco-diesel galing sa niyog. Napatunayan nang mas malinis ang fuel na ito sa mga sasakyan. Kaya lang, masyado pang mahal dahil hindi pa laganap ang paggamit. Nasa P60 kada litro ang presyo. Meron na rin prototype bus na tumatakbo sa EDSA sa compressed natural gas. Galing ang makina sa Korea, at ang gas sa Malampaya oil fields sa Palawan. Napatunayan na rin itong malinis kaysa diesel. Mura pa: P9 lang kada litro. Yun nga lang, kailangan puhunanan ng operators ang pag-retrofit ng bus engines, at ng Shell ng filling stations. Kung umiwas ang lahat sa krudo, mawawalan ng saysay ang pag-atake ng terorista sa oil fields, at ang pagsasamantala ng OPEC at traders.</body>
<link>http://www.philstar.com/Article.aspx?articleId=253459&amp;publicationSubCategoryId=94</link>
</article>
<article>
<title>Delayngalen balak ipaligpit ng komunista ?</title>
<author>BANAT NI BATUIGAS Ni Bening Batuigas</author>
<date>
<month>June</month>
<day>11</day>
<year>2004</year>
</date>
<body>NAGKAGULO sa Palasyo noong Martes bunga sa balita na nanghimasok na rin ang komunista sa mabagal na bilangan sa Kongreso. Iniutos umano ni Jose Ma. Sison ang assassination ng tatlong pulitiko na maaring magdulot ng panibagong malawakang kaguluhan sa bansa natin. Ang mga target ni Sison ayon sa report, ay sina Senate President Franklin Drilon. House Speaker Jose de Venecia at si Digs Delayngalen ng oposisyon. Kung mamasdan mong maigi ang mga target personalities ng komunista, aba masabi nating kapag natuloy ang plano ni Sison tiyak mag-akusahan ang magkabilang panig at magiging madugo ang kinalabasan, di ba mga suki? Lumilitaw na gusto ring makinabang ni Sison sa ga-pagong na pag-usad na pagbilang ng boto sa presidential at vice-presidential candidates sa Kongreso. At kung hindi pa magbabago ito sa susunod na mga araw, aba baka maakusahan na ang oposisyon na kakutsaba sila ni Sison, di ba mga suki? He-he-he! Kung hindi makuha sa botohan, baka sa santong paspasan, puwede. Ayon naman sa kausap natin sa Camp Crame, parang gusto ng Oposisyon na mag-aklas ang taumbayan o masa bunga sa akusasyon nila na dinaya ang manok nila na si Fernando Poe Jr. noong Mayo 10. Pero habang dini-delay naman nila ng canvassing, eh hindi naman lumalaki ang bilang ng mga supporters nila sa kalsada. Katunayan aabot na sa 38 grupo ng mga rallyista ang nabuwag ni NCRPO chief Dir. Ricard de Leon mula nang mag-umpisa ang canvassing sa Batasan complex sa Quezon City. Ang pinakahuli nga ay ang pag-disperse ng umaabot na 3,000 supporters ni Poe malapit sa Quezon City Memorial Circle noong Miyerkules. Ang mga gustong sumama naman sa rally ay hinaharang na ng NCRPO bago sila makaalis sa pinanggalingan nila. Kaya good-bye na lang sa plano ng Oposisyon na magsagawa ng rally sa Batasan, he-he-he! Kawawa naman ang masa at palagi na lang sila ang nagagamit ng mga taong may vested interest. Sa katotohanan lang, sila ang masa ang nasasaktan at iba ang kumikita. Kung bakit sina Drilon at de Venecia ay naging target ng komunista? Kapag hindi kasi nai-proklama itong si Presidente Arroyo, na nangunguna sa mga survey at exit polls sa Hunyo 30, si Drilon ang uupong acting presidente ayon sa Constitution natin. Ang susunod kay Drilon ay walang iba kundi si House Speaker De Venecia. Si Delayngalen? Ewan ko kung bakit siya napasok sa eksena. Walang bilang ba itong si Delayngalen? Pero tiyak kapag may nangyaring masama dito kay Delayngalen, aalsa ang masa at ang ituturo na nasa likod nito ay ang Palasyo nga. Papayag kaya si Delayngalen na magiging scapegoat ng maitim na balak ng komunista? Sa tingin ko, angkop lang na bigyan ng Palasyo ng security itong si Delayngalen at hindi lang kina Drilon at de Venecia. Sa ilalim ng demokrasya, dapat lang pangalagaan ni Arroyo ang seguridad ni Delayngalen dahil may threat sa buhay niya. Pero dapat huwag lumayo sa Kongreso itong si Delayngalen dahil kulang sa comedy sa bilangan. Kapag si Digs kasi ang nagsasalita, eh napapatawa tayo samantalang seryoso si Sen. Aquilino Pimentel eh inis ang bumabalot sa kapwa natin Pilipino sa walang kuwentang sinasabi nito!</body>
<link>http://www.philstar.com/Article.aspx?articleId=253466&amp;publicationSubCategoryId=94</link>
</article>
<article>
<title>Araw ng Kalayaan</title>
<author>HINDI PA TAPOS ANG LABAN Ni Cielito &amp;quot;Mahal&amp;quot; Del Mundo</author>
<date>
<month>June</month>
<day>11</day>
<year>2004</year>
</date>
<body>BUKAS ay gugunitain ng Sambayanang Pilipino ang ika-106 anibersaryo ng Kalayaan ng bansa. Ayon kay Tourism Secretary Roberto Pagdanganan ang Independence Day ay isa sa malaking selebrasyon ng kasaysayan at bawat mamamayan ay dapat na makiisa sa pagbibigay pugay sa mga bayaning nagbuwis ng buhay para matamo ang kalayaan. Ayon kay Pagdanganan lahat ay inaanyayahan na panoorin at makilahok sa isang Grand Parade sa Quirino Grand Stand kung saan ang lahat ng pamahalaan at maging ng pribadong sector ay makiisa sa makulay at makasaysayang parade. Noong Hunyo 12, 1898 prinoklama ni Heneral Emilio Aguinaldo ang kalayaan ng Pilipinas. Ginanap ito sa tahanan ni Aguinaldo sa Kawit, Cavite. Sa Malolos, Bulacan namuno si Aguinaldo sa paglunsad ng isang Kongreso na siyang gumawa ng konstitusyon. Hinirang si Aguinaldo bilang kauna-unahang pangulo ng Pilipinas noong Enero 22, 1899.</body>
<link>http://www.philstar.com/Article.aspx?articleId=253471&amp;publicationSubCategoryId=94</link>
</article>
<article>
<title>Mahalagang pamana ang ating kalayaan</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>June</month>
<day>11</day>
<year>2004</year>
</date>
<body>BUKAS ay muli nating ipagdiriwang ang Araw ng Kalayaan. Sa gitna ng mga paratang at intriga sa bilangan, hanggang ngayon ay naghihintay pa rin at naiinip ang taumbayan sa resulta ng eleksiyon sa presidente at bise-presidente. Bagaman ito ang kalagayang pulitikal natin sa kasalukuyan, sana ay magawa nating isantabi ang mga usaping ito at bigyan ng pagpapahalaga ang pagdiriwang ng Araw ng Kalayaan. Mapalad tayo sapagkat tayo ngayon ang nagtatamasa sa bunga ng mga sakripisyo at paghihirap ng ating mga ninuno makamtan lamang ang kalayaan mula sa mga dayuhang sumakop sa atin. Ang kalayaan nating magpatakbo at mamahala sa ating sariling pamahalaan at itadhana ang ating kinabukasan malaya mula sa pakikialam at impluwensiya ng mga dayuhan ay napakahalagang pamana mula sa ating mga ninuno. Ang ating kalayaan ngayon ang bunga ng bawat patak ng dugo at buhay na binuwis ng mga Pilipinong nakipaglaban sa mga dayuhang mananakop. Ang mahalagang pamanang ito ay dapat tumbasan ng responsibilidad. Ang kalayaang ito at ang mga kaugnay na karapatan ay dapat na pinangangalagaan at hindi inaabuso. Ang proseso ng paghubog sa isang matibay na lipunan at bansa ay kapalooban ng responsableng mga mamamayan dahil lamang sa kanilang paghangad na isulong ang sariling interes kundi ang interes ng mas nakararami. Mahalaga rin ang pagkilala at pangangalaga sa integridad ng mga institusyon at mga proseso upang manatiling mataas ang pagtingin at pagtitiwala ng publiko sa pamahalaan. Ang mga paninira sa mga institusyon at proseso na walang basehan ay lalo lamang magbubunga sa pagkakahati-hati sa ating lipunan at kababayan. Sana ay bigyan natin ng mas malalim na pagsusuri ang araw na ito at sana ay masabi natin sa ating mga sarili na karapat-dapat tayo, bilang isang bansa, bilang isang lipunan, sa pamanang kalayaan sa atin.</body>
<link>http://www.philstar.com/Article.aspx?articleId=253477&amp;publicationSubCategoryId=94</link>
</article>
<article>
<title>Sinugo sa isang misyon</title>
<author>ALAY - DANGAL Ni Fr. Jose C. Blanco, S.J.</author>
<date>
<month>June</month>
<day>11</day>
<year>2004</year>
</date>
<body>KAHIT na sa kanyang kapanahunan, binigyang-bahagi ni Jesus sa kanyang gawain ng pangangaral at pagpapagaling ang kanyang mga alagad. Sa Ebanghelyo sa araw na ito, isinalarawan ang estilo ng kanilang pamumuhay at kung paano sila kumilos sa kanilang misyon (Mt. 10:7-13). &amp;quot;Humayo kayo at ipangaral ninyo na malapit nang maghari ang Diyos. Pagalingin ninyo ang mga maysakit at buhayin ang mga patay. Pagalingin ninyo ang mga ketongin at palayasin ang mga demonyo. Yamang tumanggap kayo nang walang bayad, magbigay naman kayo nang walang bayad. Huwag kayong magdala ng salapi - maging ginto, pilak, o tanso - sa inyong mga lukbutan. Huwag din kayong magdala ng supot sa inyong paglalakbay, ni bihisan, pampalit na panyapak, o tungkod; sapagkat ang manggagawa ay may karapatan sa kanyang ikabubuhay. &amp;quot;At saanmang bayan o nayon kayo dumating, humanap kayo ng taong karapat-dapat pakituluyan, at manatili kayo roon habang kayoy nasa lugar na iyon. Pagpasok ninyo sa bahay, sabihin ninyo, &amp;quot;Maghari ang kapayapaan sa bahay na ito!&amp;quot; Kung karapat-dapat ang mga tao sa bahay na iyon, panatilihin ninyo sa kanila ang inyong bati. Ngunit kung hindi, bawiin ninyo ito.&amp;quot; Malinaw na sinabi ni Jesus sa mga alagad na kumilos bilang mga mahihirap na naglalakbay. Hindi nila kailangang magdala ng anumang salapi. Simple lang dapat ang kanilang pananamit. Ang estilo at uri ng kanilang pamumuhay ang makakaakit ng mga tao. Sa ganitong paraan, nagpagaling sila ng mga maysakit, nilinis ang mga ketongin at muling binigyang-buhay pati na ang mga patay. Hindi sila sumingil ng bayad para sa apostoliko o pang-misyong gampaning kanilang isinasagawa. At saan sila nanirahan sa panahon ng kanilang pagmimisyon? Sa mga tahanan ng mga pamilyang masayang nagpatuloy sa kanila sa kani-kanilang tirahan. Ito ang uri ng pamumuhay na itinuro sa mga alagad kapag sila ay nasa pagmimisyon. Ito rin ang uri ng pamumuhay na sinunod ng mga alagad nang bumalik na sa langit si Jesus. At ito rin ang uri ng pamumuhay na sinusunod at isinasabuhay ng mga misyonero magpahanggang-ngayon sa ating kapanahunan.</body>
<link>http://www.philstar.com/Article.aspx?articleId=253482&amp;publicationSubCategoryId=94</link>
</article>
<article>
<title>&amp;quot;Yosi kadiri... !&amp;quot;</title>
<author>CALVENTO FILES Ni Tony Calvento</author>
<date>
<month>June</month>
<day>11</day>
<year>2004</year>
</date>
<body>MULI NA NAMAN NATING NARIRINIG NA BINUBUHAY ANG BATAS PATUNGKOL SA PANINIGARILYO NG MGA KABATAANG MAY MENOR-DE-EDAD (17 and BELOW). Kasama dito ang pagbabawal sa mga pamilihan at maging sa mga sari-sari store na magtinda ng mga sigarilyo sa mga menor-de-edad na kung mahuhuli ay may kaukulang multa na dapat bayaran at pagkakulong. Matagal na ngang naisa-batas ito. Ilang taon pa lang ang nakalilipas nang una nating marinig ang tungkol dito. Siyempre, dahil sa ganda ang layunin nito at nasasaling ang isang mahalagang isyung pangkalusugan ay tumanggap ito ng pagsang-ayon mula sa nakararami. Nung una ay marami ang nag-ingat. May multa na may kulong pa pag nahuli ka! Pero ilang buwan lang ito at garapalan na nating makikita sa bawat kalye ng Kamaynilaan ang mga kabataang edad 12 hanggang 17 (na siyang sakop ng nasabing batas) na malayang nakakahithit, pasok sa baga, ng sigarilyo. Ang hindi natin maintindihan ay kung bakit ba sa napakaikling panahon ay agad natulog ang nasabing batas. Ni hindi nga natin naramdamang in-effect na ito. Meron ba kayong nabalitaan na nahuli at nakulong dahil sa paglabag sa batas na ito? Wala! KUNG NAALALA NYO, ANG KAMPANYA LABAN SA PAGHITHIT NG SIGARILYO AY NAKATULONG NG MALAKI SA PAGIGING SENADOR NI DATING HEALTH SECRETARY JUAN FLAVIER. YOSI KADIRIANG CATCH LINE NYA. Kung iisipin, hindi naman nag-iisa ang batas na ito na maituturing na INUTIL at walang silbi ! Huwag na nating isa-isahin at talagang nakakadismaya. Sayang naman ang panahon at pondo na inubos ng mga mambabatas para maipasa ito, pagkatapos ay maisasantabi nang ganun na lang. Paano nga bang hindi, wala namang mahigpit na implementasyon ukol dito. Malamang nga na marami pang mga kababayan ang hindi nakakaalam na meron palang existing na batas tungkol sa paninigarilyo at pagbebenta nito sa mga minors. Nung pinag-uusapan pa lamang sa Congreso ang batas na ito, grabe ang naglabasang balita tungkol sa pag-lo-lobby ng mga Tobacco Manufacturing Corporations para hindi matuloy ito. Maraming pangalan ng mga mambabatas ang nakaladkad na tumanggap daw ng &amp;quot;grease money&amp;quot; para maging usok na lamang ang panukalang batas na ito. Namayani ang kabutihan at naipasa ito. Pero anong nangyari? Wala.! Dapat ba nating ikatuwa ang pagpapahigpit ng implementation ng batas na ito (kung talagang desidido nga ang kinauukulan). Oo naman! Kalimutan na natin na hindi na aksyunan ito. Wag ng &amp;quot;finger pointing&amp;quot; kung sino ang maysala. Ipatupad na lang ito at lagyan ng panil para naman magtanda ang lumalabag ditto. Magpakulong ng mga taong lumalabag sa batas na ito at makikita nyo ang effectivity nito. Patawan din ng matinding parusa ang minors. Fine ir imprisonment at isali na rin ang kanilang mga magulang na hindi ginagawa ang kanilang tungkulin na bantayan ang kanilang anak na menor-de-edad. Ngayon na kailangan ng ating gobierno ang pera upang maipatupad ang mga proyekto na ikabubuti ng nakararami, patawan na ng karagdagang taxes ang mga manufacturers ng cigarettes at liquors. Sin taxes ang tawag dito. Tigilan ng pag-initan ang mga text messages na gustong lagyan ng tax. Sa isang banda, magandang source of communication ang text messaging at itoy mura pa. Panahon na rin para i-ban ang mga commercials at ads ng mga sigarilyo at alak. Sa US nga na kilala bilang napaka-liberal na bansa, matagal ng banned ang mga ganun klaseng advertisements. Bakit hindi natin gawin dito? Thats one thing worth copying from them. SMOKING IS HAZARDOUS TO YOUR HEALTH. NAKAMAMATAY YAN. TANONG NYO SA INYONG MGA DOKTOR. SECONDARY SMOKE, O USOK NA NASISINGHOT MO (IKAW NA MAY KATABING NANINIGARILYO) IS JUST AS DEADLY! TIGILAN NA NYO YAN! ANONG OPINYON NYO? PARA SA ANUMANG COMMENTS AT REACTIONS I-TEXT SA 09179904918. MAAARI DIN KAYONG TUMAWAG SA 7788442.</body>
<link>http://www.philstar.com/Article.aspx?articleId=253483&amp;publicationSubCategoryId=94</link>
</article>
<article>
<title>EDITORYAL - Taumbaya'y palayain sa kahirapan ng buhay</title>
<author></author>
<date>
<month>June</month>
<day>12</day>
<year>2004</year>
</date>
<body>NGAYON ay ika-106 anibersaryo ng kalayaan ng Pilipinas mula sa malulupit na mga Kastila. Matagal na pinaglaban nina Andres Bonifacio, Jose Rizal, Apolinario Mabini, Tandang Sora at marami pang ibang anak pawis ang kalayaang ito. Pero kahit matagal nang panahong nakalaya sa mga Kastila, hanggang sa ngayon, hindi pa nakalalaya sa KAHIRAPAN ang nakararaming Pinoy. Marami pa ring nakasadlak sa kumunoy ng kahirapan. Marami na ang namuno sa bansang ito mula nang lumaya sa mga Kastila subalit ang kahirapan ang nananatiling mortal na kalaban ng taumbayan. Hindi makahulagpos sa kuko ng kadahupan. Maraming sumasala sa pagkain at walang sariling tahanan. Maraming nakatira sa ilalim ng tulay, overpass, flyover, kariton, waiting shed at kung saan-saan pa. Hindi nababawasan ang dami ng mga nagugutom kundi nadadagdagan pa sa pagdaan ng panahon. Marami nang naipangako ang mga namuno subalit ang problema ng kahirapan ay nananatiling problema. Makalipas ang dalawang EDSA revolution (1986 at 2001) marami ang nag-akala na ito na ang magiging daan upang makamtan ng mga Pilipino ang kaginhawahan sa buhay at makalaya sa kahirapan. Subalit wala ring nangyari. Mas maraming kawatan sa pamahalaan ang sumulpot at ang perang nakalaan sa pagpapaunlad ng bansa ay ibinulsa at marami ang yumaman. Mas marami ang naging gahaman at ang bulsa nila ang tanging naalala at hindi ang taumbayang nangangailangan. Noong May 10, 2004 ay nagkaroon ng eleksiyon pero isang buwan na ang nakalilipas, wala pa ring resulta kung sino ang nanalong presidente at bise presidente. Patuloy naman sa pagtatalo ang mga magigiting na senador at kongresista. Pinatatagal ang canvassing ng mga boto para sa presidente at bise presidente. Apat na oras nagsalita nang nagsalita si Sen. Aquilino Pimentel. Karapatan daw niya iyon. Bago pa ang pagngakngak ni Pimentel, nagsalita na rin nang nagsalita si Maguindanao Rep. Didagen Dilangalen. Ang pag-aantala sa canvassing ay maaaring maging dahilan para hindi maiproklama ang bagong presidente sa June 30. At kapag nangyari ito, ang taumbayan din ang apektado. Walang tigil sa pagtaas ang petroleum products at ngayong araw na ito simula ng taas ng pamasahe. Sa susunod na buwan ay magtataas naman ang singil sa kuryente. At susunod ang singil sa tubig. Ano pa ang kasunod? Palayain sa kahirapan ang taumbayan. Palayain sa mga corrupt sa pamahalaan para wala nang kukurakot sa perang nasa kaban Palayain din naman sa mga mambabatas na nagsasayang ng oras at pera ng taumbayan.</body>
<link>http://www.philstar.com/Article.aspx?articleId=253567&amp;publicationSubCategoryId=94</link>
</article>
<article>
<title>Ambush dito,ambush doon</title>
<author>AKSYON NGAYON! Ni Al Pedroche</author>
<date>
<month>June</month>
<day>12</day>
<year>2004</year>
</date>
<body>ILANG araw nang main story ng Pilipino Star Ngayon ang mga kaso ng pananambang o ambush. Kahapon, banner headline natin ang hukom sa Batangas na napatay sa ambush. Kamakalawa, isang hepe ng LTO flying squad sa Batangas din ang nasawi sa pananambang. Sa Caloocan, isang sinasabing Muslim leader ang itinumba. Bukod diyan, marami pang kaso ng pamamaslang sa malalayong probinsya ang hindi natin napagtuunan ng pansin. Editorial decision natin na bigyang diin ang mga karumal-dumal na pangyayaring ito. Magbasa kayo ng diyaryo, broadsheet man o tabloid at ang laman ay tungkol sa pulitika. Lubhang nalilihis ang ating pansin, at ang konsentrasyon natin ay sa &amp;quot;constipated&amp;quot; na canvassing ng mga boto para sa presidente at bise presidente sa Kongreso. Buti na yung fully aware tayo sa gawain ng mga kriminal if only to alert our police authorities na dapat lalung maging vigilant laban sa ganitong mga criminal activities. Baka sa pagkakatuon ng pansin ng bansa sa mga political developments, magsamantala naman ang mga masasamang loob na ang tangkay maghasik ng ligalig. Posible rin na ang mga kabi-kabilang pamamaslang na ito ay may kaugnayan din sa mga pangyayaring politikal sa bansa. Maaaring itoy pagpapakita ng galit ng ibang sektor ng lipunan sa mabagal na bilangan ng mga boto. Halimbawa, nitong linggong ito, napabalitang may death threat sina Senate President Franklin Drilon, House Speaker Jose de Venecia at Maguindanao Rep. Didagen Dilangalen. Masyadong naiinip na ang taumbayan at siguro, may mga maiinit at matapang na sektor ng lipunan na naghahayag ng ganyang banta upang ibulalas ang kanilang matinding galit at pagkainis. Sanay hindi seryoso ang banta. Ang ipinagtataka ko lang, bakit hindi isinama sa banta si Sen. Aquilino Pimentel na humalili kay Dilangalen sa pagsagka sa ginaganap na canvassing? Whew! masyado nang naka-focus sa politika ang gobyerno pati na ang sumusubaybay na taumbayan. Sanay matapos na ang mga sigalot na ito at mairaos ng mapayapa ang canvassing at proklamasyon ng bagong Pangulo.</body>
<link>http://www.philstar.com/Article.aspx?articleId=253576&amp;publicationSubCategoryId=94</link>
</article>
<article>
<title>Pekeng NBI timbog</title>
<author>ORA MISMO Ni Butch M. Quejada</author>
<date>
<month>June</month>
<day>12</day>
<year>2004</year>
</date>
<body>KINALAWIT ng mga genuine agents ng National Bureau of Investigation ang isang epeks na NBI sa sangdamakmak na kaso na ginawa nito sa isang Ruby Panganiban y Juliano. Ang nagpanggap na agent 0-2-10 este mali NBI pala ay si Jaime Adriano, na may address sa 158 Fortuna St., Pasay City at Unit B2, Ground Floor, Legaspi Towers 300, Roxas Boulevard, Manila. Ang mga kaso ayon sa NBI Anti-Organized Crime Division ay robbery/extortion, usurpation of authority, grave threats at grave coercion. Take note, NBI bossing Reynaldo Wycoco, hindi biro ang kaso ng pekeng NBI. Sinampahan din ng ganitong kaso ng NBI-AOCD sina Leonardo R. Martinez, ng Block 1 Lot 27-28 Multinational Village, Para&amp;ntilde;aque City, SPO4 Arnold P. Tubiera (at large) at Yoshi Seki (at large). Ganito ang istorya. Nagpunta ang tatlong Pinoy sa bahay ni Ruby at nagpakilalang agent ng NBI si Adriano dahil may reklamo ang isang Shibuya Masaaki na niloko umano ni Panganiban sa hindi nito pagpapakasal sa huli. Dati palang mag-syota si Ruby at Masaaki pero nagkaroon ng problema ang dalawa sa hindi malamang dahilan. Matapos ang ilang araw ay tumawag sa cellphone si Adriano at humihingi umano ng P4 million, isang Pajero at mga ari-ariang lupa kay Ruby para iurong daw ang reklamo ni Maasaki sa huli. Nang hindi magbigay si Ruby nagulat ito nang sampahan siya ng kasong estafa sa Bulacan dahil sa special power of attorney na ibinigay ni Masaaki. Nagulat pa si Ruby nang makita niya sa hearing ang isang Yoshi Seki, na nagpakilala umanong Yakusa sa kanya. Tinakot pa raw siya ni Seki na papatayin siya. Makalipas ang ilang buwan ay muling tumawag si Adriano para humingi ulit ng tsapit echetera kaya nagdesisyon siyang humingi ng tulong sa mga genuine NBI. Timbog si Adriano. &amp;quot;Matindi pala si Adriano, anang kuwagong mangungurakot. NBI agents daw siya iyon pala peke, sabi ng kuwagong pekadores. May mataas na opisyal sa NBI daw itong pinagyayabang? sabi ng kuwagong Kotong cop. Alam mo ba ito Atty. Lolito Utitco? Siguro hindi? Ano ang nangyari kay Adriano? tanong ng kuwagong SPO-10 sa Crame. Eh, di natauhan dahil nakulong ito. Buti nga sa kanya, kamote!</body>
<link>http://www.philstar.com/Article.aspx?articleId=253583&amp;publicationSubCategoryId=94</link>
</article>
<article>
<title>Batambatang chiching ng general,ipinagpapagawa ng bahay worth P5-M</title>
<author>BALITANG SPECIAL Ni Deo Macalma</author>
<date>
<month>June</month>
<day>12</day>
<year>2004</year>
</date>
<body>ALAM nyo bang ipinagpapagawa ng bahay ng isang general ang kanyang batambatang chiching? Ayon sa aking bubuwit, belated happy birthday muna kay Rep. Isidro Rodriguez Jr. ng Rizal; dating Rep. Ranjit Shahani ng Pangasinan; Rep. Benasing Macarambon ng Lanao del Sur, Mario Gloria ng Autohaus, Atty. Ofelia Cajigal ng Mark Sensing Inc., Atty. Joel Carammeng ng NBI at Edwin Dagupan. * * * Alam nyo bang napaka-galante palang magmahal ang isang general? Ayon sa aking bubuwit, dahil sa sobrang pagmamahal ni General sa kanyang chiching ay ipinagpagawa niya ito ng bahay. Wow, ang suwerte naman ng chiching nito. Ang bahay na ipinagawa ni General sa kanyang batambatang chiching ay tinatayang nagkakahalaga ng P5-milyon. Wow, hanep ang gara niyan! Hindi naman masyadong kalakihan ang lot area nito, 150 sq. meters lang pero ito naman ay dalawang palapag. At maganda ang design nito. Kasi talagang umupa pa sila ng interior designer para maganda talaga ang bahay. Este love nest nilang dalawa. * * * Ayon sa aking bubuwit, ang bahay na ipinatayo ni general sa kanyang maganda at betty uno anyos na chiching ay matatagpuan sa Cavite. Aba, medyo malayo para hindi malaman ni Misis. Ito ay nasa Robinsons Subd. sa Dasmari&amp;ntilde;as, Cavite. Ang subdivision kaya na ito ay pag-aari ni business tycoon John Gokongwei? Ayon sa aking bubuwit, ang bahay ay Chinese style ang design. Tsinita ba itong chiching ni General o mahilig sa Fung shei? Ito ay nasa corner lot. May garahe. Siyempre, para hindi naman nakahambalang sa kalsada ang kotse ni General ka- pag dumadalaw doon. May malaking aircon sa salas, yun bang nakatayong aircon. * * * Ayon sa aking bubuwit, ang nasabing bahay ay malapit nang tirahan ng chiching ni General. Kasi 90 percent na pala ang natatapos. Finishing touches na lang ang ginagawa ngayon. Kelan ba ang blessing General? Ang suwerte naman ng chiching ni General? Saan niya kaya ito natisod? Mabait ba siya o magaling magtrabaho General? Ayon sa aking bubuwit, ang general na nagpatayo ng bahay worth P5-million para sa kanyang betty uno anyos na chiching ay walang iba kundi si General Siya ay retired na pero ito ay nasa gobyerno pa rin. Siya ay dating military general. Siya ay si Gen. S. as in Santo Domingo.</body>
<link>http://www.philstar.com/Article.aspx?articleId=253588&amp;publicationSubCategoryId=94</link>
</article>
<article>
<title>Mabuti pa sa NBA,may champion bago matapos ang June</title>
<author>HALA BIRA! Ni Danny Macabuhay</author>
<date>
<month>June</month>
<day>12</day>
<year>2004</year>
</date>
<body>PARA pa ring pagong ang pag-usad ng bilangan sa Kongreso. Masasabi ngang boring ang canvassing ng National Board of Canvassers. Kapag naging ganito ng ganito ang magiging takbo ng mga pangyayari sa Kongreso, maaari ngang magkatotoo na wala pa ring mapoproklamang pangulo at pangalawang pangulo sa June 30, ang araw na itinakda ng ating Saligang Batas na pag-upo ng bagong pangulo at pangalawang pangulo. Nagtuturuan ang mga senador at mga kongresista ng oposisyon at administrasyon kung bakit tumatagal ang proseso. Sabi ng oposisyon, ayaw daw pumayag ang majority bloc na pabuksan ang ilang CoCs na inaakala nilang inareglo. Tumatanggi naman ang mga taga-administrasyon sapagkat anila, ito ang hangarin ng minority upang bumagal o mapawalang halaga ang nakaraang halalan para sa dalawang pinakamataas na opisyal ng bansa. Ibat iba ang nadidinig nating opinyon sa kung ano ang magaganap kapag naantala ang bilangan at hindi makapag-proklama ng mga nanalo pagdating ng June 30. Magkakaroon daw ng Constitutional crisis. May nagsasabi naman na hindi daw ito mangyayari sapagkat nariyan daw naman ang Senate President na magiging acting President ng bansa. Ang susunod naman dito na maaaring maging pangulo ay ang Speaker of the House at ang susunod ay ang Chief Justice. Anila, ito ang provision ng succession na ayon sa ating Saligang Batas. Dahil sa nagaganap na ito sa Kongreso, hindi na maitago ang kainisan ng taumbayan. Mabuti na lamang at mayroon silang pansamantalang napagbabalingan ng pansin. Nariyan ang NBA Finals sa pagitan ng LA Lakers at Detroit Pistons. Magaling ang dalawang koponan at kapwa may mga magagandang records ng pagiging kampeonato. Hindi makakarating sa finals ang dalawang team na ito kung pipitsugin lamang ang mga ito. Ang score ng series habang sinusulat namin ang kolum na ito ay 2-1 in favor of Detroit Pistons. Kahit na ako ay isang Laker fan, may pakiramdam ako na ang Pistons ang tatanghaling champion ng NBA 2004. Mabuti pa ang NBA, may tatanghaling champion bago matapos ang buwang ito. Dito sa ating bansa, baka wala pa rin tayong madedeklarang panalo pagdating ng June 30.</body>
<link>http://www.philstar.com/Article.aspx?articleId=253596&amp;publicationSubCategoryId=94</link>
</article>
<article>
<title>Happy birthday!</title>
<author>PANAGINIP LANG Ni Nixon T. Kua</author>
<date>
<month>June</month>
<day>12</day>
<year>2004</year>
</date>
<body>KAKAIBA talaga at ubod ng galing si Robert Dean Barbers ng Philippine Tourism Authority at pati birthday niya ay iniisip niya kung paano magpapakulo at pasikatin ang sarili. Isipin nyo na lang, komo birthday niya ay nagpakulo siya ng dalawang leg na golf tournament, ang una ay ginawa nuong nakaraang Miyerkules sa Forest Hill sa Antipolo at ang pangalawa at final leg ay sa Club Intramuros sa Maynila kahapon Biyernes. Ang Club Intramuros nga pala ay pinatatakbo ng PTA. Sa dalawang leg na ito ay naningil siya ng P4,500 kada player at nag-solicit ng malaking pera galing sa mga &amp;quot;kaibigan at supporters ng PTA&amp;quot;. Malaking halaga as in hundreds of thousands. Ilang pribadong kumpanya (kasama kaya ang mga nangongontrata sa PTA) at opisina ng gobyerno ang pinagtatawagan, lalo na yung mga natulungan ng kanyang amang si DATING Sen. Robert Barbers para mag bigay ng donation para sa naturang tournament. Ang mga tauhan naman niya sa PTA, kasama na ang mga miyembro ng PTA golf club ang inatasan kung paano patatakbuhin ang nasabing tournament. Katakut-takot na meeting at siyempre ang magpartner na friends na double M (mga sipsip na opisyales) ang namuwersa sa ibat ibang division ng nasabing ahensiya na magplano at magtrabaho. Komo mga taga-gobyerno at birthday ng kanilang napakagaling na boss, sunod sila at tigil muna ang mga opisyal na trabaho sa kani-kanilang opisina. Asikasuhin muna ang birthday ng Prinsipe ng Surigao. Iwanan muna lahat at walang pakialam kahit na inaatake tayo ngayon ng ibat ibang bansa ng negatibong travel advisory at hirap na hirap at pagod na pagod na sa kasasangga si Tourism Secretary Obet Pagdanganan. Importante ay maging successful ang selebrasyon ng birthday ng kanilang boss, pakialam ba nila kay Sec. Pagdanganan. Sino ba siya, kung si dating Tourism Sec. Richard Gordon nga na ngayon ay senador na nilabanan at sinuwag ng boss nila, si Sec. Obet pa kaya. He-he-he! Kayang-kaya nila ito. Wala na ngang cooperation sa proyekto ng DOT at feeling secretary ang boss nila. Daming solicitation letters na pinadala at pati si NBI Director Reynaldo Wycoco ay pinadalhan pero tumanggi ang huli dahil sa austerity program ng kanyang ahensiya. Kaso nga lang, lagot ka ngayon, galit daw ang Prinsipe at sa galit ay sinabi sa mga alipores na ipatatanggal ka. Lagot ka ngayon, bakit ka nga naman tumanggi. Malaki raw ang utang na loob mo sa kanya at pamilya niya, aba, hindi namin alam yan. Dapat alamin natin ano ba ang utang nyo Ginoong NBI Director. Maraming mga sponsors na pumayag dahil daw sa &amp;quot;gentle persuassion&amp;quot; at meron namang iba na pumayag dahil siyempre may kapalit. Tanong lang ano kaya, kontrata kaya sa PTA, Duty Free Philippines, Surigao o kung saan pang ahensiya ng gobyerno na may naipuwesto si Erpats. Huwag kayo mag-alala, kinukuha natin ang mga pangalan ng mga taong ito o mga kompanya para naman sa susunod ay mag-sponsor din sila sa iba. Kung tanggihan kayo, siguro wala kayong binatbat at wala kayong amang dating senador, kapatid na kongresista at gobernador. Sa madaling salita wala kayong binatbat o di kayay walang kontratang makukuha sa inyo. He-he-he! Sorry na lang, small time siguro kayo. Ang Duty Free Philippines naman na under sa PTA ay tinokahan din na tumulong at hiningian ng P100,000. Siyempre payag ang Duty Free, takot lang nila, kaso nagalit si Senorito Dean, maliit, kaya ang sabi huwag ng kunin at tatanggalin na lang niya si DFP GM Mike Kho. Hayan, Mike, nagalit tuloy sa iyo. Sa susunod pag ang lumapit sa iyo ay Prinsipe na at Senority pa, bigay mo lahat ng hinihingi. Tutal hindi mo naman daw pera ang ibibigay mo. Pera lang naman daw yan ng BAYAN. Kawawa naman talaga ang bayan. Sa madaling salita ang mensahe ay simple, kung magbibigay din lang kayo ng maliit, huwag na dahil paano naman kikita ang naturang proyekto na para raw sa kabataan ng Makati. Alam kaya ni Mayor Jejomar Binay ito. Hindi siguro dahil humanda ka raw Mayor dahil sa 2007, lalabanan ka at nais lumukso bilang one term na konsehal at hindi na nanalong muli to Mayor of Makati. Pagiipunan niya raw lahat at kakayanin ang mga Binay. He-he-he!!! Suntok yan sa buwan at parang hinahanap mo ang Ibong Adarna Ginoong Prinsipe. Sabagay ang mangarap ay hindi bawal at lalong hindi labag sa batas. Diyan man lang ay sumusunod ka sa batas. Pero hindi diyan natapos ang kasipagan ng mga empleyado ng PTA, sila rin ang pinatao sa Forest Hill. Tandaan, mga taga-PTA, mga kawani ng gobyerno, mga pinasusuweldo ng bayan ang tumao sa tournament ni Ginoong Dean Barbers sa Forest Hill sa Antipolo at alam nyo anong oras. Siyempre maagang-maaga, golf yan kaya madaling araw pa, pero siyempre charge rin sa PTA. Ang galing talaga. Matipid pa dahil hindi na kailangan ng sariling tauhan, ano nga naman ang ginagawa ng mga kawani ng gobyerno nasa ilalim niya. Malay nga naman ng sambayanan na ang mga kawani ng gobyerno ay ginawang mga events organizers at staff workers sa birthday party ng isang opisyal. Anyway, hindi diyan matatapos iyan. Tandaan nyo two legs ang tournament, kaya ang second and final leg siyempre sa Club Intramuros na under sa opisina ni Prinsipe Se&amp;ntilde;orito Dean. Heto ang matindi, tournament niya at hindi ng PTA pero 50% lang ang bayad sa green fee. Gobyerno ang mawawalan ng kita at ang kikita ay ang tournament na hindi man lang sasailalim sa auditing dahil pribado nga. At siyempre. kayong mga taga-PTA ang magtatrabaho muli. Pera ng bayan nanggaling ang suweldo nyo pero torneo para sa ikabibida ng boss nyo at hindi ng opisina o ng bayan natin. Tsk-tsk-tsk. Grabe!!! Talagang Happy Birthday, literal para sa kanya, so saya naman, BEST na BEST. Galing ano? Bilib na ba kayo? Anong panama ni Rep. Mikey Arroyo, anak ng Pangulo at miyembro pa ng kongreso na alam nating ni minsan ay hindi gumawa ng ganoon. Paano pa kaya kung si Prinsipe ay hindi lang Prinsipe ng Surigao kung hindi Prinsipe na ng buong bayan. Paano na tayo. Kaya marahil natalo ang Ama, marunong talaga ang Diyos. * * * Para sa anumang reaksyon, sumulat lang sa nixonkua @yahoo.com o kayay mag text sa 09272654341. Mapapakinggan nyo rin po ang inyong lingkod sa DZEC 1062 mula 4:30 hanggang 6:00 ng hapon, Lunes hanggang Huwebes.</body>
<link>http://www.philstar.com/Article.aspx?articleId=253600&amp;publicationSubCategoryId=94</link>
</article>
<article>
<title>EDITORYAL - Tax sa text dagdag pasakit</title>
<author></author>
<date>
<month>June</month>
<day>13</day>
<year>2004</year>
</date>
<body>LAGING apektado ang maliliit na mamamayan kapag naghahanap ng pondo ang gobyerno. Magkakarga ng tax para ma-trim ang paglobo ng budget deficit at mapagaan ang pagkakautang. Wala nang ibang maisip kundi ang pagta-tax sa maliliit. Ngayoy ang tax sa short messaging services ang kanilang pinupuntiryang buwisan. At nagpahiwatig na ang Malaca&amp;ntilde;ang ng pagpayag tungkol dito. Balak patawan ng 20% tax ang bawat text messages. Maraming iiyak kapag ipinatupad ang tax sa messaging sapagkat ang buwis na ikakarga rito ay babawiin naman sa mga subcribers o consumers. At gaano ba karami ang nagti-text? Napakaraming Pinoy ang gumagamit ng cell phones at naging bahagi na ng pang-araw-araw na buhay. Ang text messaging ang pinaka-murang paraan para makapag-communicate sa mahal sa buhay. Ngayon ay karaniwan na lamang na makakakita ng may cell phone.Kapag pinatawan ng tax, tiyak na aangal ang mahihirap. Maraming paraan para malutas ng gobyerno ang paglobo ng budget deficit. Bakit hindi pa taasan ang buwis sa mga sin products na gaya ng sigarilyo at alak? Ang mangyayari, halos magkakaparehas lamang ang tax na ipapataw sa text messaging at alak at sigarilyo. Ikalawang paraan ay ang paghabol sa mga madadayang negosyante na hindi nagbabayad ng tax. Maraming kakutsaba ang mga madadayang negosyante na taga-Bureau of Internal Revenue (BIR). Sa halip na magbayad ng tamang tax sa gobyerno, sa bulsa ng corrupt na taga-BIR sumuswak ang perang buwis. At sa ginagawa ng mga corrupt sa BIR, walang mapakinabang ang mamamayan na nagbabayad ng tamang buwis. Walang maipagpagawa ng mga schools kaya ang mga bata ay sa ilalim ng punongkahoy nagkaklase. Mahal ang mga gamot na dapat ay libre pero dahil kinukurakot, walang magastos ang gobyerno. Marami pa ngang mahihirap na maysakit ang ayaw tanggapin sa mga ospital at kailangan munang may deposito. Marami ang wala pang tahanan. Kahit na paulit-ulit sabihin ng gobyerno na marami nang naipagpagawang bahay para sa mahihirap, hindi rin naman nila makaya ang pagbabayad sa amortization kaya napo-foreclosed. Kung tunay ang layunin ng gobyerno, bakit hindi pabababain ang pagbabayad ng monthly amortization. Itaas ang mauutang ng members sa Pag-IBIG, Social Security System at GSIS para wala nang babayarang equity ang members. Hindi ang maliliit na nagti-text ang dapat habulin ng gobyerno kundi ang mga corrupt at mga negosyanteng mandaraya.</body>
<link>http://www.philstar.com/Article.aspx?articleId=253700&amp;publicationSubCategoryId=94</link>
</article>
<article>
<title>Palaging nireregaluhan ni SPO4 Mangulabnan si Supt. Sabug,he-he-he</title>
<author>BANAT NI BATUIGAS Ni Bening Batuigas</author>
<date>
<month>June</month>
<day>13</day>
<year>2004</year>
</date>
<body>WALANG patutunguhang maganda ang imbestigasyon na isinasagawa ng Southern Police District (SPD) sa kaso nina Supt. Jose Salido at SPO4 Arsenio Bobot Mangulabnan, kapwa mga bataan ni Sr. Supt. Jovy Gutierrez, ang overstaying na hepe ng Makati City police. Maraming taga-SPD ang naniniwala na hindi maging parehas ang imbestigasyon ni Supt. Ronald Simon Sabug ng Inspectorate Division dahil nga sa magandang relasyon nito kay Mangulabnan. Ayon sa mga sumbong na ipinarating sa akin, palagi palang nireregaluhan ni Mangulabnan si Sabug mula nang hawakan niya ang kaso. Hindi lang yan. Nai-date na rin daw ni Mangulabnan si Sabug sa mga beerhouses diyan sa SPD area. Ano ba yan? Maliwanag na naglalangis si Mangulabnan kay Sabug, di ba mga suki? He-he-he! Kawawang Salido. Naiwan na naman siya sa kangkungan. Dapat makialam na si Chief Supt. Prospero Noble, director ng SPD sa away nina Salido at Mangulabnan. Kung nilunok ni Gutierrez ang hiya niya sa sarili dahil hindi nya naagapan o naaksiyunan ang sigalot ng dalawa bago ito lumaki, aba dapat si Noble na mismo ang makialam dahil baka pati siya ay madamay pa. Kung totoong may namumuong relasyon itong sina Sabug at Mangulabnan, di ba kay Noble rin ang bagsak ng sisi kapag sumemplang ang imbestigasyon ng Inspectorate Division niya? Amuyin na rin ni Noble ang reklamo ng mga may kasong pulis sa nakokotongan din umano sila diyan sa opisina ni Sabug. Isang cellphone at alak na Fundador pala ang bitbit ng mga may kasong pulis bago sila pumasok sa opisina ni Sabug. Kung wala ka nyan, tiyak may kaso ka, he-he-he! Palaki nang palaki ang sunog diyan sa kaharian ni Noble ah, di ba mga suki? Kaya dapat lang mangarate na siya bago maging huli ang lahat. Kung totoo ang sumbong laban kay Sabug, hindi nalalayo na maimpluwensiyahan ni Mangulabnan ang kaso niya. Eh sino ba naman ang tatanggi sa grasya kung abot kamay mo na, di ba mga suki? Masarap talagang uminom lalo na kapag may ka-table ka at libre pa. At tiyak na may kasama pa itong pamasahe, di ba mga suki? Kung sabagay may panggastos si Mangulabnan dahil marami na tiyak siyang ipon noong hepe pa siya ng AID-SOT. Alam yan ng kapwa niya pulis dahil sila nga mismo ay nabibiktima rin ng tropa ni Mangulabnan. Nadagdagan pa yan ng kita ng video karera nya. Kaya hindi nakapagtataka kung palaging senglot si Sabug, he-he-he! Wag lang sobrang inom Sir, at baka maalimpungatan ka eh, wala ka na sa puwesto mo. Mautak talaga si Mangulabnan. Kaya gusto niyang maaga siyang maabsuwelto sa kaso niya la-ban kay Salido kasi nga parang kinikiliti na siyang makabalik sa puwesto. Malaki siguro ang naiwa-nan nya doon sa AID-SOT kayat abot-langit ang pagkilos ni Mangulabnan para bali-kan ang mga collectibles niya. Eh, ano pa ang makakapigil para makabalik si Mangulabnan sa AID-SOT kung wala naman siyang kaso? Ang siste lang, talagang pinupursige ni Salido ang isinampa niyang kaso kay Mangulabnan, lalo na ng maging negative sa drug test ang limang pulis na pilit ng huli na ikabit sa una. Abangan!</body>
<link>http://www.philstar.com/Article.aspx?articleId=253707&amp;publicationSubCategoryId=94</link>
</article>
<article>
<title>Kung kulang ka sa calcium baka magka-osteomalacia ka</title>
<author>WHAT'S UP DOC ? Ni Dr. Tranquilino Elica&amp;ntilde;o Jr.</author>
<date>
<month>June</month>
<day>13</day>
<year>2004</year>
</date>
<body>ANG osteomalacia ay adult form ng rickets. Ang rickets ay isang sakit kung saan mahina ang mga buto. Karaniwan nang dahilan ng pagkakaroon ng osteomalacia ang kakulangan ng Vitamin D subalit mas itinuturong dahilan ang kakulangan ng calcium sa katawan. Ang sapat na intake ng Vitamin D ay mahalaga sa katawan para maabsorb ang calcium at phosphorous mula sa diet. Ang calcium at phosphorous ay mahalaga para maging matibay o malusog ang mga buto. Kapag wala ang mga mineral na ito maaaring maging deformed o malutong ang mga buto. Ang pinaka-best na source ng Vitamin D ay ang sikat ng araw. Maaari ring itong matagpuan sa oily fish, dairy products, margarines at breakfast cereals. Ang isang dahilan ng osteomalacia ay ang kakulangan sa sikat ng araw. Ang mga vegetarians din naman ay nasa panganib ng pagkakaroon ng osteomalacia sapagkat ang mga gulay ay may kakaunting taglay na Vitamin D. Ang matagal na paggamit ng antacids ay maaaring magdulot ng osteomalacia dahil nire-reduce nito ang ability ng katawan para ma-absorb ang phosphorous na nakaiimpluwensiya naman sa level ng calcium sa katawan. Ang high intakes ng phytic acid na matatagpuan sa wheat bran at brown rice ay maaari ring makadagdag sa panganib ng osteomalacia dahil sa absorption ng calcium. Ang pagkawala ng calcium ay pinalulubha naman sa pag-inom ng tatlo hanggang apat na cups ng coffee isang araw. Pinalulubha rin ito nang mataas na intake ng protein o salt. Ang mga pagkain na may oxalic acid (spinach, rhubarb at chocolate) ay maaari ring ma-reduce ang calcium absorption. Ang treatment sa osteomalacia ay sa pamamagitan ng long-term Vitamin D supplement Calcium-rich foods gaya ng gatas. Makatutulong din ang madadahong berdeng gulay.</body>
<link>http://www.philstar.com/Article.aspx?articleId=253716&amp;publicationSubCategoryId=94</link>
</article>
<article>
<title>Multi-Purpose Loan ng Pag-IBIG</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>June</month>
<day>13</day>
<year>2004</year>
</date>
<body>Dear Sec. Mike Defensor, Ako ay namamasukan sa isang pabrika. Ngayong pasukan ay napakalaki ng pangangailangan naming mag-asawa sa pera para sa pag-aaral ng aming mga anak. May tatlong taon na po akong miyembro ng Pag-IBIG. Mayroon po bang tulong pinansiyal na puwedeng magamit ang mga katulad kong may pangangailangang pinansiyal? MRS. BELEN SANTOS Sa mga miyembro po ng Pag-IBIG may tinatawag pong Multi-Purpose Loan (MPL) ang Pag-IBIG Fund na maaaring gamitin ng mga miyembro sa kanilang mga pangangailangan gaya ng minor iprovement sa bahay, pangangailangan sa paggamot, pagpapaaral, pagbil ng mga kagamitan sa bahay, pagsimula ng negosyo at iba pa. Ang isang miyembro ng Pag-IBIG na may 24 buwang kontribusyon at aktibong nagbabayad sa panahon ng aplikasyon ng MPL ay maaaring umutang. Ang MPL ay papatawan ng interes na mahigit 10% at ito ay babayaran sa loob ng dalawang taon. Ang halagang mauutang ay depende sa Total Accumulated Value (TAV) ng isang miyembro. Ang TAV ay binubuo ng personal na kontribusyon ng miyembro, ang counterpart contribution ng employer nito at ang dibidendo ng mga kontribusyong ito. Maaari po kayong mag-apply para sa MPL upang may magamit kayo sa inyong pangangailangan. Maaari kayong makipag-ugnayan sa pinakamalapit na Pag-IBIG Branch para sa karagdagang detalye.</body>
<link>http://www.philstar.com/Article.aspx?articleId=253721&amp;publicationSubCategoryId=94</link>
</article>
<article>
<title>Pamilya ang pinaka-ugat</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>June</month>
<day>13</day>
<year>2004</year>
</date>
<body>GINIMBAL ang mga Pilipino at maging ang mundo sa pagpatay ng isang law student na Pilipino sa kanyang mga magulang at kapatid sa Australia. Hinatulan kamakailan ng hukuman ng habambuhay na pagkakabilanggo ang 23 anyos na si Sef Gonzales sa pagpatay sa magulang at kapatid sa Sydney, Australia noong Hulyo 10, 2001. Dito sa Pilipinas, hindi na mabilang ang mga kasong parricide at frustrated murder na natala sa police blotters. Noong Mayo lang ay isang addict ang tinadtad ng saksak at pinutulan pa ng mga paa ang kanyang ama. Isa pa ring addict sa Quezon City na binugbog ang kanyang ama at isang ina ang pinagtataga at ang dalawang anak na ikinamatay ng kanyang sanggol. Lango sa ipinagbabawal na gamot ang naturang ina. Ang mga kalunus-lunos na pangyayaring ganito ay patuloy na nagiging palaisipan kung bakit nangyayari ang mga ito. Makailang beses ding tinalakay ng BANTAY KAPWA ang tungkol sa tinatawag na nurturing and loving home environment sa pamilya. Dapat na maghari ang pagmamahal, respeto at pakikiisa sa isang sambayanan. Dapat na ang mga magulang ay magsilbing role model sa mga anak. Importante ang komunikasyon sa samahang magpamilya. Dapat ang mga anak ay makikinig sa magulang gayundin ang mga magulang sa anak. Dapat pairalin ang tinatawag na unconditional love sa mga anak. Dapat na huwag magpakita na may paborito at may kinakawawa. Dapat magkaroon ng free-violence home. Natatandaan ko ang sinabi ng kaibigan kong si Direk W.S. nang maging speaker siya tungkol sa effective parenting. Sabi ni Direk If a child lives with ridicule he learns to be shy. If a child lives with shame he learns to feel guilty.</body>
<link>http://www.philstar.com/Article.aspx?articleId=253728&amp;publicationSubCategoryId=94</link>
</article>
<article>
<title>Kapistahan ng Banal na Katawan at Dugo ni Jesus</title>
<author>ALAY - DANGAL Ni Fr. Jose C. Blanco, S.J.</author>
<date>
<month>June</month>
<day>13</day>
<year>2004</year>
</date>
<body>ANG kapistahang ating ipinagdiriwang ngayong araw na ito ay nagsasabi sa atin nang napakaganda at napakadakilang pagmamahal ni Jesus para sa Simbahan, para sa ating mga Kristiyano. Namatay siya para sa atin sa isang madugong paraan sa Kalbaryo. Ang sakripisyo niyang ito ay ginawa niyang abot-kamay natin sa isang di-madugong paraan. Ito ay ang Eukaristiya. Ito ang Misa na ating ipinagdiriwang sa araw-araw, lalo na kung Linggo. Sa bawat Misa, ang tinapay at alak ay iniaalay. Ang mga ito ang sumasagisag sa handog na buhay, mga gawain at mga sakripisyong ating iniaalay. Sa tuwing tayoy dadalo at makikibahagi sa Misa, palagi tayong may iniaalay. Ang Ebanghelyo sa araw na ito ay tungkol sa himala ng pagpaparami ng tinapay  isang simbolo ng marangya at nag-uumapaw na pagmamahal ni Jesus (Lk. 9:11-17). Nang malaman ito ng mga tao, silay sumunod. Malugod naman silang tinanggap ni Jesus. Nagsalita siya sa kanila tungkol sa paghahari ng Diyos; pinagaling niya ang mga may karamdaman. Nang dumidilim nay nilapitan siya ng Labindalawa at sinabi sa kanya, &amp;quot;Paalisin na po ninyo ang mga tao nang makaparoon sila sa mga nayon sa kabukiran sa paligid upang humanap ng makakain at matutuluyan. Nasa isang ilang na lugar po tayo.&amp;quot; Ngunit sinabi niya, &amp;quot;Kayo ang magbibigay sa kanila ng makakain.&amp;quot; Sumagot sila, &amp;quot;Wala po tayo kundi limang tinapay at dalawang isda, kaya kailangang bumili kami ng pagkain para sa mga taong ito.&amp;quot; May 5,000 lalaki ang naroon. Ngunit sinabi niya sa kanyang mga alagad, &amp;quot;Paupuin ninyo sila nang pulu-pulutong na tiglilimampu.&amp;quot; Gayon nga ang ginawa nila  pinaupo ang lahat. Kinuha ni Jesus ang limang tinapay at dalawang isda, tumingala sa langit, at nagpasalamat sa Diyos. Pinagpira-piraso niya ang mga ito, at ibinigay sa kanyang mga alagad upang ipamahagi sa mga tao. Nakakain ang lahat at nabusog. Tinipon ng mga alagad ang sumobra at nakapuno sila ng labindalawang bakol. Kapag kayoy dumadalo sa Misa kung Linggo o sa pangkaraniwang araw, ano ang dala ninyong alay? Kapag kayoy nakikibahagi sa Misa, handa ba kayong tanggapin si Jesus sa inyong puso?</body>
<link>http://www.philstar.com/Article.aspx?articleId=253733&amp;publicationSubCategoryId=94</link>
</article>
<article>
<title>EDITORYAL - Suportahan ang anti-corruption drive</title>
<author></author>
<date>
<month>June</month>
<day>14</day>
<year>2004</year>
</date>
<body>AYON sa isang watchdog group, P21 billion ang nawawala sa kaban ng bansa sa loob ng isang taon dahil sa corruption. Wow! Malaking halaga na ito kung mapapangalagaan para makausad ang bansa sa kadahupan. Malaking salapi na ito para matugunan ang pangangailangan ng taumbayan. Hindi na kailangang kargahan pa ng kung anu-anong tax ang mamamayan para matakpan ang budget deficit at mga pagkakautang. Problema ang corruption sa bansang ito. Maihahalintulad sa cancer na patuloy sa paggapang at nginatngat ang pera ng taumbayan. Ang pamahalaan naman ay walang mabisang paraan kung paano tuluyang mapuputulan ng pangil ang mga corrupt. Kung anu-anong corruption drive ang inilunsad ng bawat presidenteng namuno sa bansa subalit ang corruption ay nariyan pa rin. Nakakapit na sa ugat at patuloy pa sa pag-usbong. Noong nakaraang taon, inilunsad ni President Arroyo ang isang anti-corruption campaign na kinapapalooban ng &amp;quot;lifestyle checks&amp;quot;. Bago ang &amp;quot;lifestyle checks&amp;quot; itinatag din ang Presidential Anti-Graft Commission (PAGC) para mag-imbestiga sa mga corrupt na opisyal at empleado ng gobyerno. Naitatag ang PAGC nang mismong ang mga American businessmen na ang umalma sa grabeng red tape sa gobyerno. Ang hinaing ng mga American businessmen ay ipinarating kay Mrs. Arroyo ni dating US Ambassador Francis Riccardone. Naalarma si Mrs. Arroyo at sinilang nga ang PAGC pero halos wala ring nangyari. Wala ring ngipin kaya hindi makagat ang mga corrupt lalo na ang mga nasa Department of Public Works and Highways (DPWH), Bureau of Internal Revenue (BIR) at Bureau of Customs. Lalong dumami ang mga gutom na buwaya sa tatlong tanggapang ito ng gobyerno. Ang kailangan ay pagtutulung-tulong para ganap na maubos ang mga &amp;quot;buwaya sa tanggapan.&amp;quot; Sa pagtutulung-tulong sa aming palagay magtatapos ang pagsasamantala at katakawan. Maganda ang layunin ng mga negosyante na pondohan ang anti-corruption drive ng gobyerno. Ayon sa survey ng Social Weather Stations (SWS), ang mga businessmen sa Metro Manila, Cebu at Davao ay nangako ng pondo para isulong ang paglaban sa mga corrupt. Three percent ng kanilang net income ang handang ipagkaloob para sa anti-corruption drive. Maganda ang layuning ito. Panahon na nga para magkaisa at labanan ang mga corrupt sa gobyerno. Hindi na dapat matakot ang mga whistle blowers. Tulung-tulong ibulgar ang mga tiwali. Paigtingin ang pagpuksa sa mga &amp;quot;matatakaw na buwaya&amp;quot;.</body>
<link>http://www.philstar.com/Article.aspx?articleId=253829&amp;publicationSubCategoryId=94</link>
</article>
<article>
<title>No more &amp;quot;EDSA&amp;quot; -GMA</title>
<author>AKSYON NGAYON Ni Al G. Pedroche</author>
<date>
<month>June</month>
<day>14</day>
<year>2004</year>
</date>
<body>NANINIWALA si Presidente Gloria Arroyo na ang katatapos na eleksyon nung Mayo 10 ay nagpanumbalik sa mapayapang paggamit ng taumbayan sa balota sa pagpili ng mga leader na mamumuno sa kanila. Dahil ditoy hindi na raw kailangan ang marahas na protesta sa langsangan gaya ng EDSA Revolution noong 1986 at nang mapatalsik si Joseph Estrada. Eleksyon talaga at hindi himagsikan ang wastong paraan sa pagluklok ng mga magpapalakad sa bansa. Sanay magtuloy-tuloy na ang ganyang proseso pero tila malabong mangyari. Ayokong maging pessimistic pero sa takbo ng mga pangyayari, naririyan pa rin ang peligro ng himagsikan dahil lubha pang watak-watak ang ating mga kababayan sa paniniwalang politikal. Sa canvassing pa lang ng mga boto sa Kongreso ay makikita na ito. Patuloy na kinukuwestyon ng oposisyon ang mga certificates of canvass at inaakusahan ang administrasyon ng pandaraya. &amp;quot;Magpakita ng ebidensya&amp;quot; ang sagot ng administrasyon. Sagot ng oposisyon: &amp;quot;Buksan ang mga statements of votes (SOVs) at election returns (ER)&amp;quot; para daw maberipika na ang mga kina-canvass na boto na nagpapakitang nananalo si Gloria Arroyo ay tunay at hindi &amp;quot;dinoktor.&amp;quot; Itoy bagay na impraktikal na gawin anang administras-yon. Kung iisa-isahin ang mga statements of votes, maraming taon daw ang guguguling sa dami ng mga ito. Kung nga namang aabutin ng sampu o labinlimang taon ang gagawing pagsusuri sa mga COCs, eh di sa loob ng mahigit isang dekaday walang nakaupong presidente? Palagay koy alam iyan ng oposisyon. Subalit matibay ang paniniwala nilang si Fernando Poe, Jr. ang totoong inihalal ng bayan bilang pangulo. May mensahe marahil ang oposisyon sa patuloy na pagpoprotesta. Na ang tanging solusyon sa krisis na itoy mag-aklas muli ang taumbayan kaya patuloy na ikinikintal sa isip nila na talamak ang pandarayang naganap sa eleksyon. Ang kailangan ngayon ay pagkakasundo ng lahat na sa tingin koy malabong mangyari maliban na lang kung gagamitan ng kamaong bakal.</body>
<link>http://www.philstar.com/Article.aspx?articleId=253835&amp;publicationSubCategoryId=94</link>
</article>
<article>
<title>Adolf Rizal (1)</title>
<author>SAPOL Ni Jarius Bondoc</author>
<date>
<month>June</month>
<day>14</day>
<year>2004</year>
</date>
<body>MALAMANG, narinig nyo na rin, di lang minsan, ang haka-haka na si Adolf Hitler ay anak sa labas ni Jose Rizal. Abay may bagong usbong na mas katawa-tawang teyorya na si Mao Tse-tung daw ay anak din niya sa labas. Dahil birth anniversary ng National Hero sa Sabado, sinaliksik ng isang national artist ang dalawang istorya. Heto ang natuklasan niya: Batay sa history books, sinilang si Hitler nung Abril 20, 1889kaya inasembol siya bandang Agosto 1888sa munting nayon ng Brannau, malapit sa border ng Germany at Austria. Pinanganak siyang Austrian, at nanatiling ganun hanggang 1930s. Ang nanay niya ay si Klara Polzl, na na-maid minsan sa Vienna. Kinilala ni Hitler na hometown ang Linz, sa tabi ng Danube River. Ang kuya Gustav ni Hitler, sinilang nung Mayo 17, 1885; ang ate Ida, nung 1886; parehong namatay bago isilang si Hitler. Sa Bavaria, rehiyon sa Germany, nagsimula ang Nazism. Sinali ng Nazis ang Japan sa Axis powers; iginiit pa nila na ang mga Hapon ay lahing Aryan tulad ng mga Aleman, kaya bahagi rin ng &amp;quot;master race.&amp;quot; Batay din sa history books, bumiyahe si Rizal nung Pebrero 1, 1886 mula Paris tungong Germany. Huminto siya sa Heidelberg, Wilhelmsfeld at Munich (Bavaria), lahat gawi German-Austrian border. Agosto 9, 1886, binaybay ni Rizal ang ilang siyudad at dumating sa Leipzig nung Agosto 14. Oktubre, tumuloy siya sa Dresden, at sa Berlin kung saan niya tinapos ang nobelang Noli Me Tangere. Isa sa main characters ng Noli si Maria Clara. Nung Mayo 11, 1887 mula Dresden, sinimulan ni Rizal ikutin ang Uropa: Prague at Teschen (ngayon Decin, sa Czech Republic), tapos sa Brunn (kung saan nawala ang kanyang diamanteng stickpin) at Vienna, Austria (kung saan nabalik ang alahas na napulot ng isang chambermaid sa hotel sa Brunn). Mayo 24, nag-riverboat si Rizal sa Danube, at napadpad sa Linz. Mula Linz, tumuloy siya sa Munich (kung saan nag-beerhall putsch sina Hitler nung 1923), Nuremberg (pugad ng Nazi party kung saan din dinaos ang War Crimes Trial nung 1945), atbp siyudad. Teka, mahaba pa ang kuwento ko. Gupitin nyo kaya itong kolum, para mai-connect sa installment bukas. Exciting, ano? (Itutuloy bukas)</body>
<link>http://www.philstar.com/Article.aspx?articleId=253843&amp;publicationSubCategoryId=94</link>
</article>
<article>
<title>NFA-EIPD Chief, sino 'yang &amp;quot;Kawatang&amp;quot; pinatago mo sa iyong kuwarto?</title>
<author>BAHALA SI TULFO Ni Ben Tulfo</author>
<date>
<month>June</month>
<day>14</day>
<year>2004</year>
</date>
<body>NATIONAL Food Authority (NFA) Enforcement Investigation and Prosecution Division (EIPD) Chief Atty. Emil Adrion, makinig ka, nakatutok ang mata ng BITAG sa yo. Ano ang iyong dahilan bakit hindi nyo binigyan ng summon si Francisco Dio matapos namin mahuli sa akto ang kanyang truck, nagbababa ng mga nakaw na bigas ng NFA sa pribadong warehouse na pag-aari ni Jimmy Pagulayan? Pangungunahan na kita, huwag mong sasabihing hindi puwedeng isama si Francisco Dio sa kasong &amp;quot;diversion&amp;quot; (pagnanakaw) dahil hindi niya pag-aari yong truck? Kung kaya mong lusutan si NFA Administrator Arthur Yap, huwag mong gagawin sa akin. Gusto ko lang tuwirin yang iyong &amp;quot;drawing&amp;quot; na imbestigasyon. Makakatulong ng malaki kung bibigyan kita ng kopya ng mga actual footages ng operasyon ng BITAG. Makikita nyo kung papano &amp;quot;naghugas kamay&amp;quot; si Pagulayan, sa harap ng aming camera nagsalita na binili niya lang yong mga nakaw na TRDP (na mga bigas) kay Francisco Dio. Maliban dito, nagmamakaawa yang hinayupak na kawatan sa akin. Pilit akong inaareglo huwag ko raw ipalabas sa TV yong mga footages na nakuha namin. Aniya, hindi siya natatakot sa NFA at anumang imbestigasyon ng EIPD! Mas takot daw siya sa aming programa sa telebisyon ang BITAG. Ang gusto pang mangyari ni Dio, inamin niya mismo sa akin na si Zara ay tsuper niya lang. Walang kakayanang pinansiyal bumili ng sasakyan si Zara. Nakapangalan lang kay Zara pero si Dio pa rin. Nag-iwan pa itong si Dio ng kanyang telepono sa akin para tawagan ko siya. Gusto niyang mangyari mag-usap kaming tatlo, ako, siya (Dio) at si Zara yong kanyang tsuper upang magkaayos. Nais kong iparating sa yo Atty. Adrion, na kinakaladkad ni Dio yang iyong pangalan sa EIPD na malakas daw siya. Hindi lang ikaw, pati yong Assistant Regional Director na si Taco at yong dating manager ng South District na si Musngi. Kaya naman pala tiba-tiba si Dio sa kanyang pagnanakaw. At yang lintek na si Rose Lucas, utusan daw ni Dio, pinatago nyo raw sa loob mismo ng iyong kuwarto, makaiwas lang sa mga imbestigador ng BITAG. Baka naman sa ilalim ng iyong mesa mo pa pinatago? Tandaan mo, may mga mababait na &amp;quot;Hudas&amp;quot; diyan sa iyong tanggapan. Ang mga itoy naniniwala sa BITAG! * * * Bitag hotline numbers, para sa mga naabuso, naaapi, at biktima ng panloloko o anumang uring katiwalian, i-text, (0921) 3193764 / (0918) 9346417 o tumawag sa mga numerong ito 932-8919 / 932-5310. Manood tuwing Sabado, 7:00-8:00 p.m. IBC-13, &amp;quot;BITAG&amp;quot;</body>
<link>http://www.philstar.com/Article.aspx?articleId=253848&amp;publicationSubCategoryId=94</link>
</article>
<article>
<title>&amp;quot;Text Mo...Tax Ko&amp;quot;</title>
<author>CALVENTO FILES Ni Tony Calvento</author>
<date>
<month>June</month>
<day>14</day>
<year>2004</year>
</date>
<body>PAGKATAPOS NG ELEKSYON AY GINULANTANG TAYO NG SUNOD-SUNOD NA PAGTAAS NG PRODUKTONG PETROLYO. KASABAY NITO ANG PAGTAAS NG HALOS LAHAT NG MGA BILIHIN ISAMA PA ANG PASAHE. UNTI-UNTI TAYONG KINUKUBA, UNTI-UNTING PINAPATAY SA MGA PANGYAYARING ITO. NGAYOY HETO NAMAN ANG BALITANG DIUMANOY ISUSULONG ANG PAGPAPATAW NG TAX SA MGA &amp;quot;TEXT MESSAGES&amp;quot;. PINAG-INTERESAN ANG BULTO NG MGA TEXT MESSAGES NA PINAPADALA NATING LAHAT. Bakit naman hindi. Nagpahayag ang Senior Vice President ng Globe Communications Inc., na mga 70 to 80 million text messages bawat araw ang kanilang sineservice-san. Ang Smart Communications Inc., naman ayon sa kanilang spokesperson ay nagtatala ng 100 million text messages each day. Mantakin nyo ang plano ng gobierno ay mapataw ng 20% tax sa bawat text messages. Hindi bat meron na nga 10% value added tax sa mga cellular prepaid phone cards na ipinapataw sa mga higanteng Communications Companies na ito? Hindi bat na nailipat na sa atin mga consumers ang buwis na ito, tuwing bumibili tayo ng load para sa ating mga cellphone? PARA SA AKIN NAPAKALAKING KAGAGUHAN NITO! TALAGA NGA KAYANG WALA NG MAPAGKUNAN NG PONDO ANG PAMAHALAAN AT PATI ANG TEXT AY PAPATULAN NA? Matatandaang noong mga naunang taon na iilan-ilan pa lang ang mayroong mga mobile phones, libre pa nga ang bawat text message. Pero nang lumaon at nakita ng mga telecoms company na in na in na ang SMS ay nilagyan na nila ito ng presyo na piso bawat isang text. Noon nga ay mayroong ibinibigay na malaki-laking free text sa bawat pag-load ng prepaid cards, pero kinalaunan ay nabawasan na rin ito. Natatandaan nyo pa siguro nang may manawagan na i-boycott ang pagte-text sa loob ng isang araw para tawagin ang pansin nitong mga kumpanya na umaabuso na sa kanilang pagsingil ng serbisyo. Ngayon nga, marami na naman ang UMUSOK SA GALIT, sa planong paglalagay ng panibagong buwis sa text messages. May lumabas pa ngang news item na pipilitin daw na maisulong ni Pang. Gloria Macapagal-Arroyo ang pagta-tax na ito. ANO BA YAN?! Hindi kaya bawiin ang boto nung mga taong nagsipag-boto kay PGMA na hindi pa nga nasisiguro kung panalo na (dahil nga sa di-maipaliwanag na usad pagong na bilangan sa Kongreso)? Palibhasa nga kasi ay marami na ang nagpapalagay na itong texting ay isa ng necessity. (Hindi ba nga meron pang isang senatoriable noong nakaraang halalan ang gumamit sa cellphone na siya raw nagsulong sa Senado. Natalo naman siya dahil hindi naman siya ang nagbigay ng ating cellphone.) Alam nating lahat na marami ang hindi tututol sa palagay na yan. Pilipinas nga daw ang texting capital of the world. Kaya nga siguro hindi magkanda-ugaga ang pamahalaan at ayaw tigilan kung di mapatawan ng tax ang benepisyong ito ng cellphone. Kung iilan lang kaya ang gumagamit ng serbisyong ito, magkakainteres kaya sila na patawan ito ng tax? Malamang hindi! Papayag ba tayo, mga kababayan, na pagkatapos ng napakasakit sa ulong pagtaas ng presyo ng lahat ng bilihin, at halos walang pag-asang pagtaas ng suweldo ng manggagawa ay ipapasok na naman ang isa pang parusa para sa mga Pinoy? MAAWA NAMAN KAYO! Tanong ko uli. Wala na nga kaya talagang mapagkuhanan ng pondo ang gobyerno at pinagdidiskitahan pati itong text messages? Bakit ba ang pakiramdam ng taumbayan ay parang wala na yatang alam gawin ang pamahalaan kundi pahirapan ang bayan? Itong tinatamasa nating bunga ng advanced technology na sa panahon ngayon ay talagang maibibilang natin sa pangangailangan natin sa pang-araw-araw. Dadagdagan pa ng buwis. Kung tama nga ang mga numerong ibinigay ng mga opisyales ng Globe at Smart. At 20 % ang dagdag buwis sa bawat text message, dats a lotsa money! Bakit kaya hindi pag-ibayuhin pa ng Bureau of Internal Revenue (BIR) ang paghabol dyan sa mga tax evaders. Siguradong malaki ang nawawala sa kita ng pamahalaan dahil sa mga walanghiyang multimillioners na yan na ang alam lang ay magpalago ng pera at kinakalimutan ang obligasyon sa bayan. Sila ang may malaking kinikita na dapat na patawan ng nararapat na buwis, hindi yung pati mga maliliit na mamamayan na nakikidamay na lang sa magandang benefits ng texting eh sisingilin pa. Kahit na nga masakit na sa tenga at para na tayong sirang plaka sa kasasabi nito, bakit hindi matyagan nang maigi ang lahat ng public officials na may kahinahinalang yaman. Sa kanila napupunta ang pondo ng bayan na hindi naman dapat na kinukulang kung hinihigpitan lang ang pagbabantay Ano sa palagay nyo mga mambabasa? Ok lang ba na text mo tax nila? Papayag ba tayo sa panukalang ito? Iparinig nyo ang inyong opinion tungkol sa isyung ito? PARA SA ANUMANG COMMENTS AT REACTIONS, I-TEXT SA 09179904918. MAAARI DIN KAYONG TUMAWAG SA 7788442. MAGTEXT NA KAYO BAGO MAPATAWAN PA NG KARAGDAGANG BUWIS.</body>
<link>http://www.philstar.com/Article.aspx?articleId=253854&amp;publicationSubCategoryId=94</link>
</article>
<article>
<title>Editoryal - Palayain ang mga batang trabahador</title>
<author></author>
<date>
<month>June</month>
<day>15</day>
<year>2004</year>
</date>
<body>DITO sa Pilipinas, karaniwan na lamang na makakita ng mga batang nagtatrabaho. Sa murang gulang ay naghahanap na ng ikabubuhay. Kung hindi magtatrabaho ay hindi kakain at mamamatay sa gutom. Karamihan sa mga batang ito ay puwersadong gumagawa dahil na rin sa utos ng kanilang mga magulang. Ang matindi, hindi lamang ang pagtatrabaho sa mga pabrika o kung saan-saan pa bumabagsak ang mga bata kundi pati na rin sa pagbebenta ng laman. Sa halip na pumapasok sa school ang mga bata, pagbabanat ng buto para kumita ng pera ang kanilang inaatupag. Maagang nasabak ang katawan para may maikarga sa nagrerebeldeng bituka. Hindi lamang dito sa Pilipinas may mga batang trabahador, marami pang bansa lalo na ang mga kabilang sa Third World. Ayon sa report ng International Labor Organization (ILO) may kabuuang 200 milyong kabataan sa buong mundo ang batang trabahador. Dito sa Pilipinas, tinatayang nasa 29,000 ang mga batang trabahador na ang mga edad ay nasa 10 hanggang 14. Ayon pa sa ILO, karamihan sa mga bata ay ipinagbili para puwersahing magtrabaho. Karamihan din naman sa kanila ay hindi sinusuwelduhan. Ang iba ay ibinenta para gawing parausan ng mga maniac na dayuhan at ginagamit na mga modelo para internet sex. Kamakailan, isang German national ang hinuli ng mga awtoridad habang naaktuhang kinukunan nang hubot hubad ang mga kabataang babae at lalaki para sa kanyang negosyong kasuklam-suklam  sex sa internet. Noon pay marami nang batang trabahador ang nare-rescue sa mga pabrika ng Intsik. Karamihan ay sa mga pabrika ng kornik, patis, sitsirya at nakaaawa ang kalagayan sapagkat nasa isang makipot na kuwarto at doon nagbabalot ng mga produkto. Nanlalagkit sa pawis. Sinabi ng mga batang na-rescue na ni-recruit sila sa probinsiya at alam ng kanilang mga magulang kung saan sila dadalhin. Binigyan umano ng recruiter ng pera ang kanilang mga magulang. Hindi bat ang muru-ami fishing ay naging kontrobersiyal sapagkat mga kabataang lalaki ang trabahador doon. Ipinagbawal ito pero gaano nakasisiguro na wala na ngayon. Gaano karaming bata ang trabahador sa mga pagawaan ng paputok? Ang problema sa child labor ay dapat nang wakasan. Kung may mga pumupuna sa mga malalaswang advetisement gaya ng &amp;quot;kinse a&amp;ntilde;os&amp;quot;, bakit hindi pagtuunan ng pansin ang puwersahang pang-aalipin sa mga bata. Kastiguhin din ang mga magulang sa pagtutulak sa kanilang mga anak na magtrabaho. Palayain sa pagka-alipin ang mga batang trabahador.</body>
<link>http://www.philstar.com/Article.aspx?articleId=254069&amp;publicationSubCategoryId=94</link>
</article>
<article>
<title>Adolf Rizal (2)</title>
<author>SAPOL Ni Jarius Bondoc</author>
<date>
<month>June</month>
<day>15</day>
<year>2004</year>
</date>
<body>MAY teyorya na anak sa labas ni Jose Rizal sina Der Feuhrer Adolf Hitler at The Great Helmsman Mao Tse-tung. Madalas natin itong marinig, pero hindi natin tinatanong kung ano ang batayan. Humahalakhak lang tayo at sumisigaw ng &amp;quot;Yes, the Filipino can!&amp;quot; Dahil birth anniversary ni Rizal sa Sabado, sinaliksik ng isang makata ang rason sa teyorya. Katuluyan: Ayon sa history books, nung nag-banca si Rizal sa Danube River mula Vienna, napadpad siya sa Linz, Austria, na tinuturing ni Hitler na hometown. Pumasyal din si Rizal sa Munich at Nuremberg, mga pugad ng Nazi party. Pebrero1886-Mayo 1887 niya inikot ang German Empire sa may Austrian border, bago tumuloy sa Switzerland nung Hunyo 1887. Bumalik si Rizal sa Europe mula Mayo 24, 1888-Oktubre 18, 1891. Inikot niya ang London, Paris, Brussels, Madrid, Biarritz at Ghent. Kuwenta naroon siya mula nang i-conceive hanggang isilang si Hitler. Nung 1888 sa Japan, nagka-affair si Rizal sa Haponesang Seiko Usui, na nagkaroon ng unica-hija, si Yuriko, sa isang dayuhan matapos mag-break kay Rizal. Napangasawa ni Yuriko ang anak ng isang politikong Hapon. Pagsamahin ang kasaysayang Hitler at Rizal, at ito ang maiisip: Maaring &amp;quot;inasembol&amp;quot; si Hitler nung 1887, nung dumaan si Rizal sa Linz o mga kalapit-bayan tulad ng Brunn. Bakit nawala ang diamond stickpin? At sino yung maid na nakahanap nun sa hotel at nag-abot kay Blumentritt, na nagpadala sa Vienna? Di bat nag-maid ang ina ni Hitler sa Vienna nung panahong yun? Kung sakali, baka fictitious ang kuya at ate ni Hitler, para pagtakpan ang pagbubuntis sa kanya. Malamang si Hitler ay sinilang bago mag-1889. Kung hindi, baka na-conceive si Hitler nung Agosto 1888, habang nasa London umano si Rizal. O Setyembre 1888, habang nasa Paris siya nang isang linggo (para makipagkita kay Klara Polzl, ina ni Hitler?). Baka naglagi siya sa Paris nung 1889 para mas madaling makipag-sulatan kay Klara, na nooy buntis na. O baka nagbunga ang romansa sa gawing Linz, kaya yun ang tinuturing ni Hitler na tinubuang nayon. Marami pang analysis kuno ang kaibigan ko. (Itutuloy sa Biyernes)</body>
<link>http://www.philstar.com/Article.aspx?articleId=254080&amp;publicationSubCategoryId=94</link>
</article>
<article>
<title>NAIA amoy ebak</title>
<author>ORA MISMO Ni Butch M. Quejada</author>
<date>
<month>June</month>
<day>15</day>
<year>2004</year>
</date>
<body>MASYADO kasing mapulitika ang mga bossing sa NAIA kaya pati trabaho ng mga gago ay napapabayaan dito. Sabi nga, natutulog sa kubeta este mali sa pansitan pala! Sa Terminal 2, nakita at nalanghap mismo ng mga kuwago ng ORA MISMO na bumaha ang baradong mens at womens comfort room sa may arrival area. Grabe ang baho! DOTC Secretary Larry Mendoza, Your Honor. Sana Larry, makapasyal ka dito lalo sa umaga para malanghap mo ang kakaibang amoy sa airport. Ika nga, amoy etchas! Masahol pa sa singit ng mga dehins goling Arabo. Ang tanggapan ng PNP-ASG at office ng NAIA Press Corps sa arrival area ng Terminal 1 ay bumabaha ng tubig na amoy pusali. Kung walang tao dito ay nagmistulang lagoon ito. Barado ang mga drainage na hindi binibigyan ng atensyon ng mga kamote. MIAA-AGOD bossing Bing Lina, Sir, hindi mo yata nagagawa ngayon ang trabaho mo! Masyado ka yatang concentrated sa mga amo mo sa airport kaya pati trabaho mo ay hindi mo pinapansin? Alam ng mga kuwago ng ORA MISMO na magaling kang lider. Alam din namin na wala kang magagawa sa aming sinasabi dahil bulok na talaga ang airport. Pero kung aasikasuhin mo lang ang mga ebak dito at gagawin mo ang homework mo sigurado kahit bulok ang NAIA ay may mangyayari. Sa halip na dagsain tayo ng mga turista baka mga turistang bangaw ang dumating sa airport. Dito siguradong magwawala si Tourism bossing Obet Pagdanganan, kapag naamoy niya ang malabulok na ebak. Ang mga makakaamoy kasi ng mga kinukuwento ng mga kuwago ng ORA MISMO ay siguradong sabog. Mas malakas pa ang tripping ng makakaamoy ng mabahong ebak kaysa sa tama ng high-grade na shabu! PDEA bossing Anselmo Avenido, Sir! Sa sobrang tuwa ni Bing sa kakabida sa mga bossing nito ay hindi na niya nabibigyan ng pansin ang bantot na dulot ng umaapaw na tubig sa nasabing mga lugar. Kambiyo isyu, mukhang kinukunsinti ni Bing, si Ellen Alvarez, wala pa siyang aksyon sa huli hanggang ngayon. Iba kasi kung gumalaw si Ellen sa departure area ng Terminal 2, sumbong sa mga kuwago ng ORA MISMO. Negosyante ba ito? Dati ba itong tindera ng kakanin? Nagtatanong lang po Mr. Bing. Masyadong abala si Bing nitong mga nakaaang araw kaya tuloy nawalan ng disiplina ang mga airport solicitors na nakahambalang sa arrival area. Hina-hassle nila ang mga pasaherong lumalabas ng arrival lobby patungo sa arrival extension. Hirap dumaan ang mga pasahero palabas ng arrival lobby dahil pa-rang mga holdaper este mali buwitre pala nakabarikada ang mga ito sa pintuan ng arrival lobby exit. Pinag-aagawan kasi nila ang mga pagod na pagod na pasahero. Pati ang mga taxi sa Centennial Terminal 2, ay binigyan na ng basbas na makaparada malapit sa Manila Control Tower. Di ba restricted area ito? Sino kaya ang kumita? Ang NAIA-control tower ay isang vital installation sa airport kaya mapanga-nib na lugar ito lalo na sa mga terorista. Hindi natin sinasabing terorista ang mga taxi drivers pero bawal dito! Sino ang nagbigay ng basbas para pumarada ang mga taxi rito? Palagay ng mga kuwago ng ORA MISMO ay may magandang usapang nangyari. Paano maipagmamalaki ang airport, baradong drainage lang hindi pa magawa?&amp;quot; tanong ng kuwagong maninisid ng tahong. Baka naman busy ang bossing ng AGOD sa ibang bagay, sagot ng kuwagong kumakain ng talaba. Dapat siguro si GM Manda na ang personal na makialam dahil nakakaapekto sa kalusugan ng mga nasa loob ng airport ang mabahong amoy, anang kuwagong SPO-10 sa Crame. Hindi pala tayo mamamatay sa terorista, kundi sa amoy ng mabahong ebak sa arrival area? Iyan ang totoo, kamote!</body>
<link>http://www.philstar.com/Article.aspx?articleId=254086&amp;publicationSubCategoryId=94</link>
</article>
<article>
<title>Away ng dalawang guro</title>
<author>IKAW AT ANG BATAS Ni Atty. Jose C. Sison</author>
<date>
<month>June</month>
<day>15</day>
<year>2004</year>
</date>
<body>NAGSIMULA ang away ng dalawang guro nang kailanganin ng kanilang paaralan ang muse. Gusto ni Mr. Doming na maging muse ang kanyang estudyante na si Lourdes subalit ang gusto naman ni Mrs. Lina ay si Conchita. Sa isang pagtitipon ng mga guro, ipinilit ni Mr. Doming na dapat siyang masunod sa pagpili ng muse dahil siya raw ang matagal nang naging guro ng nasabing paaralan. Subalit sinagot siya ni Ms. Lina ng Yabang naman ninyo. Nainsulto si Mr. Doming sa binitawang salita ni Ms. Lina. Kaya, iniwan ni Mr. Doming ang kanyang klase at nagtungo sa Maynila upang humingi ng payo sa isang abogado. Sa kabila ng mungkahi kay Mr. Doming na pag-usapan na lamang ang naging alitan, nagsampa pa rin siya ng kasong oral defamation o paninirang-puri laban kay Ms. Lina. Samantala, nang malaman ito ng pamunuan ng paaralan, nagsagawa agad ito ng pagsusuri ng nasabing away. Pagkatapos ng imbestigasyon ay sinuspinde nila si Mr. Doming hanggang sa katapusan ng taon ng klase. Ayon sa pamunuan, isang paghihiganti raw ito kay Ms. Lina at nagbigay pa ito ng kahihiyan sa paaralan. Ang hindi raw pagkonsulta ni Mr. Doming sa pamunuan bago kumuha ng serbisyo ng isang abogado ay nagdulot lamang ng kaguluhan sa isip ng mga kapwa nito guro at estudyante. Tama ba ang naging suspension ng paaralan kay Mr. Doming? MALI. Walang nakasaad sa alituntunin ng paaralan na kailangang idaan muna ni Mr. Doming ang kanyang kaso sa pamunuan. Ang kapangyarihan ng paaralan sa pagpili at pagbibigay ng disiplina sa kanilang mga guro ay hindi lubos. Dapat ay naaayon ito sa itinakda ng ating batas at sa alituntunin nito upang maprotektahan ang manggagawa at mabigyan ng hustisya. Ang pamunuan ng paaralan sa kasong ito ay walang kakayahang matukoy at patunayan kung nanirang-puri nga si Ms. Lina kay Mr. Doming. Bukod pa rito, ang nangyaring insidente ay isang perso-nal na bagay kay Mr. Doming kaya hindi na ito saklaw ng paaralan. Samantala, hindi makakukuha si Mr. Doming ng bayad-pinsala dahil inabandona niya ang kanyang klase ng dalawang araw (Jamita vs. Ca, 30 SCRA 127).</body>
<link>http://www.philstar.com/Article.aspx?articleId=254093&amp;publicationSubCategoryId=94</link>
</article>
<article>
<title>Pampasaherong barko bumibiyahe kahit bulok</title>
<author>BALITANG SPECIAL Ni Deo Macalma</author>
<date>
<month>June</month>
<day>15</day>
<year>2004</year>
</date>
<body>ALAM nyo bang nababahala ang mga pasaherong sumasakay sa isang barkong bulok na bumibiyahe pa rin sa Visayas at Southern Tagalog? Ayon sa aking bubuwit, happy bithday muna kay Manuel Poriuncula ng San Diego, California, USA; Jun Pabustan ng MBC; Jovrex Baliton, Larry Amutan at Mr. Nestor Papa mula sa kanyang roommate na si Prof. Nenita Papa ng Lyceum of the Philippines. * * * Ayon sa aking bubuwit na mga local officials sa isang probinsiya sa Visayas, nababahala na sila sa pagsakay sa isang barkong bumibiyahe sa kanilang lugar dahil bulok na. Ito ay marami nang mga butas sa flooring na hindi man lamang nire-repair. Bukod pa rito ay talaga namang tiktik kalawang na ang nasabing passenger ship. Batay sa pagtaya ng mga local officials na madalas sumakay sa naturang barko, hindi na ito safe pang magsakay ng mga pasahero at mga kargamento. Kaya lang, ang nakapagtataka rito, ang nasabing barko ay inisyuhan pa ng Maritime Industry Authority (Marina) at Philippine Coast Guard ng Certificate of Inspection na safe pa raw itong bumiyahe. Naku ha. Paging DOTC Sec. Larry Mendoza. Ayon sa aking bubuwit, pinalabas sa Certificate of Inspection ng Marina na sumailalim na ito sa Drydocking. Ang ibig sabihin ay dinala sa pantalan ang barko at sumailalim ito ng cleaning at repair ng ibat ibang bahagi at piyesa nito tulad ng rudder, propeller, sea valves, sea chests at iba pa. Kung sumailalim ito sa drydocking, bakit may mga butas-butas pa ang flooring ng barko at kakarag-karag pa. Bakit takot na takot ang mga pasaherong sumakay? Wala lang magawa ang mga pasahero, no choice sila sapagkat ito lamang ang barkong bumibiyahe sa kanilang probinsiya. Ito ay bumibiyahe ng tatlong beses kada isang linggo sa Romblon-Batangas route. * * * Batay sa pinalabas na C.I., ang drydocking ng barko ay noong March 23, 2003 at natapos ang inspection ng Marina noong March 24, 2004. Subalit sinabi naman ng aking bubuwit, walang nangyaring drydocking at repair sa pampasaherong barko. Dahil kung ito ay na-repair, sana man lang may mga nabago kahit pintura man lang sa mga kala-kalawang ng barko. Ayon sa aking bubuwit, nagkaayusan kaya hindi na ito sumailalim sa drydocking at binigyan na lamang ito ng Certificate of Inspection na ito ay sea worthy na magsakay ng pasahero at lumayag sa karagatan. Naku, tag-ulan at tagbagyo pa naman ngayon. Tinatawagan din natin si Adm. Sevilla ng Marina at Coast Guard Chief Admiral Art Gosingan na inspeksiyunin ang barkong ito baka magkaroon na naman ng trahedya. Magsisisihan na naman pero huli na. Ang mga pumirma sa C.I. ay sina Cmdr. Luisito Sibayan at Capt. Crisolito Agustin. Ang barko namang inirereklamo ng mga local officials ng Romblon na kinatatakutan nilang sakyan ay ang barkong M/V Princess Collen na pag-aari ng Shipshape Ferry Inc.</body>
<link>http://www.philstar.com/Article.aspx?articleId=254099&amp;publicationSubCategoryId=94</link>
</article>
<article>
<title>Buhay pa ba ang Comelec ?</title>
<author>HALA BIRA Ni Danny Macabuhay</author>
<date>
<month>June</month>
<day>15</day>
<year>2004</year>
</date>
<body>BUGBOG sarado na ang Commission on Elections. Maraming batikos at patung-patong ang mga kasong iniharap laban dito. Matagal pa bago mag-elections ay inilulublob na kaagad sa kontrobersiya ang Comelec. Nariyan ang hindi natuloy na computerization project. Naging problema rin ang sistema at kung papaano ipatutupad ang absentee o overseas voting. Problema ang kaguluhan sa registration ng mga botante. Lalong binabatikos ang Comelec dahil sa ginaganap na bilangan ng National Board of Canvassers sa kongreso. Sabihin mang may bahid ng pulitika ang nagiging takbo ng kaganapan dito, ang Comelec ang lagi nang pinagtutuunan ng paninisi. Kulang na lamang sabihin na ang Comelec ang nasa likod ng mga pandaraya. Kawawang-kawawa ang Comelec lalo na si Chair- man Ben Abalos. Nagkasakit tuloy. Subalit, ganyan talaga ang pulitika dito sa atin. Patibayan lamang ng dibdib at mukha. Marami pang sasalaging problema si Abalos. Isa pang nakikita kong magiging pagsubok ni Abalos ay kung papaano haharapin ang isyu ng over-spending ng mga kandidato. Walang naniniwala sa mga inihayag na campaign expenditures ng mga kandidato. Paniniwalaan nga ba ninyo na si GMA ay gumastos lamang ng P333 million? Sabi ng mga eksperto, para manalo ka o gumanda ang laban mo sa pagkapangulo, dapat na gumastos ka ng hindi bababa sa P2 bilyon. Tingnan natin kung papaano hahawakan ng Comelec ang kontrobersyal na isyung ito.</body>
<link>http://www.philstar.com/Article.aspx?articleId=254103&amp;publicationSubCategoryId=94</link>
</article>
<article>
<title>Tigilan na ang lahat nang uri ng sugal</title>
<author>PANAGINIP LANG Ni Nixon T. Kua</author>
<date>
<month>June</month>
<day>15</day>
<year>2004</year>
</date>
<body>TUNAY na nakakabahala ang lumabas na balita kahapon ng Philippine Center for Investigative Journalism (PCIJ) ukol sa paglaganap ng sugal sa ating mga paaralan. Nakakatakot ito dahil bata pa lang ang ating mga anak at apo ay ginagawa na silang sugarol. Isang malaking problema ito hindi lang ng bawat pamilya kung hindi ng ating buong sosyedad at ang kinabukasan ng ating bansa. Dapat sugpuin agad ito hanggang maaga pero paano tayo magkakaroon ng karapatang sabihin sa ating mga anak na masama ang sugal kung ito ay legal sa gobyerno sa pamamagitan ng Philippine Amusement and Gaming Corporation (PAGCOR), lantaran sa pamamagitan ng jueteng na tiyak na tiyak may proteksiyon sa mga lokal na opisyal at ng kapulisan at pati na ilang miyembro ng simbahan na tumatanggap ng donasyon galing sa PAGCOR at mga sindikato ng sugal. Tapos madaragdagan pa ng katotohanan na ilan sa ating mga magulang ay mga sugarol din. Ang mga opisyal naman ng ibat ibang paaralan ay maghihigpit at ang mga estudyanteng nagsisilbing bookies ay mapaparusahan. Tama ang hakbang na ito at sana ang mabigyan ng kaukulang parusa ang mga batang utak hoodlum na ito para kahit na panandalian ay matahimik ang ating mga kabataan sa ganitong uri ng mga kawalanghiyaan. Ang tanong ng iba bakit panandalian lang, simple, kasi tiyak ang ganitong kagandang mga racket kung saan ang mga sindikatong kasangkot ay kumikita nang malaki ay mananahimik at magpapalamig lang pero muling susulpot. Kaya nilang gawin ito dahil alam nila na hindi kayang sugpuin ng ating gobyerno, simbahan at pati mga magulang ang sugal dahil wala tayong moral high ground. Paano nga naman sasabihin ng gobyerno na masama ang sugal kung tuloy ang paglaganap ng mga PAGCOR outlets, kasama na riyan itong naumpisahan na sa bagong five star hotel diyan sa may Pedro Gil sa Maynila kung saan maraming milagro ang naganap at marami pa ang magaganap. Purihin nga pala natin si Mayor Feliciano &amp;quot;Sonny&amp;quot; Belmonte ng Quezon City at si Mayor Jejomar Binay ng Makati. Yang dalawang siyudad ay patuloy na lumalaban sa pagpasok ng PAGCOR. Lahat yata ng sulok ng Kamaynilaan ay meron ka nang makikitang mga PAGCOR outlets kung saan laganap ang mga slot machines kung saan marami sa mga naglalaro ay mga kababayan natin. Marami pa nga riyan ay mga asawa ng mga overseas Filipino workers na nagpapalipas daw ng oras. Grabe ha, mahal namang oras niyan. Dagdag pa niyan ay hindi kaya ipatupad ng PAGCOR ang batas na nagbabawal sa mga empleyado ng gobyerno na magsugal. Hindi paglalaro ang gagamitin natin dahil sugal ito kahit paano nyo tingnan. Andyan ang mga taga-customs, immigration, public works at iba pang mga kawani ng gobyerno. Saan ba kukunin ang pansugal di sa kurakot. Ang simbahan naman ay maingay sa umpisa pero pag nabigyan ng malaking donasyon ay biglang tumatahimik, puwera na lang ang iilang Arsobispo gaya ng sa Pangasinan na patuloy ang paglaban sa jueteng at sa Aklan na tumutol magkaroon ng casino sa Boracay. Ganoon din ang mga opisyal kasama na ang mga gobernador, mayor at ang mga pulis na tuloy na tumatanggap sa jueteng. Masyadong malaki ang kinikita nila kaya kahit laganap na laganap na ay tuloy silang nagbubulagbulagan. Pinatalsik si dating Pangulong Erap dahil sa jueteng pero kesa mabawasan ay lalong lumala ang jueteng sa panahon ni Madam Gloria. Paliwanag nyo nga yan. Pero ang higit na masama rito ay tayong mga magulang mismo. Hindi tayo makatiis at ugali nating tumaya kahit maliit sa ending na siyang kinalolokohan ngayon ng ating mga kabataan. Hilig din natin ang jueteng dahil maliit lang din ang taya kaya gumagaya tuloy ang mga bata. Ngayon kayo magsabi, paano tayo magsisilbing ehemplo at paano natin sasabihin sa kanila na bawal at masama ang pagsusugal. Sige nga? Pero hindi pa huli ang lahat, tigilan natin ang pagsusugal at kahit ba protektado ng gobyerno at simbahan yan, kung hindi tayo magsusugal malulugi ang mga yan. Yan lang ang tanging paraan. At pag nagawa na natin yan, maaaring hindi natin maalis pero tuluyan ng kokonti ang sugal na karugtong ay iba pang kasamaan kasama na ang corruption. Isipin natin ang ating kinabukasan lalo na ng ating mga kabataan. * * * Complete entertainer talaga itong si Robert Dean Barbers ng Philippine Tourism Authority dahil hindi pa nagkasya sa kanyang two leg golf tournament sa birthday niya nuong Miyerkules sa Forest Hill at Biyernes sa Club Intramuros. Nagkaroon siya ng part III pero komo patronize niya ang sarili ay sa roofdeck ginawa ng Club Intramuros kung saan dinala pa ang artistang si Stella L na muntik na gawing strip show ang naturang lugar. Gulat na gulat at nabastusan ang mga taga-Club Intramuros pero hindi na ang mga taga PTA dahil naaalala pa nila ang Christmas party sa Luneta Boardwalk ng naturang opisina kung saan ang guest naman ay si Halina Perez, isa ring bold star. Namatay sa isang aksidente si Halina ilang araw pagkatapos ng show niya kung saan nabastusan ang mga taga PTA. Komo may mga babaing kawani ang PTA ay dapat naman sana ginalang ang mga ito. Pero hindi kay Stella L nagtapos ang kuwento, may karugtong pa dahil may mga GRO pang dumating na siyang tinable ng mga bisita ni Prinsipe Barbers. Iba talaga ano, ang galing mag-entertain. Anong say nyo, kaso alam kaya ni Sec. Pagdanganan yan? Si Senador at dating Secretary Richard Gordon alam kaya yan? Pero ang higit na tanong, kaya nyo ba pigilan ang pambabastos sa opisinang ito? Tingnan nga natin dahil sabi ni Prinsipe wala raw kayong magagawa dahil deretso siya kay Madam. * * * Para sa anumang reaksyon, sumulat lang sa nixonkua@yahoo.com o kayay mag text sa 09272654341. Mapapakinggan nyo rin po ang inyong lingkod sa DZEC 1062 mula 4:30 hanggang 6:00 ng hapon, Lunes hanggang Huwebes.</body>
<link>http://www.philstar.com/Article.aspx?articleId=254106&amp;publicationSubCategoryId=94</link>
</article>
<article>
<title>Ang tunay na &amp;quot;BITAG&amp;quot;</title>
<author>BAHALA SI TULFO Ni Ben Tulfo</author>
<date>
<month>June</month>
<day>16</day>
<year>2004</year>
</date>
<body>Ilang ulit na rin naming naipalabas sa aming programa ang walang harabas na paggamit sa pangalan ng BITAG ng isang pribadong grupo sa Meycauayan, Bulacan... Bulacan Integrated Traffic Assistance Group o BITAG ang tawag nila sa kanilang sarili. Madalas silang nakikitang nag a-assist ng trapiko sa anumang okasyon sa Meycauayan, Bulacan. Gayunpaman, hindi sila rehistrado sa Securities and Exchange Commission Katakot-takot na sumbong at reklamo din ang natanggap ng BITAG laban sa grupong ito. Abusado at mapagpanggap ayon sa ilan nilang nabiktima Ilang beses na kaming nagbigay babala sa grupong ito maging sa kanilang padrino Hindi itinatag ng inyong lingkod ang BITAG upang mag a-assist sa trapiko, higit sa lahat ay mang-abuso ng tao Kumikilos ang BITAG ayon sa inyong mahahalagang tips at reklamo Organisado at kalkulado ang bawat kilos simula sa pagpa-plano hanggang sa aming actual operation Makikita sa aming programa ang &amp;quot;trade mark&amp;quot; na aming itinatak sa isipan ng mga sindikatong aming tinuldukan Makikita ang kaibahan sa mapagpanggap na grupo diyan sa Bulacan na aming kapangalan Kayat uulit-ulitin ko ang babalang maka-ilang beses ko nang binitiwan Sa Bulacan Integrated Traffic Assistance Group, patuloy kaming nakakatanggap ng sumbong ukol sa inyong mga aktibidades huwag nyo nang hintayin pang muli tayong magkaharap At sa iba pang grupo na nagbabalak na gamitin at dungisan ang aming pangalan sa kanilang mga modus Laging naka-antabay ang BITAG, katulad nyo ang aming hinahanap Sige, ituloy nyo pa! * * * Bitag hotline numbers, para sa mga naabuso, naaapi, at biktima ng panloloko o anumang uring katiwalian, i-text (0918) 9346417 o tumawag sa mga numerong ito 932-8919 / 932-5310. Manood tuwing Sabado, 7:00-8:00 p.m. IBC-13, &amp;quot;BITAG&amp;quot;</body>
<link>http://www.philstar.com/Article.aspx?articleId=254195&amp;publicationSubCategoryId=94</link>
</article>
<article>
<title>Mga kuwestyon sa kaso nina Salido at Mangulabnan</title>
<author>BANAT NI BATUIGAS Ni Bening Batuigas</author>
<date>
<month>June</month>
<day>16</day>
<year>2004</year>
</date>
<body>NAG-IWAN ng maraming katanungan itong kaso nina Supt. Jose Salido at SPO4 Arsenio Bobot Mangulabnan, kapwa taga-Makati City police. Ika nga ay maraming loopholes na kung susuriing maigi ay maaaring sisipa dito kay Sr. Supt. Jovy Gutierrez, ang overstaying na hepe ng Makati City police at kumpareng-buo ni Mangulabnan. Ang isa sa mga katanungan ay kung bakit hindi isinama ni Supt. Ronald Simon Sabug, ang hepe ng Inspectorate Division ng Southern Police District sa imbestigasyon niya sa kaso itong sina PO3 Marvin Pajilan at PO1 Randy Santos, na mga bata ni Mangulabnan. Sa kanyang limang pahinang affidavit, sinabi ni Rosalie Geronimo alyas Betcha na kasama ni Mangulabnan, na dating hepe ng lokal na AID-SOT, itong sina Pajilan at Santos sa pagre-recycle ng shabu sa Makati City. Mukhang ang gusot nina Salido at Mangulabnan lang ang pinupuntirya ni Sabug at nakakalimutan na ang anggulong recycling ng shabu nga sa siyudad ni Mayor Jojo Binay. Maaga atang naabsuwelto itong sina Pajilan at Santos, di ba mga suki? He-he-he! Hindi parehas itong imbestigasyon ni Sabug? Kung sa Makati City hindi mahal ng kanyang kapwa pulis itong si Mangulabnan, itong si Sabug ay hindi rin popular sa SPD. Sunud-sunod kasi ang mga sumbong na natanggap natin laban sa kanya mula ng ibulgar natin ang matamis nilang samahan ni Mangulabnan. Ayon naman sa sumbong ng taga-District Mobile Group ng SPD-kapag hindi ka umatend ng flag-raising ceremony sa Fort Bonifacio, eh mula P300 hanggang P500 ang tara sa yo si Sabug para hindi ma-forfeit ang suweldo mo. Kapag minalas ka, aba samahan mo ito ng isang boteng alak. Noong sa Army pa itong si Sabug, panay gatilyo ng baril ang hawak. Pero ng lumipat na siya sa PNP, kung hindi bote ng alak ang hawak palaging nakalaylay ang dalawang kamay, anang taga-DMG ng SPD. He-he-he! Mukhang ginagawang gatasan ni Sabug ang kanyang mga kapwa pulis, di ba mga suki? Kung sinu-sino naman ang nilalapitan ni Gutierrez para matigil na ang pagbubulgar sa kanyang kumpare na si Mangulabnan nga. Noong una, itinago ni Gutierrez sa anti-carnapping unit itong kum- pare niya pero sinibak rin niya kinalaunan dahil matatalo ang desisyon niya sa rumaragasang public opinion. Sa ngayon, ang mga kabaro ko sa hanapbuhay naman ang nilalapitan ni Gutierrez para mahinto na ang pagbibira natin ng mga baho ni Mangulabnan diyan sa Makati City. Sa tingin ko naman, hindi siya magtatagumpay. Ang paboritong laro ngayon ng mga Makati City police ay ang mag-guessing game. Hinuhulaan nila na parang si Madam Auring kung sino ang nagbabato ng impormasyon sa akin. He-he-he! Trabaho lang mga tol. Walang personalan! Kung may nagagalit man sa taga-Makati City police sa tuloy-tuloy nating pagbubulgar kay Mangulabnan, eh marami naman ang natutuwa. Little Gutierrez pala ang bansag ng mga kapwa pulis niya kay Mangulabnan dahil kung umasta eh parang opisyal na rin siya at co-terminus kay Gutierrez nga. Pero ng sunud-sunod na dagok sa buhay niya ang tumama sa kanya, aba biglang naging ma- bait itong si Mangulabnan. Para sa akin naman, tuloy ang laban! Parusahan ang dapat parusahan!</body>
<link>http://www.philstar.com/Article.aspx?articleId=254204&amp;publicationSubCategoryId=94</link>
</article>
<article>
<title>P311-milyon para sa mga urban poor</title>
<author>HINDI PA TAPOS ANG LABAN Ni Sec.Mike Defensor</author>
<date>
<month>June</month>
<day>16</day>
<year>2004</year>
</date>
<body>TULUY-TULOY at mas ibayong pagtulong ang isinasagawa ng mga ahensiya ng pabahay para sa mga urban poor. Ayon sa National Home Mortgage and Finance Corporation (NHMC) ang sangay ng pamahalaan na kasalukuyang namamahala sa Community Mortgage Program may 311 milyong piso ang na-release para sa mga urban poor na benepisyaryo ng CMP para sa unang limang buwan ng taon. Ang CMP ang programa para sa mga urban poor o maralitang taga-lungsod upang mabigyan ng pagkakataon ang mga ito na bilhin at mag-may-ari ng mga lupaing kanilang tinitirhan. Ang halagang nabanggit ay kumakatawan sa 46% sa kabuuang target na P615.5 milyon na ipapautang sa taong ito. Noong nakaraang buwan lamang ay may higit 145 milyong piso ang loan ang na-release na loans para sa CMP. Ang halagang ito ang pinakamalaking release sa nakalipas na 15 taon. Mula nang mailunsad ang CMP noong 1988, ang pangkaraniwang loan releases bawat buwan ay 25.5 milyong piso samantalang umaabot na ng higit 4.7 bilyong piso ang naipautang sa may higit 1,181 na lugar sa buong bansa. Patunay lamang ito na ang seguridad sa paninirahan ay binibigyang pagpapahalaga ng kasalukuyang administrasyon. Hindi lingid sa kaalaman ng publiko na patuloy ang pagdami ng mga naninirahan sa mga lungsod at ang CMP ay ang angkop na programa para sa ating mga kababayang nagnanais magkaroon ng sariling bahay at lupa. Ito ang pangarap ng bawat pamilyang Pilipino at patuloy ang mga ahensiya ng pabahay sa pagtulong sa bawat pamilyang Pilipino na makamit ito.</body>
<link>http://www.philstar.com/Article.aspx?articleId=254209&amp;publicationSubCategoryId=94</link>
</article>
<article>
<title>Kasalan ng parehong babae</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>June</month>
<day>16</day>
<year>2004</year>
</date>
<body>MARAMI ang nagtaas ng kilay. May nainis, may halos masuka at may napa-sign ng cross habang pinapanood sa telebisyon ang kasalan ng parehong babae. Ang mga ikinasal ay isang artista at tomboy at ang wedding nila ay ginanap sa America. Nagpatotoo ang tomboy at bride niya na para silang mag-asawa at nagsama nang mahigit isang taon subalit naghiwalay sila. Ang lesbian ay muling napanood sa TV na ikinakasal sa isang non-showbiz bride. Marami ang nagsabi na magdi-divorse rin sila. Makaraang ilabas ang kanilang wedding sa maraming TV shows may mga nagkomento na hindi dapat na iglamorize ang pribadong relasyon ng mga tomboy at bakla. Dapat na isipin nila na nasa nationwide telebisyon sila at napapanood ng mga bata. Dalawa pang seksing artista ang umamin na on sila at nagpaplanong magpakasal. Ang BANTAY KAPWA ay sumang-ayon sa reklamo ng Philippine Alliance Against Pornography sa pagkondena sa mga TV shows na sumasang-ayon sa mga katomboyan at kabadingan. Maraming moralista at mga samahan ang tumuligsa sa mga palabas sa tv tungkol sa same sex marriages. Tanggap na ang Third sex subalit hindi dapat isapubliko ang mga relasyon nila. Dapat isipin na ang babae ay nilikha ng Diyos para sa lalaki. Abnormal ang umiibig sa kapwa niya babae at ang lalaki sa kapwa lalaki.</body>
<link>http://www.philstar.com/Article.aspx?articleId=254216&amp;publicationSubCategoryId=94</link>
</article>
<article>
<title>EDITORYAL - Sana'y totoo na ang 'lifestyle check'</title>
<author></author>
<date>
<month>June</month>
<day>17</day>
<year>2004</year>
</date>
<body>MARAMING kampanya ang Arroyo administration laban sa mga corrupt sa pamahalaan. Pero sa kabila nito, bigo pa rin na makapaghatid sa kulungan ng mga tiwali. Wala pa ring makita ang taumbayan na may opisyal ng Bureau of Internal Revenue, Bureau of Customs at Department of Public Works and Highways na nabubulok sa bilangguan dahil sa sapin-saping kaso ng katiwalian. Bigo ang taumbayan na makitang ang mga nagbulsa ng pera mula sa kabang bayan ay maparusahan. Hanggang ngayon, patuloy ang pangungurakot sa mga tanggapan ng pamahalaan at sa loob ng isang taon, P21 milyon ang kanilang naibubulsa. Malaking pera ang nawawala na ang nagdurusa ay walang iba kundi ang mamamayan. Isa sa mga kampanya ng gobyernong Arroyo laban sa katiwalian ay ang &amp;quot;lifestyle check&amp;quot; na kanyang ipinatupad noong nakaraang taon. Una nang tinatag ng Arroyo administration ang Presidential Anti-Graft Commission (PAGC). Pero mabagal ang pagkilos ng komisyon laban sa mga tiwali. Inilunsad naman ang &amp;quot;lifestyle check&amp;quot; at maski ang First Family at mga miyembro ng Gabinete ay kasama sa ila-&amp;quot;lifestyle check&amp;quot;. At mukhang nagkakaroon nang magandang bunga ang &amp;quot;lifestyle check&amp;quot; sapagkat mula nang ilunsad noong nakaraang taon, 10 opisyal na ng gobyerno ang bumagsak. Pinaka-huli sa bumagsak ay ang collector ng BIR sa Quezon City na si Nestor S. Valeroso. Pero sa kabila na nakikitang bunga, nakadidismaya rin naman na malamang suspensiyon lamang ang ipinapataw na parusa sa mga bumagsak sa &amp;quot;lifestyle check&amp;quot;. Talaga bang ganito lamang kagaan ang parusa sa mga babagsak? Kung ganito, para na ring hinikayat ang iba pa na gumawa ng katiwalian dahil suspensiyon lamang ang kaparusahan. Ibig sabihin, maaaring makabalik sa panunungkulan ang sinumang opisyal o empleado na bumagsak sa &amp;quot;lifestyle check&amp;quot;. Sinuspinde noong June 10 ni Ombudsman Simeon Marcelo si QC BIR collector Valeroso sa loob ng anim na buwan dahil sa dishonesty at falsification of public documents. Ayon sa Ombudsman, hindi maipaliwanag kung saan nanggaling ang kanyang mga ari-arian. Hindi nito nai-declare sa kanyang Statement of Assets and Liabilities ang kanyang walong expensive properties sa Davao City, Butuan City at Surigao del Sur. Ayon pa sa Office of the Ombudsman, marami pang susunod kay Valeroso. Pinaiigting umano nila ang pagsasampa ng kaso laban sa mga corrupt sa BIR, DPWH at Customs. Sana nga. At sana rin ay hindi lamang suspension ang ipataw kundi kaparusahang pagkabulok sa bilangguan. Kung suspension lamang, para lamang nilang niloloko ang sarili at pati ang taumbayan.</body>
<link>http://www.philstar.com/Article.aspx?articleId=254311&amp;publicationSubCategoryId=94</link>
</article>
<article>
<title>Dugo ng mahirap pinipiga ng gobyerno</title>
<author>AKSYON NGAYON Ni Al G. Pedroche</author>
<date>
<month>June</month>
<day>17</day>
<year>2004</year>
</date>
<body>PINABULAANAN ng Malaca&amp;ntilde;ang na pupuwersahing mapagtibay ni Presidente Arroyo ang buwis sa text messaging. Hinala ko, sinadyang palutangin ang balita para timplahin ang bayan kung itoy katanggap-tanggap. Too bad for the government, the idea drew negative reactions from people. Kaya biglang bawi ngayon ang Palasyo, tsk, tsk. Sa tingin ng marami, pinipiga ng gobyerno ang dugo ng mga maralita. Multiple taxation ang nangyayari. Bukod sa kinakaltas na income tax sa empleyado, mayroon pang value added tax at kung anu-ano pang butaw na sinisingil bago makarating sa consumer ang produkto kaya tumataas ang presyo ng mga bilihin. Ang masaklap, may mga multi-bilyonaryong negosyante na bilyon-bilyong pisong buwis ang atraso sa gobyerno. To top it all, bago pa man makuha ng maliit na empleado ang kanyang suweldo, kaltas na ang buwis. Kapag nagpatupad ng tax sa text, walang makaiiwas sa mga gumagamit ng cellphone. Ang cellphone ang pinakamurang paraan ng komunikasyon ng mga mahihirap. Sa pagbili mo pa lang ng iyong pre-paid card o pagbayad mo ng iyong cellphone bill, nabuwisan ka na. Palagay koy naghihintay lang ng tamang tiyempo ang gobyerno bago ipatutupad ito dahil desperadong makalikom ng bilyones na pambayad sa malaking pagkakautang. Isa na rito ang P500 bilyong pagkakautang ng National Power Corporation. Gosh! You can travel around the GLOBE but you will never find a government as cunningly SMART as the Philippines. At kung target moy ang milyun-milyong Pinoy na gumagamit ng cellphone, kahit sa samperang buwis kada-text ay madaling makalikom ng bilyones ang pamahalaan. Okay ang buwis kung ito ay maghahatid ng pangunahing pangangailangan ng taumbayan. Pero hindi. Mga kalsaday lubak-lubak, kriminalidad ay talamak, kalidad ng edukasyon ay bagsak, suweldo ng taoy di sapat at ang presyo ng paninday pagkataas-taas!! Nasaan ang serbisyo? Ah, nasa bulsa ng mga kurakot na opisyal ng gobyerno. Habang nagdudumilat ang kakulangan ng paghahatid ng basic services, lantad naman ang sobrang korupsyon ng mga &amp;quot;naglilingkod&amp;quot; sa bayan na inihalal ng mamamayan.</body>
<link>http://www.philstar.com/Article.aspx?articleId=254321&amp;publicationSubCategoryId=94</link>
</article>
<article>
<title>Batas ng mahirap at mayaman pareho ba ?</title>
<author>ORA MISMO Ni Butch M. Quejada</author>
<date>
<month>June</month>
<day>17</day>
<year>2004</year>
</date>
<body>IBA ba ang batas ng mayaman sa mahirap? Ito ang naging katanungan ng mga bulong brigade sa mga kuwago ng ORA MISMO diyan sa Social Security System Office sa East Avenue, Quezon City. Sinampahan ng kaso ng mga taga-SSS legal office sina Secretary of Agriculture Luis P. Lorenzo Jr., Ma. Elena Lorenzo, Roberto Jose Castillo, 320 Maria Cristina St., Ayala-Alabang, Muntinlupa City, Juan Miguel Yulo, Arcadia Subdivision, Ortigas, Pasig City at Ma. Rosario Yulo Ong, 17 Canopos St., Bel Air Village, Makati City, dahil sa hindi pagbabayad o pagre-remit ng SSS contribution sa mga pobreng alindahaw na empleado ng L&amp;amp;M Maxco Company sa 5th Floor Fortune Office Bldg., 160 Legaspi Village, Makati City. Sabi nga, paglabag sa Social Security Act. Ang halagang gusto ng SSS na ibayad ng mga respondents sa mga complainants ay P49.2 million. Hindi biro ang mga respondents dahil mga multi-millionaire sila at may pangalang iniingatan sa alta sosyedad. Sa Makati City Prosecutors Office isinampa ang kaso pero wala pang decision. Umangal din ang mga taga-SSS dahil wala silang natanggap umanong subpoena sa isinampa nilang kaso para dumalo sa mga pagdinig pero nabigla sila nang malaman nilang for resolution na pala ang case. DOJ Secretary Merciditas Gutierrez, Your Honor! Kung bakit nagkaganito, iyan ang hindi maisplika ng mga bulong brigade sa mga kuwago ng ORA MISMO. Base sa complaint affidavit na binigay ng SSS sa Korte noong October 2, 2003, isinampa ang kaso sa Makati City Prosecutors Office. Sa affidavit, noong Agosto 2001 hanggang Hulyo 2003 ay hindi na nag-remit ang nabanggit na company sa mga employees nito. Kaya naman inilagay ng SSS sa talaan ng delinquent employer ang L&amp;amp;M Maxco. Sa affidavit, nagpadala ng demand letters ang SSS noong Hulyo 24, 2002 na pirmado si Atty. Manuel Rabadan legal counsel ng SSS para magbayad ang kompanyang nirereklamo pero walang nangyari. Matapos ang isang taon, sumagot daw ang company at magbabayad sila sa pamamagitan ng dacion en pago o pagbabayad ng mga ari-arian. Pero wala umanong nangyari sa pangako kaya tuluyang kinasuhan ng SSS ang mga pangalang nabanggit sa itaas. &amp;quot;Ano ang dahilan bakit hindi nagre-remit ang company ng contribution sa SSS?&amp;quot; tanong ng kuwagong magtataho. &amp;quot;Iyan ang hindi natin alam,&amp;quot; sagot ng kuwagong SPO-10 sa Crame. &amp;quot;May makuha kaya ang mga pobreng alindahaw sa SSS?&amp;quot; tanong ng kuwagong urot. &amp;quot;Iyan ang abangan natin, kamote!&amp;quot;</body>
<link>http://www.philstar.com/Article.aspx?articleId=254325&amp;publicationSubCategoryId=94</link>
</article>
<article>
<title>Ipinagpalibang galit</title>
<author>IKAW AT ANG BATAS Ni Atty. Jose C. Sison</author>
<date>
<month>June</month>
<day>17</day>
<year>2004</year>
</date>
<body>MAGKAAWAY sina Dado at Leo. Nag-umpisa iyon nang sampalin ni Dado si Leo at pagkatapos ay inutusan itong lumuhod sa kanyang harapan. Nakita ito ng kanilang kapitan ng barangay kaya madali itong naawat. Pinauwi na lamang si Leo upang maiwasan ang gulo subalit bago tuluyang lumayo si Leo ay nagbanta ito na &amp;quot;Hindi lilipas ang isang buwan ay makakaganti rin ako kay Dado.&amp;quot; Makalipas ang isang buwan, muling nagtagpo ang landas nina Dado at Leo. Nakita ni Leo si Dado na nakasakay sa unahan ng isang dyip. Tumakbo itong palapit at sinaksak si Dado sa tiyan. Tumakas agad si Leo. Samantala, namatay si Dado kinabukasan sanhi ng saksak sa tiyan. Naging depensa ni Leo ang naging matinding galit niya kay Dado dahil sa pagsampal nito sa kanya. Iginiit ni Leo na makakapagpababa raw ito ng kanyang sentensya. Tama ba si Leo? MALI. Ang ginawang pagsampal at pagpapaluhod ni Dado ay nagpababa ng dignidad ni Leo kaya tama lamang na magresulta ito ng matinding galit at paghihiganti. Subalit sa kasong ito, hindi maaaring igiit ni Leo ang depensang nadala lamang siya ng matinding galit, dahil nangyari ang insidente makaraan na ang isang buwan at limang araw. Ang paghihiganti upang makapagpababa ng sentensya ay kinakailangang resulta ng isang maling aksyon na siyang nagbuo sa isip ng biktima ng matinding galit at paghihiganti at kinakailangang nangyari ito sa di katagalan ng panahon kung saan ang isip at damdamin ng biktima ay nanumbalik na sa normal na kondisyon. Kaya, ang pagpatay ni Leo kay Dado bilang ganti ay hindi makapagpapababa ng kanyang sentensya (Pp. vs. Mojica, 70 SCRA 502).</body>
<link>http://www.philstar.com/Article.aspx?articleId=254332&amp;publicationSubCategoryId=94</link>
</article>
<article>
<title>Sa NBA,may nanalo na sa RP wala pa</title>
<author>HALA BIRA! Ni Danny Macabuhay</author>
<date>
<month>June</month>
<day>17</day>
<year>2004</year>
</date>
<body>NAGKATOTOO ang hula ko na magiging NBA 2004 champion ang Detroit Pistons. Kahit na underdog ang Pistons, may paniwala ako na kaya nitong lampasuhin ang Lakers na iniidolo ko. Ganoon nga ang nangyari. Minarder ng Detroit team sa kanilang homecourt ang Lakers. Sa larong ito at katulad din ng mga nakaraang laro ng dalawang nasabing koponan, naging mahigpit ang labanan kung kayat talaga namang nagkakasakitan ng matindi ang mga players maliban sa nagduduruan at nagpapalitan ng masasamang pananalita sa isat isa. Sabagay, sa NBA, naging masyadong pisikal ang mga manlalaro dito nitong mga huling taon kung ikukumpara noong mga unang-una pa nang magsimula ang NBI. Ngayon, ang mga players sa NBA ay hindi lamang matatangkad kundi matitipuno pa ang mga katawan. Subalit, kahit na gaanong kainit ang nagiging labanan ng mga players sa NBI na pagka-minsan nga ay humahantong pa sa suntukan at matinding balyahan, nagbabati kaagad matapos ng laro. Katulad na lamang ng huling limang laro ng Detroit Pistons at LA Lakers sa katatapos na naturang championship finals, maraming players din ang mga nasaktan at napikon ngunit, matapos ang laro, nagbatian at nagyakapan pa. Kitang-kita na kahit na malungkot sapagkat natalo, binati pa ng mga coaches at mga players ng Lakers ang kanilang kalaban. Sana ay ganito rin ang maging ugali ng ating mga kababayan hindi lamang sa larangan ng laro kundi lalo na sa pulitika. Dapat ay mabago na ang takbo ng pag-iisip ng karamihan sa atin at hindi tayo marunong tumanggap ng pagkatalo na para bagang tagumpay na lamang ang nararapat na manaig sa ating buhay. Nasabi ko rin na baka mauna pa ang NBA na magkaroon ng kampeon sa 2004 kaysa sa ating bansa na maghahalal ng bagong presidente. Harinawang hindi na rin magtatagal at ang ating Kongreso ay makapagdedeklara na kung sino ang nanalong presidente at bise presidente.</body>
<link>http://www.philstar.com/Article.aspx?articleId=254339&amp;publicationSubCategoryId=94</link>
</article>
<article>
<title>Genuino dapat sibakin</title>
<author>PANAGINIP LANG Ni Nixon T.Kua</author>
<date>
<month>June</month>
<day>17</day>
<year>2004</year>
</date>
<body>ANG hepe ng Philippine Amusement and Gaming Corporation (PAGCOR) ay dapat sibakin kung talagang nais patunayan ni Madam Gloria na hangarin niya ang ayusin ang mga suliranin ng bayan. Si Chairman Ephraim Genuino ay napakahusay ng manager kaya for the first time sa history ng PAGCOR ay nalulugi ang naturang ahensiya. Never nangyari ito sa tinagal-tagal ng PAGCOR, kaya diyan pa lang ay justified na sipain siya. Bukod sa baon sa utang ang naturang ahensiya, imagine PAGCOR hindi makabayad sa maraming obligasyon dahil sa napakalinaw na mismanagement ay patuloy at parami ang mga milagrong nangyayari sa naturang opisina at pati tuloy share ng opisina ng Pangulo ng Republika ng Pilipinas para sa social fund ay lumiliit o inuutang pa sa labas. Ang hindi lang lugi ay mga benepisyo na tatamuhin ng mga miyembro ng board kasama na ang mga malalaking retirement pay na itinaas ng ilang daang porsyento. Sila sila rin ang nagtaas ng kanilang mga benepisyo sa pamamagitan ng mga board resolution kung saan ang sinumang miyembro ng board ay tatanggap ng tumataginting na P7-million pagka-retire. Ibig sabihin nito, pagkaalis nila sa puwesto, kahit na sila ay sibakin ni Madam Gloria ay entitled sila ng P7-million. Pero balewala iyan at ika nga sa wikang English ay tip of the iceberg lang yan dahil si Chairman Genuino ay namamayagpag pa at patuloy ang mga planong magic dahil ayon na nga sa kanya ay malapit siya kay First Gentleman Jose Miguel Arroyo. Walang takot na kumikilos si Magician Genuino kaya dumarami ang mga haka-haka na baka naman meron siyang mga hawak at marami siyang alam o baka siya ang nakakaalam sa mga alanganing lease contract na pinasok ng PAGCOR sa ibat ibang hotel sa pakikialam ng isang mataas na opisyal ng Malaca&amp;ntilde;ang. Dagdag pa nating tanong kay Chairman Magician bakit naman porsyento pa ng gross income ang dapat ibigay sa may-ari ng bagong hotel diyan sa Maynila samantalang sa iba ay per square meter lang ang lease. Sa laki ng ibabayad nyo, may matitira pa kaya para sa national treasury sang-ayon sa batas na nag-create ng PAGCOR. Nakakainggit naman at sarap-sarap naman niyan para sa hotel na yan dahil ang halagang ibabayad ninyo ay maaaring ipagpatayo ng PAGCOR ng sariling hotel sa loob lang ng ilang buwan. Galing-galing nyo talaga. Parang magic, pera na naging bato pa. Sabagay baka naman pera na ng PAGCOR o ng sambayanan kasama na ang Presidents Social Fund ay na-magic pa at napunta sa bank account ng madyikero. Tama yatang Tagalog ng Magician o Madyikero ay Salamangkero. Hahaha!!! Chairman Genuino ingat lang, baka mabuking ang inyong mga magic at lumagapak kayo, nag-iiba na ang ihip ng hangin at balita namin gustong manampol ni Madam Gloria, baka kayo ang mauna. Careful careful!!! Hindi ba kayo nasabihan ni Vince este Bong pala na mainitin na uli ang ulo ni Madam. * * * Gaya ng pangako ko sa inyo ay bibigyan ko kayo ng listahan ng mga nagbigay ng sponsorship sa GM Robert Dean Barbers golf tournament na ginanap sa Forest Hill at Club Intramuros. Ang naturang golf tournament na wala pang beneficiary at wala rin palang accounting at auditing ng Commission on Audit kahit na kawani ng gobyerno ang mga pinagtrabaho. Ito rin nga pala ang golf tournament na hindi lang two parts kung hindi three at baka four pa dahil sa dami ng GRO na itinable sa mga players na naglaro nuong unang dalawang leg. Ang part 3 nga pala, para sa kaalaman ng mga misis na naglaro ang kanilang mga esposo noong Miyerkules sa Forest Hills at Biyernes sa Club Intramuros ay ginawa sa roof deck kung saan kanya-kanya sila ng ka-partner at ang entertainer ay si Stella L. Meron bang 19th hole sa golf. He-he-he!!! Nagtatanong lang po dahil inaalam ng ibang mga misis sa atin at nagbibigay lang tayo ng brief summary ng ating nakaraang kolum dahil marami ang nagtatanong. Anyway, gaya ng pangako natin, ilalathala natin ang ilan sa mga butihing mga sponsors para naman pag naghold kayo ng golf tournament nyo ay malapitan nyo sila para magbigay ng raffle prizes. Yung iba pa sa Sabado dahil kinukumpleto pa natin. Prinsipe BB as in buhok dahil tallest hairstyle, huwag niyo ng itago, dapat diyan transparent rin hindi ba? Tsaka makukuha rin namin yan. Anyway, kung hindi kayo pagbigyan, sorry na lang kayo. Siguro hindi kayo anak ng dating senador, kapatid ng kongresista at kapatid pa ng gobernador. Bukod pa ay baka hindi kayo maka-deretso sa Malaca&amp;ntilde;ang gaya ng Prinsipe BB at wala kayong mga sipsip na kawani gaya ng mag-partner na MM at lalong wala kayong retiradong pulis na si Col. B. na magaling sa &amp;quot;friendly&amp;quot; persuassion. Siyanga pala, para rin sa kaalaman ng mga naglaro at nagbayad ng P4,500 na bagamat naglaro ng dalawang leg ay naghangad ding umuwi na may mapanalunang raffle, may lima o anim na tv set na dapat ipa-raffle ang nawala. Hindi lang natin malaman kung talagang nawala o naisipang huwag na lang isali sa raffle at iuwi na lang sa kani-kanilang bahay. Balita nga lang namin ang pinakamalaki at pinakamaganda ay napunta sa magandang sales agent ng isang hotel diyan sa Roxas blvd. Yun bang pinadalhan ng isang kuwarto ng bulaklak ng ating Prinsipe nuong birthday niya. Iba talaga ano!!! Kaya siguro mahal ni J. Anyway, bago tayo lumayo ng lumayo, ilan sa nagbigay ng cash para sa pambili ng raffle ay si NCRPO Chief Ed Aglipay na nagbigay ng P10,000, si WPD Chief Gen. Bulaong ng P30,000 at Philippine Ports Authority ng P10,000 din. Bakit mas malaki ang binigay ni Bulaong kay Aglipay? Ganoon din si Ginoong Al Cusi ng Philippine Ports Authority na nagbigay ng P10,000. Saan naman nanggaling ang binigay nilang dalawa? Galing kaya sa suweldo nila? He-he-he!!! Baka sa intelligence fund pero diyan ba dapat gamitin yan, kung hindi naman kanino hiningi??? Ang Intellicare na pinilit gawing health card provider ng grupo ni Prinsipe para sa mga empleyado ng PTA ay nagbigay ng P100,000 pesos. Wow na wow, sana sa health needs na lang ng empleyado o naging discount na lang ng empleyado na sila ring nagbabayad ng kanilang health card. Grabe!!! Todo na ba ito? Hindi pa siyempre, gutom pa ang mga buwaya sa Agusan Marsh malapit sa Surigao. Samantalang ang PAGCOR ay nagbigay ng P50,000. Akala ko ba nalulugi, sana pinanggawa na lang ng ilaw, he-he-he!!! Baka ilaw sa Surigao, dahil ang Makati well lighted na. O hayan mahihingihan nyo ng donations ang mga yan, pero abangan next column meron pa. Take note, mabait at mapagbigay na donor sila, kaya bukod sa birthday golf cup, baka ordinary birthday magbibigay din. Isa pa, yung mga nangangailangan hingi na at tiyak hindi sila makakatiis, kung ayaw, alam nyo na kung bakit. Mahina kayo at walang sinabi. Tsk! Tsk! Tsk! * * * Para sa anumang reaksyon, sumulat lang sa nixonkua@yahoo.com o kayay mag text sa 09272654341. Mapapakinggan nyo rin po ang inyong lingkod sa DZEC 1062 mula 4:30 hanggang 6:00 ng hapon, Lunes hanggang Huwebes.</body>
<link>http://www.philstar.com/Article.aspx?articleId=254342&amp;publicationSubCategoryId=94</link>
</article>
<article>
<title>EDITORYAL - Maraming Pinoy ang walang trabaho</title>
<author></author>
<date>
<month>June</month>
<day>18</day>
<year>2004</year>
</date>
<body>MARAMI ang nagiging desperado kapag walang trabaho. May nag-aamok at ang matindi ay nagpapakamatay. Katulad ng isang lalaki na nagbigti, nalathala ito sa Pilipino Star NGAYON ilang buwan na ang nakararaan. Ayon sa report, matagal nang naghahanap ng trabaho ang lalaki pero hindi makakita. Naging palamunin ng magulang sa matagal na panahon. Nakatapos ng pag-aaral subalit mailap ang pagkakakitaan. Pinili na lang magpakamatay para matakasan ang kawalan ng trabaho. Isang ama naman ang naghuramentado. Nanaksak ng kapitbahay dahil sa pagka-desperadong makakita ng trabaho. Maraming anak ang lalaki at hindi niya malaman kung saan ikukuha ng ipakakain sa mga ito. Sa kaguluhan ng isip, nanaksak at nakapatay ng kapitbahay. Lalo nang naging masalimuot ang kanyang buhay. Dahil sa kawalan ng trabaho kaya nangyari ang dalawang malalagim na insidente. At kung maraming walang trabaho tiyak na mataas din ang insidente ng mga ganitong pangyayari. Maraming magiging desperado at tuluyang magdidilim ang isipan dahil sa kawalan ng pagkakakitaan. Ayon sa report ng Department of Labor and Employment (DOLE) may limang milyon na ang bilang ng mga walang trabaho sa kasalukuyan. Ayon sa survery na ginawa nitong nakalipas na April 2004, tumaas ang bilang ng mga walang trabaho ng 13.7 percent mas mataas sa bilang na 12.2 percent o 4.2 milyong noong nakaraang taon. Pero sabi ng DOLE, ang pagtaas ng bilang ng walang trabaho ay &amp;quot;seasonal&amp;quot;. Anila, talagang maraming walang trabaho sapagkat nadagdag dito ang mga nag-graduate noong April. Problema ang kakulangan ng trabaho sa bansang ito at ito ang nararapat bigyang prayoridad ng pamahalaan. Makapag-create ng trabaho para sa mamamayan. Ang nangyayariy walang maibigay na trabaho habang palobo nang palobo ang populasyon. Itinutulak pa nga ang mga Pinoy para mag-abroad dahil wala ngang makitang trabaho rito. Ngayoy lalo pang nagiging maliit ang tsansa na mabigyan ng trabaho ang mga jobless dahil sa umiinit na tension sa pulitika. Wala pang linaw kung sino ang nanalong presidente at bise presidente. Kung maiproklama na ang nanalong pinuno, ang paglikha ng mga trabaho ang unahin para wala nang maging desperado at humantong sa pagpapakamatay. Trabahong pang matagalan at hindi padamput-dampot lamang ang kailangan. Kung may trabaho sa ating bansa, hindi na rin mangingibang bayan ang mga Pinoy.</body>
<link>http://www.philstar.com/Article.aspx?articleId=254433&amp;publicationSubCategoryId=94</link>
</article>
<article>
<title>Kabanal-banalang Puso ni Jesus</title>
<author>ALAY - DANGAL Ni Fr. Jose C. Blanco, S.J.</author>
<date>
<month>June</month>
<day>18</day>
<year>2004</year>
</date>
<body>ANG puso ay simbolo ng pag-ibig. Mula sa kaibuturan ng kanyang pagkatao nagmamahal ang isang tao. Ang puso ni Jesus ay nagsasabi ng kanyang dakilang pag-ibig para sa atin. Naging tao Siya, namatay at nabuhay muli para sa atin. Sa Ebanghelyo sa araw na ito, kapistahan ng Kabanal-banalang Puso ni Jesus, ibinigay sa atin ang isang talinghaga tungkol sa awa at habag ng Diyos (Lk. 15: 3-7). Sinabi sa kanila ni Jesus ang talinghagang ito: &amp;quot;Kung sinuman sa inyo ay may 100 tupa, at mawala ang isa, ano ang gagawin nyo? Iiwan ang 99 sa ilang at hahanapin ang nawawala hanggang sa matagpuan, hindi ba? Kapag nasumpungan, masaya niya itong papasanin. Pagdating ng bahay, aanyayahan niya ang kanyang mga kaibigan at mga kapitbahay. Sasabihin niya, &amp;quot;Makipagsaya kayo sa akin, sapagkat nasumpungan ko ang aking tupang nawawala!&amp;quot; Sinasabi ko sa inyo, magkakaroon ng higit na kagalakan sa langit dahil sa isang makasalanang nagsisisit tumatalikod sa kanyang kasalanan kaysa 99 na matuwid na hindi nangangailangang magsisisi.&amp;quot; Isang tupa ang nawala. Iniwan ng pastol ang 99 na tupa sa isang ligtas na lugar upang hanapin ang isang nawawalang tupa. Nang matagpuan niya ang nawawalang tupa, pinasan niya ito. Pagdating niya sa kanyang tirahan, inanyayahan niya ang kanyang mga kapitbahay at kaibigan upang magdiwang. Nagtapos ang talinghaga sa pamamagitan nang pagsabi na kung silay natutuwa sa pagkatagpo sa nawawalang tupa, lalong mas higit ang kagalakan sa langit tungkol sa pagsisisi ng isang makasalanan. Parating hinahanap ni Jesus ang mga makasalanan. Naghihintay siya upang ibigay sa kanila ang kapatawaran. Naghihintay siyang mayakap ang isang makasalanang nagsisisi.</body>
<link>http://www.philstar.com/Article.aspx?articleId=254463&amp;publicationSubCategoryId=94</link>
</article>
<article>
<title>EDITORYAL - Pinakamabagal na canvassing sa mundo</title>
<author></author>
<date>
<month>June</month>
<day>19</day>
<year>2004</year>
</date>
<body>NAKAKAHIYA pero iyan ang totoo, ang canvassing ng boto noong May 10 elections ang pinakamabagal sa buong mundo. Hanggang ngayon, wala pang linaw kung sino ang nanalong presidente at bise presidente. Hindi pa alam kung may makapanunumpang pinuno ng bansa sa June 30. Labing-isang araw na lamang at malabung-malabo pa. Patuloy ang walang tigil na ngakngakan sa Kongreso. Nauubos ang oras sa mga walang kakuwenta-kuwentang bagay. Laging may kontra. Laging may puna. Nagtalsikan na ang mga laway subalit wala pa ring makitang resulta. Kamakalawa, hiniling ng mga kaalyado ni Fernando Poe sa Supreme Court na itigil ang canvassing. Ito ang ikalawang pagkakataon na hiniling ng opposition na itigil ang canvassing dahil &amp;quot;illegal at unconstitutional&amp;quot; ang procedure. At hindi lamang ang taumbayan ang naiinip sa ganito kabagal na bilangan. Maski ang mga foreign observers ay nagpahayag na dito lamang sa Pilipinas nangyari na isang buwan nang nakalilipas ang election ay wala pa ring resulta kung sino ang nanalong presidente at bise presidente. Sabi ng Austrian professor na si Dr. Hans Kochler ng University of Innsbruck nang interbyuhin matapos mag-observe sa House of Representatives, &amp;quot;Kumpara sa mga election na aking naobserbahan, ang proseso dito sa Pilipinas ay napaka-bagal. I guess its the slowest in the world.&amp;quot; Idinagdag pa ni Kochler na hindi raw dapat umabot nang matagal ang pagbibilang. Kailangan daw na maging mabilis ang pagcanvas sapagkat dito nakasalalay ang katatagan ng bansa. Sa kanila raw sa Austria ay manu-mano rin ang bilangan subalit mabilis ang proseso. Pagkatapos daw mag-closed ng mga presinto sa araw ng election, ang statistical sample ay agad na kukunin at ang final results ay napo-project nang accurate. Bago raw lumubog ang araw ay alam na kung sino ang nanalo. Hindi ganito ang nangyayari sa Pilipinas. Buwan ang binibilang bago tuluyang maiproklama ang nanalong kandidato. Maraming kumukontra, marami ang ngakngak at marami ang nagpi-filibuster katulad nang ginawa ni Sen. Nene Pementel. Hindi lamang sa presidente at bise presidente may problema kundi pati na rin sa iba pang tumakbo sa posisyon. May isang nanalong congressman na isang araw lang nanungkulan sapagkat nag-adjourned na ang Kongreso. Mabagal ding nadesisyunan ng Commission on Elections ang kanyang kaso. Mabagal ang proseso ng bilangan dito sa bansa at lalo pang pinababagal nang walang tigil na ngakngakan. Walang ibang kawawa sa nangyayaring ito kundi ang taumbayang naghihintay ng serbisyo mula sa gobyerno. Tapusin na ang canvassing.</body>
<link>http://www.philstar.com/Article.aspx?articleId=254557&amp;publicationSubCategoryId=94</link>
</article>
<article>
<title>Bobot hindi ka Santo!</title>
<author>BANAT NI BATUIGAS Ni Bening Batuigas</author>
<date>
<month>June</month>
<day>19</day>
<year>2004</year>
</date>
<body>PATULOY ang mga sumbong na dumarating sa akin na nagpapatunay na hindi santo itong si SPO4 Arsenio Bobot Mangulabnan, ang naka-floating na kumpare ni Sr. Supt. Jovy Gutierrez, ang overstaying na hepe ng Makati City police. Panay kasi padala sa akin ng mga impormasyon, karamihan ay galing pa sa kapwa niya pulis na nagsasabing itong si Mangulabnan ay matalas sa pitsa at bukolero pa. Ang napili natin sa ngayon ay ang sumbong ng dating kasamahan ni Mangulabnan sa Task Force Jericho ng DILG Kung saan tumiba siya ng limpak-limpak na salapi at sa katunayan ay nakapagpatayo pa ng apat na pintong apartment at nakabili ng dalawang Honda Civic. He-he-he! Kaya pala nagpapatayan ang mga pulis natin para lang mapa-assign diyan sa Jericho na yan! Si Mangulabnan pala ang kolektor noon ng Jericho sa Region 3. Pero ng mawala ang hepe niya, ipinagpatuloy niya ang ilegal na gawain niya kayat kamuntik na siyang ma-entrap. Mabuti na lang at may gumitna kayat hayun naabsuwelto siya. Nagpa-transfer si Mangulabnan sa SPD at doon naibenta niya ang isa sa kanyang kotse para may panggastos siya. Pero sandali lang at nakumbinsi na naman niya ang hepe niya sa SPD at gumawa siya ng sariling butas para kumita. Ang siste, binukulan niya ang hepe niya kayat itinapon siya sa Muntinlupa City. Pero hindi nagtagal doon si Mangulabnan at kinausap niya ang kumpare niyang si Gutierrez nga at lumipat siya sa Makati City. At doon nagsimula ang kalbaryo ng mga constituents ni Makati Mayor Jojo Binay. He-he-he! Mukhang ginawang gatasan ni Mangulabnan ang mga botante ni Binay no? Inilagay kaagad ni Gutierrez ang kumpare niya sa anti-carnapping unit. Pero dahil nakitaan niya ng potential ang kanyang kumpare  sa pera ba?  inilipat siya ni Gutierrez sa AID-SOT nga, anang sumbong ng pulis-Makati. At doon na nagsimulang mamayagpag itong si Mangulabnan na ng sumunod na mga buwan ay panay Lacoste na ang mga suot na mga damit at jacket. Alam ng nagsumbong na dating taga-Jericho na kung ang suweldo lang nila ang aasahan ni Mangulabnan, eh tiyak hindi ito makabili ng mamahaling damit tulad ng Lacoste nga. He-he-he! Baka may halong inggit lang itong mga sumbong laban kay Mangulabnan, di ba mga suki? Ayon sa kapwa niya pulis, open secret na itong ginagawa ng grupo ni Mangulabnan ukol sa recycling ng shabu sa Makati City tulad ng sumbong ni Rosalie Geronimo alyas Betcha. Kaya lang inamin niya, na mahirap itong maebidensiyahan para gumapang sa korte nga at maipit itong bida natin. May suspetsa rin umano na itong grupo ni Mangulabnan ang nasa likod ng supply ng shabu diyan sa Makati City jail. May mga preso kasi diyan na patuloy na nangangayayat at nauubos ang perang bigay ng pamilya nila dahil laganap pa ang supply ng droga. At nagsusulputan ang droga roon kapag dumalaw ang taga-AID-SOT sa mga kakilala nila, anang pulis Makati. He-he-he! Ano ba yan! Mukhang may demolition job na laban kay Mangulabnan ah, di ba mga suki? Pero naniniwala itong pulis Makati na maabsuwelto itong si Mangulabnan sa mga kaso niya dahil sa maganda nilang relasyon ni Supt. Ronald Simon Sabug ng SPD. Abangan!</body>
<link>http://www.philstar.com/Article.aspx?articleId=254564&amp;publicationSubCategoryId=94</link>
</article>
<article>
<title>To &amp;quot;ER&amp;quot; is human</title>
<author>AKSYON NGAYON Ni Al G. Pedroche</author>
<date>
<month>June</month>
<day>19</day>
<year>2004</year>
</date>
<body>MALING-MALI raw ang oposisyong kaalyado ni Fernando Poe Jr. sa demand na buksan ang mga election returns (ER) para alamin kung ang mga kinukuwestyon nilang certificates of canvass (CoC) ay hindi dinuktor. Well, may kasabihang to &amp;quot;ER&amp;quot; is human. Pero naniniwala ang oposisyon na kapag binuksan ang mga statements of votes (SoV) at ER, para na ring na-&amp;quot;COC&amp;quot; in the act sa kanilang pandaraya ang administrasyon. Sabi ni Senate President Franklin Drilon, kung pagbibigyan ang oposisyon sa kahilingan nito, hindi matatapos ang canvassing. Mantakin mo nga namang iisa-isahin ang mga detalyadong ER na mula sa precinct level. Aabuti nga naman ng maraming taon ang pagbibilang kung magkagayon dahil halos 200,000 ang mga ER na bubusisiin. Ngunit isang bagay lang ang ibig patunayan ng kampo ni Fernando Poe, Jr. Na &amp;quot;talamak&amp;quot; at &amp;quot;garapalan&amp;quot; ang ginawang pandaraya ng administrasyon sa katatapos na eleksyon. Hindi ang buong oposisyon ang may ganyang paniniwala. Nauna nang nag-concede si presidential bet Raul Roco. At ang kampo ni Roco ay nagsabi na ring mangalap ng ebidensya ng pandaraya ang kampo ni FPJ at idulog sa tamang lupon na didinig nito. At batay sa balitang nabasa ko sa diyaryo kahapon, nagpahayag na rin ang kampo ni presidential bet Panfilo Lacson na walang &amp;quot;massive&amp;quot; o malawakang pandaraya sa katatapos na eleksyon. Tanging ang kampo na lang nina FPJ at Bro. Eddie Villanueva ang mariing nag-aakusa na malawakan ang ginawang pandaraya ng GMA camp. Gaya nang nasabi ko na, hindi ko inaabsuwelto ang administrasyon. Pero ang canvassing committee ng Senado at Mababang Kapulungan ay dapat lamang mag-concentrate sa pagsu-suma ng mga certificates of canvass para tupdin ang constitutional mandate at makapagproklama ng Presidente sa pagtatapos ng buwang ito. Ang ano mang reklamong dayaan ay dapat idulog sa electoral tribunal na binubuo ng mga mahistrado ng Korte Suprema. Sa mga nangyayaring akusasyon ngayon, pinasisiklab ang galit ng taumbayan nang hindi pa dumaraan sa due process ang alegasyong dayaan na ginawa ng administrasyon. Hindi ito makabubuti para sa ating bayan na naghihirap na.</body>
<link>http://www.philstar.com/Article.aspx?articleId=254572&amp;publicationSubCategoryId=94</link>
</article>
<article>
<title>Bayot sa NBI nagpakamatay</title>
<author>ORA MISMO Ni Butch M. Quejada</author>
<date>
<month>June</month>
<day>19</day>
<year>2004</year>
</date>
<body>MAY milagrong nangyari sa NBI Treatment and Rehabilitation Center diyan sa may Barangay Kaybagal South, Tagaytay City. Nagbigti daw ang isang Arles Bayot, 30, isang drug dependent sa rehab ng NBI. Sa comfort room ito nakitang nakabigti sa nylon cord ng mga authorities ng rehab. Pipi at bingi si Arles ayon sa mga Bulong brigade ng mga kuwago ng ORA MISMO. Sinasabing kasapi ng Dios ko day si Bayot ayon sa mga bulong brigade sa mga kuwago ng ORA MISMO. Noong Hunyo 14, nagbigti si Bayot sa hindi malamang dahilan. Nagtataka ang mga kuwago ng ORA MISMO, kung saan kumuha ng nylon cord si Bayot. Hindi ba bawal ito sa loob ng rehab center? NBI bossing Reynaldo Wycoco, Sir! Kung anuman ang dahilan ng kanyang pagkamatay iyan ang dapat imbestigahan. May negligence ba dito? DOJ Merceditas Gutierrez, Your Honor! Nakakahiya ito sa parte ng gobyerno na mismo sa loob ng rehabilitation center nagkaroon ng ganitong pangyayari. DDB bossing Joe Calida, Your Honor! Ang pagsagip sa mga drug dependents ang isa sa mga pangunahing programa ng gobyerno para muling mabigyan ng pagkakataon ang mga sugapa sa droga na makapagbagong buhay. Hindi biro ang fundings na inilaan ng gobyerno para sa NBI rehab center. Take note, DBM Secretary Boncodin, Your Honor. Sino ba dapat ang sisihin sa pagkamatay ni Bayot? tanong ng kuwagong adik sa floorwax. Command responsibilities, di ba? anang kuwagong tulak ng kariton. Bakit nagkaroon ng kapabayaan tungkol kay Bayot? Iyan ang dapat sagutin ni NBI-TRC bossing Dr. No este mali Dr. Diokno pala. Ito ang abatan natin, kamote!</body>
<link>http://www.philstar.com/Article.aspx?articleId=254578&amp;publicationSubCategoryId=94</link>
</article>
<article>
<title>Dahil sa galit kay GMA, naiinis na ang bayan kay Nene</title>
<author>HALA BIRA! Ni Danny Macabuhay</author>
<date>
<month>June</month>
<day>19</day>
<year>2004</year>
</date>
<body>MARAMI sa ating mga kababayan ngayon ay sumisigaw na nadaya sila ni Sen. Aquilino Nene Pimentel. Nagulat ako sa paratang na ito laban sa beteranong pulitiko. Ano ang gustong sabihin nito? Di ba kahahalal pa lamang sa kanya ng taumbayan at pumangatlo pa nga yata kung hindi ako nagkakamali sa mga nanalong senador nitong nakaraang eleksyon? Anong pandaraya ang ginawa ni Nene Pimentel? Bago mag-eleksyon nitong Mayo 10, bidang-bida si Pimentel. Siya talaga ang naging baby o Nene ng mamamayang Pilipino. Maraming bilib sa kanya hindi lamang dahil sa magaling siyang mambabatas kundi isa siya sa mga kakaunting pulitiko na may prinsipyo. Lubos na sumikat si Nene sa kanyang matibay na paninindigan noong impeachment trial ni dating Pangulong Erap Estrada. Nakipag-alyado siya kay GMA nang palitan nito si Erap bilang pangulo ng ating bansa sa pamamagitan ng People Power II. Marami ang nagtaas ng kilay at nagtaka kung bakit pinili ni Pimentel na sumanib at tumakbo bilang senador sa partido ni FPJ nitong nakaraang eleksyon kahit na ang nakararaming mga kasamahan ng aktor ay mga dati niyang kalaban sa pulitika. Ganoon pa man, nang dahil nga marahil sa magandang imahen ni Pimentel, maliwanag na ibinoto pa rin siya kahit na ng mga tagasuporta ng administrasyon sapagkat nag-number 3 siya sa mga nanalong senador. Subalit, biglang marami ngayon ang naiinis kay Nene Pimentel nang dahil sa ginagawa niyang filibuster o pagsasayang ng oras sa kasalukuyang ginaganap na bilangan ng joint canvassing committee ng kongreso. Marami sa ating taumbayan ang mga nasusuya na sa ginagawang kalokohan ni Pimentel at ng mga taga-oposisyon upang maantala ang bilangan at pagpoproklama ng mananalong pangulo at pangalawang pangulo ng ating bansa. Marami ang nagsisisi na ibinoto nila si Pimentel sa pagka-senador nitong katatapos na eleksyon. Para daw silang nadaya ni Nene. Kami man ay nagtataka kung bakit nagkaganito si Pimentel. Bakit nagpapagamit siya sa sobrang pulitikahan? Bakit ang prinsipyo nina Angara, Sotto at Oreta ang sinusunod niya at hindi ang kagustuhan ng mamamayan? Bakit kaya hanggang langit ang galit niya kay GMA at sa administrasyon na lalabanan niya kuno til kingdom come? Siguro ay may pagkakataon pa upang mabawi ni Pimentel na maging nene siyang muli ng sambayanang Pilipino.</body>
<link>http://www.philstar.com/Article.aspx?articleId=254585&amp;publicationSubCategoryId=94</link>
</article>
<article>
<title>Lalabas at lalabas ang tunay na kulay</title>
<author>PANAGINIP LANG Ni Nixon T.Kua</author>
<date>
<month>June</month>
<day>19</day>
<year>2004</year>
</date>
<body>Nuong nakaraang Miyerkules ng gabi ay biglang niyaya ni Robert Dean Barbers ng Philippine Tourism Authority ang mga opisyales sa mga probinsya ng naturang ahensiya para kumain sa mamahaling Japanese restaurant diyan sa Pan Pacific Hotel. Natuwa naman ang mga resident managers at ilang opisyales ng PTA dahil sarap nga naman kumain duon at kahit papaano ay makakasama nila ang Prinsipe ng Surigao. Ewan ko lang kung galing sa bulsa niya ang pinambayad niya o charge to PTA, sa madaling salita charge sa kabang yaman ng bayan. Buong akala nila ay okay na at may mga pagbabagong mangyayari, pagbabagong para sa kabutihan. Hehehe!!! Hindi pala, panandalian lang pala at kahapon lumabas na naman ang tunay na kulay ng Prinsipe. May kailangan pala siya sa mga opisyales ng PTA. Tinablan pala siya ng mga expose natin nitong nakaraang ilang araw ukol sa mga paggamit niya ng facilities ng gobyerno, manpower ng gobyerno at pera ng gobyerno para sa kanyang sariling kapakanan, lalo na ang para sa pag celebrate ng kanyang birthday. Kahapon, nagpapirma siya ng isang sulat para sa editor ng Ang PILIPINO STAR NGAYON kung saan nilalabas niya ang kanyang mga achievements kuno at suporta kuno ng mga opisyales ng naturang opisina bilang pangontra sa mga siniwalat natin. Kita mo na, nagpapapirma ka pa lang ay nagtawagan na sila. Hehehe!!! Sibakin mo nga lahat. Sabagay, may sarili ka nga palang interpretation ng civil service rules and regulations. Prinsipe ka nga pala, kaso Surigao lang at balita natin alam na ni Madam Gloria mga kalokohan diyan, samantalang si Senador Richard &amp;quot;Dick&amp;quot; Gordon na sinisiraan mo lagi at nilalaglag mo pa sa mga kilala at kakutsaba mo ay nag-iinit na rin para mag-imbestiga. Hehehe!!! Wala ng magtatanggol sa yo diyan sa Senado. Akala ba niya dahil sa kanyang mga pagbubuhat ng sariling bangko ay titigil tayo sa pagsisiwalat ng mga umaalingasaw na kabulukang nangyayari diyan sa opisina niya. Isa pa, sino naman ang lolokohin niya, natural pipirma lahat dahil baka ilipat niya sa Zamboanga o di kayay sa malayong lugar ang mga ayaw. Ang dapat niyang gawin ay sagutin kung bakit ginamit ang mga empleyado ng naturang ahensiya sa pag-solicit ng mga prizes, kasama na ang cash at kind, sa kanyang golf tournament. Dapat rin niyang sagutin kung bakit hindi buo ang binayarang green fees ng mga lumahok sa kanyang two leg golf tournament in celebration of his birthday. Hindi ba napakalinaw na unfair ito dahil sarili ang inaangat niya at hindi ang opisina o turismo. Dapat rin niyang sagutin kung ilan ba lahat ang mga nakolekta nilang pera, ang mga pang raffle at pinaka importante sino ba ang mga nagbigay ng pang-raffle at bakit sila nagbigay. Sa madaling salita, ano ang kapalit? Gaya na lang ng binigay ng Intellicare, ang health card provider ng PTA. Ayaw nating isipin na sa isang taon ay tiyak na ang naturang kumpanya bilang health care provider ng PTA. Komo pera ng bayan at resources ng bayan ang ginamit niya sa pansariling interest, dapat magkaroon ng auditing yan at dapat niya ipaliwanag lahat yan. Hindi na bale yung pagpupuno niya ng kuwarto ng sales agent ng isang hotel ng bulaklak sa birthday nito, huwag lang charge rin sa pondo ng PTA. Siyanga pala, nililigaw raw ni Prinsipe ng Surigao ang isyu at sinasabing ang sales agent raw ay may boyfriend na isang basketbolista, mali ho, hindi yun ang pinadalhan ng maraming bulaklak, huwag ka naman magturo ng iba. Alam mo kung sino at kasama mo pa nga sa Pier One sa The Fort minsan. Sabagay parehong J ang umpisa ng pangalan. Palusot ka naman agad, siguro galit na si Kumander ano, pero hindi ka naman takot sa kanya dahil nagpadala ka lang naman ng bulaklak. Ano nga naman masama ruon, support lang yon sa tourism industry hindi ba. Pero bago tayo tuluyang iligaw ni Prinsipe, ang dapat niyang sagutin ay mga isyung nilantad natin at hindi mga self serving achievement. Yan ang importante at huwag kang mag-alala at mag witch hunt kung sino ang nagbibigay sa atin ng impormasyon, marami sila dahil hindi nila matiis ang mga milagrong nangyayari riyan. Katunayan kahapon ay may nakausap pa tayong mga empleyado ng PTA na may mga binulong sa atin na mga purchases ng mga mamahaling gamit na talaga namang overpriced. Abangan nyo nga lang dahil iniipon pa natin ang mga ebidensya. Magugulat kayo. Meron ding tungkol sa mga trabaho ng naturang opisina kunwari pero may mga kontratista at as usual hanep ang komisyon. Hehehe!!! Galing talaga at malinis daw pero nangangamoy na. Meron namang kuwento ukol sa ilang mga mayor na bagamat pinapunta ng Malakanyang sa tanggapan ng Prinsipe ay hiniya dahil natalo daw ang ama sa bayan ng mga naturang mayor. Bengatibo talaga. Nakalimutan mo ba politics is addition. Sabagay, kaya nga natalo ang erpats mo, hindi nyo nga naman kailangan ang boto ng mga taga industriya ng turismo. Hehehe!!! Tandaan mo lang, iba lately si Madam Gloria. Magpapakitang gilas yan at baka ma-sample ka. Sabagay, pinagmamalaki mo naman na malapit ka at malakas kay Madam. Kaya??? Tingnan na lang natin pag dumami pa ang bulok na lalabas. Abangan at may kasunod pa. Hehehe!!! * * * Para sa anumang reaksyon, sumulat lang sa nixonkua @yahoo.com o kayay mag text sa 09272654341. Mapapakinggan nyo rin po ang inyong lingkod sa DZEC 1062 mula 4:30 hanggang 6:00 ng hapon, Lunes hanggang Huwebes.</body>
<link>http://www.philstar.com/Article.aspx?articleId=254590&amp;publicationSubCategoryId=94</link>
</article>
<article>
<title>EDITORIAL - Hustisya sa mga pinatay na huwes</title>
<author></author>
<date>
<month>June</month>
<day>20</day>
<year>2004</year>
</date>
<body>PITONG judges na ang pinapatay na parang manok simula pa noong 1999. Ika-pito si Judge Voltaire Antonio Rosales sa mga pinatay ayon sa Malaca&amp;ntilde;ang. At pawang hindi pa nalulutas ang kaso ng mga pinatay na judges. Nananatiling naghihintay ng hustisya ang pamilya ng mga pinatay. Kung ang mismong mga pinatay na judges ay hindi agad-agad makakamit ng hustisya, paano pa ang karaniwang mamamayan na pinapatay ding parang manok. Matatambak na lamang ba ang kaso sa mga hindi pa malutas-lutas? Parang pinatay na manok si Judge Rosales noong hapon ng June 10. Dinadrive nito ang kanyang sasakyan sa Tanauan, Batangas, nang barilin ng isang naka-motorsiklong lalaki. Halatang planado at sanay ang lalaking bumaril kay Judge Rosales. Nang magpabagal ng takbo si Judge dahil sa isang hump, dinikitan ng gunman at tatlong bala ang ibinaon sa katawan ng magaling at matapang na judge ng Tanauan Regional Trial Court. Pagkatapos barilin, mabilis na tumakas ang suspect. Ang asawa ni Judge Rosales na si Felomina ay agad na nagpahayag ng suspetsa na isang drug dealer ang nasa likod ng pagpatay. Isang drug dealer umano ang naipakulong ng kanyang asawa at ito ang nag-utos sa krimeng iyon. &amp;quot;Judge Bitay&amp;quot; din si Rosales. Katibayan dito ang 14 na drug traffickers na kanyang hinatulan ng kamatayan. Walang kinatatakutan si Rosales maski nga ang mga salot na drug traffickers. Marami nang napapatay na judges at karamihan pa ay mga gumaganap ng maayos sa kanilang tungkulin. Kung sino ang gumagawa ng mabuti ang pinapatay samantalang ang mga hukom na nababayaran o nasusuhulan ay patuloy na nabubuhay. Panahon na para proteksiyunan ang mga judges. Bigyan ng kaukulang seguridad ang mga judge na humahawak ng mga mabibigat na kaso katulad ni Rosales. Bigyan ng dalawang eskort o mahigit pa para maipagtanggol. Kung may naka-assigned na bodyguards si Rosales, hindi mangyayari ang pag-ambush sa kanya. Sa dami ng mga kaso laban sa illegal drugs at kidnap for ransom na hinahandle ng isang judge, tiyak na nakaharap siya sa panganib. Ang isang paa niya ay nakatapak sa hukay. Kailangan ng bansa ang mga katulad ni Judge Rosales na matapang at mabagsik magparusa sa mga salot ng lipunan. Meron pa kayang katulad niya? Meron pa naman marahil. At ang mga natitira pang tulad niya ang dapat pangalagaan ng pamahalaan. Hindi sila dapat hayaang barilin na parang manok.</body>
<link>http://www.philstar.com/Article.aspx?articleId=254677&amp;publicationSubCategoryId=94</link>
</article>
<article>
<title>Pagpupugay sa mga ama</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>June</month>
<day>20</day>
<year>2004</year>
</date>
<body>NGAYONG araw na ito, hayaan niyong batiin ko ang mga milyun-milyong amang katulad ko ng isang maligayang Fathers Day. Sa araw na ito, bigyan natin ng panahon ang ating sarili na suriin ang ating papel sa loob ng ating mga tahanan at pamilya. Ang ama ang haligi at sandigan ng pamilya. Sa kanya nagmumula ang lakas at katatagan para sa kanyang asawa at mga anak lalo na sa panahon ng matinding pagsubok. Siya ang pangunahing model ng mga anak, hinahangaan at tinitingala. Sa tradisyonal na pananaw, ang papel ng ama ay buhayin ang kanyang pamilya. Siya ang naghahanapbuhay upang maibigay ang mga pangangailangan ng kanyang mag-anak. Subalit hindi na ganito ang papel ng mga ama ngayon. Kasabay ng pagbago ng panahon, nagbago na rin ang papel ng mga ama sa loob ng tahanan. Tumutulong na rin siya sa mga gawaing bahay, lalo na sa pag-aalaga at pagpapalaki ng mga anak. Hindi lamang ang mga ina ang may aktibong papel sa pag-aaruga ng mga bata. Sa makalumang pananaw, ang mga ama ay masyadong istrikto at kinatatakutan. Subalit ngayon mas magiging malapit na ang mga ama sa kanilang mga anak. Nagiging mas bukas na komunikasyon sa pagitan ng ama at anak. Ang masaya at maaayos na relasyon ng mga anak sa kanilang mga ama ay napakahalaga sa paghubog sa mga responsable, disente, mababait at kapakipakinabang na mga anak at mamamayan. Tunay ngang sa tahanan nagsisimula ang pisikal, emosyonal, intelektual, sikolohikal at kultural na pag-unlad ng ating mga anak. Kaya sa araw na ito, sa mga katulad kong mga ama at asawa, sana ay mabigyan natin ng panahon ang ating pamilya at maiparamdam sa kanila ang pagmamahal at pagpapahalaga.&amp;lt;</body>
<link>http://www.philstar.com/Article.aspx?articleId=254690&amp;publicationSubCategoryId=94</link>
</article>
<article>
<title>Takot ba kayong tumaba?</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>June</month>
<day>20</day>
<year>2004</year>
</date>
<body>DATI ang mga babae lamang ang may eating disorder. Dahil nga conscious sila sa pagpapaganda ng kanilang katawan kaya nagdidiyeta sila sa pagkain. May mga babae na kapag napapalakas ng kain ay kaagad na binabanggit ang timbang. May ibang pilit na isinusuka ang mga kinain nila sa takot na bumigat ang timbang nila. Meron naman na kapag nakapagpaanak na ay tumataba at nagiging lumba-lumba. Marami ang sobra ang appetite at hindi maawat sa pagkain. May mga kaso rin na dahil sa sobrang pagda-diet kaya humina ang katawan, pumayat at nagkakasakit. May mga takot na tumaba gaya ng yumaong si Karen Carpenter ng pamosong singing group na The Carpenters. Dahil sa sobrang pagre-reduce dinapuan siya ng anorexia nerbosa na kanyang ikinamatay. Isang pag-aaral sa Florida na ginagawa sa mga estudyante ng isang unibersidad ang nagulat na maging ang mga lalaki ay meron ding eating disorders. Marami na ring lalaki ang nagdidiyeta sa pangambang tumaba sila. Marami ang naggi-gym para sa kanilang body fitness. Karamihan sa mga may eating disorder ay mga atleta lalo na iyong mga runners, mga wrestlers at mga naggi-gymnast. Ilan sa mga dahilan ng eating disorders ay ang genetics, stress, mababang self-esteem at impluwensya ng kul</body>
<link>http://www.philstar.com/Article.aspx?articleId=254701&amp;publicationSubCategoryId=94</link>
</article>
<article>
<title>Editoryal - Mahinang magdesisyon ang Comelec</title>
<author></author>
<date>
<month>June</month>
<day>21</day>
<year>2004</year>
</date>
<body>NAMUMUTIKTIK sa dami ng complaints ang Commission on Elections (Comelec) kaugnay ng nakaraang May 10 elections. At hindi na dapat magtaka kung magkaroon na naman ng kaso na kung kailan nag-adjourned na ang Kongreso ay saka lamang pinanumpa ang talagang nanalong kandidato. Matagal o mabagal magpasya ang Comelec. Kahalintulad niyan ang nangyari sa case ni Pasig Rep. Noel Cari&amp;ntilde;o na nakapanumpa lamang sa araw din mismo ng pag-adjourned ng session. Sabagay, masuwerte pa rin siya at kahit isang araw ay nakapagsilbi siya sa kanyang mga constituents. Mayroon pa nga na kahit isang minuto ay hindi nakaupo sapagkat natapos na ang session. At ngayon ngay may 700 complaints ang probema nilang kinakaharap. Paano nila mahaharap ang ganitong problema? Hindi kaya magkaroon na naman ng katulad ni Rep. Cari&amp;ntilde;o? O baka mas matindi pa? Mabagal ang canvassing para sa presidente at bise presidente pero mas mabagal ang Comelec sa pagresolba sa mga kaso. Imagine, ang reklamo ni Cari&amp;ntilde;o ay inabot pa ng ilang taon bago nabigyan ng desisyon. Ang kabagalan ng Kongreso sa pagcanvass sa presidente at bise presidente ay mabibigyan pa ng katwiran pero ang pagdedesisyon para sa nanalong congressman ay mahirap mapaniwalaang mahirap na gawain. Gaano ba karami ang Comelec officials na pinasusuweldo ng taumbayan? Bakit sa tuwing magkakaroon ng elections ay nagkakaroon ng gabundok na problema ang mga kandidato? Ngayoy panibagong problema ng Comelec ang pagkaka-proclaimed nila sa ika-12 senador na si Rodolfo Biazon. Hanggang ngayon ang 12 puwesto ay pinag-aawayan pa pala. Hindi pa pala tapos ang problema pero ipinroclaimed na kaagad nila si Biazon. Naghahabol si Sen. Robert Barbers at hinihiling na itigil ang proklamasyon kay Biazon. Sinabi ni Barbers na may 200,000 boto ang kinakailangan pang bilangin at ayon sa kanya iyon ang mga boto niya para ganap na manalong ika-12. Ipawalang bisa umano ang pagkakaproklama kay Biazon. Pero hindi lamang si Barbers ang naghahabol kundi pati na rin si Sen. John Osme&amp;ntilde;a. Sinabi ni Osme&amp;ntilde;a na dinaya siya. Siya umano ang dapat iproklamang nanalo. Hiniling niya sa Senate Electoral Tribunal na ipawalang-bisa ang pagkakaproklama kay Biazon. Kailangang kumilos ang Comelec at lutasin ang problema sa nanalong ika-12 senador. Hindi na dapat pang patagalin pa ang pagdedesisyon tungkol dito. Masama na nga ang tingin ng mga dayuhan sa nagaganap na canvassing sa presidente at bise presidente ay masama pa rin ang nangyayari sa Comelec. Sa kanilang mga opisyal babalik ang sisi kapag hindi sila kumilos ngayon.</body>
<link>http://www.philstar.com/Article.aspx?articleId=254800&amp;publicationSubCategoryId=94</link>
</article>
<article>
<title>Ang paksang nakasusuya nang talakayin</title>
<author>AKSYON NGAYON Al G. Pedroche</author>
<date>
<month>June</month>
<day>21</day>
<year>2004</year>
</date>
<body>LAMPAS na sa isang milyong boto ang lamang ni Presidente Arroyo sa kanyang katunggali sa pagka-pangulo na si Fernando Poe Jr. Ito ay batay sa resulta ng canvassing sa Kongreso kamakalawa ng madaling araw. Hindi ito matatanggap ng oposisyon na naniniwalang&amp;quot;nandaya&amp;quot; ang administrasyon. Ill try to stand on a neutral ground sans any personal opinion on whether the polls were tainted with massive frauds or not. Nasusuya na akong talakayin ang paksang ito pero kailangan. Kaya sumilip tayo ng ibang anggulo ng isyu na magiging interesado pa ang mga mambabasa. Let us delve on the &amp;quot;what if&amp;quot; angle of the issue. Halimbawang nagtagumpay ang oposisyon sa pagpigil sa canvassing at walang maiproklamang pangulo, ano ang mangyayari sa ating bansa? Ang dulo nitoy tiyak na street protest. Exceptional case ang EDSA I nung 1986. May diktaduryang nilansag para bawiin ang demokrasya. Sinasabing naibalik ng EDSA I ang demokrasyang siniil nang mahabang panahon ni Marcos. Naririyan na ang mga demokratikong institusyon na dapat sandalan, igalang at kilanlin ng mamamayan. Sa kabila niyan, nagkaroon ng EDSA II at ang nabigong EDSA III na nagtangkang ibalik si Joseph Estrada sa kanyang trono sa Malaca&amp;ntilde;ang. Kailangan pa bang magkaroon ng EDSA 4? Ang ginagawang delaying tactic ng kampo ni Fernando Poe sa canvassing ay malinaw na iyan ang pinatutunguhan. Inabuso ang pribilehiyo sa pagsasalita sa harap ng joint canvassing committee upang mabalam ang bilangan, nagharap ng sari-saring akusasyon laban sa administrasyon without the benefit of due process at kamakailan, nag-walk out sa sesyon ang mga abogado ni Fernando Poe Jr. Kung totoong demokratiko ang ating bansa, idaan sa tamang hak- bang ang mga dapat ga-win. Bayaang mairaos ang bilangan at makapagproklama ng Pangulo sa Hunyo 30. Kung inaakala ng oposisyon na kaduda-duda ang resulta at mayroon silang ebidensyang magpapatibay sa alegasyong pandaraya, duon sila gumawa ng karampatan at legal na aksyon. May Korte Supremang puwedeng dulugan na aaktong electoral tribunal upang umaksyon sa ganyang kaso. Kung hindi natin paniniwalaan ang ating Mataas na Hukuman, para que pang tinatawag nating demokratiko ang ating bansa? Sa panghihikayat ng destabilisasyon, baka lalo lamang binibigyan ng dahilan ang administrasyon para gumawa ng marahas na hakbang tulad ng pag-dedeklara ng batas militar na ayaw na nating mangyari dahil mayroon na tayong masaklap na karanasan diyan.</body>
<link>http://www.philstar.com/Article.aspx?articleId=254811&amp;publicationSubCategoryId=94</link>
</article>
<article>
<title>Sa Pacific,ibang pananaw sa pera</title>
<author>SAPOL Ni Jarius Bondoc</author>
<date>
<month>June</month>
<day>22</day>
<year>2004</year>
</date>
<body>ANG pera na kilala natin ngayon ay naimbento 16,000 taon pa lang ang nakalipas. Itoy ayon sa saliksik sa sinaunang baryang metal sa Europe at Asia. Pero ang tao, mahigit 250,000 taon nang binabagtas ang mundo. Paano kaya ang kalakal nila nung wala pang pera at written history? Maaring ang sagot ay nasa archipelago ng Yap sa Western Caroline Islands, sa Pacific Ocean. Napanatili ng mga Yaps ang marami nilang sinaunang kostumbre. Ang currency nila ay kakaiba. Itoy mga &amp;quot;perang&amp;quot; bato na flat, malalaki, at may butas sa gitna. Kung minsan, ang &amp;quot;barya&amp;quot; ay tumitimbang nang 185 pounds, kasimbigat ng isang lalaki, at 12 feet ang lapad, halos dalawang tao. Ang isang medium-size na barya ay pambili na ng asawa o ng baka. Nung 1960s, nililipat ang isang dambuhalang barya sa bangka mula sa isang dulo ng dalampasigan. Sa kasawiang palad, nalaglag ang giant stone sa tubig. Mula noon, nandoon lang ang barya sa ilalim ng dagat. Pero okey lang yon sa mga Yaps. Patuloy pa rin nilang ipinambibili at ipinambabayad ang nakalubog na barya. Lumilitaw sa istoryang ito kung ano ang sinasagisag ng pera nung sinaunang panahon. Ang pera ay simbulo lang ng isang pagpapalitan o kalakal. Halimbawa, ng isang hita ng karne habang umuulan ng yelo, o ng pagtulong gumawa ng isang bangka. Hindi naitatabi ang pera, dahil walang rason para gawin ito. Ang importante ay ang takda ng tulungan. Ibang-iba sa panahon ngayon. Ang pera ay hindi lang iniipon, kundi tinatago para ipagkait sa iba, miski sa nangangailangan. Nagiging simbulo hindi ng pagpapalitan ng produkto o serbisyo, kundi ng poder ng mas maraming naitagong pera. Nariyan ang mansiyon ng asendero na napapalibutan ng mga kubo ng mga sakada. Nariyan ang mayayamang korporasyon na bilyun-bilyon ang kita, samantala ang trabahador ay isang kahig-isang tuka. Nariyan ang bansang de-kotse halos lahat ng pamilya, habang sa kabila ng border ay nagkakamatayan sa gutom at sakit ang mga tao. Iba talaga kapag nasilaw sa pera ang isang tao, kompanya o bansa.</body>
<link>http://www.philstar.com/Article.aspx?articleId=254925&amp;publicationSubCategoryId=94</link>
</article>
<article>
<title>Biktima ng libel</title>
<author>IKAW AT ANG BATAS Ni Atty. Jose C. Sison</author>
<date>
<month>June</month>
<day>22</day>
<year>2004</year>
</date>
<body>NAILATHALA ng isang international magazine ang artikulong may pamagat na An Island of Fear. Isinalarawan nito ang isang isla sa probinsiya sa Visayas bilang lugar ng mga hasyenderong mapang-api at mapang-abuso ng mga manggagawa nito sa tubuhan. Ayon din sa artikulo, minsan ay walang-awang pinapatay ang mga manggagawa roon. Nang mabasa ang artikulong ito, nagalit ang isang asosasyon ng mga may-ari ng tubuhan kaya kinasuhan nila ang nasabing magazine. Iginiit nilang ang artikulo ay nanirang-puri sa kanilang grupo. Malisyosong gumamit daw ito ng huwad na katotohanan na nagbigay sa kanilang grupo ng matinding kahihiyan, maling paniniwala at galit ng publiko at mga kasamahan sa agrikultura hindi lamang sa Pilipinas kundi pati na rin sa ibang bansa. Sa inaakalang paninirang-puri ng magazine, humiling ang mga may-ari ng lupa ng bayad-pinsala sa halagang P1 milyon. Sa kanilang reklamo, hindi nila naisaad ang partikular na bahagi ng artikulo na tumukoy sa kanila bilang mga hasyenderong nang-api at nang-abuso. Kaya, hiniling ng magazine na idismis ang kasong isinampa laban sa kanila. Tama ba ang magazine? TAMA. Ang libelo ay magagawa lamang laban sa isang tao at kung sakali sa isang grupo, kailangang patunayan ng nagrereklamo na natukoy ng mga nakabasa ng nasabing artikulo ang personalidad ng bawat isa sa nasabing grupo dahil ang bawat miyembro ng grupo ay may kanya-kanyang reputasyon. Sa kasong ito, ang paninirang-puri ay hindi tumukoy sa partikular na biktima, kaya ang kasong libelo ay nadismis. Ayon din sa Korte, kinakailangan magkaroon ng pag-iingat ang manunulat ng magazine sa mga pinagkukunan ng kanilang balita upang ang kalayaan nila sa pagsusulat ay maging responsable rin (Newsweek vs. IAC, 142 SCRA 171 (1986).</body>
<link>http://www.philstar.com/Article.aspx?articleId=254933&amp;publicationSubCategoryId=94</link>
</article>
<article>
<title>Guwapong aktor balik na naman sa ehab</title>
<author>BALITANG SPECIAL Ni Deo Macalma</author>
<date>
<month>June</month>
<day>22</day>
<year>2004</year>
</date>
<body>ALAM nyo bang ibinalik na naman sa drug rehabilitation center ang guwapong aktor? Ayon sa aking bubuwit, happy birthday muna kay Gov. Luis Chavit Singson ng Ilocos Sur; Gen. Danny Mangila ng TMG; Bro. Atty. Biyong Garing, Dra. Juanita Lee ng Lourdes Hospital at Menardo Eming Quijano ng Nueva Ecija. * * * Alam nyo bang ibinalik na naman sa drug rehabilitation center ang guwapong aktor na anak din ng mga artista? Ayon sa aking bubuwit, talagang mahirap nang magbago ang actor na ito sapagkat bumalik na naman sa kanyang bisyo. Ang lubos pang ikinalungkot ng kanyang mga magulang, parang sira na ang ulo ng aktor. Siya ay nagsasalitang mag-isa. Para na siyang praning at hindi na rin inaayos ang sarili. Siya ay pumayat nang husto at pati kulay ng kanyang kutis na dating mestisuhin ay nag-iba na rin. Ano kaya ang problema ng batang ito? Problema niya kaya ang mga magulang? * * * Ayon sa aking bubuwit, kaya pala biglang nawala na naman sa sirkulasyon ng showbiz si Aktor ay sapagkat ipinasok sa rehabilitation center. Noong April ay dinala ang aktor sa Center for the Ultimate Rehabilitation of Drug Dependents (CUREDD) sa Camp Bagong Diwa, Bicutan, Taguig. Siya ay mananatili roon ng mula anim hanggang isang taon depende sa pagbabago ng kanyang kondisyon. Siya ay kasama sa isang brigada na binubuo ng 25 drug addicts. Naku, ang dami pala nilang adik-adik sa naturang rehab, umaabot sa 2,500 katao. * * * Ayon sa aking bubuwit, ang mga classmates pala ng aktor sa CUREDD ay kinabibilangan din ng mga anak ng mga sikat at maimpluwensiyang katao. Kabilang na rito ang mga anak mayayaman at maging mga anak ng ilang opisyal ng pamahalaan. Ayon sa aking bubuwit, makalipas ang dalawang buwang pananatili sa drug rehabilitation center ng aktor, ito ay meron namang malaking pagbabago. Siya ay mabait naman sa loob, sumusunod sa mga regulasyon at marunong ding makisama sa kapwa drug addicts. Ayon sa aking bubuwit, ang aktor na ibinalik na naman sa rehab ay anak ng dalawa ring artista at pulitiko. Ang kanyang mga magulang ay pareho ring artista. Pareho ring pulitiko subalit sila ay hiwalay na at meron nang sariling pamilya. Siya ay napabayaan ng mga magulang at nalilito rin siya kung sino sa kanyang mga ama at ina ang titirhan. Ang aktor na balik droga at balik rehab na naman ay si actor F.M.</body>
<link>http://www.philstar.com/Article.aspx?articleId=254938&amp;publicationSubCategoryId=94</link>
</article>
<article>
<title>Tama na ang pulitikahan</title>
<author>HALA BIRA Ni Danny Macabuhay</author>
<date>
<month>June</month>
<day>22</day>
<year>2004</year>
</date>
<body>NATAPOS na rin ang bilangan sa kongreso noong Linggo. Nanalo sa bilangan si Gloria Macapagal-Arroyo sa pagka-presidente at si Noli de Castro sa pagka-bise presidente. Naging matindi at mahaba ang proseso na dinaanan ng 22 miyembro ng Joint Canvassing Committee. Para bang nakawala na hawla ang dalawang chairmen ng komite na sina Senate Majority Leader Francis Pangilinan at Deputy Speaker Raul Gonzales. Hindi rin naitago ang kagalakan nina Senate President Franklin Drilon at Speaker Jose de Venecia samantalang kitang-kita ang panlulumo nina Sen. Ed Angara, Sen. Nene Pimentel at ng mga taga-oposisyon hindi lamang dahil sa kinalabasan ng bilangan kundi pati na marahil sa kapaguran. Pero hindi pa rito natatapos ang trabaho ng kongreso. Preliminary pa lamang ang canvassing o bilangan ang ginawa ng joint committee. Ihahain pa ito sa joint session ng Kongreso kung saan dadaan na naman ito sa isa pang proseso. At dito nga nila maaaring himayin at magtagalan na naman ng mga debate at bangayan. Ito ang kinakatakutan ng marami na baka dumating ang June 30 na wala pang madeklarang presidente at bise presidente. Marami ang umaasa na tototohanin ng mga taga-oposisyon na ang sinabi na tatanggapin nila ang magiging resulta ng bilangan at hindi nila papanigan ang anumang magaganap na pagpoprotesta sa lansangan na magiging dahilan ng patuloy na paghahati-hati ng mamamayan. Inaasahan din ng taumbayan na ang mga nagwagi ay magiging mapagkumbaba. Tama na ang pulitikahan. Sobra-sobra na ang kaguluhang kinakaharap ng bansa. Hindi na makahinga ang taumbayan sa mga problema. Sana ay magkaisa na ang lahat.</body>
<link>http://www.philstar.com/Article.aspx?articleId=254945&amp;publicationSubCategoryId=94</link>
</article>
<article>
<title>Ultimatum ni Manda sa mga sitsit pasahero</title>
<author>ORA MISMO Ni Butch M. Quejada</author>
<date>
<month>June</month>
<day>22</day>
<year>2004</year>
</date>
<body>BINALAAN ni MIAA general manager Ed Manda ang mga abusadong sitsit pasahero o ang tinatawag na mga solicitors sa NAIA na ihinto ang kanilang kalokohan sa pagkuha ng mga pasaherong dumarating ng Pinas. Nabuwisit si Manda ng mamonitor ng kanyang tanggapan ang mga nangyayaring pang-aabuso ng mga ito. Sinabi ni Manda na hina-hassle ng mga sitsit pasahero ang mga arriving passengers para sa kanilang mga sasakyan nila ito sumakay kung wala silang mga sundo. Hindi na kasi makaugaga ang mga arriving passengers dahil ginigipit ito ng mga sitsit pasahero paglabas ng exit gate patungong arrival extention. Si AGOD bossing Bing Lina, ay nagbitiw sa tungkulin bilang hepe ng transportation committee na humahawak sa mga concessionaires sa buong NAIA. Naasar si Lina, dahil masyadong abusado ang ilan sa mga sitsit pasahero at mga driver ng mga authorized vehicles na pumipik-up ng pasahero sa arrival area ng Terminal 1 at 2. May ilang miyembro ng Industrial Security Guard ang pumapatong sa mga taong inirereklamo sa tanggapan ni Manda, ani Lina. Sinabi ni Lina, wala kasi silang police power para hulihin o ikulong ang mga dumaraming illegal solicitors. Gayunman, nagtataka naman ang mga kuwago ng ORA MISMO, dahil sa concessionaire contract may nakasaad dito na bawal ang mga solicitor na pumasok sa airport. Management din ang lumabag dito dahil kung naghigpit sila sana ngayon wala silang problema anang kuwagong sepulturero. May ultimatum si Manda na aalisin ang mga sitsit pasahero sa arrival curb side at ibababa ang mga ito sa arrival extension area, sabi ng kuwagong SPO-10 sa Crame. &amp;quot;May pera ba sa airport kaya maraming illegal dito? Kailangan pa bang i-memorize iyan? sabi ng kuwagong binging mahilig makinig sa tsismis. Siguro dapat si Manda mismo ang umaksyon sa lumalalang problema. Iyan ang abangan natin, kamote!</body>
<link>http://www.philstar.com/Article.aspx?articleId=254950&amp;publicationSubCategoryId=94</link>
</article>
<article>
<title>EDITORYAL - Hindi pa tapos ang ngakngakan</title>
<author></author>
<date>
<month>June</month>
<day>23</day>
<year>2004</year>
</date>
<body>HINDI pa tapos ang kalbaryo para sa mga dineklarang panalong presidente at bise presidente na inihayag ng National Board of Canvassers noong Linggo. May part two pang ngakngakan na maaaring mula ngayon hanggang June 30. Marami pang maaaring mangyari at walang nakaaalam kung gaano kabigat ang binabalak ng mga taga-oposisyon lalo pa ngat si President Arroyo ang nakalalamang sa mga presidentiables. Lumamang nang mahigit isang milyong boto si Mrs. Arroyo kay action king Fernando Poe Jr. Ang kalamangang ito ang naghudyat kay Mrs. Arroyo para ihayag na ang kanyang mga programa sa susunod na anim na taon. Ang kapakanan ng mahihirap ang prayoridad niya. Pero kung naghahanda na sa proklamasyon si Mrs. Arroyo sa June 30, hindi naman ang oposisyon. Ang pinaghahandaan nila ay ang panibagong sigabo nang ngakngakan o pag-iingay sa Kongreso. Sinabi ni Maguindanao Rep. Didagen Dilangalen, na naghahanda na siya sa pakikipag-debate sa isang linggo. Si Dilangalen ang nagpauso ng salitang &amp;quot;Shut up!&amp;quot; sa Kongreso makaraang walang tigil na nagsalita nang nagsalita roon. Hindi pa tapos ang ngakngakan at may mga pinaghahandaan pang pagdedebatehan. Isa sa maaaring pagtalunan ay pag-discuss sa report ng joint canvassing committee kaugnay ng pagkakapanalo ni Arroyo at vice presidentiable Noli de Castro. Hindi lamang ang pagtatalo ang maaaring gawin ng oposisyon, maaari rin silang magsagawa ng walkout at ito ang magiging mitsa ng kaguluhan. Maaaring gumawa sila ng mga hakbang para hindi maiproklama si Mrs. Arroyo. Hindi naman sana ganito ang mangyari. Nararapat na hayaan ng oposisyon na gumalaw ang komite para matapos na ang sobrang bagal na bilangan. Matagal nang naiinip ang taumbayan at pagod na sila sa paghihintay. Okey lamang kung magkaroon ng pagtatalo o ngakngakan o filibustering pero ang harangin para mapigil ang proklamasyon ng nanalong presidente ay hindi nararapat. Hindi lamang ang buhay nang nakararaming Pinoy ang labis na apektado kundi pati na rin ang ekonomiya. Sinong dayuhang investors ang magtatayo ng kanilang negosyo rito sa Pilipinas gayong wala namang katatagan at katahimikan dito. Ang paghihintay sa resulta ng canvassing ay matagal na inasam. Nang matapos noong Linggo ay marami ang nakahinga nang maluwag. Lumakas ang piso. Sanay ganito na rin ang mangyari sa gagawing proklamasyon. Panahon na para gumulong nang normal ang buhay ng taumbayan.</body>
<link>http://www.philstar.com/Article.aspx?articleId=255028&amp;publicationSubCategoryId=94</link>
</article>
<article>
<title>Reklamo ng residente ng Pleasant View Sub. sa Caloocan</title>
<author>BAHALA SI TULFO Ni Ben Tulfo</author>
<date>
<month>June</month>
<day>23</day>
<year>2004</year>
</date>
<body>BIBIGYANG daan namin ngayon ang isang reklamong ipinaabot sa aming tanggapan sa pamamagitan ng e-mail ng isang residente ng Pleasant View Subdivision sa Caloocan City. Inirereklamo ng residenteng ito ang ilang nakatirang squatters sa kanilang subdivision. Hindi na raw sana problema ang paninirahan ng mga ito malapit sa kanilang tinitirhang subdivision, pero ang kanilang reklamo ay ang perwisyong hatid ng piggery na pag-aari ng ilang squatters sa Pleasant View Subdivision. Araw-araw na kalbaryo para sa kanila ang perwis- yong hatid ng babuyan. Pero ang masakit pa raw hindi napapakinggan ng mga ilang opisyales ng barangay ang kanilang matagal na reklamo. Babala pa lamang ito ng BITAG. Dahil sa oras na pasukin na ito ng aming BITAG STRIKE FORCE siguradong may mahuhulog at mahuhulog sa aming patibong! * * * Mr. Ben Tulfo, Greetings I am a student and residence of Pleasant View Subd. Caloocan City. Gusto na ho sana namin na ilapit na sa inyo ang bagay na ito para maaksyunan na. Kami po ay nakatira dito sa isang subdivision kung saan naglipana ang mga squatters, wala sanang problema kung hindi sila nagdudulot ng perwisyo sa mismong tabi, gilid at bakod ng bahay namin. Mayroong nakatayong tatlong piggery dito sa aming lugar, hindi po kami sure kung talagang tenant lang sila o malamang hindi alam ng mga may-ari ng mga lupa. Walang ginawa ang mga barangay officials at sa tingin ko ay wala ring association ng homeowners para mapaalis sila dito. Nagkaroon na po ng dalawang hearing sa barangay regarding this matter. Ang mommy ko po at mga may-ari ng baboy ay nagharap na, pero sa tingin namin mukhang hindi kami pinapanigan ng kapitan ng barangay. Ang sabi nila ipapaabot daw nila sa Department of Health ang problema para magkaroon ng sanitary inspection pero walang nangyari. Sir, HINDI NA PO NAMIN MATITIIS ANG BAHO, AMOY NG MGA BABOY NA ITO DAHIL PO KAMI AY KINAKABAGAN AT SINISIKMURA NA DAHIL PO ITO SA MGA BABUYAN NA YAN. And i understand na hindi lamang po ang amoy ang nagbibigay ng kabag kundi ang singaw mismo ng lupa at animal waste ang sanhi nito. Anonymous * * * BITAG hotline numbers, para sa mga NAABUSO, NAAAPI at BIKTIMA ng PANLOLOKO o anumang uring katiwalian, i-text (0918)9346417 tumawag sa mga numerong ito 932-8919/932-5310. Manood tuwing Sabado, 7:00-8:00 p.m. IBC-13, BITAG&amp;quot;</body>
<link>http://www.philstar.com/Article.aspx?articleId=255039&amp;publicationSubCategoryId=94</link>
</article>
<article>
<title>Pag-IBIG: Housing Financing lalong pinalakas</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>June</month>
<day>23</day>
<year>2004</year>
</date>
<body>SA unang apat na buwan ng taong ito ay tumaas ng 124 percent ang nai-release para sa housing finance program ng Pag-IBIG Fund. Ang Pag-IBIG ay nakapag-release ng P5.88 bilyon sa unang apat ng buwan sa taong ito kumpara sa P2.62 bilyon noong nakaraang taon. May humigit kumulang na 20,565 na bahay ang napondohan sa first quarter ng taon kumpara sa 8,645 noong nakaraang taon. Patunay lamang ito na pinapag-ibayo ng Pag-IBIG Fund na tugunan ang pangangailangan ng mga miyembro nito sa pabahay. Ang malaking halagang naipautang sa pabahay ay resulta ng mga pagbabago at reporma na ipinatutupad ng Pag-IBIG upang mas matugunan ng gobyerno ang napakalaking pangangailangan sa pabahay alinsunod pa rin sa direktiba ni President Arroyo. Kabilang sa mga repormang ito ay ang pagbaba ng interest rate. Ngayon ang interes ay mula 6 percent hanggang 12 percent depende sa halaga ng nahiram. Ang pagtaas ng loan to collateral ratio na maaaring umabot sa 100% upang ang mga mangungutang ay maliit lamang ang kailangang ilabas na equity at kung minsay ay halos wala nang equity. May mga bago ring financing schemes para sa mga developers upang masiguro na may sapat silang pondo upang tuluy-tuloy ang pagpapatayo nila ng mga proyektong pabahay. Ang revised Group Land Acquisition Program (GLAD), Medium/High Rise Building, Turn Key Financing Program (credit facility para sa mga private developers) at ang Housing Liquidity Bond Window ay ilan lamang sa mga programa ng Pag-IBIG Fund na ipinapatupad bilang bahagi pa rin ng kabuuang programa sa pabahay. Tuluy-tuloy pa rin ang pamahalaan sa pagpapatupad ng programa upang matulungan ang mas maraming pamilyang Pilipino na magkaroon ng maayos at disenteng bahay.</body>
<link>http://www.philstar.com/Article.aspx?articleId=255050&amp;publicationSubCategoryId=94</link>
</article>
<article>
<title>&amp;quot;Is Metro Manila safe ... ?&amp;quot;</title>
<author>CALVENTO FILES Ni Tony Calvento</author>
<date>
<month>June</month>
<day>23</day>
<year>2004</year>
</date>
<body>LUNES. SIMULA NG LINGGO. PAGKAGISING AY NASISIRA NA KAAGAD ANG ARAW NATIN MGA PINOY DAHIL SA MGA BUMABANDERANG BALITA TUNGKOL SA KUNG ANU-ANONG KLASE NG KAGULUHAN NA NAGAGANAP SA PILIPINAS. MAS PINALALA PA NG POLITICAL INSTABILITY DAHIL SA NAKAKASUYA NANG BANGAYAN NG MGA MAGKAKAKONTRANG PULITIKO SA BANSA. NGAYON NAMAN AY DAAN-DAANG PAKONG DE KWATRO, (STEEL SPIKES) NA TINANGGALAN NG ULO, IKINALAT SA KAHABAAN NG EDSA. ITOY NAGRESULTA SA MAHIGIT ISANG DAANG SASAKYAN NA NAGKAROON NG MGA FLAT TIRES. SINO NAMAN ANG MATUTUWA SA KAGANAPANG ITO? TANONG, HINDI BAT PINA-IGTING ANG MGA CHECK POINTS SA METRO MANILA DAHIL NGA RAW &amp;quot;HEIGHTENED-ALERT&amp;quot; ANG ATING MGA PULIS PARA SA ANUMANG URI NG KAGULUHAN NA MAARING MAG-DESTABILIZE SA ATING LIPUNAN. PAANO NAKALUSOT ANG MGA NAGKALAT NA ITO? PUTRIS, SINO NAGBABANTAY NG ATING LANSANGAN HABANG MAHIMBING NATUTULOG ANG BUONG KAMAYNILAAN? KUNG MGA LAND MINES PALA YAN, ANDAMING PATAY SA KALYE. ANO BA YAN DIRECTOR RICARDO DE LEON (BIG DICK), NCRPO DIRECTOR? Bago magtapos ang araw ay biglang umamin si Atty Elly Pamatong, isang dating abogado ni MILF Leader Nur Misuari, advocacy ng Pro US at colonization ng ating bansa. Isang dineklarang &amp;quot;nuisance candidate&amp;quot; nitong nakaraang eleksyon. Siya daw ang nagkalat nitong mga de-kwatrong pako PAKO NI PAMATONG. Siya kaya ang may pakana nito? Mahigit sa 800 steel spikes ang huling bilang ng mga authoridad. Tanong ulit, paano naikalat nga ito? Kaya ba ng nag-iisang abogado de tililing na gawin lahat ito? Hanggang nga sa Kenon Road na papanik ng Baguio City at Marcos Highway (dating Naguilan Road) ay naikalat ang mga &amp;quot;PAKO NI PAMATONG.&amp;quot; Tanong ko ulit, paano naikalat ang mga pakong ito? Iba-iba ang reaksyon ng tao. May narinig ako na ang dapat parusa dito kay Pamatong ay itusok daw ang lahat ng pako sa kanya dahil sa ginawa niyang katarantaduhan. Ito bang si Pamatong ay nakikisakay lamang sa insidenteng ito o talaga kaya siya ang may kagagawan? Maraming nagsasabi na maaring kasuhan si Atty Pamatong ng mga kasong, Physical Injuries, Damage to Property at Malicious Mischief. Para sa akin ang pasok lamang dito ay ang Malicious Mischief. Yan, eh kung merong mag-aaksaya ng panahon na magsampa ng kaso sa Pamatong na ito. Meron kaya, matapos maabala na ngayong Lunes, pahahabain pa. Hindi bat marami sa kanila ay nagpalit na lamang ng gulong at nagpa-volucanize. Ang insidenteng ito ay dagok sa Philippine National Police. Kay PNP Director General Hermogenes Ebdane. It was meant to embarrass the PNP-Chief. Bakit nga ba hindi. Dapat kung &amp;quot;heightened-alert&amp;quot; kayo, hindi nangyari ito. Hindi madaling magkalat ng 800 pcs of steel spikes, lalung-lalo na sa EDSA. Kung hindi kayo na-apektuhan ng pako ni Pamatong, tatlong bomba naman ang nakita ng mga awtoridad. Nauna na ang nakita doon mismo sa building na kinalalagyan ng tanggapan ng Department of Interior and Local Government. Sumunod pa ang isa ring bomba sa Camp Emilio Aguinaldo sa Department of National Defense compound. Ang pangatlo ay sa may simbahan ng Forbes Park sa Sanctuario de San Antonio. Tanong ulit. Paano nakakalusot ang mga nagtatanim ng mga bombang ito? At ano kaya ang motibo sa mga pangyayaring ito? Sabihin mang sawa na ang bayan sa lagi nang banta ng terorismo o kung ano mang elemento na gustong maghasik ng kaguluhan, lagi pa ring may kasabay na pangamba at takot ang ganitong mga pangyayari on the part of the citizenry. Kaya nga marami ang nagtataka kung ano kaya ang ginagawa ng ating kapulisan at mukhang laging tulog sa pansitan! Nung kalagitnaan ng Dekada-90, akoy nagsusulat pa para sa ibang tabloid, tinanong ko &amp;quot;Is Manila Safe?&amp;quot; Mayor nun si Fred Lim at ang Chief ng Western Police District nung mga panahog yun ay si Director Ebdane, Makalipas ang ilang taon, tanong ko naman ngayon, &amp;quot;Is Metro Manila Safe.?&amp;quot; Si Hermogenes Ebdane naman ngayon ay Chief-PNP na. Paki sagot nga ito, Dir. Gen Ebdane. May mga usapan na si Dir. Gen. Ebdane ay ililipat ng pwesto sa katapusan ng buwan. Siya daw ay matatalaga bilang Secretary of the Department of Transportation and Communication. Sana naman, itong mga nalalabing araw (kung totoo nga ito) bilang PNP-Chief, wala ng malaking palpak ang mangyari. Sinlaki ng pagtakas ni Fathur Roman Al-Ghozi. Sana nga. May nagkomento na ang mga palpak na PNP-Chief ay hindi raw nireretiro. Ginagawang DOTC Chief lang. Ayaw ni Sec. Larry Mendoza ng ganyang usapan. PARA SA ANUMANG COMMENTS AT REACTIONS I-TEXT SA 09179904918. MAAARI DIN KAYONG TUMAWAG SA 7788442. *Sa mga taga subaybay ng program ni Director Manuel Morato sa DIAL M, ang bisita nila sa Thursday, June 24 ay si Fidel V. Ramos. Panoorin po natin.</body>
<link>http://www.philstar.com/Article.aspx?articleId=255064&amp;publicationSubCategoryId=94</link>
</article>
<article>
<title>EDITORYAL - 'Utak pako'</title>
<author></author>
<date>
<month>June</month>
<day>24</day>
<year>2004</year>
</date>
<body>Galit sa mga corrupt,clowns ang na-disqualified presidential candidate na si Elly Pamatong. Kaya ang ginawa niya, nagpagawa nang 500,000 metal spikes. Ang metal spikes ay mga pakong binaluktot. Ang mga metal spikes na ito ang ikinalat ng kanyang mga alagad noong Lunes ng madaling araw sa mga pangunahing lansangan sa Metro Manila. Kabilang sa mga kinalatan ng spikes ay ang Roxas Boulevard, Taft Avenue, EDSA, Andres Bonifacio Avenue, Quezon Avenue, Aurora Boulevard, Katipunan Avenue, E. Rodriguez Avenue, Monumento Circle, Espa&amp;ntilde;a St., C-5, North at South Luzon Expressways at marami pang iba. May 200 sasakyan ang nabutas ang gulong. Naging dahilan ito para magkaroon ng grabeng pagsisikip ng trapiko. Galit siya sa mga tiwaling opisyal ng gobyerno, pulis at ganoon din sa mga payaso at komikero kaya ang mga sasakyang walang laban ang kanyang pinerhuwisyo. At ang nakatatawang pahayag ni Pamatong, hindi raw naman ang mga motorista ang kanyang target. Wala raw siyang intensiyon na sila ay saktan. Humingi siya ng paumanhin sa mga motoristang sumabog ang gulong. Gusto raw lang niya na ipaabot ang mensahe kung gaano na katalamak ang corruption sa gobyerno. Ang corruption daw ang dahilan kaya marami ang nagugutom, marami ang walang tahanan, maraming walang trabaho. Ang corruption din daw ang isa sa pinaka-worst na uri ng terorismo kung saan may 1,000 ang pinapatay araw-araw. Matutulis na binaluktot na pako ang naisip na paraan ni Pamatong para maipahatid ang kanyang mensahe at nagtagumpay siyang butasin ang gulong ng mga sasakyan. Dahil sa kanyang ginawa marami ang napinsala. Ang mga naghahanap-buhay ay nabawasan ang kinikita. Hindi nakapasada ang mga pampasaherong dyipni at marami ang na-late sa trabaho. Malaking perhuwisyo sa kabuhayan ang ginawa ng &amp;quot;utak pako&amp;quot; na si Pamatong. Pagkaraang aminin ang pagpapakalat ng pako, nagtago si Pamatong. Pero susuko naman daw siya ng maayos kapag nakorner siya ng mga pulis. Hindi raw siya lalaban. Hanapin si Pamatong at pagbayarin sa kanyang ginawang &amp;quot;pako attack&amp;quot;. Hindi siya nararapat makaligtas sa kaparusahan dahil sa ginawang paninira sa ari-arian ng iba. Isang abogado si Pamatong subalit siya ang bumali sa itinatadhana ng batas. Alam ba niya ang batas? Kung galit siya sa mga corrupt na opisyal ng gobyerno, ang mga ito ang nararapat niyang upakan. Ang mga corrupt ang dapat niyang taniman ng pako sa ulo at hindi ang mga sibilyang naghahanap-buhay. Kung galit siya sa mga payaso at komikero, ang mga ito ang nararapat niyang kastiguhin at hindi ang taumbayan. Hanapin si Pamatong at ipako sa bilangguan.</body>
<link>http://www.philstar.com/Article.aspx?articleId=255142&amp;publicationSubCategoryId=94</link>
</article>
<article>
<title>Nabuwang si Pamatong</title>
<author>IKAW AT ANG BATAS Ni Al G. Pedroche</author>
<date>
<month>June</month>
<day>24</day>
<year>2004</year>
</date>
<body>HABANG sinusulat ko ang piyesang ito, nagtatago na si frustrated president of the republic Elly Velez Pamatong. Ano mang oras ay baka mag-issue na ng warrant of arrest ang korte laban sa kanya. Sana, habang binabasa niyo itoy natiklo na ang hinayupak. Sana. Nagpa-interview pa si kolokoy sa telebisyon. Sinabing hindi siya pahuhuli. Kinukonsidera ngayon ang pabuyang P75,000 sa ikadadakip ni Pamatong kapag ipinalabas ang warrant at hindi siya agad madakip. Cheap naman! Kinasuhan na ng Western Police District si Pamatong ng malicious mischief, damage to property and disobedience to public order. Sa dami ng naperhuwisyo ng ipinakalat niyang metal spikes sa Metro Manila na nag-flat sa gulong ng sasakyan ng maraming motorista, posibleng abutin ng isanlibong taong pagkakakulong ang kanyang sentensya anang isang abogado. Mababa lang ang parusa sa malicious mischief. Anim na buwan hanggang sa dalawang taon. Pero i-multiply mo iyan sa bilang ng mahigit sa 160 motoristang pinerhuwisyo niya, aabutin na ng halos 300 taon. Isama pa ang ibang kasong isasampa sa kanya. Para makalusot o mabawasan man lang ang kanyang mabigat na sentensya, umamin na lang siyang may sayad sa utak. Afterall, talagang luku-luko lang ang gagawa ng ganyan. Seryosong krimen ito kung tutuusin at dapat lang siyang sampahan ng karampatang kaso. Buwang na yata talaga ang atorning ito. Hindi lang nabigyan ng permisong mag-rally ang kanyang grupoy gumawa na ng kabalbalan. Less violent form of protest daw ito. Anooh? Hindi gawa ng matinong tao iyan. Kung may natuwa sa ginawa mo, siguro ito yung mga vulcanizing shops na dinagsa ng mga motoristang na-flat ang gulong ng sasakyan. At kung hindi man na-flat tire ang mga motorista, na-late naman sila sa kanilang mga appointment porke nagkabuhol-buhol ang trapiko dahil sa katarantaduhan mo. Paano naging abogado si Pamatong? Alam ba niyang anarkiya ang kanyang ginawa kung tutuusin? At paano, Atorni Pamatong, kung may emergency case na isusugod sa ospital pero natigok sa daan dahil sa kabalbalan mo, sasagutin mo ba iyan? Kung tinatawag na sira-ulo ng iba ang kabaro mong si Eddie Gil, sa ganyang gawa moy mas sira ka pala. At least, si Eddie Gil ngayon ay pumapawi ng lungkot at nagpapasaya sa tao. Ikaw, katumbas ng terorismo ang ginagawa mo. Hindi ko alam kung ano ang dapat i-asunto sa iyo dahil hindi ako abogado. You are a lawyer and you should know the crime that you have committed. Hindi ako bihasa sa batas pero common sense tells me that you have committed a very serious crime against the people.</body>
<link>http://www.philstar.com/Article.aspx?articleId=255153&amp;publicationSubCategoryId=94</link>
</article>
<article>
<title>Sobra !</title>
<author>PANAGINIP LANG Ni Nixon T. Kua</author>
<date>
<month>June</month>
<day>24</day>
<year>2004</year>
</date>
<body>MAHIGIT sandaang sasakyan ang sumabog ang gulong sa ginawa ng grupo nitong si Ely Pamatong na nagkalat ng mga metal spikes sa mga lansangan. Hindi lang pala sa Metro Manila ginawa ang katarantaduhang ganoon kung hindi sa iba pang lugar ng Pilipinas gaya ng Davao at Kennon Road sa Baguio. Ayon kay Pamatong na umamin sa media ay isang paraan daw ito ng protesta nila laban sa mga magnanakaw sa gobyerno. Sinabi rin niya na ang isa pang dahilan kung bakit nila nagawa ito ay dahil sa ayaw silang pagbigyan mag-rally man lang at hindi binibigyan ng pansin ang kanilang mga hinaing, kasama na rito ang pag-diskuwalipika sa kanya ng Comelec na tumakbo. Kaya dahil diyan, inisip nilang magkalat ng mga metal spikes na naging dahilan ng pagsabog ng daan-daang gulong, pagka-buhol-buhol ng trapiko at ma-late ang libo libong mga ordinaryong mamamayan na papasok sa kani-kanilang trabaho o di kayay eskuwelahan. Puwera pa riyan ang mga ginastos sa pambili ng mga bagong gulong dahil hindi kayang madaan sa vulcanizing yan. Malalaki ang mga pakong ginamit kaya wasak ang mga gulong. Salaping maliit para sa mga mayayaman o mga may katungkulan o di kayay mga may ambisyong pulitika gaya ni Pamatong pero mahalaga para sa ordinaryong mamamayan na nag-iimpok para sana sa dagdag na pangangailangan sa paaralan ng mga anak o apo. Kahit saan natin tingnan e mali ang ginawa nitong si Pamatong na naturingan pang abogado. Abogago pala at nag-ambisyon pang tumakbo bilang Pangulo ng Republika ng Pilipinas, may sayad naman pala ang utak. Paano pa kaya kung nanalo siya? Kung talagang gusto niyang labanan ang korupsyon, sana ang mga metal spikes na ginamit nila ay tinuon nila sa mga sasakyan ng mga corrupt. Doon sa mga nagnanakaw sa kaban ng bayan. Bakit niya idadamay ang mga ordinaryong mamamayan at sasabihin pa niyang mabuti nga raw at hindi pa sila gumamit ng mga baril na papatay sana sa libu-libong mamamayan. Sa ginawa nga niyang kalokohang yan, lalo na itong pagsasaboy ng metal spikes pati sa Kennon Road ay nilagay nila sa panganib ang buhay ng mga ordinaryong mamamayan. Sana kung talagang matapang siya at mahal ang bayan, patunayan niya ang tapang at gamitin nga ang mga armas pero ituon ang mga bala sa mga magnananakaw sa kaban ng bayan. Lalo na yung mga taga gobyernong abusado at kung magsi-asta ay akala mo ay mga alipin nila tayo. Ngayon kung hindi pa naman niya kayang patunayan ang tapang niya ay kahit mga metal spikes uli pero tiyakin nila na ang mga target ay yun ding mga magagarang kotse ng mga magnananakaw sa gobyerno. Lalo nyong puruhan yung mga gumagamit ng katakut-takot na wangwang na akala mo ay pag-aari nila ang kalye. Yun ang kayanin nyo hindi mga maliliit at ordinaryong mamamayan na biktima na ay bibiktimahin nyo pa. Diyan ninyo patutunayan ang husay nyo at pag nagawa nyo yan ay sasaludo pa kami sa inyo. Samantala, ang dapat sa inyo ngayon ay ikulong hindi sa kulungan kung hindi sa National Mental Hospital pero hindi sa ordinaryong ward kung hindi isama sa mga violenteng pasyente dahil mas karapat-dapat kayo roon. * * * Tama si Congressman Butch Pichay ng Surigao na bagamat isang miyembro ng administrasyon ay sinabing dapat mag-improve ang Gabinete ni Madam Gloria. Isa itong paraan upang patunayan ni Madam Gloria ang kanyang sinseridad na ayusin na ang pagpapatakbo sa bayan, lalo na sa paglilinis sa korupsyon. Matagal na nating sinasabi ito pero ang malaking katanungan pa rin ay kaya ba ni Madam Gloria na linisin ang administrasyon sa pamamagitan ng pagpapatalsik sa mga corrupt na taong nilagay niya sa puwesto. Pagkatapos ng pagpapatalsik kaya niya bang palitan sila ng mga taong matitino bagamat hindi tumulong sa kanyang kampanya. Yan ang katanungan na makikita natin ang kasagutan sa darating na buwan. Alang-alang sa bayan, sana gawin na niya at kung gagawin niya naman, tayong lahat ay dapat tumulong. Kung hindi naman at magpapatuloy ang corruption, tuloy natin ang laban at ngayon lalo pa tayong magpursigi. Samantala, pagdasal natin na gaganda nga ang lahat para sa bayan. * * * Kulang-kulang 200 text messages ang natanggap natin bilang kasagutan sa tanong natin kung sino si Papas Boy. Dahil sa kulang sa espasyo, abangan nyo ang marami-raming mga text messages na tugon sa tanong na yan sa Sabado. Pipilitin nating ilathala ang karamihan diyan. Aalisin lang nga natin ang mga foul na salitang ginamit sa text laban kay Papas Boy at sa pamilya nito. Halata kasing marami ang galit sa mga pang-aabuso ng pamilyang ito pero komo may mga batang nagbabasa ng pahayagan, alisin natin ang mga foul languages. Meanwhile, tuloy pa tayong tatanggap ng text sa katanungang yan. * * * Para sa anumang reaksyon, sumulat lang sa nixonkua@yahoo.com o kayay mag text sa 09272654341. Mapapakinggan nyo rin po ang inyong lingkod sa DZEC 1062 mula 4:30 hanggang 6:00 ng hapon, Lunes hanggang Huwebes.</body>
<link>http://www.philstar.com/Article.aspx?articleId=255175&amp;publicationSubCategoryId=94</link>
</article>
<article>
<title>EDITORIAL - Hikayatin pa ang mga 'whistle blowers'</title>
<author></author>
<date>
<month>June</month>
<day>25</day>
<year>2004</year>
</date>
<body>NGAYONG naiproklama na si President Arroyo, hindi lamang ang pangakong pagpapabuti sa kalagayan ng mahihirap ang dapat niyang tuparin kundi pati na rin ang pagdurog sa mga corrupt sa pamahalaan. Hindi bat ang mga corrupt din ang dahilan kung bakit nagpakalat ng metal spikes sa mga kalsada si disqualified presidential candidate Elly Velez Pamatong? Ang pamamayagpag ng mga corrupt sa pamahalaan ang ugat ng paghihirap kaya kasama dapat ito sa maging prayoridad ni Mrs. Arroyo ngayong manunungkulan siya ng anim na taon. Ipakita niya ang kaseryosohan sa pagdurog sa mga &amp;quot;buwaya&amp;quot; sa tanggapan ng pamahalaan particular sa Bureau of Customs, Bureau of Internal Revenue at Department of Public Works and Highways. Isa sa mga dapat gawin ng pamahalaan kung paano lubusang madudurog ang mga corrupt ay ang paghikayat sa mamamayan para isuplong ang mga kahina-hinalang estilo ng pamumuhay ng mga empleado o opisyal ng isang departamento. Kapag naibunyag ng mga &amp;quot;whistle blower&amp;quot; ang mga corrupt, proteksiyunan sila. Maging maingat din naman sa pagpiprisinta ng mga corrupt at baka pati ang whistle blower ay maituro kagaya ng nangyari kay Land Bank teller Acsa Ramirez. Mahihikayat ang mamamayan na isuplong ang mga corrupt kung bibigyan sila ng kaukulang proteksiyon. Mula nang ilunsad ang &amp;quot;lifestyle check&amp;quot; isang taon na ang nakararaan, 80 graft cases na ang naisampa sa hukuman ng Transparency Group. Kaunti pa ito kung tutuusin at kapiranggot lamang ang nabawas sa mga corrupt sa pamahalaan. Mga &amp;quot;bayawak&amp;quot; lamang ang nalambat at hindi mga &amp;quot;buwaya&amp;quot;. Sa librong sinulat ni Nicanor Conti na pinamagatang &amp;quot;To serve with honor: A Primer against corruption&amp;quot; nakasaad sa isang chapter nito kung paano madedetect ang isang corrupt na opisyal ng pamahalaan. Pansinin aniya ang signature watch, ang diamond rings at earrings na suot ng asawa ng opisyal, ang sapatos na tatak Ballly o Ferragamo o ang business suit na Armani o Brioni. Pansinin ang madalas na pag-aabroad. Nag-aaral ba ang mga anak sa mamahaling schools? May rest house ba sa Tagaytay o Los Banos. Ilan lamang iyan sa nakasaad sa libro ni Conti na makatutulong sa mamamayan para madetect ang mga corrupt at nang kanilang maisuplong. Si Conti ay Presidential Assistant at head ng Transparency Group. Maganda ang mga tip para madetect ang mga corrupt pero pinakamahusay pa rin na proteksiyunan ang mga whistle blower para marami pa ang magsuplong nang walang takot.</body>
<link>http://www.philstar.com/Article.aspx?articleId=255255&amp;publicationSubCategoryId=94</link>
</article>
<article>
<title>Pamba-black mail ng media man hulog sa BITAG</title>
<author>BAHALA SI TULFO Ni Ben Tulfo</author>
<date>
<month>June</month>
<day>25</day>
<year>2004</year>
</date>
<body>HINDI estilo ng BITAG na yurakan ang pagkatao ninuman, lalo na kung itoy kasamahan namin sa industriya. Anumang gawaing baluktot, hindi nag-aatubili ang BITAG na ituwid ito. Ganito ang nangyari sa matagumpay na EXCLUSIVE operation ng BITAG at ng Criminal Investigation and Detection Group (CIDG) Region 4 sa pangunguna ni Team Leader Erwin Margareja. Ito ay matapos makatanggap ang BITAG ng isang reklamo mula sa isang malaking kompanya ng toyo. Ayon sa representative nitong si &amp;quot;Sammy&amp;quot;, isang kolumnista ng local newspaper ng Laguna na nagpakilalang si Nani Angeles ang namba-blackmail sa kanila upang aregluhin ang nagrereklamong lumapit umano sa kanya tungkol sa bote ng toyo na may lamang katol sa loob. Ipinananakot ni Angeles ang column umano niya sa Morning Chronicle na lumalabas lang sa Laguna tuwing Lunes. Ayon kay Sammy, hindi raw magdadalawang isip si Angeles na ilabas sa kanyang column ang tungkol sa katol sa loob ng botelya ng toyo sakaling hindi magbibigay ang kompanya ng P200,000.00 sa mga nagrereklamo. Napagkasunduan ng mga ito na magkita sa isang resort sa Calamba, Laguna upang ibigay ang perang hinihiling umano ng mga nagrereklamo kapalit ng kontrobersyal na bote ng toyo. Dahil dito, nakipag-ugnayan ang BITAG sa CIDG Region 4. Masusing pinagplanuhan ng BITAG at ng mga operatiba ang isasagawang entrapment operation laban sa block mailer na si Angeles. Dalawa sa aming BITAG undercover ang nagpanggap bilang Executive Secretary at Quality Inspector ng nasabing kompanya. Dala ang P200,000.00 marked money at ang aming concealed camera, hulog sa BITAG ang kanilang pangongotong. Arestado sina Angeles at dalawa pa nitong kasama na sina Abubakar Mamaya at Aniceto Aguirre. Sa pagkakaaresto kay Angeles, hindi namin niyurakan ang kanyang pagkatao. Tiniyak ng BITAG na hindi namin nayurakan ang karapatan ni Angeles hindi lang bilang media man kundi bilang tao. Panawagan ng BITAG sa iba pa naming kasamahan sa industriya, magsilbi sanang babala sa inyo ang sinapit ni Angeles. Dahil kapag nakatanggap ang BITAG ng reklamo laban sa inyo, hindi kami magdadalawang-isip tuldukan ang inyong kabuktutan. Panoorin ngayong Sabado sa &amp;quot;BITAG&amp;quot;, 7:00-8:00 ng gabi sa IBC-13 ang buong detalye kung papano nahulog sa BITAG ang pamba-blackmail ng isang media man.</body>
<link>http://www.philstar.com/Article.aspx?articleId=255266&amp;publicationSubCategoryId=94</link>
</article>
<article>
<title>Proteksiyon sa dagat ng Asia</title>
<author>SAPOL Ni Jarius Bondoc</author>
<date>
<month>June</month>
<day>25</day>
<year>2004</year>
</date>
<body>NAPAKA-HALAGA ng dagat ng Southeast Asia sa kalakalan ng mundo. Sa Strait of Malacca, sa pagitan ng Malaysia, Singapore at Indonesia, dumadaan ang lahat ng barko mula Pacific at Indian Oceans. Saka liliko sa South China o Celebes Seas sa kanluran at timog ng Pilipinas. Kalahati ng langis ng mundo ay sa mga tubig na ito binibiyahe, mula Middle East patungong China, Japan, Korea at Australia. Lumalakas sa Southeast Asia ang Jemaah Islamiyah, sangay ng al-Qaeda terrorists. May mga kuta sila sa Thailand, na karamihay Buddhist. Kasabwat nila ang Abu Sayyaf at ilang MILF sa Pilipinas, na karamihan naman ay Kristiyano. May cells sila sa Muslim na Malaysia at Indonesia. Nakapagpasabog at pumatay ng maraming Australians sa Bali. At pati Singapore ay na-infiltrate. Pakay ng JI na magtayo ng isang pan-Islamic state na binubuo ng Southeast Asian countries. Hinala ng Amerika at mga kaalyado nito, balak ng JI na isabotahe ang dagat ng Southeast Asia para lumpuhin ang kalakal, lalo na ang langis. Kung ang al-Qaeda ay manggugulo sa Middle East para maisara ang oil fields at padapain ang industrial world, ang JI naman ang bahala sa East Asia. Di malayong mangyari ito. Sa magkabilang dulo ng Malacca Strait, at sa Celebes at China Seas, naglipana ngayon ang mga pirata. Maaari silang kakutsabahin at armasan ng JI para magpasabog o nakawan ang tankers. Suhestiyon ng US na mag-deploy ang Pacific Fleet ng armadong patrols sa mga dagat-Asya para tugisin ang mga pirata. Pang-iwas daw ito sa balak ng JI. Walang pinag-kaiba sa RP-US joint military exercises sa Basilan para sanayin ang AFP sa modernong gamit-pandigma laban sa Abu Sayyaf. Pero ayaw ng Malaysia at Indonesia ng American naval patrols sa gilid nila. Kasi, kung ang Balikatan sa Basilan ay naging kontrobersiyal sa Pilipinas na karamihay Kristiyano, lalong papalag ang mamamayan nila na karamihay Muslim. Habang nagtatalu-talo sila, maaring biglang tumira ang JI. Yun kasi ang gusto ng terorista, yung hilo ang target.</body>
<link>http://www.philstar.com/Article.aspx?articleId=255271&amp;publicationSubCategoryId=94</link>
</article>
<article>
<title>Ang paglilinis sa isang ketongin</title>
<author>ALAY - DANGAL Ni Fr. Jose C. Blanco, S.J.</author>
<date>
<month>June</month>
<day>25</day>
<year>2004</year>
</date>
<body>SA ating kapanahunan, ang mga ketongin ay inihihiwalay at inilalagay sa mga lugar na para sa kanila lamang. Ang ketong ay nakakahawa. Mabuti na lamang at may mga gamot na upang makatulong sa paggamot nito. Sa Ebanghelyo sa araw na ito, makikita natin ang isang ketongin na lumapit kay Jesus at humiling dito na pagalingin siya (Mt. 8:1-4). Nang makababa si Jesus mula sa bundok, sinundan siya ng napakaraming tao. Lumapit sa kanya ang isang ketongin at lumuhod sa harapan niya. &amp;quot;Ginoo, kung ibig mo, akoy iyong mapagagaling.&amp;quot; Hinipo siya ni Jesus at sinabi, &amp;quot;Ibig ko, gumaling ka.&amp;quot; At biglang nawala ang ketong. &amp;quot;Huwag mo itong sasabihin kaninuman,&amp;quot; bilin ni Jesus. &amp;quot;Pumunta kat pasuri sa saserdote. Pagkatapos, maghandog ka ng haing iniuutos ni Moises, bilang patotoo sa mga tao na magaling ka na.&amp;quot; Maaaring mapagaling ni Jesus ang ketongin sa pamamagitan lamang nang pagsabi, &amp;quot;Magaling ka na.&amp;quot; Ngunit hindi ganoon ang ginawa ni Jesus. Hinipo niya ang ketongin at sinabing, &amp;quot;Ibig ko, gumaling ka.&amp;quot; Ang paghipo ni Jesus sa ketongin ay nagpapakita na siya ay hindi nahawahan. Kay laking kaginhawahan nito para sa ketongin nang makita niyang napagaling siya at nalinisan. Sa katunayan, may mas malubha pang sakit kaysa ketong. Ito ay ang kasalanan. Dinidisporma ng kasalanan ang kaluluwa. Ang malubhang kasalanan ay nakapagpapadilim sa kaluluwa. Kinakansela ng kasalanan ang pananahan ng Banal na Espiritu. Tanging ang isang marubdob na pagsisisi at pangungumpisal ang makapagpapanumbalik sa presensiya ng Banal na Espiritu.</body>
<link>http://www.philstar.com/Article.aspx?articleId=255293&amp;publicationSubCategoryId=94</link>
</article>
<article>
<title>EDITORYAL - Hihintayin pa bang may mapupugutang Pinoy ?</title>
<author></author>
<date>
<month>June</month>
<day>26</day>
<year>2004</year>
</date>
<body>LUMALALA ang sitwasyon sa Iraq. Padugo nang padugo ang mga nangyayaring karahasan dahil sa pagsalakay ng mga suicide bombers. Halos araw-raw ay may nagaganap na pambobomba at may namamatay. Apat na Pinoy na ang namamatay doon dahil sa pagsalakay ng mga suicide bombers. At ngayon ay hindi lamang ang mga suicide bombers ang naghahasik ng lagim kundi pati na rin ang mga Islamic militants na miyembro ng Al-Qaeda terrorist network. Habang sumusugod ang mga suicide bombers sa mga kampo ng Kano at nagtatanim ng bomba sa mga sasakyan, patuloy naman ang pangingidnap ng mga miyembro ng Al-Qaeda sa mga foreign nationals. Isang Koreanong translator ang kanilang kinidnap noong nakaraang linggo at makaraan ang ilang araw ay pinugutan ng ulo. Walang nagawa ang pagmamakaawa ng mga magulang, kapatid at kababayan ni Kim Sun-Ill. Pinugutan din ito ng ulo. Ipinakita pa sa internet kung paano pinugutan. Ilang buwan na ang nakararaan, isang Amerikanong bihag din ang pinugutan ng Islamic miltants. Sa pahayag ng mga terorista, dinukot nila at pinugutan ng ulo ang Koreano sapagkat ang gobyerno ng Korea umano ay kaalyado ng US. Kinondena nila ang walang tigil na pagpapadala ng mga sundalong Korean sa Iraq. Pero kahit may napugutan ng Korean national, hindi nagpakita ng pagsuko ang Korea at bagkus ay lalaban pa para tuluyang mawasak ang mga terorista sa Iraq. Handa silang mamatay para mawakasan ang kasamaan ng mga terorista. Galit ang mga militants sa mga allies ng US. At ang Pilipinas ay isa sa mga kaalyadong bansa ng US. Kung ganoon, galit din ang mga militants sa Pilipinas na hayagan ang pagsuporta sa paglaban sa terorismo. Hindi malayo na ang nangyari sa Korean ay mangyari rin sa mga Pinoy doon. Kung hindi pa magkakaroon ng solidong pasya ang pamahalaan na alisin ang may 4,000 OFWs doon, maaaring may ma-hostage at mapugutan ding Pinoy. Nagpapatumpik-tumpik ang gobyerno at hindi makagawa ng sariling desisyon para sa mga manggagawa. Walang kasing lupit ang mga Islamic militants at hindi na sila kumikilala ng kanilang kapwa. Ang mahalaga sa kanila ay maisakatuparan ang mithiin. Magkaroon na ng plano ang gobyerno para sa mga Pinoy workers at alisin sila roon para madawit sila sa mga ginagawang karahasan doon. Hiindi na dapat pang hintayin na kung kailan may napugutan na saka lamang kikilos. Mas masakit kung uuwi ang mga Pinoy na pawang nakasilid sa kahon. Mas masakit para sa kanilang mga mahal sa buhay kapag sila ang napugutan.</body>
<link>http://www.philstar.com/Article.aspx?articleId=255384&amp;publicationSubCategoryId=94</link>
</article>
<article>
<title>Bawal na pag-ibig</title>
<author>IKAW AT ANG BATAS Ni Atty. Jose C. Sison</author>
<date>
<month>June</month>
<day>26</day>
<year>2004</year>
</date>
<body>SI Daisy, 24, dalaga ay guro sa kanilang baryo. Samantalang si George, may-asawa at isang ahente ng isang factory ay ampon ng isang Intsik sa nasabing baryo. Ang amain ni George ay kamag-anak ng ama ni Daisy. Ito ang naging tulay ng dalawa upang magkakilala. Nagsimula ang pag-abuso ni George sa magandang relasyon ng kanyang amain sa pamilya ni Daisy nang humingi siya ng pahintulot sa magulang ni Daisy upang maturuan niya itong mag-gitara. Sa madalas nilang pagkikita ni Daisy ay napa-ibig niya ito. Maraming beses silang lihim na nagkikita at nagsasama. Tanging love letters ang kanilang naging komunikasyon. Tatlong taon ang lumipas bago natuklasan ng mga magulang ni Daisy ang kanilang relasyon. Kaya, pinagbawalan agad nila si George na muling makita pa si Daisy. Isang deportation proceeding ang naisampa laban kay George. Samantala, si Daisy ay dinala ng kanyang mga magulang sa mga kapatid nito sa siyudad. Hindi nagtagal ay biglang nawala si Daisy. Isang liham ang kanyang iniwan kung saan sinabi niyang sumama na siya kay George. Subalit itinanggi ito ni George., Kaya, nagsampa ng kaso ang pamilya ni Daisy laban kay George para sa bayad-pinsala. Subalit ayon sa Korte, wala raw kaso laban kay George. Ang pagmamahalan daw nina George at Daisy ay hindi isang pagkakamalI na maaaring maging isang kaso. Tama ba ang Korte? MALI. Malinaw sa kasong ito na ginamitan ni George ng ilang paraan ng panlilinlang si Daisy upang mapa-ibig niya ito. Ang may-asawang tulad ni George sa pagkamit niya ng pagmamahal ni Daisy ay isa lamang paraan upang pumasok ang dalaga sa isang bawal na relasyon. Ang ginawa niyang pag-abuso sa tiwalang ibinigay sa kanya ni Daisy at ng pamilya nito ay isa ng pagkakamali. Labag ito sa kautusan ng moralidad, magandang kaugalian at patakaran ng publiko. Kaya, maaaring kasuhan ng pamilya ni Daisy si George at mabayaran sila nito ng moral damages dahil sa ginawa nitong pag-akit kay Daisy upang mapa-ibig ito. (Pe vs. Pe 5 SCRA 200).</body>
<link>http://www.philstar.com/Article.aspx?articleId=255403&amp;publicationSubCategoryId=94</link>
</article>
<article>
<title>Dapat nang baguhin ang electoral process</title>
<author>HINDI PA TAPOS ANG LABAN Ni Danny Macabuhay</author>
<date>
<month>June</month>
<day>26</day>
<year>2004</year>
</date>
<body>GRABE talaga dito sa atin. Dapat sana ay tapos na ang mainit na pulitikahan dahil naiproklama na sina President Gloria Macapagal-Arroyo at Vice President Noli de Castro. Pero patuloy pa ring nagrereklamo ang mga kalaban ng dalawa. Ipinagpipilitan nila na nadaya sila. Pinagdidikdikan naman ng kampo nina Arroyo at Noli na mayroon namang mga poll watchers at mga abogado ang mga kalaban nila mula pa sa presinto ng botohan hanggang saan man dalhin ang ballot boxes. Kung ganoon, lumalabas na may mga tagabantay ang mga kandidato sa mga ballot boxes hanggang mabuksan ang mga ito ng National Board of Canvassers. Parati na lamang may akusasyon ng dayaan. Kasabihan na nga dito sa ating bayan na walang kandidatong tumatanggap ng natalo sila, nadadaya lamang daw sila. Di nga ba nagiging kalakaran na dito sa atin tuwing may halalan ang dagdag-bawas na naranasan na ng maraming kandidato? Dahil sa napakasamang karanasan ng bansa sa katatapos na election na 43 araw bago natapos ang canvassing, marami na ngayon ang nagpapahayag na dapat nang kaagad na baguhin ang sistema ng eleksyon. Ganoon din ang pagbabago sa mga mangangasiwa sa election at kung sino ang gaganap sa Kongreso bilang National Board of Canvassers. Dapat noon pa binago ang electoral process. Masyado nang palpak ang sistema. Isa ito sa nagpapabagsak sa bansa. Ito dapat ang maging prayoridad ni Mrs. Arroyo at huwag na niyang payagan pang manaig ang kagustuhan ng mga taong nakikinabang na manatili ang dating gawi. Sobra na ang pulitika. Isama na rin ni Arroyo ang pagbaklas ng anumang bagay na humahatak sa mamamayan upang magumon sa pulitika na para bang ito na lamang ang tanging inaasahan ng mamamayan.</body>
<link>http://www.philstar.com/Article.aspx?articleId=255410&amp;publicationSubCategoryId=94</link>
</article>
<article>
<title>Panahon ng pagkakaisa at pasisimula</title>
<author>HINDI PA TAPOS ANG LABAN Ni Sec.Mike Defensor</author>
<date>
<month>June</month>
<day>26</day>
<year>2004</year>
</date>
<body>PAGKATAPOS ng mahabang paghihintay at matiyagang pagsunod sa mga debate at diskusyon sa Joint Session ng Kongreso, natapos na ang canvassing para sa presidente at bise presidente. Naging saksi tayo sa mga madamdamin, mainit at matagal na pagtatalo at pagde-debate ng mga Senador at Kongresista. Sa wakas ay naiproklama na ang dalawang pinamakataas na opisyal ng bansa na mamumuno sa mga susunod na taon. Mahalaga na sa isang demokrasya ay dumadaan tayo sa mga proseso gaya ng nakaraang eleksyon at ang sumunod na canvassing sapagkat bahagi ito ng ating pulitikal na pag-unlad. Ngayon, mas mulat na ang buong bansa sa proseso ng canvassing at ang mahalagang papel ng dalawang kapulungan ng Kongreso sa proklamasyon ng presidente at bise presidente. Sa nakaraang eleksyon, muling nagkaroon ng pagkakahati-hati sa bansa at ito marahil ang isa sa mga kritikal na kailangang pagtuunan ng pansin hindi lamang ng administrasyong Arroyo kundi pati tayo bilang mamamayan. Maraming sugat ang nilikha ng nakaraang eleksiyon subalit ang mga pangyayaring pulitikal ay nakalipas na at ang mahalaga ay muli tayong magkaisa. Sa pagpili ng mga nasyonal at lokal na opisyal na mamumuno sa atin sa susundo na tatlo at anim na taon ay ibinigay natin ang ating tiwala at kaakibat nito ay ang ating suporta sa mga proyekto at programang ipapatupad para sa kabutihan ng lahat. Tapos na ang eleksiyon, panahon na ng pagkakaisa upang muling umunlad ang ating bansa. Napakaraming kailangang gawin at makabubuting magtulung-tulong ang lahat para sa kabutihan ng ating bansa.</body>
<link>http://www.philstar.com/Article.aspx?articleId=255415&amp;publicationSubCategoryId=94</link>
</article>
<article>
<title>Col. Abrasoza bahag ba ang buntot mo kay PO1 Rizalde Galvez?</title>
<author>BANAT NI BATUIGAS Ni Bening Batuigas</author>
<date>
<month>June</month>
<day>27</day>
<year>2004</year>
</date>
<body>ISANG trigger happy na pulis escort ng WG&amp;amp;A ang kumakati ang kamay sa gatilyo ng kanyang 9mm baril sa tuwing makasisinghot ng alak at shabu kasama ang kanyang mga kasamahan sa Tondo, Manila. Ayon sa sumbong ng mga natatakot ng mga residente, sa tuwing malalasing at mababangag si PO1 Rizalde Galvez, nakatalaga sa Philippine National Police Maritime Command, mistulang si Rambo ito sa kanilang lugar. Walang pakundangan umano itong nagpapaputok ng kanyang baril kahit anong oras. Makati pala ang kamay ni Galvez sa gatilyo, he-he-he! Nitong nakalipas na Linggo ng madaling araw, siyam na beses siyang nagpaputok ng baril sa labas ng kanyang bahay sa 1264 Salvacion St., corner Moriones St., Tondo ng unang Distrito ng Maynila, habang nag-iinuman kasama ang mga adik na kasamahan. Labis ang takot ng kanyang kapitbahay dahil sa putok ng baril at pagsisigawan ng mga ito. Ngunit walang pulis na sumita kina PO1 Galvez kahit ilang metro lamang ang layo sa presinto 2. Di bat ang assignment ni Galvez ay sumakay sa barko diyan sa North Harbor hanggang sa distinasyon nito upang pangalagaan ang mga pasahero laban sa mga terorista? Marahil nakalog ang ulo nito sa lakas ng alon kayat nagkakaroon ng tupak, he-he-he! Bahag yata ang buntot ni P/Supt. Danilo Abarsoza, hepe ng WPD PS-2 na sitahin itong si Rambo este Pol Galvez. Wala na nga bang maasahan sa tutulog-tulog na mga tauhan ni Col. Abarsoza pagdating sa ganitong usapin? Kung di kaya ni Abarsoza na gumawa ng aksyon, paano na kaya ang aking kaibigang si P/Chief Supt. Pedro Bulaong, ang magaling na District Director ng Western Police District. May kakayahan kaya siyang umaksyon na upang ipahuli at maparusahan si Galvez? Ang dapat kay Galvez ay ipa-drug test at tanggalan ng baril para hindi na mangati ang kamay sa gatilyo. Dapat na parusahan si Galvez upang hindi na pamarisan ang katulad niya. Nais ko rin itong iparating kay Police Supt. Carding Dapat, director ng PNP Maritime Command. Panahon na siguro Sir, na mapabilang ito sa inyong mga pulis na maparusahan. Huwag na nating hintayin pa na may masaktan bago kayo kumilos. Hindi magandang halimbawa si Galvez sa imahe ng Maritime command. Dapat ay sa Mindanao nyo siya ipatapon upang sumabak sa mga teroristang Abu Sayyaf. Abangan ang magiging aksyon ng mga magaga-ling nating opisyal laban kay Galvez.</body>
<link>http://www.philstar.com/Article.aspx?articleId=255512&amp;publicationSubCategoryId=94</link>
</article>
<article>
<title>Uminom nang maraming tubig kapag may lagnat</title>
<author>WHAT'S UP DOC? Ni Dr. Tranquilino Elica&amp;ntilde;o Jr.</author>
<date>
<month>June</month>
<day>27</day>
<year>2004</year>
</date>
<body>KAPAG nilalagnat, mahalagang uminom nang maraming tubig (at least 1.7 liters) para hindi ma-dehydrate. Ilan sa mga sintomas ng lagnat ay ang pagpapawis, pagkauhaw, nausea, pangangati at diarrhea. Kapag nagpawis, ibig sabihin ay mataas ang temperatura at ang resulta nito ay ang pagkawala nang maraming tubig sa katawan. Makatutulong din ang pag-inom ng 200 ml. ng fruit juice na tinimpla sa equal amount ng tubig. Ang normal na temperature ng katawan ay 36 oC (98.6 oF). mababa ang temperature ng katawan sa umaga at mataas sa gabi. Ang ibang tao ay may normal na temperature na hanggang 0.6 oC (1 oF). Someone is said to have feverish if his or her temperature rises above its own norm. Ang pagkakaroon ng lagnat ay indikasyon na ang katawan ay nakikipaglaban sa infection. Maliban sa pagkawala ng fluid sa katawan kung may lagnat, mabilis ding magburn ng energy ang katawan. Kapag may lagnat ang isang tao, nawawalan din siya ng panlasa. Dumaranas din naman ng diarrhea at pagsusuka ang isang may lagnat kaya ipinapayo na huwag kakain nang marami. Doctors treat illness, not raised temperature and parents concerned that their child is ill should of course seek medical advice. Sa mga batang may lagnat, maaari siyang bigyan ng paracetamol at punasan ng maligamgam na tubig ang katawan. Kapag ang lagnat ay nagpatuloy pa hanggang tatlong araw, at may mga sintomas ng pananakit ng leeg o mga rash, ikonsulta ito sa doktor.</body>
<link>http://www.philstar.com/Article.aspx?articleId=255521&amp;publicationSubCategoryId=94</link>
</article>
<article>
<title>Patungo sa Jerusalem</title>
<author>ALAY - DANGAL Ni Fr. Jose C. Blanco, S.J.</author>
<date>
<month>June</month>
<day>27</day>
<year>2004</year>
</date>
<body>ALAM ni Jesus na sa Jerusalem niya makakaharap ang mga punong saserdote at doon siya dadanas ng mga pagpapahirap. Upang makarating sa Jerusalem, kailangan niyang dumaan sa Samaria. Ayaw ng mga Samaritano na tanggapin si Jesus. Napilitan siyang mag-iba ng daraanan. Habang siyay naglalakad, may mga lalaking sumunod sa kanya. Ang mga tugon ni Jesus sa mga katanungan ng mga sumusunod sa kanya ay nagbibigay sa atin ng mga kinakailangang gawin upang maging isang tagasunod ni Jesus (Lk. 9:51-62). Nang nalalapit na ang panahong iaakyat si Jesus sa langit, ipinasya niyang pumunta sa Jerusalem. Sinugo niya ang ilan upang mauna sa kanya. Humayo sila at pumasok sa isang nayon sa Samaria upang ipaghanda siya ng matutuluyan. Ngunit ayaw siyang tanggapin ng mga Samaritano sapagkat siyay patungo sa Jerusalem. Nang makita ito nina Santiago at Juan ay kanilang sinabi, &amp;quot;Panginoon, payag ka bang magpababa kami ng apoy mula sa langit upang pugnawin sila?&amp;quot; Ngunit pinagsabihan sila ni Jesus. &amp;quot;Hindi ninyo alam kung anong uri ng espiritu ang sumasainyo. Sapagkat naparito ang Anak ng Tao hindi upang ipahamak ang mga tao kundi upang iligtas sila.&amp;quot; At nagtungo sila sa ibang nayon. Samantalang naglalakad sila, may mga taong nagsabi, &amp;quot;Susunod po ako sa inyo kahit saan.&amp;quot; Sumagot si Jesus, &amp;quot;May lungga ang asong-gubat at may pugad ang mga ibon, ngunit ang Anak ng Taoy wala man lamang matulugan o mapagpahingahan.&amp;quot; Sinabi ni Jesus sa isa, &amp;quot;Sumunod ka sa akin.&amp;quot; Ngunit sumagot ang tao, &amp;quot;Panginoon, hayaan po muna ninyo akong umuwi upang ipalibing ang aking ama.&amp;quot; Sinabi ni Jesus sa kanya, &amp;quot;Ipaubaya mo na sa mga patay ang paglilibing ng kanilang mga patay. Ngunit ikaw, humayo ka at ipahayag mo ang tungkol sa paghahari ng Diyos.&amp;quot; Sinabi naman ng isa, &amp;quot;Susunod po ako sa inyo, Panginoon, ngunit magpapaalam muna ako sa aking mga kasambahay.&amp;quot; Sinabi sa kanya ni Jesus, &amp;quot;Ang sinumang nag-aararo at palaging lumilingon ay hindi karapat-dapat sa paghahari ng Diyos.&amp;quot; Nagalit ang mga alagad nang hindi sila paraanin ng mga Samaritano sa kanilang teritoryo. Subalit pinagsabihan ni Jesus ang kanyang mga alagad.At doon sa mga nais sumunod sa kanya, ipinanukala ni Jesus ang kasimplehan ng pamumuhay. Sa pangalawa, sinabi niya na kailangan ang di-pagkahilig sa mga pangmundong pinagkakaabalahan. At sa pangatlo na nagnanais munang magpaalam sa kanyang mga kaanak at mga kasambahay, sinabi niya na itoy palaging lumilingon. Inihalintulad ito sa isang magsasakang nag-aararo ngunit palaging lumilingon. Bilang isang tagasunod ni Jesus, ano ang tingin o pagkilatis ninyo sa inyong sarili?</body>
<link>http://www.philstar.com/Article.aspx?articleId=255525&amp;publicationSubCategoryId=94</link>
</article>
<article>
<title>Pangalagaan ang mga paa</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>June</month>
<day>27</day>
<year>2004</year>
</date>
<body>MAHALAGA ang mga paa kaya dapat pangalagaan. Ang mga paa ang nagdadala ng halos lahat ng bigat ng ating katawan. Nakakalakad, nakakatakbo nakakalundag, nakakasipa, nakakalangoy, nakakasayaw tayo dahil sa mga paa. Kapag tayoy pagod sa paglalakad at sa pagtatrabaho dapat na ipahinga ang mga paa. Ngayong meron nang foot spa malaking ginhawa ang dulot nito sa mga paa. Inirerekomenda rin ang paglangoy sa dagat at pagtapak sa mainit na buhangin sa dalampasigan. May dulot itong ginhawa lalo na sa may varicose veins. Sa pangangalaga ng paa mahalaga ang sapatos na ating isinusuot. Dapat na ang sapatos ay komportable. Ipinapayo ang malambot at flexible na sapatos. Nakakabawas ng pressure sa paa ang hindi parating pagsusuot ng high heeled shoes. Mas kumportable kung mababa ang takong ng sapatos.</body>
<link>http://www.philstar.com/Article.aspx?articleId=255533&amp;publicationSubCategoryId=94</link>
</article>
<article>
<title>EDITORYAL - maging maingtat sa pagpili ng Cabinet members</title>
<author></author>
<date>
<month>June</month>
<day>28</day>
<year>2004</year>
</date>
<body>HANDA na sa panunumpa si President Gloria Macapagal-Arroyo sa June 30 na gaganapin sa Cebu. Kinabukasan, July 1, ay tiyak nang may mga bagong mukhang uupo sa kanyang Gabinete. Pinaka-matunog na nakalinya na bilang bagong miyembro ng Gabinete si House Deputy Speaker Raul Gonzales. Ayon kay Gonzales inalok siya ni President Arroyo na pamunuan ang justice department. Tapos na ang termino ni Gonzales bilang Iloilo congressman. Siguro naman ay malinis ang record ni Gonzales kaya bagay siya sa justice department. Mas maganda kung walang record ng katiwalian ang uupo sa DOJ. Bagong termino ni President Arroyo at dapat namang bago rin ang maging miyembro ng kanyang Gabinete. Palitan na ang mga miyembro ng Gabinete na pabigat lamang. Palitan ang mga may bahid ng katiwalian. Sa tatlong taong panunungkulan ni Mrs. Arroyo, isang maipupuna ay ang hindi niya pagiging maingat sa pagpili ng kanyang magiging miyembro ng Gabinete. Ilan sa mga miyembro ng kanyang Gabinete ang nasangkot sa katiwalian. Nasangkot sa katiwalian ang dating DepEd Secretary at maging ang kanyang justice secretary. Nagsipagbitiw ang mga nabanggit na secretaries pero ang lamat sa gobyerno ni Mrs. Arroyo ay naiwan. Iyon ang laging binabatikos lalo na ang oposisyon. Hindi na dapat maulit ang pagkakamali ni Mrs. Arroyo sa nakalipas na tatlong taon. Dapat nang maging maingat si Mrs. Arroyo sa pagpili sa mga kukunin niyang miyembro ng Gabinete o maski sa mga mamumuno sa mga government financing institutions. Kapag nagkamali siya sa pagpili tiyak na maaapektuhan na naman ang kanyang pamumuno sa bansang ito. Isipin na lamang na anim na taon ang kanyang termino at paano kung ang kanyang magiging kasama sa pagpapatakbo sa bansang ito ay hindi naman mga karapat-dapat? Sa halip na magampanan ng Cabinet members ang kanyang tungkulin ay pawang sa pansariling interes lamang ang inaatupag. Dapat din namang magbitiw ang mga kasalukuyang miyembro ng Gabinete upang mabigyan ng pagkakataon si Mrs. Arroyo ng pagkakataong makapili nang mahusay na makatutulong niya sa pagpapaunlad ng bansa. Nakatuon pa naman ang programa ni Mrs. Arroyo sa kapakanan ng mahihirap sa susunod na anim na taon ng panunungkulan. Kailangang maging maingat siya sa pagpili ng magiging Cabinet secretary. Pag-aralang mabuti para hindi magkamali at baka hilahin siya pababa. Kawawa naman ang bansa at ang taumbayan.</body>
<link>http://www.philstar.com/Article.aspx?articleId=255642&amp;publicationSubCategoryId=94</link>
</article>
<article>
<title>Pamatong, terorista</title>
<author>SAPOL Ni Jarius Bondoc</author>
<date>
<month>June</month>
<day>28</day>
<year>2004</year>
</date>
<body>PAANO, ganun na lang ba? Matapos magsaboy si Elly Pamatong ng steel spikes sa mga kalye ng Metro Manila, pagpapasensiyahan na lang ba natin tulad ng hiling niya? At maghihintay na lang ba ang awtoridad ng isa sa 168 biktima ng flat tire na magdemanda, bago sila umaksiyon? Terorismo ang ginawa niya. Galit siya dahil wala pang ruling ang Korte Suprema sa apela niya laban sa Comelec disqualification bilang presidential candidate. Bilang protesta, ginulo niya ang madla. Buti sana kung naghubad siya ng fez, Amerikana at kurbatang may disenyong US flag, at saka nagtatakbo sa Luneta. Wala sana siyang naperhuwisyo, liban sa mga manang na nagpapasyal dun. Pero nanakot siya ng motorista, nanira ng pribadong pag-aari, at pinahamak ang buhay ng mga pasahero at pedestrian. Ginambala niya ang malayang paglalakbay, at karapatan nating maging matiwasay sa sariling kotse o pampublikong sasakyan. Kung pababayaan na lang si Pamatong, mas malala ang maari niyang gawin. Yan ang Broken Windows theory ng pagpapatupad ng batas. Kapag hinayaan mo ang isang gusali na may basag na bintana, iisipin ng mga dumadaan na walang may pakialam. Babatuhin ang iba pang bintana. Susulatan ng grafitti ang pader. Magiging pugad ng krimen ang kalsada sa harap ng gusali. Lalakas ang loob ng mga mandurukot at drug pushers. Baka may magahasa o mapatay pa sa pinabayaang kalye. Nung una, nagpapakita lang ng pagka-topak si Pamatong. Nung naghihiyaw ang mga maka-Kaliwa laban sa pagbisita ni US President George W. Bush sa Manila, bumili siya ng TV air time. Naghihiyaw din siya na dapat maging 51st state ng US ang RP. Nakaupo siya sa isang trono. Sa gilid niya ay nakatayo ang isang unanong nakasuot-militar, nagwawasiwas ng bandilang Kano, at tumatango sa bawat sabihin niya. Katawa-tawa siyang panoorin noon. Natawa muli ang madla nung kumandidato siya pagka-Presidente kasabay ni Salve Bush, na lihim daw na kasintahan ni George W. Pero hindi na siya nakakatawa ngayon. Kung di siya ikukulong, baka maging opposition senator din siya, at gagamitin ang kaalaman sa batas para baluktutin ang batas, abogado pa naman!</body>
<link>http://www.philstar.com/Article.aspx?articleId=255655&amp;publicationSubCategoryId=94</link>
</article>
<article>
<title>Tigasing kotongerong tubong Lanao sa Baclaran</title>
<author>BAHALA SI TULFO Ni Ben Tulfo</author>
<date>
<month>June</month>
<day>28</day>
<year>2004</year>
</date>
<body>KASALUKUYANG tinututukan pa rin ng aming grupo ang aktibidad ng ilan sa mga tigasing grupo ng Maranao na nangongotong sa Baclaran. Ito yong kilabot na grupo kung saan garapalang kinikikilan ang mga dumadaang bus sa Baclaran na nagbabiyaheng Cavite-Vito Cruz. Hulog sa BITAG ng aming &amp;quot;concealed camera&amp;quot; ang estilo ng pangongolekta ng grupong ito sa mga konduktor ng bus. P120 ang inaabot ng konduktor ng bawat bus. Matapos ang matagumpay na entrapment operation na isinagawa ng CIDG-NCR at BITAG nung nakaraang linggo, pansamantalang luminis yong tinatambayan ng mga tigasing kotongerong tubong Lanao. Personal na sinamahan ng BITAG sa tanggapan ng Southern Police District (SPD) Director Prospero Noble, ang apatnapung (40) mga bus operator na binantaang susunugin daw ng mga tarantadong kotongero ang mga bus ng mga operators na lumapit sa BITAG. Naglalaro sa aking isipan na merong mga pulis sa SPD na may basbas sa pangongotong ng grupong ito sa Baclaran. Matapos panghimasukan ng aming investigative team sa TV, kasalukuyang nagpapalamig lang ang mga &amp;quot;tulisang&amp;quot; ito. Naipalabas namin sa BITAG nitong nakaraang Sabado ang matagumpay na entrapment operation laban sa nasabing grupo. Sangkaterbang text messages ang aming natanggap mula sa mga commuters sa Baclaran. Malinis na raw ang naturang lugar na tinatambayan ng mga kotongerong tubong Lanao. Dahil dito, ilang mga nagbabantang text messages din ang aming mga natanggap. Alam naming marami pang darating. Mensahe namin sa mga tigasing kotongerong inangking teritoryo na nila ang Baclaran, &amp;quot;hindi uubra yang inyong kagaguhan at katarantaduhan! Kung nakasanayan nyo ito sa lugar na inyong pinanggalingan, huwag nyong gagawin sa lugar kung saan naroon ang BITAG!&amp;quot; * * * Bitag hotline numbers, para sa mga naabuso, naaapi, at biktima ng panloloko o anumang uring katiwalian, i-text, (0918) 9346417 o tumawag sa mga numerong ito 932-8919 / 932-5310. Panoorin ang &amp;quot;BITAG&amp;quot; tu-wing Sabado 7:00-8:00 p.m.</body>
<link>http://www.philstar.com/Article.aspx?articleId=255661&amp;publicationSubCategoryId=94</link>
</article>
<article>
<title>EDITORYAL - Pinay DHs sa Kuwait huwag pabayaan</title>
<author></author>
<date>
<month>June</month>
<day>29</day>
<year>2004</year>
</date>
<body>KARAMIHAN sa mga Pinay na nasa Kuwait ay mga domestic helpers. Tinatayang may 65,000 Pinoy ang naroon. Kahit na madalas mapabalita na inaabuso ang mga Pinay DHs doon, wala pa rin namang hinto ang pagdagsa nila sa nasabing bansa. Patuloy pa rin silang nakikipagsapalaran doon upang kahit paano ay maiahon ang kanilang buhay sa karukhaan. Sa pamamagitan ng pagpapaalipin sa mga Arabo ang tangi nilang nalalamang paraan para makaahon sa kahirapan. Isa pay wala silang mapapasukang permanenteng trabaho rito. Marami ang walang trabaho sa Pinas na umaabot na ng 4-milyon. Isa ang Kuwait sa may pinakamaraming nairereport na pang-aabuso o pagmamaltrato sa mga Pinay DHs. Dumagsa ang mga Pinay DHs sa Kuwait noong dekada 80. At mula nga noon marami nang naireport na insidente ng pang-aabuso, pangre-rape at pananakit ng kanilang amo. Nang sumiklab ang giyera sa Middle East noong 1990 at kubkubin ng Iraq ang Kuwait ay maraming Pinay ang natuwa sapagkat makakaganti na sila sa kalupitan ng mga Kuwaiti. Ngayon ay patuloy pa rin ang pagmamaltrato sa mga Pinay doon at marami na ang tumatakas sa kanilang mga amo. Sa ulat ng Migrante Party list group araw-araw ay may tumatakas sa amo at sa Philippine Embassy doon humahantong. Tinatayang may 500 Pinay ang nakatuloy sa embassy at hindi pa malaman kung kailan sila mare-repatriate. Ang pinaka-matinding nangyayari sa Kuwait ay ang sunud-sunod na pangga-gang-rape ng mga Kuwaiti sa mga Pinay. Sa taong ito, limang Pinay na ang nare-rape ng mga hayok na Kuwaiti. Iisa ang estilo ng mga hayok, aabangan ang Pinay sa paglalakad at saka dadagitin ng mga nakasakay sa kotse. Dadalhin sa disyerto at saka doon halinhinang gagahasain. Pinaka-latest na ginahasa ay ang isang Pinay DH noong nakaraang linggo. Dinagit ng walong hayok na Kuwaiti ang dalawang Pinay pero isa lang ang piniling gahasain sapagkat ang ikalawa ay hindi umano &amp;quot;physically fit&amp;quot;. Dinala ang dalawa sa disyerto at doon ginahasa ang isa. Iniwan pagkatapos. Dinugo ang maid at mabuti na lamang ay may motoristang tumulong. Apat na umano sa suspects ang nahuli ng mga pulis. Ang pagmonitor sa kalagayan ng mga Pinay DHs ang dapat tutukan ng Philippine Embassy doon. Hindi sila dapat tutulug-tulog sa malamig nilang opisina. Dapat namang mag-ingat ang mga Pinay sa kanilang paglalakad para hindi mabiktima. Pinakamagandang advise sa mga nagbabalak mag-DH, huwag sa Kuwait sapagkat marami roon ang hayok sa laman. Isa pay baka hindi kayo matulungan ng mga taga-embahada roon. Walang ikinaiba sa Lebanon.</body>
<link>http://www.philstar.com/Article.aspx?articleId=255752&amp;publicationSubCategoryId=94</link>
</article>
<article>
<title>Kundisyones sa bagong buwis</title>
<author>SAPOL Ni Jarius Bondoc</author>
<date>
<month>June</month>
<day>29</day>
<year>2004</year>
</date>
<body>P4.2-TRILLION na ang utang ng bansa-at lumalaki pa. Kasi, nitong nakaraang mga taon, P200 billion ang budget deficit. Kulang ang kita ng gobyerno kaysa taunang gastos na P800 billion para sa serbisyo, suweldo at proyekto. Kaya iniuutang ang taunang deficit na P200 billion. Sa kabila nito, tumataas ang gastusing-gobyerno. Lumalaki kasi ang populasyon. Nadadagdagan ang pumapasok sa free public schools. Dumadami ang mahihirap na nangangailangan ng tulong. Ang tugon ng gobyerno: Dagdag at bagong buwis. Pabor ako rito-pero sa ilang mga kundisyones: Gamitin ang bago o dagdag na buwis para sa basic services, hindi sa bayad-utang. Kasi, 45% ng budget ay nauuwi sa utang. Ang natitira ay pansuweldo sa 1.4 milyong government employees. Katiting na lang ang natitira para sa mga proyekto. Kaya kung magpapataw ng tax on text messaging, dapat ang bilyon-bilyong-pisong makokolekta ay ilagay sa edukasyon. Pigilan na ang paglubog ng sistema. Halos 1.4 milyong elementary graduates ay hindi handa sa high school. Kulang sa classrooms, libro at teachers. Tustusan ito ng tax on text. Kung bubuwisan ang soft drinks, dapat sa pagpapasagana ng pananim at pangisdaan ilaan. Ang soft drinks ay junk food. Pero marami ang kulang sa pagkain. Sila dapat ang makinabang. Kung itataas ang buwis sa sigarilyo, dapat sa health services ilaan. Libu-libo ang namamatay taun-taon dahil sa kahirapan, konting doktor at malayong ospital. Mababawasan yan ng buwis. Gayon din sa dagdag-buwis sa alak, na dapat naman gamitin sa pabahay. Sampung milyong pamilya ang walang sariling bahay, o kayay nakatira lamang sa mga kubong nabubuwal tuwing bagyo. Sila dapat ang biyayaan ng buwis-hindi ang malalaking bangko na kinauutangan ng gobyerno. At siyempre kung magdadagdag ng buwis, dapat nang sibakin ang mga kawatan sa Customs at BIR na nambubulsa lang ng koleksiyon.</body>
<link>http://www.philstar.com/Article.aspx?articleId=255755&amp;publicationSubCategoryId=94</link>
</article>
<article>
<title>Magandang manugang ng jueteng lord itinanan ng kanyang tauhan</title>
<author>BALITANG SPECIAL Ni Deo Macalma</author>
<date>
<month>June</month>
<day>29</day>
<year>2004</year>
</date>
<body>ALAM nyo bang galit na galit ang isang jueteng lord matapos itanan ng kanyang pinagkakatiwalaang tauhan ang magandang misis ng kanyang anak? Ayon sa aking bubuwit, happy birthday muna kay John Galang, Alex dela Cruz, Peter Paul Sales ng MBC, Greg Cervano ng DZRH at advance happy birthday kay Mr. Richard ng Regent Foods. * * * Alam nyo bang umuusok sa galit ang isang jueteng lord matapos siyang traidurin ng kanyang pinagkakatiwalaang tauhan? Ayon sa aking bubwit, hindi sukat akalain ng jueteng lord na magta-traidor ang kanyang tauhan sapagkat ito ay itinuring na niyang miyembro ng pamilya. Ito ay binihisan, tinuruan, sinuportahan ang kanyang pamilya pagkatapos ay tinuklaw siyang parang ahas. Mantakin nyo, tinuruan ito kung paano magpatakbo ng jueteng pagkatapos at tatangayin pa ang misis ng kanyang anak. Siguro ang dapat sisihin diyan ni jueteng lord ay ang kanyang manugang. Meron na siyang mister at meron nang dalawang anak pagkatapos sumama pa sa iba. Ayon sa aking bubuwit, ang dapat ding sisihin dito ay ang anak na lalaki ni Jueteng Lord. Kasi napapabayaan pala ni Mister ang kanyang misis kasi ang inaatupag ay ang kanyang bisyo. Ang pinagkakaabalahan pala ng anak ni jueteng lord ay ang mga sasabunging manok. Mas inuuna pang hinihimas ni Mister ang kanyang mga manok kesa sa magandang misis. Kaya ayon, habang humihimas ng manok si Mister, iba naman ang humihimas ngayon sa kanyang misis. At habang abala sa sabong si Mister, si Misis naman ay abala rin sa pakikipagsabong sa iba. Patay kang bata ka! * * * Ayon sa aking bubuwit, ang lubos na ikinalulungkot ni Jueteng lord bukod sa napindehot nilagyan na ng ipot sa ulo ang kanyang anak. Sa kanya iniwan ang mga maliliit pa nilang mga anak. Diyos ko naman oo, sa kalibugan naman ng misis na itoy iniwanan ang kanyang mga musmos pang anak. Ayon sa aking bubuwit, ang magandang manugang ng jueteng lord na sumama sa kanyang tauhan ay walang iba kundi si Naku, doktora pala ito, kaya naman pala punung-puno pa ang asim nito. Kahit may mga anak na ay maganda, sexy, matangkad, nagmumura ang mga bumpers, makinis at parang si Rossana Roces, flawless pa rin. Kaya naman pala nademonyo ang tauhan ni Jueteng lord. Ang pinagtataka lamang daw nitong si Jueteng lord, pangit naman daw itong kanyang tauhan eh dito pa sumama ang kanyang doktorang manugang. Wala po sa hitsura yan, nasa performance yan. Ayon sa aking bubuwit, ang jueteng lord na inahas ng kanayang tau-han at itinanan ang kanyang magandang manugang ay si Siya ay si Jueteng Lord M.C. as in Madam Caring.</body>
<link>http://www.philstar.com/Article.aspx?articleId=255766&amp;publicationSubCategoryId=94</link>
</article>
<article>
<title>Sa Oposisyon: Better luck next time</title>
<author>HALA BIRA Ni Danny Macabuhay</author>
<date>
<month>June</month>
<day>29</day>
<year>2004</year>
</date>
<body>NAKAIINIS na ang ginagawang kalokohan ng mga taga-oposisyon na kahit naiproklama na sina Gloria Macapagal-Arroyo at Noli de Castro ay patuloy pa ring nag-aakusa na sila ay dinaya. Wa epek na ito. Ngayon pang naitaas na ang kamay ng mga nanalo. Dapat sa pangunang bilangan pa lamang mula sa precinct level ay nagprotesta na kaagad ang oposisyon kung may nakitaan na silang pagbabasehan ng dayaan. Tutal naman, mayroon silang mga sariling poll watchers at mga abogado. Ang kampo ni Fernando Poe, Jr. katulad ng Comelec, Namfrel at ilang partido ay may sarili ring kopya ng election returns at iba pang dokumento. Malalaman rin nila ka-agad ang resulta ng botohan kasing bilis ng Comelec at Namfrel. Makikita rin kaagad nila kung may iregularidad na maaaring maging basehan ng kanilang pagpo-protesta sapagkat mayroon naman silang mga tauhan na dapat na nagbabantay sa lahat ng nangyayari. Kung sinasabi nilang sila ay nadaya, walang dapat na sisihin kundi sila rin mismo. Gaya ng sinabi ni Ping Lacson, kasalanan nila kung sila ay madadaya. Sa tagal ng panahon ng pagharang ng oposisyon sa canvassing sila ang lumabas na kontrabida sa halip na ang administrasyon. Kaya dapat sana ay tanggapin na ng oposisyon ang pagkatalo at makiisa na lamang sa mga nagwagi sa ikauunlad at ikatatahimik ng</body>
<link>http://www.philstar.com/Article.aspx?articleId=255778&amp;publicationSubCategoryId=94</link>
</article>
<article>
<title>Kamatayan sa mga drug lord</title>
<author>PANAGINIP LANG Ni Nixon T. Kua</author>
<date>
<month>June</month>
<day>29</day>
<year>2004</year>
</date>
<body>NOONG nakaraang linggo ay nahatulan ang apat na Chinese national ng habambuhay na pagka-bilanggo dahil sa pag-ooperate ng shabu laboratory sa Pasig. Bukod sa kaso ng apat, ilan pang mga miyembro ng mga malalaking mga sindikato ang hinatulan din ng parusang habambuhay na pagka-bilanggo. Bagamat mabigat na parusa ang ginawad ng ating mga huwes, mukhang kulang kasi alam naman nating lahat na maaaring parusang kamatayan ang ipataw sa mga miyembro ng mga sindikatong nagkakalat ng ilegal na droga sa ating bansa. Pero bakit nga ba ginawa ang naturang batas, hindi ba para maging panakot sa iba pang magtatangkang magkalat ng ilegal na droga sa ating bansa. Hindi ba ang ilan sa nakita nating halimbawa ay ang bansang Malaysia at Singapore kung saan kahit na dayuhan ay papatawan nila ng parusang kamatayan kahit na mere possession lang ng ilegal na droga. Sa mga naturang bansa, hindi talaga nagtatangka ang mga walanghiyang kasali sa ilegal na droga dahil tinutuloy ang sentensya kahit na sino ang makiusap, samantalang dito sa atin kahit na meron tayong ganuong batas ay tuloy ang labas pasok ng mga walang kaluluwang mga taong ito sa ating bansa. At bakit nga naman hindi, alam nila na hindi rin naman natin patutupad ang parusang kamatayan. Alam ng mga miyembro ng mga sindikatong ito na hatulan man sila ng kamatayan ng mga Huwes at kahit ba paboran ng Korte Suprema ang hatol sa kanila ay malabong ituloy ng Malaca&amp;ntilde;ang dahil sa pakikialam ng mga human rights group at mga lider ng Simbahang Katoliko. Kung life sentence, alam ng mga walanghiyang ito na good behavior lang at baka palayain din sila pagkaraan ng maraming taon ng pagkakulong. Samantalang habang nasa loob sila ay VIP treatment gaya nang may kasong murder na nag-susurf pa sa mga pornography site ng internet at sa kuwartong aircondition pa ng jail official diyan sa Manila na nahuli sa akto ng grupo nitong kaibigan at kapatid natin sa pamamahayag na si Erwin Tulfo. Komo alam nila yan, madali rin nilang nakukumbinsi ang ilan sa ating mga Huwes na life sentence na lang instead of death tutal hindi naman papatupad ng Malaca&amp;ntilde;ang. Madam Gloria, ngayong bagong halal na kayo, hindi nyo na kailangan ang suporta ng mga civil society groups na yan. Ang kailangan nyo na pong suporta ay ang karamihan sa mga mamamayan na nais pabitay, pa-lethal injection o pa silya-elektrika ang mga drug dealer at drug lord na mga yan. Ipatupad ho natin ang batas upang magsilbing aral at tuluyang mawala ang mga walang kaluluwang mga yan sa lipunan at matigil ang kanilang patuloy na paninira sa ating mga kababayan lalo na ang ating mga kabataan. Kahit minsan ho, tuluyan natin para ipakita rin sa buong mundo na dito sa atin sa Pilipinas, ang mga involve sa droga ay pinapatay. Tingnan lang natin kung meron pang maglakas loob na magtinda man lang ng droga. * * * Naghahanap ng mga padrino ngayon ang isang kilalang smuggler ng mga sasakyang Starex na tatawagin natin sa pangalang Greg dahil lahat ng kandidato niya nitong nakaraang eleksyon ay talo. Noong panahon kasi ni dating Pangulong Erap ay siga ito dahil pinagmamalaki niyang malapit siya sa dating Pangulo. Yan din ang panahon na nag-umpisa siyang makilala bilang Starex Smuggling King. Sa tapang niya ay may pinatapon siyang immigration officer na nagkamali lang busisiin nang husto ang pasaporte ng bisita niya sa airport. Noong nawala si Pangulong Erap, pinagmalaki niya naman na okay lang daw dahil malapit naman siya kay Senator Robert Z. Barbers. Mukhang totoo dahil lalo siyang namayagpag at kahit sa airport ay nag-hari-harian siya. Binabalewala niya lahat dahil yabang niya ay kumpare niya raw si Sen. Barbers. Totoo kaya? Kaya noong nakaraang eleksyon, pursigi siyang tumulong kay Sen. Barbers at kay Ginoong Fernando Poe Jr. Buong akala niya mananalo si FPJ at ang laki pa nang perang donasyon niya. Pinagmamalaki niya sa Binondo noong sinamahan niya si FPJ na pag naging Pangulo ang Hari ng Pelikulang Pilipino ay siya ang mag-aapoint ng customs commissioner. Kaso natalo si FPJ at siguro ay may dala siyang malas dahil siguro sa kanyang kahambugan at natalo rin si Sen. Barbers. Paano na siya ngayon? Makakita kaya ng ibang padrino itong si Greg K. Abangan natin pero pansamantala pinagmamalaki niya andyan pa naman daw ang mga anak ni Sen. Barbers. Kahit panandalian daw ay tuloy pa ang smuggling operations pero konti konti lang hanggat hindi nakakakita ng padrinong itutulay siya sa kasalukuyang administrasyon. Siyanga pala, gusto rin niya gamitin ang Duty Free Shop pero hindi nga lang Starex dahil nasa Philippine Tourism Authority ang isang anak ni ex-senator Barbers. Payagan kaya siya, abangan nyo kayong mga empleyado ng DFP at isumbong niyo sa inyong lingkod. Text sa 09272654341. Para sa kaalaman ni Madam Gloria at ng kanyang mga tauhan, kasama na si Commissioner Bernardo, milyun-milyong piso ho ang contribution nitong si Greg K sa kampo ni FPJ. Kung saan nanggaling ang pera, obvious naman. Unsolicited advice lang, huwag nyo nang papormahin dahil gagamitin lang kayo niyan. Isa lang ang alam niyan, smuggling na katakut-takot at malay nyo sa loob ng mga sasakyang pinupuslit niya may iba pang nakatago. Kayo riyan sa Bureau of Customs, kilala niyo ba siya? Ano pa ang alam niyo tungkol sa kanya? Text lang kayo sa 09272654341. * * * Para sa anumang reaksyon, sumulat lang sa nixonkua @yahoo.com o kayay mag text sa 09272654341. Mapapakinggan nyo rin po ang inyong lingkod sa DZEC 1062 mula 4:30 hanggang 6:00 ng hapon, Lunes hanggang Huwebes.</body>
<link>http://www.philstar.com/Article.aspx?articleId=255782&amp;publicationSubCategoryId=94</link>
</article>
<article>
<title>EDITORYAL - Kailangang daw maging 'simple' at 'mapagtipid'</title>
<author></author>
<date>
<month>June</month>
<day>30</day>
<year>2004</year>
</date>
<body>MAGANDANG marinig kay President Gloria Macapagal-Arroyo na ang gagawing inagurasyon niya sa araw na ito ay &amp;quot;simple&amp;quot; lamang at may &amp;quot;katipiran&amp;quot;. Dapat lang sapagkat ang bansa ay nasa kumunoy ng pagdarahop. Ang kaban ng bansa ay simot. At kung hindi magiging &amp;quot;matipid&amp;quot; at &amp;quot;simple&amp;quot;, saan pupulutin ang bansang ito. Pero kung talagang bukal sa dibdib ni Mrs. Arroyo ang sinabi niyang pagtitipid at pagiging simple, bakit dalawang lugar pa ang pinili niyang pagdausan ng inagurasyon sa araw na ito. Parang hindi makita ang katuturan sa sinabing &amp;quot;simple&amp;quot; at magiging matipid ang inagurasyon. Sa dalawang siyudad gagawin ang inagurasyon  Cebu at Maynila. Mas maganda sana kung dito na lang sa Maynila para hindi na gumastos pa ang pamahalaan. Sinabi ni Mrs. Arroyo na sa Cebu gagawin ang inagurasyon bilang pasasalamat sa mga Cebuano sa malaking boto na kanyang tinanggap sa mga ito. Tama bang dahilan ito? Maraming VIPs ang dadalo sa inagurasyon. Kabilang dito ang mga matataas na pinuno ng ibang bansa. Paano magiging simple at matipid ang inagurasyon. Tiyak na lulutang ang mga mamahaling damit, sapatos, at sasakyan ng mga opisyal ni President Arroyo. Maaaring si President Arroyo ay maging simple sa kanyang kasuutan, e paano ang kanyang mga opisyal. Duda kami kung magkakaroon ng katuparan ang sinabing matipid at simpleng okasyong gaganapin ngayon. Sa pag-aayos pa lamang sa pagdarausan ng panunumpa ni Mrs. Arroyo, tiyak na gumastos na ang pamahalaan at paano pa ang perang gagastusin sa pagpunta niya at mga kasamang opisyal sa Cebu. Maraming Pinoy ang umaangal sa taas ng mga pangunahing bilihin, pamasahe, presyo ng liquefied petroleum gas at marami pang iba. Sakal na sakal na sila sa paghihigpit ng sinturon kung paano pagkakasyahin ang kinikita. Marami pa rin ang walang sariling bahay at lupa kaya nakatira sa silong ng overpass, tulay, waiting sheds at mga gilid ng estero. Habang marami ang nagdarahop marami rin naman ang &amp;quot;buwaya&amp;quot; na lumilimas sa kaban ng bansa. Magandang marinig ang maging &amp;quot;simple&amp;quot; at maging &amp;quot;mapagtipid&amp;quot; pero dapat itong ipakita sa gawa at hindi sa salita. Sana ang mga ipinangako ni Mrs. Arroyo na pag-aangat sa buhay ng mahihirap, trabaho, pabahay, murang gamot, libreng edukasyon ay maagang makita ng taumbayan. Sana bukas, July 1, makita na ang unang liwanag sa kanyang mga ipinangako. Maipatupad din ang sinabing kasimplehan ng buhay at katipiran na dapat ituro sa magiging miyembro ng kanyang Cabinet. Wala na sanang bulagsak sa pagkakataong ito. We hope Mrs. President.</body>
<link>http://www.philstar.com/Article.aspx?articleId=255868&amp;publicationSubCategoryId=94</link>
</article>
<article>
<title>Kaso ng carnapping bumaba dahil kay Macusi</title>
<author>BAHALA SI TULFO Ni Ben Tulfo</author>
<date>
<month>June</month>
<day>30</day>
<year>2004</year>
</date>
<body>ISANG taon na ang nakalilipas nang EKSKLUSIBONG naipalabas sa BITAG ang estilo ng Rent A Car scam. Asawa ng Police Colonel ang sinasabing nasa likod nito, si Aminah Macusi at ilang casino financier. Ayon kay Major Lorenzo Holanday, Assistant Director for Intelligence-Traffic Management Group (ADI-TMG), malaking tulong ang pagkakahuli ng National Bureau of Investigation-National Capital Region (NBI-NCR) at ng BITAG kay Macusi ganoon din sa iba pang kasamahan nito sa pagbaba ng bilang ng kaso ng carnapping sa Metro Manila. Sa pagkakahuli ng NBI-NCR at ng BITAG kay Macusi, umabot sa 44 na sasakyan ang narekober mula sa ilang matataas na opisyal ng militar at pulisya. Ilan sa mga sasakyang nabawi ay isinangla o ibinenta ni Macusi at iba pang kasamahan nito gamit ang pekeng OR/CR. Isa sa mga nabiktima ng ganitong modus si Lt. Edward Prades kung saan direkta niyang idinawit ang kanyang mistah na si Col. Rolando Macusi. Naibenta ang Isuzu Crosswind ni Lt. Prades nang lingid sa kanyang kaalaman. Malaking katanungan pa rin sa BITAG ang ipinalabas noong balita nang nabuwag na Task Force Jericho ng DILG tungkol sa massive manhunt laban kay Macusi. Ano na ang nangyari sa kasong dapat na naisampa kay Macusi at sa ilan pang kasabwat nito? Bakit hanggang ngayon ay patuloy pa rin ang ganitong uri ng modus? Panawagan ng BITAG sa iba pang biktima ng ganitong uring panloloko, agad makipag-ugnayan sa BITAG dahil hindi kami tumitigil sa pagtutok sa ganitong uri ng modus. * * * BITAG hotline numbers, para sa mga NAABUSO, NAAAPI, at BIKTIMA ng PANLOLOKO o anumang uring katiwalian, I-text (0918) 9346417 tumawag sa mga numerong ito 932-8919 / 932-5310. Manood tuwing Sabado, 7:00-8:00 p.m. IBC-13, &amp;quot;BITAG&amp;quot;</body>
<link>http://www.philstar.com/Article.aspx?articleId=255875&amp;publicationSubCategoryId=94</link>
</article>
<article>
<title>Si SPO4 Jun Lim at Muso raw ang magre-raid sa mga pasugalan,he-he,he</title>
<author>BANAT NI BATUIGAS Ni Bening Batuigas</author>
<date>
<month>June</month>
<day>30</day>
<year>2004</year>
</date>
<body>NAGBABANTA si SPO4 Felipe Jun Lim ang hepe ng anti-vice unit ng Mandaluyong police, na sasapitin ng mga ilegalista sa siyudad ni Mayor-elect Boyet Gonzales ang sinapit ng racehorse bookies operator na si alyas Diday. Galit na galit kasi si Lim dahil sa ibinulgar ko noong Linggo at nangako na siya mismo at ang ganid niyang tauhan na si Boy Muso ang magsasagawa ng raid sa mga pasugalan, illegal vendors at nightclubs para sigurado ang kanilang paghihiganti. Pero noong kapanahunan ng mga Abalos ay bagyo itong si Lim, hindi siya nakakasiguro dito sa takbo ng utak ni Gonzales na isa ring abogado. Maaaring ang buwan sa kasalukuyan ay panahon ng bagyo, pero marami ang nananalangin sa Mandaluyong na kung maaari ay bumaligtad ang sistema at itong si Jun Lim nga at ang mga tauhan niya ay hahagupitin ng bagyong Boyet. Wala naman kasing kasulatan na nagsasaad na itong si Jun Lim ay habambuhay na sa puwesto niya, di ba mga suki? He-he-he! Weather-weather lang talaga ang buhay natin. Kung sabagay, hindi na dapat manakot pa si Jun Lim dahil kasama sa sinumpaang trabaho niya ang supilin ang pasugalan, illegal vendors at mga front ng prostitution nga. Kaya lang kung noong panahon ng mga Abalos ay sobrang lakas niya, dito sa termino ni Gonzales ay dapat matyagan muna niya kung may asim din siya. Kahit mga supporters ni Abalos noon kasi ang masagasaan ni Jun Lim at mga alipores niya ay hindi siya matinag-tinag. Pero sa ngayon, ewan ko lang no? Kung puno ng hangin at panay pagkukunwari noon ang katawan ni Jun Lim, baka sa panahon ni Gonzales ay sa kangkungan din siya dadamputin. Makakatulog pa kaya nang mahimbing si Jun Lim? Kasi nga kahapon lang ang inauguration ni Gonzales at Congressman-elect Benhur Abalos at sa pagkambiyo ng pulitika sa Mandaluyong, maaaring kumambiyo rin ang buhay ni Jun Lim at mga kasamahan niya sa anti- vice unit. Ang suspetsa ni Jun Lim ay ang bookies financier sa Makati ang nasa likod ng pagbubulgar ng raket niya. Kung sinu-sino na ang itinuturo ni Jun Lim samantalang kung malalim siya ay dapat nagsalamin siya muna bago husgahan ang kapwa niya. Kasi nga kung nakakayanan pa ng mga ilegalista ang kalakaran ng anti-vice unit ni Jun Lim lalo na itong si Boy Muso may magrereklamo pa kaya laban sa kanila? Abusado kasi itong anti-vice unit kayat hindi dapat magtaka si Jun Lim kung pinag-uusapan na sila ng mga residente sa Mandaluyong nga. Kung umasta kasi si Muso at mga kasamahan niyang sibilyan eh daig pa nila ang mga tunay na pulis. Kayat kung nasisira ang imahe ng kapulisan natin, yaon ay dahil na rin sa pagmamalabis ng mga private armies ng pulitiko natin na nagtatago sa mga police unit tulad ng anti-vice unit ni Lim. Namuo ang suspetsa ni Lim sa financier sa Makati dahil nitong huling mga araw ay ni-raid ni Muso ang bahay ng isang Maricel Reyes. Naaresto si Reyes at dalawa pang tumataya umano sa bookies. Ang problema lang, tinadyakan ni Muso ang pintuan ni Reyes kayat nasira ito. Pinagsisira rin ni Muso ang cabinet doon at kinuha ang P4,000 cash at binuhat pati ang isang TV set. Ala Gestapo ang isinagawang raid. Papasa kaya kay Gonzales ang ganitong modus-operandi nina Jun Lim at Muso? Abangan!</body>
<link>http://www.philstar.com/Article.aspx?articleId=255883&amp;publicationSubCategoryId=94</link>
</article>
<article>
<title>Carnapping talamak na !</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>June</month>
<day>30</day>
<year>2004</year>
</date>
<body>MARAMI na naman ang naiulat na pangangarnap. Kamakailan nalathala dito sa PSN ang nakarnap na Chedeng ng kapatid ng PSN employee. Hindi pa rin natatagalan naiulat ang limang kaso ng carnapping ng mga Pajero na naganap sa loob ng ilang araw. Ang Pajero ni Jesus Go na nakaparada sa hara-pan ng opisina ng Ombudsman. Tanghaling tapat nang makarnap ang Pajero ng broadcaster na si Gani Oro. Ang sasakyan na may plate No. UFJ 271 na kulay asul ay nakaparada sa harap ng bahay ni Oro sa Mindanao Avenue, Quezon City. Marami na ring kaso ng carnapping ang naganap sa isang malaking shopping mall sa Fairview. Matatandaan na ang Pajero ng actress-singer na si Aiza Seguerra ay nakarnap sa parking lot ng naturang mall. Isang kakilalang newsman ang nagreklamo na makalawang beses na siyang nabiktima ng mga carnappers. Natangay ang kanyang kotse habang siyay mago-grocery. Inireport nya ang kaso sa pulisya at makaraan ang dalawang buwan ay natagpuan ang sasakyan niya na natsap-chop na. Ang kanyang F-E 150 van naman ang natangay habang naka-park ito sa harapan ng isang ospital sa Quezon City. Hanggang ngayon ay wala pa ring report tungkol sa kanyang nawalang sasakyan. Bakit patuloy ang operasyon ng mga carnappers? Ano ang ginagawa ng kapuli- san para masawata at masulusyunan ang problemang ito?</body>
<link>http://www.philstar.com/Article.aspx?articleId=255893&amp;publicationSubCategoryId=94</link>
</article>
</data>