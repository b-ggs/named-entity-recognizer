<?xml version="1.0" encoding="ISO-8859-1" ?>
<data>
<article>
<title>EDITORYAL  Buhusan sila ng gasolina</title>
<author></author>
<date>
<month>September</month>
<day>02</day>
<year>2004</year>
</date>
<body>SUNUD-SUNOD ang pagtataas ng presyo ng petroleum products ngayong taong ito. Maraming beses na at marami pa raw susunod. Sabi pay nagsisimula pa lamang at walang nakaaalam kung kailan matatapos ang pagtataas. Amen lamang nang amen ang Energy Regulatory Board (ERB) at ang Department of Energy sa walang patlang na pagtataas. Inamin mismo ng Energy Department na wala silang magagawa sa pagtataas ng tatlong higanteng kompanya ng langis. Kaya kahit na maging oras-oras ang gawing pagtataas ng mga petroleum products, maaari sapagkat tango lang nang tango ang gobyerno. Ang higit na kawawa sa ganitong nangyayari ay ang taumbayang sagad na sagad na sa paghihigpit ng sinturon. Sa bawat taas ng presyo ng gas, sumasabay naman ang pagtaas ng presyo ng mga pangunahing bilihin. Hindi rin naman magawang mamonitor ng Department of Trade and Industry (DTI) ang mga ginagawang pansasamantala ng mga negosyanteng matatakaw. At bago pa makakilos ang DTI, nabiktima na ang mga kawawang consumers. Ang isang masaklap na nangyayari ngayon ay ang pandaraya ng mga walanghiyang gasoline stations sa mga motorista. Imagine, halos wala nang kinikita ang mga jeepney drivers sapagkat napupunta lamang sa gasoline at diesel pero dinadaya pala sila. Kulang ang isinasalin na gas sa kanilang sasakyan. Kulang ito ng ilang milliliters sa bawat litro sapagkat tinampered ang pump. Hindi naman ito napapansin ng mga motorista sapagkat tama naman ang nakarehistrong gas na isinasalin ang hindi nila alam, depektibo ang gas pump. Sa Quezon City may pinakamaraming mandarayang gasoline stations. Ayon sa report ng Quezon City Treasurer Office, may 44 na gasoline stations ang itinurong nandadaya sa pagsasalin ng gas. Kulang ang isinasalin sa kanila. Agad namang pinaigting ni Quezon City Mayor Feliciano Belmonte Jr. ang pagmamanman sa mga gasolinahang mandaraya. Nagsagawa na ng insfection si QC Treasurer Dr. Victor Endriga sa mga gasolinahan sa Quezon City. Hiniling ni Endriga sa city council na lumikha ng batas na magpapataw nang mabigat na parusa sa mga operator ng gasolinahan na kanilang mahuhuling nandaraya. Hirap na hirap na ang mga motorista sa walang tigil na pagtaas ng petroleum products at ang masaklap ay dinadaya pa. Nasaan ang konsensiya ng mga may-ari ng gasolinahang ito? Nararapat lamang na malantad sa publiko ang mga mandaraya. Sa oras na mapatunayan, patawan sila nang mabigat na parusa. Huwag silang kaawaan. O mas maganda, buhusan sila ng gasolina at saka sindihan.</body>
<link>http://www.philstar.com/Article.aspx?articleId=263308&amp;publicationSubCategoryId=94</link>
</article>
<article>
<title>GMA nasa China, Palace official tuwang-tuwa</title>
<author>AKSYON NGAYON Ni Al G. Pedroche</author>
<date>
<month>September</month>
<day>02</day>
<year>2004</year>
</date>
<body>YEP! Tiyak na naglululundag sa tuwa ang isang opisyal ng Palasyo sa pagpunta ni President Gloria sa China. Kasi mapa-finalize na ang proyektong North Rail na popondohan ng bilyones ng naturang bansa. All-out kasi ang suporta ng opisyal na ito sa multi-bilyong pisong proyekto na ang phase I ay mag-uugnay sa Caloocan hanggang sa Malolos City sa Bulacan. Ayon sa ating nakalap na reliable info, dahil sa &amp;quot;pag-chuchu-mikap&amp;quot; ng opisyal na itoy simbilis ng kidlat na nakuha ang elusive approval ng NEDA. Nakapagtataka lang, kasi ang mga proyekto ng gobyerno, gaano man kaganda ay parang dumaraan sa butas ng karayom bago aprobahan ng NEDA. Todo raw ang back-up sa opisyal na ito ni House Speaker Jose de Venecia kaya sa isang iglap ay aprobado kaagad. Walang &amp;quot;masamang tinapay&amp;quot; sa pag-aproba ng mga magagandang proyekto. Pero paano naman yung ibang worthy projects na nasa ilalim ng puwet ni NEDA Chair Romulo Neri? Halimbawa, ang Subic-Clark-Tarlac Expressway (SCTE) na napakagandang inprastruktura sa pagpapabilis ng negosyo. Pero ayaw umusad ng proyekto dahil iniutos ni Neri ang rebidding nito? Ano ito, double standard? Nagtatanong lang po. Kumpara sa SCTE, aprobado agad ng NEDA ang North Rail hindi pa man naisumite ng Chinese contractor ang detalyadong disenyo ng proyekto. Bakett!! Ayon sa Malaca&amp;ntilde;ang, ang P1 bilyong gugugulin sa bawat kilometro ng riles na ito ay popondohan ng Export-Import Bank ng China at &amp;quot;concessional rate.&amp;quot; Papaano naging concessional ang 3 porsyentong interes kada taon at ang 20-taong taning ng pagbabayad na may 5-taong grace period? Ikumpara natin ang interes ng pautang mula sa Japan na .95 percent lang kada taon at ang panahon ng pagbabayad ay 40-taon. May sampung taong grace period pa ito. Ohhh..I smell something rotten. Bakit nga kaya? Mas matibay ba ang gawang Tsina kaysa Japan. Baka naman mas magandang makisama o mamudmod ng grasya ang mga Kontratistang Tsekwa? Sobrang bilib daw sa sarili ang opisyal na ito at ipinagmamalaki bago pa man maiproklamang Pangulo si GMA na siya ang gagawing executive secretary. Kung magdidikit sa Pangulo ay tight guarding ala-Jawo kaya siyay binansagan ding &amp;quot;Big-J&amp;quot;.</body>
<link>http://www.philstar.com/Article.aspx?articleId=263316&amp;publicationSubCategoryId=94</link>
</article>
<article>
<title>Nakaka-high blood ang 'pork'</title>
<author>HALA BIRA! Ni Danny Macabuhay</author>
<date>
<month>September</month>
<day>02</day>
<year>2004</year>
</date>
<body>NALILITO ang taumbayan sa usapin ng pork barrel fund ng mga mambabatas. May mga senador na payag na raw na hindi kunin ang kanilang P200 million Priority Development Assistance Fund na katulad ng ginawa ni Sen. Panfilo Lacson. May mga senador namang nagpaliwanag na hindi maaaring mawala sa kanila ang fund na ito dahil nakatalaga na ito sa kanilang mga projects. Nitong nakaraang ilang araw, ibinalita naman ni Budget Secretary Emilia Boncodin na tatapyasin na raw ang 40 percent sa pork ng mga senador at mga kongresista. Batay dito, ang matitira sa mga senador ay P120 milyon bawat isa at ang bawat congressman naman ay P28 milyon. Subalit hindi pa raw ito approved sa mga senador at mga kongresista. Ano ba talaga ang totoo? May balita rin na hindi na muna ibibigay ang Internal Revenue Allocation (IRA) para sa mga lokal na pamahalaan at gagamitin itong pambayad sa mga utang. Sari-sari rin ang mga naging reaksyon sa balak na ito. Hindi na dapat pang pagtakhan kung ang ating bansa ay nasasadlak sa malaking utang. Bakit? Kitang-kita naman na maluho ang ating mga pinuno. Naglulustay sila ng salapi. May mga mamahaling sasakyan ang mga senador, mga kongresista, mga miyembro ng Gabinete. Sa mga pinuno ng bansa, kayo mismo ang nagpahayag na ang bansa ay nasa fiscal crisis. Dapat ay hindi na kayo pinipilit para magsagawa ng pagtitipid. Kayo ang manguna at maging halimbawa para maipatupad ang austerity program. Kayo ang magsimula. Kung gusto pa ninyong mapigil ang pagbulusok ng Pilipinas. Time is of essence.</body>
<link>http://www.philstar.com/Article.aspx?articleId=263333&amp;publicationSubCategoryId=94</link>
</article>
<article>
<title>EDITORYAL - Magtipid!? Magtipid!? Magtipid!?</title>
<author></author>
<date>
<month>September</month>
<day>03</day>
<year>2004</year>
</date>
<body>KASUNOD nang pag-amin ni President Arroyo na nasa fiscal crisis ang bansa, agad naman siyang nag-isyu ng batas na nag-uutos magtipid ang lahat ng mga opisyal at empleado ng gobyerno. Inisyu niya ang Administrative Order No. 103 na nag-uutos magbawas ng gastos ang lahat ng mga ahensiya ng gobyerno, kolehiyo at mga pamantasan, at mga korporasyong kontrolado ng gobyerno o mga GOCCs. Ang sinumang lumabag sa itinatadhana ng AO103 ay patatalsikin sa serbisyo at kakasuhan ng kriminal. Hindi na puwede ang &amp;quot;lavish lifestyles&amp;quot; o marangyang pamumuhay. Kailangang maging simple ang pamumuhay lalo pa ang mga opisyales ng gobyerno. Nasa krisis ang bansa. Baon na baon sa utang. Lumulubo ang budget deficit. Patuloy ang pagbagsak ng ekonomiya. Hindi naman malaman ni President Arroyo kung saan kukuha ng pondo. Walong tax measures ang kanyang binabalak at sinabi na niya ito sa kanyang State of the Nation Address (SONA) noong July 26, 2004. Tax ang kanyang puntirya para makalikom ng buwis pero maraming tutol. Hindi na raw dapat pahirapan ang taumbayan sapagkat sagad na sagad na sa paghihigpit ng kanilang sinturon. Hindi naman mapilit ang mga senador at kongresista na bitawan nang tuluyan ang kanilang pork barrel fund. Tanging sina Senators Panfilo Lacson, Joker Arroyo, Franklin Drilon at Alfredo Lim ang nagsabing bibitawan nila ang kanilang pork para makatulong sa naghihirap na bansa. Noong 2002 pa hindi ginagamit ni Lacson ang kanyang pork barrel allocation. Sinabi pa ni Lacson na ang pagtulong sa bansa ay hindi dapat kalahati kundi buo. Magtipid! Magtipid! Magtipid! Ito ang panawagan ni President Arroyo. Mahigpit ang kanyang utos. Bawal na ang pagbibiyahe ng mga opisyal ng gobyerno Ipinagbabawal na rin ang overtime sa mga opisina ng gobyerno, bawal na ang mga mararangyang parties, bawal na ang pagdaraos ng mga palaro, bawal nang bumili ng mga sasakyan, maliban kung ambulansiya o mga patrol cars, babawasan na ng 10 percent ang ibinabayad sa mga consultant, hindi na magkakaloob ng honoraria o allowances sa mga lecturers, resource persons, coordinators sa mga idinaraos na training programs. Marami nang bawal ngayon para makatipid. Siya nga pala si President Arroyo, kasama ang kanyang asawa, mga anak, manugang, apo, mga yaya at bayaw ay nasa China ngayon. Bumisita siya kasama ang 16-members ng official delegation. Pag-uusapan ang tungkol sa Spratlys at ang paghahanap ng petroleum sa South China Sea.</body>
<link>http://www.philstar.com/Article.aspx?articleId=263418&amp;publicationSubCategoryId=94</link>
</article>
<article>
<title>Malalim na imbestigasyon ng Bahala si Tulfo sa sindikato ng paihi at pasingaw</title>
<author>BAHALA SI TULFO Ni Ben Tulfo</author>
<date>
<month>September</month>
<day>03</day>
<year>2004</year>
</date>
<body>HINDI istilo ng kolum na to na sumakay sa isyung pinag-uusapan. Mas malalim na imbestigasyon ang aming ginagawa. Katiting na bahagi lamang ng problema ang nakitang kapabayaan ng ilang maliliit na gasolinahan sa kanilang paggamit ng hindi maayos na timbangan. Itoy matapos mahuli sa isinagawang biglaang &amp;quot;inspection&amp;quot; ng Tresurers office ng Quezon City at ng mga representante mula sa Department of Energy (DOE). Subalit, kapag tumingin ng diretso ang sinumang opisyal, lokal man o sa nasyonal, tiyak makikita ang tunay na &amp;quot;ugat&amp;quot; ng problema at hindi ang epekto lamang ng problema. Sa pamamagitan ng &amp;quot;BITAG&amp;quot; at ng &amp;quot;Imbestigasyon ng BAHALA SI TULFO&amp;quot;, matagal na naming ibinunyag ang iligal na operasyon ng organisadong sindikato ng &amp;quot;PAIHI&amp;quot; at &amp;quot;PASINGAW&amp;quot;. Ito yung sindikatong nasa likod ng malawakang nakawan ng krudo, gasolina at maging ng liquified petroleum gas (LPG). Bilyong piso ang kinikita ng mga sindikatong nasa likod ng &amp;quot;paihi&amp;quot; at &amp;quot;pasingaw&amp;quot;. Ganito rin kalaki ang nawawalang pera sa ating gobyerno dahil sa hindi pagbabayad ng tamang buwis. Maituturing na isang uri ito ng pagnanakaw, isang eksaktong halimbawa ng &amp;quot;economic sabotage&amp;quot;. Ito yung aming sinasabi, tunay at mas malalim na imbestigasyon. Hindi kami maaaring gamitin ninuman at hindi rin kami nagpapagamit. Hindi namin pinagtatanggol ang mga nahuling pabayang gasolinahan. Ngunit barya-barya lang ang kanilang nakukulimbat kumpara sa bari-BARILES at tangke-TANGKENG produktong petrolyo na nananakaw ng organisadong sindikato. Panoorin sa BITAG, bukas, alas-7 ng gabi sa IBC 13 ang detalye ng aming malalim na imbestigasyon sa likod ng organisadong sindikato ng paihi at pasingaw. * * * BITAG hotline numbers, para sa mga NAABUSO, NAAAPI, at BIKTIMA ng PANLOLOKO o anumang uring katiwalian, tumawag sa mga numerong ito 932-8919 / 932-5310 at mag-text sa 09189346417. Panoorin ang &amp;quot;BAHALA SI TULFO&amp;quot; live sa UNTV 37, Monday-Friday, 9:00-10:00 ng umaga.</body>
<link>http://www.philstar.com/Article.aspx?articleId=263429&amp;publicationSubCategoryId=94</link>
</article>
<article>
<title>P1-diesel discount bawiin sa SUVs</title>
<author>SAPOL Ni Jarius Bondoc</author>
<date>
<month>September</month>
<day>03</day>
<year>2004</year>
</date>
<body>RESONABLE ang hiling ng jeepney drivers. Hindi sila hihingi ng bagong taas-pasahe kung itutuloy ang diesel discount na P1 kada litro. Yung discount mula sa Petron stations ang pumigil sa kanila na magtaas-pasahe nang tatlot kalahating taon miski naka-16 na taas-presyo na ang krudo. Kahit papano, napagkasya nila ang kapiranggot na kitaP50-P150 kada 10-12 oras na pasada-dahil sa konting natipid sa diesel. Pero tinamaan na naman sila ng indulto nitong Hunyo. Katataas-pasahe pa lang, ilang ulit na naman nagtaas-presyo ng langis. Kumbaga, ngayon lang sana sila babawi, naudlot pa. Balik sila sa dating isang kahig-isang tukang buhay. Para makahulagpos sa kahirapan, sana hindi lang Petron ang magbigay ng P1 discount sa diesel, kundi lahat ng gasolinahan din ng Shell, Total, Unioil, Flying V, at iba pa. At dapat, hindi lang sa diesel kundi pati sa regular gasoline. Kasi sa maraming bahagi ng Visayas at Mindanao, gasoline imbes na diesel ang kinakarga ng tinatawag na multicabs. Bawiin na lang ng gas stations ang discounts sa jeepneys mula sa private vehicles, lalo na sa sports utility vans ng mayayaman. Madaling ipatupad ang discounts. Basta may plakang dilaw at itim ang jeepney, areglado na sa mas murang singil sa diesel at gasoline. Kung walang plaka, walang discount; magpa-rehistro muna ang driver-operator bilang public utility. Hindi rin puwede ang fake na plaka o kaya bitbit na drum; dapat jeepney mismo ang papasok sa filling station. Sa mga pribadong sasakyan naman, itaas ang presyo nang 25-30&amp;Acirc;&amp;cent; kada litro. Sa dami nila, mapupunuan na ang P1 discount sa jeepneys. Kaya nila ito; nakabili nga sila ng kotse. Puwede ring bigyan ng discount ang government vehicles na may plakang pulat puti, pero sa kondisyong ibebenta nila ang makonsumong SUVs. Kung mainggit ang bus operators at truckers, e di mag-switch sila sa compressed natural gas na P9 lang kada litro at matagal nang tinutulak ng Department of Energy. Patas-patas lang sa hirap at ginhawa.</body>
<link>http://www.philstar.com/Article.aspx?articleId=263433&amp;publicationSubCategoryId=94</link>
</article>
<article>
<title>Bakit kaya ipinarada pa ni Aglipay ang 6 na pulis na nahuling natutulog?</title>
<author>BANAT NI BATUIGAS Ni Bening Batuigas</author>
<date>
<month>September</month>
<day>03</day>
<year>2004</year>
</date>
<body>UMANI ng papuri sa sambayanan ang ginagawa ni PNP chief Dep. Dir. Gen. Edgar Aglipay sa ating kapulisan subalit mayroon rin palang iilan na hindi nasisiyahan. Ang tinutukoy ko mga suki ay ang grupo na balak magsampa ng kaso sa Supreme Court para kuwestiyunin ang pag-extend ng termino ni Aglipay. Ang gagawing isyu ng grupo, ayon kay Dir. Lucas Managuelod ay ang gray area sa Sec. 25 ng R.A. 8551 kung saan binabanggit na dapat i-retire na talaga ang PNP chief kapag dumating siya sa retirement age niya. Kaya hindi magiging masaya ang birthday ni Aglipay sa Setyembre 13 dahil uulanin siya ng kaso na maaring makaabala sa ginagawa niyang pagbabago sa hanay ng PNP. Imbes kasi na diretso na ang takbo niya, mahahatak pa ito ng konting panahon niya para mag-damage control para makamtan niya ang anim na buwan na extension niya, he-he-he! Ganyan talaga ang mekanismo ng demokrasya natin, may hindi talaga nasisiyahan at gusto pang manghatak pababa ng mga inggitero, di ba mga suki? Kung sabagay, habang tumatagal marami na rin ang umaangal sa ginagawa ni Aglipay at isa na dito ay ang pag-presenta niya sa media ng anim na pulis na nahuli niyang natutulog sa kani-kanilang patrol cars. Bakit ipinarada pa sa tv, diyaryo at radyo ang anim na para silang mga kriminal? Yan ang katanungan na umiikot sa ngayon sa mga police headquarters sa Metro Manila. Pabor ang mga nakausap ko na patawan ng kaparusahan ang anim kung may rules and regulations ng PNP na nilabag sila pero kung sa aspeto na ipinarada sila sa media ay mukhang overkill na. Sa totoo lang, ilan sa mga naipresenta na natutulog ay umiyak pero wala silang sama ng loob kay Aglipay dahi alam nila ginagawa lang nito ang tra-baho niya, he-he-he! Sana hinay-hinay lang si PNP chief sa aspetong ito dahil sa fiscal crisis na hinaharap natin sa ngayon, masyadong manipis na ang pasensiya ng taumbayan. May ilan ding district directors at station commanders na umaangal dito sa mga patutsada ni Aglipay na pinagalitan niya ang mga ito dahil sa hindi pagtupad ng mga programa niya. Isa sa mga umalma ay si NPD director Chief Supt. Marcelino Franco na tahasang nagsabing mali ang nakalagay sa diyaryo dahil hindi naman sila tinawagan ni Aglipay para sabunin. At hindi dapat gawin ni Aglipay na sabunin ang mga opisyales ng PNP nga sa walang kabagay-bagay na dahilan lamang, ani Franco. May ilan ding mga station commanders ang nagsasabing hindi totoong tinawagan sila ni Aglipay at pinagalitan taliwas sa naglabasan sa mga diyaryo, tv at radyo. Eh ano ba talaga ang nangyari? Bola-bola kamatis lang o propaganda itong mga patutsada ni Aglipay? He-he-he! Maaring nakamit ni Aglipay ang libu-libong pogi points sa pinaggagawa niya pero dapat mag-ingat siya dahil baka ang pinaggagawa niya sa district directors at station commanders eh magtulak sa kanila para mag-alsa, di ba mga suki? Pero dapat huwag kumurap si Aglipay sa ginagawa niya. Alam nyo naman ang mga Pigoy panay reklamo pero iilan lang naman sila. Ang importante nakakatulog na ng mahimbing sa ngayon ang sambayanan dahil alam nilang dilat ang kapulisan nila laban sa mga kriminal.</body>
<link>http://www.philstar.com/Article.aspx?articleId=263440&amp;publicationSubCategoryId=94</link>
</article>
<article>
<title>Tanong pa sa Pag-IBIG Overseas Program</title>
<author>HINDI PA TAPOS ANG LABAN Ni Mike Defensor</author>
<date>
<month>September</month>
<day>03</day>
<year>2004</year>
</date>
<body>Dear Sec. Mike Defensor, Una sa lahat, nais kitang batiin sa pagkapili sa inyo bilang DENR Secretary. Nabalitaan ko ang inyong programa sa Pag-IBIG Overseas Program. Interesadong-interesado ako dahil matagal na akong nagtatrabaho dito sa Japan ngunit wala pa akong naipundar na bahay para sa aking pamilya. Sana bago ka umalis ng Housing ay mabigyan mo ako ng konting impormasyon kung paano ang tungkol sa pag-IBIG Overseas Program. Aabangan ang iyong sagot dito sa Pilipino Star NGAYON. Sana pagpalain ka ng Diyos at patuloy na magsilbi sa taumbayan bilang bagong Secretary ng DENR. Cynthia ng Guam Sa ating mga kababayan na nagtatrabaho sa ibang bansa, maari kayong maging miyembro ng Pag-IBIG Fund sa ilalim ng Pag-IBIG Overseas Program. Maari kayong mag-surf sa ating website, www.pagibigoverseas.com, o pumunta sa mga Consulate Offices sa inyong lugar kung saan may nakatalaga na kawani ng Pag-IBIG. Maari kayong magdownload ng Members Data Form sa nasabing website at magbayad ng buwanang kontribusyon sa mga banking accredited ng Pag-IBIG Fund. Ang halaga ng buwanang kontribusyon ay batay sa kabuuang halaga ng buwanang sahod: US$ 1000 at mas mababa US$20 Mahigit US$1000-$2000 US$40 Maaari din po kayong magbayad ng peso batay sa halaga ng dolyar sa araw ng inyong pagdeposito. * * * Nais ko kayong pasalamatan sa inyong pagsusubaybay sa akin sa pamamagitan ng kolum na ito sa ating pagtalakay sa programang pabahay ng ating pamahalaan. Sa pagkatalaga sa akin ni President Arroyo bilang DENR Secretary nais ko kayong imbitahan na subaybayan ang ating sama-samang pagkakaisa sa iisang adhikain na ingatan ang ating kalikasan at ang yamang lupa.</body>
<link>http://www.philstar.com/Article.aspx?articleId=263445&amp;publicationSubCategoryId=94</link>
</article>
<article>
<title>Kasong murder vs Feliciano Purificacion</title>
<author>CALVENTO FILES Ni Tony Calvento</author>
<date>
<month>September</month>
<day>03</day>
<year>2004</year>
</date>
<body>NAIS KO LAMANG IPARATING SA PAMUNUAN NG WESTERN POLICE DISTRICT KUNG ALAM BA NINYO ITONG SI INSPECTOR BALTAZAR BERAN, CARETAKER NG FIRING RANGE NG WPD SA TRAFFIC BUREAU AY GRABE MANINGIL (MANGIKIL?) NG MGA GUSTONG GUMAMIT NG FIRING RANGE DUN. FIVE HUNDRED PESOS(P500.00) BAWAT TAONG PAPASOK PARA GAMITIN ITO. NAGREPORT SA ATIN SI PETER LEE NG HONG KONG TEA HOUSE, NA ITONG SI BERAN AY HINDI LAMANG SA ENTRANCE FEE ANG RAKET. KUNDI PATI SA BALA. ANG BAWAT BALA NA RELOAD NG .45 AY FORTY PESOS ITINITINDA(BAKA NAMAN GINTO ANG LAMAN NITO). GUN RENTAL AY FIVE HUNDRED PESOS DIN. GRABE PALA PRESYUHAN DYAN. WAG NA LANG KAYA MAGPUNTA SA LUGAR NA YAN. KAMAKAILAN AY GINAMIT NG ANAK NI PETER ANG FIRING RANGE SA TRAFFIC NG WPD AT ITO ANG GUMULAT SA KANILANG LAHAT. WALA NAMANG MAGAWA ANG MGA ITO KUNDI MAGBAYAD SA KAGUSTUHAN NILANG MAKAPAG-PRACTICE. TANONG DITO...IPINASOK NAMAN KAYA NITONG SI INSPECTOR BERAN ANG LAHAT NG IBINAYAD SA KANYA NG GRUPO NI MR. LEE? MAGKANO BA ANG SA YO DYAN, BERAN AT MAGKANO ANG SA WPD? MADALI NAMANG MALAMAN YAN. WILLING ANG ANAK NI PETER LEE NA SABIHIN SA WPD DIRECTOR KUNG ILAN SILA AT MAGKANO ANG KANILANG IBINAYAD DITO SA INSPECTOR NA ITO. AKSYUNAN MO NAMAN ITO, DIRECTOR PETE BULAONG NG WPD! Para sa artikulo natin ngayon, nais kong ibalita sa mga tagasubaybay ng Calvento Files, nasampahan na ng Murder Case ang driver ng National Artist na si Feliciano Purificacion, Jr. Matatandaan ninyo na naisulat ko na rin ang ginawang brutal na pagpaslang kay Melvin Yabut nung May 1, 2003. Si Purificacion ay driver ng ating National Artist na si Ed Castrillo. Nangyari ang insidente sa loob mismo ng tahanan ni Castrillo sa Molino Homes sa Bacoor, Cavite. &amp;quot;Nabuang itong si Jun (Purificacion) at walang dahilan para barilin niya si Melvin, &amp;quot; pahayag ni Castrillo. Hindi lamang ang pagkawala ng isang matalik na kaibigan ang iniinda ngayon ni Castrillo kundi ang pagkagulo ng kanyang buhay dahil sa takot na rin dito kay Purificacion na balikan siya at ang kanyang pamilya. Ang asawa at mother-in-law ni Castrillo ang mga nakasaksi sa pagpatay kay Yabut. Ang testimonya nilang tatlo ang naging basehan sa pagsampa ng kasong Murder laban kay Purificacion. Ang National Capital Region ng National Bureau of Investigation (NBI) ang nagsampa ng kaso sa Presecutors office ng Cavite. &amp;quot;It is just a matter of time before a warrant of arrest is issued against the suspect (Purificacion). We will arrest him as soon as we get a copy of it,&amp;quot; ayon na rin ay RD Arugay. Pinagbasehan ng NBI-NCR ang naging salaysay ni Ed Castrillo at ng asawa nito, pati na rin ng kanyang mother-in-law, na nung May 1 ng nakaraang taon, matapos silang maglaro ng Majhong sa may garage ng bahay ni Castrillo, lumabas sandali itong si Jun Purificacion at ng bumalik ito, walang kaabog-abog na pinagbabaril si Yabut ng anim na ulit gamit ang kanyang .45 caliber pistol. Pagkatapos ng insidente, hindi na muling nakita si Purificacion at hanggang ngayon, patuloy pa rin ang pagtatago nito. Pakiramdam ni Castrillo na maari silang patayin nitong suspect at pati na rin ang kanyang pamilya. Sa ngayon, matinding pag-iingat ang ginagawa ni Castrillo para maiwasan na sila naman ang isunod ng suspect. Ayon pa rin kay Castrillo, si Purificacion diumano ay galing Mindanao at maaring war shocked kaya nagawa niya ito. Murder ay isang heinous crime na ang kaparusahan ay KAMATAYAN thru Lethal Injection. Si Castrillo ay isa sa mga National Artist natin dito sa bansa na hanggang ngayon ay aktibo pa rin sa kanyang paggawa ng mga sculptures at patuloy na umaani ng karangalan para sa ating bayan. Ang nangyayari, hindi ito makapag trabaho ng maayos mula ng mangyari ang patayan dahil hindi pa nga naman nahuhuli si Purificacion. Nabinbin ang kaso laban kay Purificacion dahil na rin sa hindi kumilos agad ang NBI-Cavite sa pamumuno ni Danielito Lalusis. Ito ay ikinadismaya ng magkapatid na Kym at Michelle, mga babaeng anak ni Melvin. &amp;quot;Nagpapasamat kami kay RD Arugay na matapos ang matagal na panahon, nasampahan na rin ng kaso si Purificacion. Nagbabalik muli ang tiwala namin sa NBI,&amp;quot; wika ni Kym Yabut. Mas lalong maganda kung mahuli agad itong si Feliciano Purificacion, Jr., upang panindigan niya ang kanyang kasalanan. Either way, kapag hindi naman siya sumuko, maaring mapatay din siya sa kanyang pagtatago. Mahuli siya, bitay naman siya. PARA SA ANUMANG COMMENTS O REACTIONS, MAARI KAYONG TUMAWAG SA 7788442. MAARI DIN KAYONG MAGTEXT SA 09213263166.</body>
<link>http://www.philstar.com/Article.aspx?articleId=263455&amp;publicationSubCategoryId=94</link>
</article>
<article>
<title>EDITORYAL  Paano pa maghihigpit ng sinturon ang mahihirap?</title>
<author></author>
<date>
<month>September</month>
<day>04</day>
<year>2004</year>
</date>
<body>ISA sa mga nagpapakirot ngayon sa mamamayan ay ang walang patlang na pagtataas ng presyo ng liquefied petroleum gas (LPG). Ang presyo ng LPG ay walong beses nang tumataas mula noong January. May kabuuang P75.35 na ang naitataas sa bawat 11-kilogram cylinder. Masyado nang masakit sa bulsa! Sa bawat pagtataas ay napapangiwi na lamang ang mga maybahay. Mahapdi na ang kanilang baywang dahil sa paghihigpit ng sinturon. Ang suweldo ay napupunta na lamang sa gas na pangluto. Himutok pa nila, mahal na nga ang iluluto (bigas, karne, isda, itlog, gulay) ay mahal pa rin ang ipanglulutong gas. Saan na nga ba pupunta ang kakarampot na suweldo ngayon? Magtipid ang laging sinasabi ni President Arroyo. Nasa fiscal crisis ang bansa. Pero maski yata siya ay hindi alam kung ano ang kahulugan ng pagtitipid. Kung nagtitipid bakit kasama pa ang buong pamilya niya sa pagtungo sa China. Pati ang bayaw at mga yaya ng kanyang mga apo ay kasama rin. Pero sabi ng Malaca&amp;ntilde;ang sariling gastos daw ito ng Unang Pamilya at hindi ng gobyerno. Malalaman ba ng taumbayan kung gastos nga ba nila iyon o hindi? Ang pagtitipid ay hindi na bago sa mga dukha sa bansang ito. Matagal na silang nagtitipid. Dahil nga sa katipiran ay may isa o dalawang beses na lang kumakain sa maghapon. Ang nararapat hikayatin ni Mrs. Arroyong magtipid ay ang mga mayayaman sa gobyerno. Subukan nilang magtipid na katulad ng ginagawa ng mga mahihirap. Makaya kaya nila? Duda kami. At ngayong masyado nang mahal ang LPG, walang ibang nasasaktan kundi ang karaniwang mamamayan. Kung sino ang nagtitipid na noon pa, sila uli ang magtitipid ngayon. Ang kalbaryo ng mahirap ay walang hanggan. Ngayoy walang ginagawa ang gobyerno kung paano mapipigilan ang pagtataas ng petroleum products na kinabibilangan ng LPG. Inamin ng Department of Energy na wala silang magagawa sapagkat dikta raw ito ng world market. Kung gayon ano pa ang silbi nila? E di kung walang magawa, buwagin na lang ang inutil na Department of Energy. Masyado nang kawawa ang taumbayan. Gumawa man lang sana ng paraan ang gobyerno para mapagaan ang pasanin ng taumbayan lalo na ang pagtaas ng LPG. Matagal na ang pagtitiis at paghihirap. Nasaan na ang mga sinabi ni Mrs. Arroyo na iaangat ang kalagayan ng mahihirap. Bakit sa usapin lamang ng pagtataas ng mga pangunahing bilihin ay walang magawa?</body>
<link>http://www.philstar.com/Article.aspx?articleId=263550&amp;publicationSubCategoryId=94</link>
</article>
<article>
<title>Black market sa loob ng NAIA (2)</title>
<author>ORA MISMO Ni Butch Quejada</author>
<date>
<month>September</month>
<day>04</day>
<year>2004</year>
</date>
<body>PINAKAKALKAL ni MIAA general manager Al Cusi ang lahat ng uri ng mga kontrata sa airport pati pala mga miyembro ng Public Bidding and Awards Committee ay mula PBAC 1 to 5 ay niyugyog niya. Gagawa raw ng super PBAC committee si Cusi para ma-monitor ang takbo ng mga kontratista kumukuha ng mga milyones na kontrata sa NAIA. Ika nga, lagot kayo! He-he-he! Pinarerebisa rin ni Al, ang kontrata ng 5 money changer at lotto outlet sa airport. May nagbulong sa mga kuwago ng ORA MISMO, alam kaya ni BIR housing Willy Parayno, ang operasyon ng limang money changer sa airport dahil walang resibo itong ibinibigay sa mga nagpapapalit na OFWs at maging mga turista. Maliwanag na lumalabag sa batas ang money changer dahil required na mag-issue sila ng resibo para malaman ng BIR kung magkano ang para sa gobyerno. Imbudo ang money changer na ito. Kopong-kopo ang lahat ng mga nagpapalit ng foreign currency. Mas mataas pa ang kanilang rate sa itinakda ng Bangko Sentral ng Pilipinas kaya panay ang angal ng mga bangko sa airport. Kaya naman palaisipan pa rin sa kuwago ng ORA MISMO kung bakit pinayagan itong money changer na makapagpatayo ng puwesto sa loob mismo ng security risk area. Dapat talagang silipin ni Cusi ang kontrata ng Jacinto money changer, dahil sobrang dami ng kanilang puwesto, sabi ng kuwagong pulis na naglalanggas ng galis. Maliwanag na black market ito dahil walang resibo? anang kuwagong bungal na nagmumumog ng tubig. Kung walang resibo, eh di malaki ang nawawala sa gobyerno? Tanong ng kuwagong SPO-10 sa Crame. Kawawa talaga si Juan dela Cruz, pinagtitipid nang husto ni Prez GMA samantalang may gumagawa ng milagro? Sabat ng kuwagong sipulturero na naghuhukay ng sariling libingan. Kailangang umaksiyon na si Cusi, dahil mainit sa mata ng noypi ang issue ng Jacinto money changer, anang kuwagong naglilinis ng kuko. Iyan ang hihintayin ng mga kuwago ng ORA MISMO, dahil mukhang Action man si Cusi, kaya tiyak may magandang desisyon sa darating na mga araw. Hihintayin natin iyan, kamote.</body>
<link>http://www.philstar.com/Article.aspx?articleId=263562&amp;publicationSubCategoryId=94</link>
</article>
<article>
<title>Pananakit ng asawa</title>
<author>IKAW AT ANG BATAS Ni Atty. Jose Sison</author>
<date>
<month>September</month>
<day>04</day>
<year>2004</year>
</date>
<body>NAGKAKILALA sa barko sina Greg at Lydia noong 1973. Makalipas ang ilang buwang ligawan nagpakasal agad ang dalawa. Subalit hindi agad nagsama dahil kinakailangan pang tapusin ni Lydia ang kanyang pag-aaral sa kolehiyo samantalang si Greg bilang seaman ay sumakay muli ng barko. Dalawang buwan lamang sa isang taon ang bakasyon ni Greg at sa panahong ito ay nakapagpatayo sila ng sariling bahay at nagkaroon ng apat na anak na lalaki. Makalipas ang halos 10 taong pagsasama, lumabas ang tunay na kulay ni Greg. Iresponsable ito. Naglalasing. Madalas nitong bugbugin si Lydia. Minsan ay hinabol si Lydia ng shotgun at binantaang papatayin. Pati mga anak ay sinasaktan ni Greg. Minsan ay lumayas na ang mag-iina subalit bumalik din. Isang umaga, muling binugbog ni Greg si Lydia na nagtagal ng isa at kalahating oras. Lumayas ang mag-iina. Nagsampa ng kasong slight physical injuries sa Metropolitan Trial Court si Lydia laban kay Greg at isang petisyon para sa declaration of absolute nullity of marriage sa Regional Trial Court. Iginiit niya ang psychological incapacity ni Greg. Nahatulan ng MTC si Greg sa salang physical injuries at nakulong ng 1 araw. Samantalang ideneklara ng RTC na walang bisa ang kanilang kasal sa simula pa base sa psychological incapacity ni Greg kung saan ito ay iresponsable at hindi ganap ang aspetong emosyonal. Isinantabi ng CA ang desisyon ng RTC. Ayon sa CA, hindi napatunayan ni Lydia na 1) Si Greg ay nagpakita ng senyales ng (mental incapacity) o kawalan ng kakayahang mental para tuparin ang obligasyon nito bilang asawa; 2) Ito ay grabe, walang lunas at kundisyon na bago pa man sila ikasal; 3)Ang pagiging iresponsable ni Greg sa kanyang obligasyon bilang asawa ay sanhi ng inkapasidad sa pag-iisip at hindi pisikal na karamdaman; 4) Na ang ugat ng nasabing inkapasidad ay natukoy at napatunayan base sa medikal na pagsusiri ng isang eksperto; at 5) Ang inkapasidad ay permanente na at walang lunas. Tama ba ang CA? TAMA. Ang psychological incapacity ay isang mental (hindi pisikal) na inkapasidad kung saan ang isang partido ay hindi kayang isakatuparan ang mga kasunduan ng matrimonyo tulad ng obligasyon ng mag-asawa na mamuhay na magkasama, isaalang-alang ang paggagalangan at pagiging matapat sa isat isa at pagbibigay ng tulong at pagkahinga sa bawat isa (Article 88, Family Code). Nakakaawa ang kaso ni Lydia subalit ang ating batas ay matibay sa posisyon nitong sagipin pa ang nasabing kasal (Pesca vs. Pesca G.R. No. 136921 April 17, 2001, 356 SCRA 588).</body>
<link>http://www.philstar.com/Article.aspx?articleId=263567&amp;publicationSubCategoryId=94</link>
</article>
<article>
<title>Pera na ang nangingibabaw</title>
<author>PANAGINIP LANG Ni Nixon T. Kua</author>
<date>
<month>September</month>
<day>04</day>
<year>2004</year>
</date>
<body>WALA na bang nangingibabaw ngayon sa mundong ito, lalo na sa ating bansa kung hindi salapi, ginto, ari-arian at kayamanan. Lubusan na ba nating nakalimutan ang salitang pagmamahal at pagsisilbi sa ating mga magulang at ang kakahiyang gawaing hindi magkasundo at pag-aaway ng buong pamilya dahil sa kayamanan. Noong araw ang mga ganitong pangyayari ay bihira kahit sa mga pamilyang nagmamay-ari ng ekta-ektaryang lupa at iba pang ari-arian. Bagamat nagkakaroon ng away, pag nakialam na ang ibang mga matatanda na kinikilala ng lipunan ay tigil na ang bangayan at tinatanggap kung ano ang pagkakasunduan. Pero nitong nakaraang ilang taon, parami nang parami ang mga ganitong kaso na hindi maayos at nauuwi sa demandahan kung saan ang kumikita lang ay ang mga sulsol na abogado. Matindi pa, uso na ngayon ang patayan at kidnapping ng kapatid, anak o magulang dahil lang sa kayamanan. Tingnan na lang ang kaso ng may-ari ng 3D appliances na si Francisco Guy. Inagaw siya ng kanyang sariling anak na si Gilbert sa kanyang sariling ina na si Simny. May 50 taon nang mag-asawa ang kanyang mga magulang pero pilit silang hiniwalay ni Gilbert. Mag-aanim na buwan ng hindi nakikita ni Ginang Simny Guy ang kanyang asawa. Huli nilang nakita si Francisco noon pang March 17, 2004. Walang makapasok sa tahanan ni Gilbert na pinapaligiran ng katakut-takot na armadong lalaki. Pinagbawalan sina Simny, tatlong anak na babae, mga apo at ultimo ang misyonaryong anak nilang si Gaspar na makita ang matandang may sakit na at mukhang ulyanin na. Nang iharap ni Gilbert sa media ang kanyang ama dahil napilitang humingi ng tulong sa media ang kanyang ina at kapatid ay noong Agosto 14, 2004, mahigit 20 bodyguards ang naroon upang tiyakin na hindi makakalapit ang kanyang ina at mga kapatid. Si Francisco ay naka-wheelchair at tiyak na may sakit ng Alzheimers o ulyanin. Wala na ang kanyang kisig bilang isang magaling na negosyante. Wala na ang kinang sa kanyang mata, nakasandal lang siya at nakatingin sa malayo, may kalungkutan sa mata at hindi nagsasalita o namamansin man lang. Bakit naman hindi, ganunin ka ba naman ng sarili mong anak. Pero bakit nagawa ng isang anak ang ikulong ang sariling ama at pahirapan ang sariling ina. Simple lang, pera. Kailangan niya ng malaking pera dahil kailangan niyang tustusan ang magarbo niyang pamumuhay na kasama na ang magmay-ari ng helicopter na ginagamit niyang parang kotse. At dahil sa kanyang pangangailangan, nakalimutan ni Gilbert lahat ng pagmamahal na ginugol sa kanya ng kanyang mga magulang. Nakalulungkot, nakaiiyak. Hindi ko maisip kung paano masisikmura ng isang anak ang ganunin ang kanyang ama at ina. Pero hindi lang ito ang nag-iisang kaso, marami pang iba, kagaya nung bangayan ng magkakapatid na nagmamay-ari ng maraming coffee shop. Noong nakaraang buwan ay pilit na kinuha naman daw ang biyudang ina upang papirmahin at ilipat ang kayamanan. Mukhang sign of the times, kahalintulad ng ating bansa, puro away, bangayan, pasiklaban at patayan pero ang ang ugat ng lahat ng ito, iisa lang ang kasuwapangan sa pera at kapangyarihan. Nakalulungkot pero tandaan, hindi nyo madadala sa hukay ang kayamanang yan at masakit pa nito, buhay pa kayo sinusunog na ang kaluluwa niyo sa impyerno. * * * Wala pa ring tigil ang mga pautot upang matigilan daw ang fiscal crisis na bumabalot sa bansa. Nitong huli ay ido-donate raw ng ilang mga kongresista ang kanilang isang buwan sahod at ang mga pulis naman ay mag-dodonate na rin daw upang maibsan ang napipintong financial crisis. Dalawa lang ho yan sa kung anu-anong paek-ek na paraang pino-propose. Maraming marami na ang paraan kuno at kasama rin diyan ang pagbubuwis daw sa soft drinks, tubig at text messages. Dami nilang mga proposal pero bakit lahat sila pilit kinakalimutan ang isang katanungan. Ang katanungan ay ano ba ang dahilan at nagkakaroon tayo ng krisis at ano ang gagawin para maayos ito. Lahat ng sinasabi ng mga pulitiko, komikero, pakialamero at iba pang layunin lang ay gustong madyaryo, ma-radio o ma-television ay puro pakulo. Iniiwasan nila ang tunay na isyu. Ang isyu na dapat nilang harapin ay ang tamang pangongolekta ng buwis. Tigilan ang smuggling at higit sa lahat tigilan ang pangungurakot sa gobyerno. Kaso malabung-malabo na yon ang pagtuunan nila ng pansin at bakit kanyo, simple lang, pag nawala ang dayaan sa pagbabayad sa buwis, mawala ang smuggling at mawawalan ng kotong, paano sila kikita. So paano mapipigilan ang mga yan, malabo kaya isumpa na lang natin sila na sana isa sa mga anak nila maging Gilbert Guy, diyan makakarma kayo at makakaganti na ang sambayanan. * * * Para sa anumang reaksyon, sumulat lang sa nixonkua@yahoo.com o kayay magtext sa 09272654341. Mapapakinggan nyo rin po ang inyong lingkod sa DZEC 1062 mula 4:30 hanggang 6:00 ng hapon, Lunes hanggang Huwebes.</body>
<link>http://www.philstar.com/Article.aspx?articleId=263575&amp;publicationSubCategoryId=94</link>
</article>
<article>
<title>EDITORYAL  Dahil sa mga kawatan kaya may fiscal crisis</title>
<author></author>
<date>
<month>September</month>
<day>05</day>
<year>2004</year>
</date>
<body>FISCAL crisis? Ano ba ito? Hindi ito alam ng mga dukhang Pinoy at hindi na marahil pag-aaksayaan ng panahon na malaman. Abala sila sa paghahanap ng kakainin sa kinabukasan. Hindi rin nila alam kung sa mga susunod na araw ay kakain pa sila dahil walang tigil ang pagtaas ng mga bilihin. Patuloy din naman ang walang puknat na pagtaas ng gas. Ngayon ay maraming naiisip ang pamahalaan para malusutan ang fiscal crisis. Pagpapataw ng bagong tax ang unang naiisip pero marami ang umaalma. Sumulpot ang ideyang bawasan ng 40 percent ang pork barrel ng mga mambabatas. Marami rin ang umalma. Hindi raw puwede. Sa dakong huli pumayag din pero 38 percent lang cut sa kanilang pork barrel. Ang pinaka-bagong pakulo ng mga kongresista ay &amp;quot;mag-drop-drop&amp;quot; na lang o magdonasyon para matulungan ang bansang makaahon sa sinasabi ni Mrs. Arroyo na fiscal crisis. Pinangunahan ni House Speaker Jose de Vene-cia ang &amp;quot;drop-drop&amp;quot;. Nag-drop siya ng P1 milyon. Hinimok naman ni De Venecia ang mga mayaya- mang pamilya na mag-donate ng pera o alahas para matulungan ang bansa. Ganito raw teknik ang gi- nawa sa Thailand at South Korea nang sagasaan ng financial crisis noong 1997. Nakabangon daw ang dalawang bansa. Pero kahit magdonasyon ang mga kongresista, hindi pa rin sasapat para makabangon. Baon sa utang ang bansa at lumolobo ang budget deficit. Kung aalagwahan nila nang tuluyan ang kanilang pork barrel fund malaki ang pag-asang makabangon ang bansa. Wala ni isa man sa mga kongresista ang gumaya sa apat na senador na handang bitawan ang kanilang pork barrel fund. Ang apat ay sina Senators Panfilo Lacson, Joker Arroyo, Franklin Drilon at Alfredo Lim. Ang pagkakaroon nang maraming kawatan sa gobyerno ang pinagmulan kung bakit isinilang ang fiscal crisis. Maraming magnanakaw. Maraming buwayang busog na busog pero wala pa ring tigil sa paglamon. Ang mga kawatan ang nararapat unahing durugin para makalaya ang bansa sa paghihikahos. Ang mga kawatan at mandaraya ang ugat kung bakit nagkalubug-lubog sa utang ang bansa. Walang kakayahan ang gobyernong durugin ang mga kawatan. Malambot ang batas at walang ngipin. Hinayaang mamayagpag ang mga kawatan kaya ang taumbayan ang nagpapasan ngayon ng grabeng hirap.</body>
<link>http://www.philstar.com/Article.aspx?articleId=263665&amp;publicationSubCategoryId=94</link>
</article>
<article>
<title>Narito pa ang 2 WPD cops na ayaw magpatulo ng pawis</title>
<author>BANAT NI BATUIGAS Ni Bening Batuigas</author>
<date>
<month>September</month>
<day>05</day>
<year>2004</year>
</date>
<body>HALOS buong tropa, mga suki, ng Western Police District ang nabigla at nadismaya nang isang umaga kumalat ang balitang kapwa nila pulis sa WPD ang hinuli sa isang entrapment operation na naganap sa isang fast food restaurant sa may panulukan ng United Nation Avenue at Maria Orosa St. Ermita, Manila. May ilang block lamang ang layo sa WPD Headquarter na kung saan ang mga ito ay nakatalaga. Walang pinalampas ang mga magigiting na operatiba ng District Police Intelligence Unit (DPIU) sa pagtalima sa kanilang sinumpaang tungkulin. At kahit sino bastat may kasalanan parusahan. Ika ngay &amp;quot;walang personalan, trabaho lang&amp;quot; kaya nabitag ang dalawang nangingikil na pulis. He-he-he! Malaking dagok ito sa mabuting pamamalakad ni WPD Director Chief Supt. Pedro Bulaong sa hanay ng kanyang kapulisan ang ginawang kabulastugan nina SPO1 Eduardo Moral naka-assign sa Criminal Investigation and Detection Unit (CIDU) at PO3 Ferdinand de Guzman ng District Intelligence and Investigation Division (DIID) matapos hulihin sa aktong tumatanggap ng P20,000 (mark money) mula sa kanilang kinikikilang illegal recruiter. Pinangunahan pa ni Sr. Insp. Joselito Sta. Teresa, DPIU chief, ang operasyon laban sa dalawang pulis matapos na ireklamo ng isang nagngangalang Noylan Mangune ng Byblos Manpower and Recruitment Agency na sapilitan siyang hinihingian ng halagang P200,000 kapalit ng kanyang kalayaan. Nagpakilala ang dalawang pulis na sila ay mga ahente ng Task Force Hunter ng Presidential Anti-Illegal Recruitment Task Force (PAIRTF) sa ilalalim ng pamumuno ni Capt. Reynaldo Jaylo. Ang kapal din naman ng &amp;quot;apog&amp;quot; ng dalawa, ano mga suki? Pati ba naman malinis na pamamalakad ni Jaylo ay dinungisan ng mga ito. Para lamang kumita ng salapi para sa kanilang kapritso. He-he-he! Sari-saring mga salita ang aking naririnig sa mga kapwa nila pulis sa WPD na pawang galit at dismayado sa naturang pangyayari. Ayon sa mga nakausap ko, matagal nang gawain ng mga ito. At buntong hinagpis na sinisisi nila ang mga ito na sumisira sa kanilang malinis na hanay. &amp;quot;Ganyan talaga ang napapala ng mga pulis na ayaw magpatulo ng kanilang pawis, sa halip na mag-duty upang hanapin ang mga criminal ay naroroon sila sa loob ng (mall) sa Ermita at nag-aabang ng kanilang mabibiktima.&amp;quot; Ngunit mga suki, ang ipinagtataka ng mga reporter at photographer ng WPD Press Corps ay kung bakit itinago ang mga ito sa isang silid. At kahit sino ang aming tanungin ay kanilang idinadahilan na itoy ining-quest sa fiscal ng Manila Fiscal Office. Marahil nahihiya rin sina Supt. Co Yee Co, hepe ng CIDU at Supt Edgar Danao, hepe ng DIID, dahil sa kapalpakan ng kanilang tauhan. He-he-he! O hayan PNP chief Edgar Aglipay, idagdag mo sila sa hanay nina Insp. Alfredo David, SPO2 Ernesto Manaois, SPO1 Wilfredo Sanchez, PO3 Reynaldo Robles at PO3 Reynold Geneta ng PS-4 na kinasuhan ng Robbery Extortion noong July 31 at maging si Insp. Reynaldo Racsa ng PS-11 na inakusahan naman ng mag-asawang Belarmino, upang hindi na sila pamarisan.</body>
<link>http://www.philstar.com/Article.aspx?articleId=263670&amp;publicationSubCategoryId=94</link>
</article>
<article>
<title>Intelligence Seminar handog ng CBF</title>
<author>WHAT'S UP DOC? Ni Dr. Tranquilino Elica&amp;ntilde;o Jr.</author>
<date>
<month>September</month>
<day>05</day>
<year>2004</year>
</date>
<body>SA susunod na Linggo ako tatalakay ng usaping medikal upang bigyang-daan ang seminar na handog ng Character Building Foundation (CBF). Patuloy ang CBF sa pamamahagi ng kaalaman at karunungan sa pamamagitan ng itinatag nitong Center for Learning. Naging matagumpay ang dalawang seminar na itinaguyod ng CBF noong Hulyo at Agosto kung kayat ipinasya nito na buksan ang pintuan ng kaalaman para sa Intelligence and The User, isang natatanging talakayan para sa mga namumuno sa bansa, mga kagawad ng militar at pulisya mga negosyante at mga mamamahayag. Pangungunahan ni Gen. Rodolfo A. Canieso (ret.) dating Commanding General ng Philippine Army at Director-General ng National Intelligence Coordinating Agency sa Administrasyong Aquino ang naturang talakayan. Malaki ang naitutulong ng Intelligence Reports sa maraming sektor ng lipunan na nangangailangan ng mga pagbabago sa pulisya ng bansa, pagtitimbang ng mga kaganapan at maging sa pagsisi sa kapalpakan ng mga intelligence agencies. Maaaring hindi nalalaman ng marami subalit nakadepende sa mga intelligence reports ang desisyon ng maraming negosyante at mamumuhunan. Inaanyayahan ang publiko na dumalo sa pagtitipong ito na gaganapin sa Setyembre 11, 2004, (Sabado) mula 9:00 a.m. hanggang 12 noon sa 2nd floor Filia Corporate Center 4347 Valdez St., Makati City. May fee na P1,000 sa bawat magpaparehistro bilang donasyon sa CBF. Libre ang inumin at meryenda sa mga dadalo. Sa mga nagnanais magparehistro, tumawag lamang sa 890-5321 o 0916-4617106. Hanapin si Joyce.</body>
<link>http://www.philstar.com/Article.aspx?articleId=263680&amp;publicationSubCategoryId=94</link>
</article>
<article>
<title>Kahandaan sa pagiging alagad</title>
<author>ALAY-DANGAL Ni Fr. Jose C. Blanco, S.J.</author>
<date>
<month>September</month>
<day>05</day>
<year>2004</year>
</date>
<body>KAHIT na sa ating mga pantaong gawain, sinisiguro natin na nasa sa atin ang mga kinakailangan upang isakatuparan ang mga proyekto na nais nating isagawa. Kung hindi, gaya nang nakasaad sa Ebanghelyo para sa Linggong ito na sa anumang kadahilanan, tayo ay magiging tampulan ng pagtatawa ng ibang tao. Basahin ang Lukas 14:25-33. Sumama kay Jesus ang napakaraming tao; humarap siya sa kanila at kanilang sinabi, &amp;quot;Hindi maaaring maging alagad ko ang sinumang umiibig sa kanyang ama at ina, asawa at mga anak, mga kapatid, at maging sa sarili niyang buhay nang higit sa akin. Ang sinumang hindi magpasan ng sariling krus at sumunod sa akin ay hindi maaaring maging alagad ko. Kung ang isa sa inyoy nagbabalak magtayo ng tore, hindi ba uupo muna siya at tatayain ang magugugol para malaman kung may sapat siyang salaping maipagpapatapos niyon? Baka mailagay ang mga pundasyon ngunit hindi naman maipatapos - siyay kukutyain ng lahat ng makakikita nito. Sasabihin nila: &amp;quot;Nagsimulang magtayo ang taong ito pero hindi naipatapos.&amp;quot; O sinong hari na makikipagdigma sa kapwa hari ang hindi muna uupo at pag-aaralang mabuti kung ang 10,000 niyang kawal ay maisasagupa sa kalaban na may 20,000 tauhan? At kung hindi niya kaya, malayo pa ang kalaban ay magsusugo na siya ng mga kinatawan upang makipagkasundo. Gayundin naman, hindi maaaring maging alagad ko ang sinuman, kung hindi niya tatalikdan ang lahat sa kanyang buhay.&amp;quot; Sinasabi ni Jesus sa atin, na kanyang mga tagasunod, na kailangan natin ang kahandaang magtaya ng halaga kung nais maging matagumpay na tagasunod niya. Dapat tayong maging handa na isuko ang kalayawan ng ating sarili. Hindi natin sinasabi na ang mga Kristiyano ay mga &amp;quot;malulungkot na sako.&amp;quot; Ang pagsunod kay Jesus, gaya ng mga ipinakita sa atin ng mga banal at mga santo, ay isang maligaya at nakalulugod na gawain. Masaya tayo rito sa lupa at magiging masaya magpakailanman sa langit.</body>
<link>http://www.philstar.com/Article.aspx?articleId=263687&amp;publicationSubCategoryId=94</link>
</article>
<article>
<title>Mga dapat gawin ng mga may sore eyes</title>
<author>BANTAY KAPWA Ni Cielito &amp;quot;Mahal&amp;quot;Del Mundo</author>
<date>
<month>September</month>
<day>05</day>
<year>2004</year>
</date>
<body>DUMARAMI na ang may sore eyes. Ang sore eyes ay buhat sa isang virus. Ang pamumula na mga mata ay likha ng mikrobyo na kadalasan ay hatid ng hangin. Kapag makaramdam ng irritation sa inyong mga mata ay maghilamos kaagad, huwag kusutin ang talukap na mga mata dahil marumi ang mga kamay at daliri. Dapat na ugaliing hugasan ang mga kamay ng sabon at malinis na tubig. Importante rin ang good hygiene. Ipinapayo ang pagkain ng mga sariwang prutas at gulay. Kapag may sore eyes ay ipinapayo na manatili na lang sa loob ng bahay para huwag makahawa. Iwasan din maglalapit sa iba ang mga may sore eyes hanggat maaari ay huwag makipagkamayan at huwag pahawak sa mga may sore eyes dahil mahirap nang makasagap ng mikrobyo. Ipinagbabawal din ang paghuhugas ng mga mata na gamit ang ihi bilang gamot. Komunsulta sa doktor sa tamang eyedrop na gagamitin.</body>
<link>http://www.philstar.com/Article.aspx?articleId=263689&amp;publicationSubCategoryId=94</link>
</article>
<article>
<title>Kita sa niyog, P80,000 imbes P10,000/ektarya</title>
<author>SAPOL Jarius Bondoc</author>
<date>
<month>September</month>
<day>06</day>
<year>2004</year>
</date>
<body>AY mali! Sabi ko nung Lunes, 1.2 milyon tonelada ang world demand sa coir (coconut fiber o buhok), pero 200,000 tons lang kada taon ang kaya nating i-export. Sumulat si coconut expert Edmundo Lim: &amp;quot;1.2 milyon tons nga ang taunang world demand, pero ang in-export natin mula 1998-2002 ay 200 tonelada lang.&amp;quot; Sa madaling salita, katiting lang ang kaya natin punuan. Yun ay dahil tinatapon ng mga magsasaka ang coir. Hindi nila alam na maraming bumibili nito para gawing lubid, matting, tela o palaman sa mattress, sofa at car seats. Ang pinaka-matinding gamit nito ay sa China, para ihinto ang paglamon ng disyerto sa mga sakahan. Lungkot si Lim na P10,000 lang kada ektarya ng buko kada taon ang kinikita ng magsasaka. Kaya raw ito itaas hanggang P80,000. Abala siya sa pagtatayo ng copra buying stations sa mga probinsiya. Ibebenta dito ang copra ng dagdag P2/kilo, dahil wala nang middle-men. Dagdag-kita ito na P2,000 kada ektarya. Nais din niya ng niyog processing plants sa gilid ng mga niyogan. Dehusked coconut na lang ang ibebenta ng magsasaka, imbes na lutong kopra, para marami pa siyang ibang magawa. Bahala na ang planta sa pagkokopra. Dagdag uli itong P4,000/ektarya/taon. Dahil may oras na ang magsasaka, puwede na siya mag-intercrop ng ibang tanim sa pagitan ng mga punong-buko: Dagdag P9,000/ektarya. At puwede pa siya magpalaki ng baboy, kambing, baka o manok: dagdag na P15,000/taon. Dapat daw turuan ng replanting at fertilization ang magsasaka, ani Lim. Isa sa bawat apat na puno ay matanda na at ayaw mamunga. Pero yung ilan, kaya pang pabungahin sa pamamagitan ng pataba, na patawang tinatawag ni Lim na coconut Viagra. Yung talagang baog na, dapat palitan ng variety na mabilis lumaki at mayabong mamunga. Dagdag na P48,000 kada ektarya. Kung magawa lahat ito, kasama ang murang pautang sa negosyo, 3.5 milyong pamilya ang maiaahon mula sa kahirapan.</body>
<link>http://www.philstar.com/Article.aspx?articleId=263794&amp;publicationSubCategoryId=94</link>
</article>
<article>
<title>Pagsugpo sa sindikato ng 'paihi at pasingaw', wala pa ring konkretong hakbang ang pamahalaan</title>
<author>BAHALA SI TULFO Ben Tulfo</author>
<date>
<month>September</month>
<day>06</day>
<year>2004</year>
</date>
<body>HANGGAT nalilito ang pamahalaang nasyonal at lokal sa pagpapatupad ng batas laban sa mga sindikato ng pagnanakaw ng langis, krudo at Liquefied Petroleum Gas (LPG), hindi masusugpo ang kanilang mga iligal na aktibidades. Bilyong piso ang halaga na nakukulimbat ng malalaking sindikato na to na kung tawagin sa kanilang lengguwahe, ito yung pasingaw at paihi.&amp;quot; Hanggang sa kasalukuyan, wala pa ring konkretong hakbang ang pamahalaan upang labanan ang malalaki at organisadong sindikato sa likod ng paihi at pasingaw. Masahol nito, mismong mga opisyal ng pamahalaan ay aminado, protektado daw ang malalaking sindika- tong ito ng paihi at pasingaw ng mga tiwaling pulitiko at mismong mga awtoridad. Mag-inspeksiyon man ang pamahalaan sa mga gasolinahan at makahuli man ng mga mandaraya o pabaya sa kanilang pagbebenta ng produktong petrolyo, wala ito sa kalingkingan kumpara sa nananakaw ng malalaking sindikato. Sinasabi ng pamahalaang nasyonal sa pamamagitan ng Department of Energy (DOE), responsibilidad ng lokal na pamahalaan na inspeksiyunin ang mga gasoline station sa kanilang nasasakupan. Batay daw ito sa Batas Pambansa (BP) 33, kung saan, dapat kada-animnapung araw (60) isinasagawa ang pag-iinspeksiyon. Samantalang sa lokal na pamahalaan tulad ng Quezon City, sinusunod nila ang Section 81 ng Quezon City Revenue Code of 1993 kung saan inaatasan ang treasurers office ng pag-iinspeksiyon at calibration sa mga gas pump. May kapangyarihan din daw silang suriin ang mga dokumento, tulad ng mayors permit at pagte-testing sa mga weighing scales ng alinmang gasolinahan. Samakatuwid, kung may kapangyarihan sila na mag-inspeksiyon sa maliliit na gasolinahan, maari din nilang inspeksiyunin ang mga refilling plants at mga warehouses na kadalasan ay ginagamit ng malalaking sindikato sa kanilang iligal na aktibidades. Karamihan sa mga establisimiyentong ito, naga- ganap ang malawakang paihi at pasingaw na kumikita ng bilyong piso kada taon. Mensahe ng kolum na to sa mga opisyal na nagpapatupad ng batas, tingnan ang ugat ng problema at hindi ang epekto lang ng problema. BITAG hotline numbers, para sa mga NAAABUSO, NAAAPI at BIKTIMA ng PANLOLOKO o anumang uri ng katiwalian, tumawag sa mga nume-rong ito 932-8919/932-5310 at mag-text sa 0918-9346417. Panoorin ang BAHALA SI TULFO live sa UNTV 37, Monday-Friday, 9:00-10:00 ng umaga.</body>
<link>http://www.philstar.com/Article.aspx?articleId=263798&amp;publicationSubCategoryId=94</link>
</article>
<article>
<title>&amp;quot;Text gambling naman ngayon..&amp;quot;</title>
<author>CALVENTO FILES Tony Calvento</author>
<date>
<month>September</month>
<day>06</day>
<year>2004</year>
</date>
<body>Matagal na palang plano nitong philippine amusement and gaming corporation (pagcor) na ipatupad ang sugal sa pamamagitan ng paggamit ng cell phone through text betting. July pa humihingi na nag pahintulot ito mula sa NATIONAL TELECOMMUNICATION COMMISSION. Lalong nagmukhang katangahan ang panukala ni Acting DOJ Secretary na si MERCEDITAS GUTIERREZ na i-ban ang pagdala ng cellphone sa mga eskwelahan. Di pa nga ina-anunsyo ni Presidente Gloria Macapagal-Arroyo na tayoy nahaharap sa isang &amp;quot;FISCAL CRISIS&amp;quot; inaayunan na pala nila ito. Ngayon lang sila marahil na nangungulit na umpisahan ito sa dahilang maaring isulong ang TEXT GAMBLING at palabasin na kasama ito sa mga makakatulong sa gobierno na makalikom ng pera para masolusyunan ang Budget Deficit. With Pagcors proposed gambling texting scheme, this technology can be used for other purposes aside from communicatons. Gambling readily available to our children with the mere pressing of keypads. Whats next? To ban our children from using cellphones? Ano ba yan pagcor? Tigilan nyo na ang aming mga anak. Matatalino naman kayo para maisip nyo ang &amp;quot;ill effects&amp;quot; nito kung saan lantaran na ang pang-eenganyo sa mga kabataan na magsugal gamit ang kanilang cellphones. Most of those who use and own cellphones are students and minors. Akala ko ba ang layun ninyo ay Responsible Gaming? Ito ba namang balak ninyo ay matatawag ninyong responsible? Tanggap natin na ang bansa ay nahaharap sa isang krisis dahil sa laki ng utang at sa budget deficit. Nagtataas nga ang lahat ng bilihin. Mga paghihigpit sa tax collection at pagpapalawig ng ibang pagkukunan ng buwis. Kulang pa ba ang mga problema natin at ngayon itong PAGCOR ay nag-iintroduce ng text gambling na maaring magbunga ng ibat ibang problema sa ating lipunan? Ang lahat ng ito ba ay papayagan mo Presidente Gloria Macapagal Arroyo, all under the guise of raising revenue for the this cash strapped administration? Pumutok sa media ang balak ng PAGCOR ng mailathala na ang SMART COMMUNICATIONS, INC., ay hindi sang-ayon at hindi makikilahok sa ganitong uri ng game of chance sa pamamagitan ng text gambling. Kapuri-puri naman ang SMART dahil sa kanilang pagtanging magbigay ng mga access numbers mula sa kanilang kumpanya para magamit sa palarong ito. Sabi ni Edward King, spokesperson ng PAGCOR na nais daw nila na ang lahat ng text games ay mai-course sa kanila para kanilang maregulate. This is hypocrisy in its highest form. You want to regulate it? Bakit hindi ninyo na lang aminin na gusto ninyong patakbuhin? Bakit kailangan pa manlinlang ng taong bayan? You want to regulate it? Hindi nga ninyo kayang iregulate (baka ayaw talagang iregulate?) ang INTERNET BETTING na ipinatupad ninyo. Mag-log on lang kayo sa website ng Philweb, kahit mali-maling information ang ilagay ninyo sa kanilang information sheet, bibigyan na kayo ng account number na magagamit ninyo. Pwede na kayong magsugal. Magpabili lamang kayo ng prepaid cards sa kanilang authorize Internet betting outlets. Wala silang pakialam kung ilang taon kayo! Basta kaya ninyong magbayad ng prepaid cards. Maari din ninyong gamitin ang inyong credit cards o credit cards ng inyong magulang basta mailalagay lang ninyo ang tamang numero. Hindi na kailangan makita ang mukha ninyo. Subukan ninyo para malaman kung tama ang sinasabi ko! Maski na ang NTC hindi pa ina-aksyunan itong panukala ng PAGCOR sa kadahilanang hindi nila masisiguro na hindi maaring gamitin ito ng mga minors. SMART COMMUNICATIONS, INC., has put its foot down and decided na hindi na nila kailangan ang kita mula sa sugal sa text. Nasaan na ang simbahang Kotoliko? Mga self-appointed guardians na ating morality? Mga cause oriented groups? Higit sa lahat, ang mga mambabatas na iniluklok natin na may magagawa para hintuin ang ganitong uri ng sugal. Inuulit ko, spare our children! Bakit tahimik ang GLOBE TELECOMMUNICATIONS? Papayag ba kayong magbigay ng mga access numbers sa PAGCOR para ipatupad ang kanilang balak? Ang Sun Cellular? Ang mga iba pang telecommunications companies? Why dont you stand up now and be counted? Simple lang naman mga tagasubaybay ng pitak.na ito Huwag tangkilikin ang anumang telecommunications company na magiging instrumento sa text gambling. Lets think about it. Did you introduce cellphones into the market to be used as portable gambling machines? Hindi bat ang thrust ng inyong advertising is to entice the whole family to utilize your services? Is text gambling a part of how you would like the public to envision your image? Pagcor, huwag ninyong dungisan ang mga cellphones na hawak ng milyong pilipino sa pamamagitan ng mga sugal na gusto ninyong ipatupad. Leave them confined in your gambling tables ang machines inside casinos. Sa mga kapatid ko sa trabaho. Magkaisa tayo na tutulan ang balak ng PAGCOR na ito. Hamon sa atin ito. Ipakita natin na hindi kaya tayong busalan ng higanteng gaming corporation na ito. Takot ba kayo dahil nakikinabang kayo sa PAGCOR? Huwag matakot dahil prinsipyo ang pinag-uusapan. Huwag, dahil mga anak natin ang pinangangalagaan. Ikaw na nagbabasa na ito. Padinig mo ang iyong opinion. Para sa anumang reactions o comments, maaari kayong tumawag sa 7788442. Maaari din kayong magtext sa 09213263166.</body>
<link>http://www.philstar.com/Article.aspx?articleId=263805&amp;publicationSubCategoryId=94</link>
</article>
<article>
<title>EDITORYAL  Dahil sa illegal drugs</title>
<author></author>
<date>
<month>September</month>
<day>07</day>
<year>2004</year>
</date>
<body>GRABE na ang ginagawang pinsala ng illegal na droga sa buhay ng tao. Marami nang sinisirang buhay at maski ang mga walang malay na bata ay nadadamay. Hanggang ngayon, sa kabila na sinasabi ng mga awtoridad na nagtagumpay sila sa pakikipaglaban sa mga salot na drug lords at mga traffickers, hindi pa rin ito lubusang mapaniwalaan sapagkat patuloy pa rin ang pagsasabog ng kanilang lagim. Hindi lamang mga kabataang estudyante ang sinisira ng droga kundi pati mga propesyunal, may artista, basketball players, entertainers, miyembro ng media at ang matindi pati ang ilang miyembro ng PNP. Malaki na ang kanilang sakop at patuloy pa rin sa pananakop. Mas masaklap kung ang isang ama ang mapraning sa ipinagbabawal na droga. Pati ang anak ay ipagsasama sa kamatayan. Katulad nang ginawa ni Nestor Silang, 33, na umakyat sa ginagawang tulay sa Commonwealth Ave. noong Biyernes kasama ang kanyang isang taong gulang na anak. Bangag umano si Silang nang ihostage ang sariling anak. May kinatatakutan umanong papatay sa kanya. Nanatili nang may tatlong oras sa tuktok ng tulay si Silang kalong ang anak. Nakabilad sila sa araw. Mistulang baliw si Silang na hinahalikan ang anak. Palakad-lakad si Silang sa tuktok ng tulay. Hanggang sa makarinig ng wangwang at iyon ang naghudyat para siya tumalon sa may 30-foot na tulay kasama ang anak. Nabuhay si Silang pero ang kanyang anak ay namatay dahil sa internal hemmorhage. Inamin ng asawa ni Silang na drug addict ang kanyang asawa. Maski nang interbyuhin si Silang makaraan ang insidente, sinabi niyang may mga humahabol sa kanya at gusto siyang patayin. Walang pagsisisi sa kanyang mukha. Sabi pay gusto niya talagang isama ang anak para mamatay na ito at nang hindi na magutom pa. Mas kawawa raw kung mamamatay lamang ito sa gutom. Praning na si Silang. Ang kanyang utak ay masyado nang nalason ng bawal na droga. Lumiit nang lumiit hanggang sa kumitid at marami na siyang kinatatakutan at gustong takasan sa buhay. Hindi lamang si Silang ang unang ama na pumatay sa sariling anak. Marami pang iba at halos lahat sila, sugapa sa droga. Noong nakaraang taon, isang praning na ama ang inihulog sa bintana ang kanyang limang buwang sanggol. Patay ang sanggol. Mayroon pang praning na ama na masyadong naingayan sa pag-iyak ng anak kaya itinapon sa bintana. Ang mga nabanggit ay isang malinaw na katotohanan ng grabeng kapinsalaan ng droga sa tao. Hanggang ngayon patuloy ang pagsira. Ang problemang ito ay hamon naman sa PNP. Durugin ang mga drug lords!</body>
<link>http://www.philstar.com/Article.aspx?articleId=263894&amp;publicationSubCategoryId=94</link>
</article>
<article>
<title>Bitay sa 3 drug couriers sa NAIA</title>
<author>ORA MISMO Ni Butch M. Quejada</author>
<date>
<month>September</month>
<day>07</day>
<year>2004</year>
</date>
<body>NAKATSAMBA ang mga tauhan ng Bureau of Customs sa NAIA, kasi nakahuli sila ng 10 kilos high-grade shabu na bitbit ng tatlong Indonesian nationals na chiching galing Hongkong. P100 million pala ang halaga ng shabu sa blackmarket dahil high-grade ito. Si Gamor Sangcopan, examiner ng Customs ang naka-buena mano sa tatlong ugok na courier ng droga. Kahit na humihikab-hikab si Gamor sa kanyang counter sa tulong ng kapeng iniinom nito ay nakalawit niya sina Maimum Wagimin, 33, Herawaty Ng, 50, at Khoe Hong Gek, 46, pawang mga Indonesian, sakay sila ng PAL flight  307 from Hong Kong. Dapat bigyan ng gantimpala ni Allah si Gamor sa kanyang nagawang kabayanihan dahil kung nagkataon inantok ito tiyak maraming Noypi ang mabibiktima ng 10 kilong shabung bitbit ng tatlong ugok. Isiniksik ng tatlong kamote ang shabu sa mga damit at pantalon na dala nila ang akala nila ay makakalusot ito sa airport. Nilagyan ng markang X ang mga bagahe bilang indikasyon na may laman itong kahina-hinalang kargamento ng dumaan ito sa x-ray machine galing sa airplane. Nabuko ni Gamor, ang mga tawas este mali shabu pala nang buksan niya ang mga bagahe ng tatlong courier. Sa bagahe ni Herawaty, nakunan ito ng 3.5 kilos ng shabu, 3-1/4 kilos sa bagahe ni Wagimin, at 3 kilos naman ang nakita sa loob ng bagahe ni Khoe. Madalas palang nasa Maynila ang tatlong courier nabuko sila nang makita ang mga arrival stamps ng immigration sa kanilang mga passports. Parusang bitay tiyak ang hatol ng Korte sa tatlong drug couriers batay sa ipinatutupad na butas este mali batas pala ng Pinas. Ilang kilos na kaya ng shabu ang naipuslit ng tatlong drug couriers mula nang pumasok sila sa Pinas? tanong ng kuwagong sepulturerong maglilibing dito. Iyan ang hindi natin alam basta ang importante sabit sila sa 10 kilos high-grade shabu, sagot ng kuwagong SPO-10 sa Crame. Bigyan natin ng masigabong isang palakpak si Gamor at mga kasamahan nito sa NAIA, anang kuwagong manananggol. Iba talaga ang mga Customs sa airport aral kay Collector Celso Templo. Bakit si Templo ba ang teacher ng mga Customs sa NAIA? Rose from the rank si Templo dati itong detektib noong kabataan niya. &amp;quot;Kaya pala matalas ang pangamoy. Hindi talagang matalas ito kahit saan bagay, sagot ng kuwagong Kotong cop. Kaya naman pala, kamote!</body>
<link>http://www.philstar.com/Article.aspx?articleId=263910&amp;publicationSubCategoryId=94</link>
</article>
<article>
<title>Nakanselang tiket sa eroplano</title>
<author>IKAW AT ANG BATAS Ni Atty. Jose C. Sison</author>
<date>
<month>September</month>
<day>07</day>
<year>2004</year>
</date>
<body>SI Johnny at ang lima niyang kasamahan sa trabaho sa isang telephone company ay nakatakdang lumipad mula Maynila patungong Naga. Nakatakdang umalis ang kanilang eroplano ng 2:45 p.m. Kumpirmado na ang kanilang tiket na nabili pa noong nakaraang buwan. Isa sa mga kundisyon na nakasulat sa tiket ay ang pag-check-in ng mga pasahero ng kahit isang oras man lang bago sa nakatakdang oras ng kanilang lipad. At kung hindi mag-check-in ang pasahero sa loob ng 30 minuto, ibibigay ang kanilang upuan sa mga pasaherong nagpalista at nagbabakasakali o ang mga wait listed na pasahero. Nang dumating ang araw ng biyahe nina Johnny, 23 minuto bago ang takdang oras ng kanilang lipad sila nag-check-in dahil kumpirmado naman daw ang kanilang upuan. Subalit, nagkataong maraming pasahero sa araw na yun dahil sa katatapos na piyesta. Kaya marami ang nagpalista at nagbakasakaling makasakay. Dahil nahuli sina Johnny, hindi sila nakasakay ng eroplano at nakansela ang kanilang tiket. Gayunpaman ay inihabla nina Johnny ang kompanya ng kasong breach of contract. Iginiit nilang maaga silang nakarating subalit taliwas ito sa ipinakitang tiket ng kompanya, kung saan nakatatak na 4:04 p.m. pumasok ang grupo nina Johnny. Kailangan bang bayaran ng kompanya ang pinsalang natamo nina Johnny? HINDI. Nang bilhin nina Johnny ang kanilang tiket, kusa silang natali sa mga kondisyon ng kontrata lalo na ang kinakailangang oras ng pag-check-in sa eroplano. Malinaw at hindi nagkulang sa paalaala ang kompanya kaya hindi nila ito maaaring sisihin. Ang hindi nila pagsakay sa eroplano ay dulot lamang ng sariling kapabayaan. (PAL vs. Ramos, 207 SCRA 461).</body>
<link>http://www.philstar.com/Article.aspx?articleId=263918&amp;publicationSubCategoryId=94</link>
</article>
<article>
<title>Ang pangulo ang dapat magpakita ng halimbawa</title>
<author>HALA BIRA! Ni Danny Macabuhay</author>
<date>
<month>September</month>
<day>07</day>
<year>2004</year>
</date>
<body>NAKABALIK na mula sa China si President GMA ngunit hanggang ngayon ay pinag-uusapan pa rin ang pagbitbit niya ng kanyang mga anak, manugang, apo at mga yaya nito. Ayaw ko sanang patulan pa ang kontrobersiyang ito, subalit dapat na maging maliwanag na hindi binabalewala ni GMA ang isipan at damdamin ng mamamayan dahil taliwas ito sa pagtitipid na siya mismo ang nanawagan. Ang bagay na ito ay idinepensa ng mga tagapagsalita at ng mga pulitikong kaalyado niya at pati na ni Sen. Nene Pimentel. Dahil sa isyung ito, marami tuloy ang atubli sa pagsunod sa panawagan ng pagsasakripisyo at pagtitipid sapagkat diumano ang Pilipinas ay tagilid daw ang lagay. Maganda na sanang tinatanggap ng taumbayan ang pagtulong sa pamahalaan upang makaahon ang bayan sa pagbagsak ng ating bayan. Kaya nga, hindi dapat na mawalan ng gana ang mamamayan na makiisa sa pamahalaan sa hinaharap na suliranin. Sana patuloy na magpakita ng gilas ang Pangulo hanggang sa kaliit-liitang kawani ng pamahalaan sa pagtupad at pagpapakita ng karapat-dapat na halimbawa. Kung gusto nilang mapasunod ang mamamayan, ang mga pinuno muna ang magbigay ng halimbawa. Ika nga, the leaders should set the example first before expecting others to follow.</body>
<link>http://www.philstar.com/Article.aspx?articleId=263927&amp;publicationSubCategoryId=94</link>
</article>
<article>
<title>Sagrado sa amin ang salitang 'pangako'!</title>
<author>BAHALA SI TULFO Ni Ben Tulfo</author>
<date>
<month>September</month>
<day>08</day>
<year>2004</year>
</date>
<body>PINANININDIGAN namin ang aming estilo sa &amp;quot;Imbestigasyon ng BAHALA SI TULFO&amp;quot; at &amp;quot;BITAG&amp;quot; na kapag kami ay magtrabaho, kailangan may resulta. Ito yung resulta na may tamang kahinatnan sa aming tinatrabaho. Hindi kasi namin estilo ang ngumawa nang ngumawa, ngunit bandang huli wala naman palang nagagawa. Mataas ang aming respeto sa mga taong inuuna muna ang GAWA, hindi ang pagngangawa. Sagrado sa amin ang salitang &amp;quot;pangako.&amp;quot; Dahil kapag kami ang nangangako, kailangan namin itong panindigan at tuparin. Ito rin ang inaasahan namin sa mga nagbitiw ng pangako sa amin. Nagpapasalamat ang kolum na to sa ilang mapagkakatiwalaang yunit ng kapulisan. Dahil sa tulong nila, hindi na mabilang ang matatagumpay na mga operasyon ng &amp;quot;BITAG.&amp;quot; Kasama na rito ang Criminal Investigation and Detection Group (CIDG), Traffic Management Group (TMG) at mga local police stations tulad ng Special Operation Group (SOG) ng Manila City Hall. Ngunit hindi namin makalimutan ang pagmamagaling ng isang grupo ng ating Philippine National Police (PNP), hindi lang kasi nauna sa kanila ang NGAWA, kundi wala naman talagang NAGAWA. Ito ang grupo ng Intelligence Group (IG) ng PNP. Halos mag-iisang buwan na nang ipatrabaho sa kanila ng kanilang matataas na opisyal ang isang malaking kaso. Ang problema, naghintay pala kami sa wala. Dahil sa halip na &amp;quot;aksyon&amp;quot; sa problema ang aming inaasahan, pagdadahilan lang ang kanilang ibinigay. Tsk-tsk-tsk! Kaya ang kasong aming tinatrabaho, ipinasa na namin ito sa ibang grupo ng mga awtoridad. Sana sa pagkakataong ito, tunay na resulta na ang mapapala! * * * BITAG hotline numbers, para sa mga NAAABUSO, NAAAPI, at BIKTIMA ng PANLOLOKO o anumang uring katiwalian, tumawag sa mga numerong ito 932-8919 / 932-5310 at mag-text sa 09189346417. Panoorin ang &amp;quot;BAHALA SI TULFO&amp;quot; live sa UNTV 37, Monday-Friday, 9:00-10:00 ng umaga.</body>
<link>http://www.philstar.com/Article.aspx?articleId=264020&amp;publicationSubCategoryId=94</link>
</article>
<article>
<title>&amp;quot;A not too smart move...&amp;quot;</title>
<author>CALVENTO FILES Ni Tony Calvento</author>
<date>
<month>September</month>
<day>08</day>
<year>2004</year>
</date>
<body>NUNG LUNES NAGLABAS AKO NG ARTIKULO TUNGKOL SA BALAK NG PHILIPPINE AMUSEMENT AND GAMING CORPORATION (PAGCOR) NA MAGLUNSAD NG MALAWAKANG TEXT GAMBLING SA PAMAMAGITAN NG MGA CELLPHONE. BINATIKOS KO ANG PLANONG ITO BASE NA RIN SA PAHAYAG NG LEGAL COUNSEL NG SMART COMMUNICATIONS, INCORPORATED NA SI DR. ROGELIO QUEVEDO. NAGLABASAN SA BROAD SHEET AT ILANG RAIO AND TV STATIONS NA AYON KAY QUEVEDO, HINDI PAPAYAG ANG SMART, INC., SA PLANO NG PAGCOR AT HINDI ITO PAGKAKALOOBAN NG MGA ACCESS CODE NUMBERS NA HINIHINGI NITO. Pinuri ko ang hakbang ng Smart Communications, Incorporated dahil ako mismo umalma sa planong gawin ang mga cellphones bilang instrumento sa pagpapalawig ng sugal. Dinagsa ang numero ng CALVENTO FILES ng mga text messages at pati na rin sa telepono. Iisa ang laman ng kanilang mensahe. Tutol sila sa gagawin ng PAGCOR na text gambling. Tumawag sa telepono si Edward &amp;quot;Dodie&amp;quot; King, PR Director ng Pagcor. Sinabi niya &amp;quot;misleading and inaccurate&amp;quot; ang mga sinasabi nitong si Dr. Quevedo. Hindi raw totoo na maglulunsad ng text gambling ang Pagcor, bagkus, gusto nilang talagang irregulate ang lahat ng mga game shows sa telebisyon at mga larong kung saan game of chance, ang mechanics. Pinalulusutan daw ang gobierno ng 20% tax sa bawat entry na ipinadadala sa pamamagitan ng text messaging. &amp;quot;Mr. Calvento, if you would recall, game shows have proliferated, gaya ng &amp;quot;GAME KA NA BA&amp;quot; wher millions of televiewers participate. These go unchecked and not regulated. Our government is deprived of the 20% tax that is should get. I do not understand what Dr. Quevedo is talking about. Smart Communication is not willing to give us access numbers for the simple reason that we have no idea how big the market is,&amp;quot; mariing pahayag ni King. Seryoso ang binitiwang salita nitong si Dodie King. Kung susuriin natin, ang hindi pagpayag ng Smart Communications, ay hindi sa kadahilanang nais nilang pangalagaan ang ating mga kabataan. Kundi, para umiwas sa buwis na 20% na dapat ibigay sa gobierno. &amp;quot;We really would like to regulate it by asking the National Telecommunications Commission to give us those access numbers so all text entries could be monitored for proper taxation,&amp;quot; dagdag pa ni King. Para lubusang maintindihan natin ang tugon ng Pagcor sa isyung ito, nais kong ilathala ang kanilang liham na ipinadala via email sa akin. &amp;quot;The Philippine Amusement and Gaming Corp. (PAGCOR) denied yesterday that it had any plans of starting its own text-based gaming operations. It stressed that its purpose in applying for access numbers from the National Telecommunications Commission (NTC) is to use these numbers in regulating and monitoring text-based games, which may be classified as games of chance. Responding to the statements of Smart Communications through its legal counsel, Dr. Rogelio Quevedo, PAGCOR PR director Dodie King explained that PAGCORs objective is to &amp;quot;regulate and monitor existing and future game shows which utilize text-based technology facilitated through the telecom providers.&amp;quot; &amp;quot;Some game shows which use Short Messaging Service (SMS) technology, as well as text-based games and sales promotions offered by cellphone operators, are believed to have elements of wagering. Hence, they should be subjected to PAGCOR supervision,&amp;quot; King said. &amp;quot;We applied for the access numbers so that when the time comes that these text games, promotions and game shows are finally classified as such, we can centralize these through our numbers and monitor their operations,&amp;quot; he explained. In 2002, PAGCOR signed an agreement with the Department of Trade and Industry (DTI), the National Telecommunications Commission (NTC), the Movie &amp;amp; Television Review and Classification Board to jointly regulate sales promotions using SMS or text-based Under the agreement, PAGCOR is tasked to &amp;quot;regulate and prohibit schemes found to be gambling.&amp;quot; And since text-based games, game shows and other sales promotions with wagering schemes fall under the jurisdiction of PAGCOR, they shall also be subjected to any government tax required by law.&amp;quot; KUNG TOTOO NGA ITO, HINDI PALA KAPURI-PURI ANG SINASABI NG SMART COMMUNICATIONS. HINDI PALA ANG KAPAKANAN NG ATING MGA ANAK ANG KANILANG INIISIP. KURYENTE PALA ITONG MGA PAHAYAG NITONG DR. QUEVEDA. ANO NAMAN ANG REAKSYON NG SMART DITO? Para sa anumang comments o reactions, maari kayong magtext sa 09213263166.</body>
<link>http://www.philstar.com/Article.aspx?articleId=264033&amp;publicationSubCategoryId=94</link>
</article>
<article>
<title>Kaarawan ni Maria</title>
<author>ALAY-DANGAL Ni Fr. Jose C. Blanco, S.J.</author>
<date>
<month>September</month>
<day>08</day>
<year>2004</year>
</date>
<body>PAANO natin ipinagdiriwang ang kaarawan ni Maria, ang Ina ni Jesus? Hindi bat ipinagdiriwang natin taun-taon ang kaarawan ni Jesus? Inaalala natin ang kapanganakan ni Jesus sa Betlehem. Ganoon din si Maria. Siya ngayon ay nasa langit na. Alam niya na ating ipinagdiriwang ang kanyang kaarawan at siya ay natutuwa. Ang Ebanghelyo sa kapistahan ng kapanganakan ni Maria ay mula sa Mateo 1:18-25. Ganito ang pagkapanganak kay Jesus. Si Maria na kanyang ina at si Jose ay nakatakda nang pakasal. Ngunit bago sila nakasal, si Mariay natagpuang nagdadalantao. (Itoy sa pamamagitan ng Espiritu Santo.) Isang taong matuwid si Jose na kanyang magiging asawa, ngunit ayaw niyang mapahiya si Maria, kaya ipinasya niyang hiwalayan ito nang lihim. Samantalang iniisip ito ni Jose, napakita sa kanya sa panaginip ang isang anghel ng Panginoon. Sabi nito sa kanya, &amp;quot;Jose, anak ni David, huwag kang matakot na tuluyang pakasalan si Maria, sapagkat siyay naglihi sa pamamagitan ng Espiritu Santo. Manganganak siya ng isang lalaki at itoy pangangalanan mong Jesus, sapagkat siya ang magliligtas sa kanyang bayan sa kanilang mga kasalanan.&amp;quot; Nangyari ang lahat ng ito upang matupad ang sinabi ng Panginoon sa pamamagitan ng propeta: &amp;quot;Maglilihi ang isang dalaga at manganganak ng isang lalaki, at tatawaging Emmanuel!&amp;quot; (Ang kahulugay &amp;quot;Kasama natin ang Diyos&amp;quot;). Nang magising si Jose, sinunod niya ang utos ng anghel ng Panginoon; pinakasalan niya si Maria. Ngunit hindi ginalaw ni Jose si Maria hanggang sa maipanganak nito ang isang sanggol na lalaki na pinangalanan nga niyang Jesus.&amp;quot; Habang ipinagdiriwang natin ang kaarawan ni Maria, ang ating isip ay dapat matuon sa katunayan na siya ay ipinaglihing walang bahid ng kasalanang orihinal. Ang katalagahang iyon ay ipinagdiriwang tuwing Disyembre 8. Subalit ang kapanganakan ni Maria ay ipinagdiriwang ng Setyembre 8, siyam na buwan mula nang siyay ipaglihi. Batiin si Maria sa kanyang kaarawan. Kapalit ng inyong pagbati ay ang mga biyayang kanyang pararatingin sa inyo.</body>
<link>http://www.philstar.com/Article.aspx?articleId=264039&amp;publicationSubCategoryId=94</link>
</article>
<article>
<title>EDITORYAL  Matalas na ngipin dapat sa mga smugglers</title>
<author></author>
<date>
<month>September</month>
<day>09</day>
<year>2004</year>
</date>
<body>PURO banta lang ang gobyerno sa mga magnanakaw at mandaraya. Walang maipakitang pruweba na nadudurog ang mga magnanakaw kaya naman patuloy sa paghihirap ang bansang ito. Sa kabila na marami nang beses nagbanta, walang makitang bumahag ang buntot at bagkus ay dumami pa ang mga kawatan at mga nandaraya sa pagbabayad ng buwis. Mapurol ang ngipin ng gobyerno kaya hindi natatakot. Puro salita nang salita at pagbabanta. Ang mga tax evaders ay marami nang ulit binantaan ng Arroyo administration. Nang magsalita sa kanyang State of the Nation Address (SONA) noong July 26, 2004, sinabing hahabulin ang mga mandaraya sa buwis. Nagawa marahil ni Mrs. Arroyo ang pagbabanta bilang paghahanda sa gagawin niyang pagsasapubliko na nasa fiscal crisis ang bansa. Mahigit isang buwan lang ang nakaraan, sinabi mismo niya na nasa fiscal crisis nga ang bansa. Magtipid ang kanyang pinanawagan sa lahat. Ang hindi susunod sa kautusan ay tatanggalin sa trabaho. Kakatwa ang nangyayari ngayon sapagkat makaraang mangako ni Mrs. Arryo ng 10-milyong trabaho, ngayon ay eto ang bansa at hirap makabangon. Kailangan pang &amp;quot;magpatak-patak&amp;quot; o magdonasyon ang taumbayan para matulungan ang bansa na lubog sa utang at hindi mapigilan ang paglobo ng budget deficit. Tinatayang lomobo na sa P5.3 trillion ang budget deficit ng bansa. Kung mayroon mang magagawang paraan ang gobyerno sa dinaranas na kakapusan sa pananalapi, iyan ay walang iba kundi ang magkaroon ng seryosong pakikipaglaban sa mga tax evaders at smugglers. Ang dalawang ito ang dapat tutukan ng gobyerno. Sa smuggling, napakalaki ng perang nawawala sa gobyerno. Tinatayang P175 billion ang nawawala sa gobyerno taun-taon. Ganito kalaki ang perang nawawala dahil sa mga kawatan at mga smugglers. At patuloy pa rin ito hanggang sa kasalukuyan. Walang kabusugan ang mga matatakaw at walang takot ang mga smugglers. Nang magsalita si Mrs. Arroyo kamakalawa sa isang forum ng Manila Overseas Press Club (MOPC), nagbanta na naman siya sa mga smugglers at tax evaders. Pati ang mga coup plotters ay kabilang sa kanyang binantaan. Magdadagdag aniya ng ngipin ang gobyerno para mapahusay ang revenue collection at para na rin madurog ang corruption. Magandang marinig (muli) ang mga ito. Sana ay magkatotoo. Sana rin ay magkaroon ng matalas na ngipin sa pagbaka sa mga kawatan at mga smugglers.</body>
<link>http://www.philstar.com/Article.aspx?articleId=264129&amp;publicationSubCategoryId=94</link>
</article>
<article>
<title>Bagong MIAA chief aprub sa money changers</title>
<author>AKSYON NGAYON Ni Al G. Pedroche</author>
<date>
<month>September</month>
<day>09</day>
<year>2004</year>
</date>
<body>BALITA koy masaya ang mga money changers na nakatalaga sa Ninoy Aquino International Airport (NAIA) sa pagkakatalaga ni Alfonso Cusi bilang General manager ng Manila International Airport Authority (MIAA). Ang suporta sa liderato ni Cusi ay ipinahayag ng mga samahan ng money changers kasama na ang mga banko na nakatalaga sa NAIA sa pangunguna ng Jacinto Money Changer. Dapat samantalahin ni Mr. Cusi ang suportang ito at alagaan ang mga money changers at banko sa NAIA dahil malaki ang maiaambag ng mga iyan sa kakulangang pananalapi ng pamahalaan. Sabi nga ng grupo nakalaan silang tumugon sa apela ni Presidente Arroyo na tumulong ang bawat sektor ng lipunan para makaahon sa problemang pinansyal ang bansa. Tinitiyak ng mga may-ari ng mga money shops na ito na tatalima sila sa lahat ng probisyon ng concession agreement sa MIAA gayundin sa itinakdang exchange rate ng Banko Sentral ng Pilipinas at ang lahat ng kanilang mga transaksyones ay lalakipan ng resibo. Ibig sabihin walang daya at hindi mapagkakaitan ng kaukulang bahagi ng kanilang kita ang pamahalaan in terms of the right taxes. Sa unang araw pa lang ng kanyang panunungkulan, pinahalagahan na ni Cusi ang papel ng mga money changers at banko na aniyay malaking tulong sa mga OFWs, balikbayan, negosyante at mga turistang dumaragsa sa Pilipinas. Malaki nga namang advantage para sa mga pumapasok at lumalabas ng bansa na magpapalit sa mga money changers na ito dahil ligtas sila sa mga masasamang loob na maaaring humoldap sa kanila at sigurado pa sila sa magandang exchange rate.</body>
<link>http://www.philstar.com/Article.aspx?articleId=264137&amp;publicationSubCategoryId=94</link>
</article>
<article>
<title>Partylist representative matakaw sa komisyon, nanloko pa ng mayor</title>
<author>BALITANG SPECIAL Ni Deo Macalma</author>
<date>
<month>September</month>
<day>09</day>
<year>2004</year>
</date>
<body>ALAM nyo bang masiba pala sa pork barrel ang ilang partylist representative? Ayon sa aking bubuwit, 107 days na lang, Pasko na. Happy birthday muna kay Mafei Banta, Pons Espino, Mar Pallingayan, Army Maj. Ramie Rey at Wesson Yap ng Davao City. * * * Alam nyo bang mas masiba pala sa pork barrel ang ilang partylist representative kaysa sa mga regular congressmen? Ayon sa aking bubuwit, inireklamo sa isang beteranong kongresista ang ilang partylist representative sapagkat grabe pala kung humingi ng komisyon sa mga suppliers. Mantakin mo naman, Manong Speaker Joe de Venecia, hiningan ng isang partylist representative ang isang supplier sa Kongreso ng 40% sa kanilang project. Ang malungkot dito, hindi pa nagkakapirmahan ng kontrata, hinihingi na kaagad ng partylist representative ang kanyang komisyon. Ipinagmalaki ng kongresista na meron silang P30-million na Priority Development Assistance Fund (PDAF). Ten million pesos para sa Luzon, P10-million para sa Visayas at P10-million para sa Mindanao. Pero ibibigay sana lahat ito sa isang supplier. Kaya lang, ang hinihinging komisyon ni Congressman mula roon sa P30-million na PDAF o pork barrel ay 40 percent. Ang ibig sabihin, tumataginting na P12-million na komisyon. Ang gusto pa ay ibigay ito in advance. Ayon sa aking bubuwit, dahil masyado namang malaki ang hinihinging komisyon nitong partylist representative, isinumbong siya sa isang beteranong kongresista. Nagsumbong siya kay Ilocos Sur Cong. Salacnib Baterina. Ang ginawa naman ni Manong Salacnib ay pinagsabihan ang partylist representative na huwag naman silang masyadong masiba sa pork barrel. * * * Ayon sa aking bubuwit, ang malungkot pang ginawa nitong miyembro ng partylist representative ay ang panloloko sa isang mayor sa Visayas. Kinausap ng kongresista ang isang mayor at bibigyan daw ang kanyang bayan ng fertilizers worth P500,000. Siyempre, natuwa naman si Mayor, sumang-ayon kaagad. Kaya lang, ang siste, hindi pa naide-deliver ang fertilizers Pinapipirma na ni Congressman si Mayor ng delivery receipt ng fertilizer samantalang wala pa namang actual na delivery. Siyempre, tumanggi si Mayor. Kaya lang, binola ni Congressman si Mayor na pumirma na lamang at parating na raw sa gabing iyon ang mga fertilizers. Pumirma naman si Mayor. * * * Ayon sa aking bubuwit, matapos pumirma si Mayor ng delivery receipt ng fertilizers worth P500,000, hindi naman dumating ang sinasabing barko na magde-deliver ng fertilizers. Naghintay sila ng gabi, inabot ng umaga hanggang hapon pero walang nakitang fertilizers. Naghintay pa sila ng ilang araw, ilang linggo at ilang buwan pero walang fertilizers. Tinawagan si Congressman pero hindi na siya mahagilap. Nasaan ang fertilizers na nagkakahalaga ng kalahating milyong piso? Nawala na! Mahilig pala sa ghost delivery si Congressman. Ayon sa aking bubuwit, ang kinatawan ng partylist na masiba sa komisyon at nanloko sa isang mayor sa Visayas ay si Siya ay kinatawan ng Association of Provincial Electric Cooperative o APEC.</body>
<link>http://www.philstar.com/Article.aspx?articleId=264148&amp;publicationSubCategoryId=94</link>
</article>
<article>
<title>Fiscal crisis: Tungkuling resolbahin ng lider hindi ng taumbayan</title>
<author>HALA BIRA! Ni Danny Macabuhay</author>
<date>
<month>September</month>
<day>09</day>
<year>2004</year>
</date>
<body>HINDI na maganda ang nagaganap ngayon tungkol sa kampanya ng mga ibat ibang sektor upang makatulong na mapagtakpan ang tinatawag nilang fiscal crisis ng bansa. Okey sana noong umpisa sapagkat marami ang nag-volunteer at nagpahayag ng kanilang taus-pusong pagtulong upang maibsan kahit na papaano ang tuluy-tuloy na paglobo ng pagkakautang ng Pilipinas. Subalit ngayon, mukhang sapilitan na ang pagkuha ng donasyon. Ang iba nga ay ginagamit pa ito upang magpa-bida at makakuha ng pogi points. Ang pagbibigay ay hindi na masasabing galing sa puso kundi brasuhan na ang lumalabas. Tingnan ang fundraising na ginawa ni House Speaker Jose de Venecia sa mga negosyanteng kasama sa state visit ni GMA sa China. Sa loob pa lamang ng eroplano patungong China, hiningan ni JDV ng donasyon ang bawat nasa eroplano. Parang hinoldap! Ang mga pulis ay hinihingan din ng donasyon at manggagaling sa kanilang suweldo. Anak ng tinapa! Nagrereklamo na nga na kulang na kulang ang sinusuweldo, kakaltasan pa ng isang araw na kikitain. Hindi bale kung ang pera ay galing sa pangongotong ngunit kung galing sa pinagpawisan, unfair naman yan. Parang inagawan ng makakain ang kanilang pamilya. Nangyayari rin ang senaryong ito sa iba pang sektor. Ibat ibang gimik, sari-saring pakulo upang diumano ay makalikom ng pera para makatulong sa bumabagsak na ekonomiya ng bansa. Subalit, may mga nababahala na baka raw malusaw ang mga perang galing sa donasyon. Dapat daw na maging maliwanag sa taumbayan kung saan ilalagak at papaano gagastusin ang mga perang ito. Para sa akin, hindi ako bilib sa paghingi at pagbibigay ng ganitong donasyon lalo na kung ito ay manggagaling sa mga ordinaryong mamamayan. Puwede pa kung ito ay magmumula sa mga mayayaman at mga tiwaling opisyal at pulitiko. Naniniwala ako na ang mga matataas na pinuno ng pamahalaan ang may responsibilidad para resolbahin ang problema ng bansa kasama na ang tungkol sa pagbagsak ng ekonomiya at fiscal crisis. Tutal naman, ang mga opisyal ng pamahalaan ang tumatanggap at gumagastos ng pera ng bansa. Tungkulin nilang humanap ng paraan kung mayroon mang suliranin tungkol sa kaperahan. Ngayon, ang responsibilidad naman ng taumbayan ay ang tumulong sa mga panawagan ng gobyerno sa lahat ng makabubuti sa bansa na katulad ng pagtitipid at lahat ng mga adhikain na makapag-aangat sa bansa.</body>
<link>http://www.philstar.com/Article.aspx?articleId=264156&amp;publicationSubCategoryId=94</link>
</article>
<article>
<title>Tsokolateng mapait</title>
<author>PANAGINIP LANG Ni Nixon T. Kua</author>
<date>
<month>September</month>
<day>09</day>
<year>2004</year>
</date>
<body>IBAT IBANG paraan ang minumungkahi ng mga opisyales ng Malaca&amp;ntilde;ang upang makalikom ng pondo at maiwasan ang tuluyang pagiging bangkarote ng gobyerno ng Republika ng Pilipinas pero mukhang salungat sa lahat si dating Tourism Secretary Roberto &amp;quot;Obet&amp;quot; Pagdanganan, Duty Free General Manager Michael Kho at mga miyembro ng board ng Philippine Tourism Authority. Kung literal na namamalimos na si Speaker Jose De Venecia sa mga Tsinoy businessmen habang lulan ng eroplano papuntang Beijing upang kahit konti ay maibsan ang financial crisis ay kontra naman ang pinirmahang kontrata ng grupo ni Obet na pinamimigay ang kung ilang milyong dolyares na kinikita ng Duty Free Philippines. At kung inutos ni Madam Gloria na lahat ng kontrata ngayon ay kailangang idaan sa bidding ay muling sinuway ng mga Chocolate Boys ito at nagpilit pa silang magsagawa ng board meeting kung kelan lahat na ng opisina ng gobyerno at inatasan na ng Malaca&amp;ntilde;ang magsara dahil sa tindi ng ulan dalawang Lunes na ang nakaraan. Bukod dito, si Pagdanganan ay sinipa na noong panahon na yon. In-announce na ng Malaca&amp;ntilde;ang ang kanyang kapalit na si dating Rep. Ace Durano so bakit ba hindi pa niya hinintay ang papalit na gumawa ng desisyon. Ano ba ang minamadali nila? Hindi ko maintindihan puwera na lang kung lubusang titingnan ang halagang involve dito. Ang sales ng chocolate sa duty free kada taon ay umaabot sa P2 billion, kung saan ang kinikita ng gobyerno na nagpapatakbo ng DFP ay P750 million. Pero sa mapait na chocolate deal na ito na pinirmahan ni Obet at ng kanyang mga Choco boys ay inaalis nila ang P750 million taon taon na kikitain. Kung dati ay 45 percent ang kikitain, sa pinirmahang ito ay 20 percent to 25 percent na lang. Malaki-laki ito at aabot ng daang milyon sa 20 perecent man lang na mababawasang kikitain ay aabot pa ng tumataginting na P400 million kada taon. Inuulit ko P400 million pesos kada taon ang mawawala sa gobyerno at malilipat lang sa Eastern Duty Free, isang kompanyang rehistrado sa British Virgin Island na pinamumunuan ng isang Hudyo na may nakatagong partner sa katauhan ni Luciofer Co, isang kilalang smuggler ng manok at iba pang paninda mula pa noong panahon ni dating Pangulong Cory. Si Luciofer nga pala at ang Hudyong ito ay ginamit ang duty free operation sa kanilang illegal na gawain noong panahon ni dating Pangulong Erap. Kaya bukod sa P400 million na mawawala, paano pa ang mawawalang taxes dahil sa smuggling ng chocolates na gagawin ng grupo ni Luciofer. Matindi nito, noong pilit na inaalam kay Kho kung bakit niya tinutulak ang deal ng ilang mga kaibigan niya, sinabi niyang wala siyang magagawa at may utos daw galing sa taas. Sino? Pilit silang tinanong at lahat sila kasama na itong ilang opisyales ng DFP at PTA ay nginuso si Senor Jose Miguel Arroyo, ang unang ginoo. Muntik na akong maniwala, buong akala ko totoo, matindi nga naman sila mangumbinsi at mukha pang mga kawawa at na-pressure lang. Pero buti na lang hindi ako bumanat agad, medyo nagsaliksik at diyan nga natuklasan na walang katotohanan. Name dropping ang ginawa nila, dinamay ang pangalan ng Unang Ginoo at nakarating pala ang kanilang modus operandi kay Rep. Mikey Arroyo, anak ni Madam Gloria. Si Mikey na mismo ang nagsabi na dapat pag-aralan maigi ang naturang kontrata at tiyaking ito ay hindi magbibigay ng pagkalugi sa gobyerno. Galing na sa kanya kaya tapos ngayon ang name dropping operation ng mga mahihilig sa chocolate na grupong ito. Sa pagkakataong ito dapat siyang purihin hindi lang sa pagbulgar sa kontratang ito kung hindi naiwas niyang mailayo ang pangalan ng kanyang pamilya sa maanomalyang deal na ito. Tanong nga lang, papanagutin ba ang mga kasali? Paano si Pagdanganan, Kho at mga board member? Si PTA head Robert Dean Barbers ano ang tayo niya rito? Bakit nakakabingi ang kanyang katahimikan? Si bagong Tourism Secretary Ace Durano, ano ang tayo niya? Ano ang gagawin niya? At higit sa lahat, sino pa ang ibang nasa likod nito at gaaano karami at katamis ang kumalat dito sa bulsa at mga bank account ng ilan natin opisyales samantalang tayo, lalo na mga empleyado ng duty free ay mapait at chocolateng panis ang matitikman. * * * Patuloy ang pagdami ng mga illegal na alien dito sa atin mula sa China. Karamihan sa kanila ay inaagawan pa ang mga pobreng vendor diyan sa Divisioria at Binondo. Kung magkaroon man ng raid, wala halos mahuli dahil natitimbrehan sila ng mga protektor nila na gumawa ng paraan upang sila ay makapasok sa Pilipinas. Kahit sa mga malls, kasama na riyan kung saan kumukuha ang ordinaryong Pinoy ng NBI clearance ay naglipana sila. Pero dahil sa kakulangan ng espasyo ay mas malalim ang aking isisiwalat sa susunod at isasama natin pati na ang protektor nila sa gobyerno at sa pribadong sektor. Kung meron kayong alam, text na muna sa 09272654341 para maidagdag sa aking isisiwalat. Tiyakin nyo lang hong totoo ang inyong impormasyon dahil nagdo-double check ho ako muna bago bumanat. * * * Para sa anumang reaksyon, sumulat lang sa nixonkua@yahoo.com o kayay mag text sa 09272654341. Mapapakinggan nyo rin po ang inyong lingkod sa DZEC 1062 mula 4:30 hanggang 6:00 ng hapon, Lunes hanggang Huwebes.</body>
<link>http://www.philstar.com/Article.aspx?articleId=264164&amp;publicationSubCategoryId=94</link>
</article>
<article>
<title>EDITORYAL  Sa mabuting kamay dapat mapunta ang donasyon</title>
<author></author>
<date>
<month>September</month>
<day>10</day>
<year>2004</year>
</date>
<body>SA bansang ito ay hindi na balita ang talamak na corruption. Nakahanay ang Pilipinas sa mga bansang grabe ang katiwalian. At ang katiwaliang ito ang isa sa ugat na dinaranas na financial crisis ng bansa sa kasalukuyan. Maraming magnanakaw at mandaraya at wala namang kakayahan ang pamahalaan na supilin ang mga ito. Pawang pagbabanta lamang kaya patuloy ang pangungulimbat. Ang isang maganda, marami pa ring nagnanais na makabangon ang bansa at masolusyunan ang problemang nakasakmal sa bansa. Donasyon ang kailangan. Pera mula sa bulsa ng mayayaman ang dapat ilabas at nang maresolba ang krisis. Magandang makita na ang mga kongresista ang nagpasimula sa &amp;quot;patak-patak&amp;quot; na donasyon. Pinangunahan ni House Speaker Jose de Venecia ang &amp;quot;patak-patak&amp;quot;. Nagpatak ng P1-milyon at nagsunuran na ang iba pang mga kongresista. Pero meron ding mga mambabatas na ayaw magpatak. Hinikayat ni De Venecia ang mga mayayamang negosyante na magdonasyon. Marami ang payag at meron namang ayaw sapagkat marami na raw silang naibigay sa gobyerno, bukod doon nagbabayad din sila ng tamang tax. Suhestiyon nang ayaw magdonasyon, paigtingin na lang ang tax collection. Pero wala nang makapipigil sa mga gustong tumulong para makabangon ang bansa. Lumutang na ang &amp;quot;bayanihan&amp;quot; para makalikom pa nang malaking pondo. Maski sa eroplano na sinakyan ni Mrs. Arroyo papuntang China noong nakaraang linggo, kasama ang asawa, anak, manugang, apo at yaya ay maraming negosyante ang nag-pledge. Nag-commit sila ng milyong piso para sa pondo ng &amp;quot;Pera para sa Pilipinas&amp;quot;. Wala nang problema kung gayon, kahit na hindi magbigay ng kanilang suweldo ang mga pulis, ang mga empleado ng gobyerno at maski sa mga nasa pribado, kayang-kaya ng mga mayayamang negosyanteng takpan ang pagkakautang at kakulangan ng bansa. Ano ba sa kanila ang milyones na pambigay para sa pondo? Balewala ito. Ang kailangan lamang ngayon ay mapangalagaan ang perang kanilang idodonasyon. Mahusay ba o mapagkakatiwalaan ang maghahawak ng pera? Kinakailangang ma-account nang ayos ang perang donasyon at siguruhing mapupunta ito sa tamang paglalagyan. Hindi dapat mapunta sa bulsa ng mga kawatan. Tandaan na ang pagkakasadlak ng bansang ito sa kumunoy ng kahirapan ay dahil sa kagagawan ng mga magnanakaw. Nararapat magbantay ang taumbayan.</body>
<link>http://www.philstar.com/Article.aspx?articleId=264255&amp;publicationSubCategoryId=94</link>
</article>
<article>
<title>Buod ng lipunan, nakikita sa bigayan</title>
<author>SAPOL Ni Jarius Bondoc</author>
<date>
<month>September</month>
<day>10</day>
<year>2004</year>
</date>
<body>MARAMI sa atin ang utak-talangka. Kapag may isang umaangat, hinihila nila pababa. Mahilig silang magmaliit ng kakayahang-Pinoy. Halimbawa na ang mga tumutuya sa panawagan ni Speaker Jose de Venecia na mag-ambag ang 5,000 pinaka-mayayamang angkan ng tig-P1 milyon sa kaban ng bayan. Pampahupa ito ng fiscal crisis, ani JDV, pero simboliko lang daw ito, halakhak ng mga kritiko, dahil P200 bilyon ang budget deficit sa 2004 at P340 bilyon sa 2005. Paano naging simboliko ang P5 bilyong malilikom sa ambagan, na sinumulan ni JDV ng P500,000? Ang halagang yon ay makakatayo ng 50,000 classrooms o 25,000 bahay ng mahihirap, pang-reforest ng 15,000 ektaryang kabundukan o pampatag ng 5,000 kilometro ng barangay roads. Minaliit din ng iba ang pakiusap ni Archbishop Fernando Capalla sa mga pari, madre at estudyante na i-alay ang isa o dalawang buwang baon para sa priorities ng gobyerno: Pagkain, tubig, bahay, trabaho, kuryente, gamot, silid-aralan. Ano raw ang magagawa ng P4,000 buwanang stipend ng isang pari o P1,000 ng madre o estudyante. Hindi alam ng mga utak-talangka ang sarap ng pagbibigay. Bukod sa gaan ng kalooban ay nakakahawa ito. Ang isang munting pagtulong ay pinamamarisan ng tinulungan at ng mga nakasaksi. Ika nga ng Danish, &amp;quot;ang tumulong sa akin ay tinuruan akong tumulong din.&amp;quot; Nakikita ang buod ng lipunan sa pagbibigayan. Nasaksihan natin ang mabilis na pagtulong ng mga Amerikano sa mga biktima ng 9/11 terrorist attacks. Yung ilan sa atin ay nainggit kung bakit hindi ganun ang mga Pinoy. Pero kung tutuusin, likas sa atin ang pagtutulungan. May tawag tayo run-bayanihan  na madalas nilalarawan ng pagsali ng buong baryo sa paglilipat ng bahay-kubo. Ang abuloy sa patay o pakimkim sa binyag o kasal ay uri ng bayanihan. Gayon din ang ambagan sa sakuna. Sumusulong ang mga ekonomiya sa pagtutulungan. Halimbawa, sa pagbigay sa kawang-gawa, scholarship grants, donasyon ng kumpanya, o pabuya ng namatay. Hindi kasi kaya ibigay lahat ng gobyerno.</body>
<link>http://www.philstar.com/Article.aspx?articleId=264260&amp;publicationSubCategoryId=94</link>
</article>
<article>
<title>The 'Eight o' clock' story (1)</title>
<author>BAHALA SI TULFO Ni Ben Tulfo</author>
<date>
<month>September</month>
<day>10</day>
<year>2004</year>
</date>
<body>HINDI na bago para sa akin ang makarinig ng pagmamayabang ng mga negosyanteng pinangangalandakang silay malapit sa pangulo ng ating bansa. Isa na rito yung &amp;quot;number-one&amp;quot; smuggler nung panahon ni dating pangulong Joseph Estrada na si &amp;quot;Lucio&amp;quot;. Hindi kuntento sa pagiging smuggler itong si Lucio, kaya pinasok nya ang &amp;quot;mundo ng pamemeke&amp;quot; ng sigarilyo. Siya yung nagpakalat ng pekeng Marlboro nuon sa ating bansa. Wala raw siyang pakialam hanggat magsawa akong ilantad ang kanyang iligal na aktibidades. Basta siyay malapit kay pangulong Erap, kaya okey lang! Aniya, &amp;quot;wala ako pakialam dyan, BAHALA SI TULFO, tutal kulomnista lang siya maliit na diyalyo Bulgal.&amp;quot; Nung mga panahong iyon wala pa ako sa diyaryong ito. Kaya nagpakasawa akong i-BULGAR ang kanyang mga katiwalian. Habang patuloy niyang binabalewala ang aking paglalantad, sinamantala ko naman ibuhos ang lahat ng aking nalalaman. Sa tulong ito ng kanyang mga empleyadong nilamangan. Sa kasalukuyang panahon, itong nagngangalang si &amp;quot;DANTE&amp;quot; na dating nagmamay-ari ng Sugarland Corporation, may gawa ng &amp;quot;Eight oclock orange juice.&amp;quot; Pinagmamalaki nitong isa pang hambog, siyento-porsyento itaga nyo sa bato, hindi alam ni president GMA ang pinagsasabi ng &amp;quot;kolokoy na to kapag hindi na siya kaharap. Siya daw ang nagbayad ng pamasahe ng mga katulong at mga in-laws na kasama sa trip ng &amp;quot;first family&amp;quot; sa China, kamakailan. Kung ipaghahambing natin ang kayabangan nitong si Dante at si Lucio, magkapareho pagdating sa kayabangan at pagiging &amp;quot;madada&amp;quot;. Kinukumpleto pa namin ang mga dokumentong hawak na namin. Patay kang bata ka, Dante! Halos dalawang bilyon ang kinita nito nung ibinenta niya ang Sugarland Corporation na ang halaga ay P150 milyon lamang. Alam ito ng kanyang &amp;quot;accountant&amp;quot; na si John C. Joven. Ni singko wala daw ibinayad itong si Dante sa ating gobyerno nuon. Dahil nung mga panahong yun, tulad ni Lucio, siya ay malapit din kay &amp;quot;ELAP&amp;quot; (Erap) nuon. (Itutuloy) * * * BITAG hotline numbers, para sa mga NAABUSO, NAAAPI, at BIKTIMA ng PANLOLOKO o anumang uring katiwalian, tumawag sa mga numerong ito 932-8919 / 932-5310 at mag-text sa 09189346417. Panoorin ang &amp;quot;BAHALA SI TULFO&amp;quot; live sa UNTV 37, Monday-Friday, 9:00-10:00 ng umaga.</body>
<link>http://www.philstar.com/Article.aspx?articleId=264274&amp;publicationSubCategoryId=94</link>
</article>
<article>
<title>Mahusay sa kalusugan ang 'miracle mat'</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>September</month>
<day>10</day>
<year>2004</year>
</date>
<body>HANGAD ng BANTAY KAPWA na maging malusog at mailig-tas sa sakit ang sambayanan. Sa ganitong pagkakataon, magandang malaman na malaki ang naitutulong ng &amp;quot;miracle mat&amp;quot; o ng Jade Nano-Cera Mattress para sa kalusugan. Sa dami na nang naisulat ko tungkol dito, hindi ko akalaing pati pala mga pari, madre at mga relihiyoso ay sumampalataya sa naiibang medical device na ito. Isang kaibigan ni Sister Fely Avance&amp;ntilde;a ng Our Lady of the Blessed Virgin Convent sa Bulacan ang nakakabasa sa Pilipino Star NGAYON ng tungkol sa Jade Nano-Cera Mat at siya ang nagmungkahi sa madre na sadyain ang klinika nina Dr. Romy Orteza. Kaagad na komontak sila sa 743-8767 at 0917-9191660 at makipag-appointment kay Dr. Orteza. Nalaman na si Sister Fely ay may osteoarthritis. Hindi rin siya makalakad, nahihirapang lumuhod kaya pag nagdarasal ay nakaupo na siya. Tatlong higa lang sa miracle mat ay nakadama siya ng ginhawa. Dahil sa sinasabi niyang himalang paggaling ay pinayuhan ni Sister Fely si Sister Purificacion de la Merced ng Our Lady of Fatima Convent sa Novaliches, Quezon City na magpagamot din kina Dr. Orteza. Si Sister Purificacion ay may gowty arthritis. Namamaga ang mga daliri niya sa paa. Gumagamit siya ng tungkod at halos maiyak sa sakit habang lumalakad. Sa pagpapa-theraphy niya ay naniwala siya sa bisa ng natural mattress. Si retired US Chaplain Theodore Smith, 72, na naninirahan sa Zambales. Makakalimutin siya, may osteoarthritis, diabetes, hypertension kaya madaling mahilo at may umuugong sa kanyang tenga. Bumuti ang pakiramdam niya matapos ang apat na session. Si Brother Alexander Francisco Jr. isang seminarian sa San Carlos Seminary sa Guadalupe, Makati City, ay may slipped disc sa lumbar area. Sa pagbangon sa umaga ay hirap siyang makatayo kaya inaalalayan siya ng kapwa seminarista. Limang higa lang sa miracle mat ay bumalik na ang kanyang kondisyon.</body>
<link>http://www.philstar.com/Article.aspx?articleId=264279&amp;publicationSubCategoryId=94</link>
</article>
<article>
<title>Paghusga sa kapwa</title>
<author>ALAY-DANGAL Ni Fr. Jose C. Blanco, S.J.</author>
<date>
<month>September</month>
<day>10</day>
<year>2004</year>
</date>
<body>MARAMI sa atin ang mapaghusga sa kap-wa. Ang mas malala pa: Tayo ay bulag sa ating sariling mga kahinaan at mga pagkukulang. Nagbigay si Jesus sa kanyang mga alagad ng komento tungkol sa ganitong mga pag-uugali. Marahil sila mismo ay mga bulag din at nagpapanggap na mga taga-akay ng iba na mga bulag din. Narito ang Ebanghelyo na isinalaysay sa atin ni Lukas tungkol sa paghuhusga sa kapwa (Lk. 6:39-42). Tinanong sila ni Jesus nang patalinghaga: &amp;quot;Maaari bang maging tagaakay ng bulag ang isa ring bulag? Kapwa sila mahuhulog sa hukay kapag ginawa ang gayon. Walang alagad na higit sa kanyang guro; ngunit kapag lubusang naturuan, siyay magiging katulad ng kanyang guro. &amp;quot;Ang tinitingnan moy ang puwing ng iyong kapatid, ngunit hindi mo pinapansin ang tahilan sa iyong mata. Paano mo masasabi sa iyong kapatid, &amp;quot;Kapatid, bayaan mong alisin ko ang iyong puwing,&amp;quot; gayong hindi mo nakikita ang tahilang nasa iyong mata? Mapagpaimbabaw! Alisin mo muna ang tahilan sa iyong mata, at makakikita kang mabuti; sa gayoy maaalis mo ang puwing ng iyong kapatid.&amp;quot; Hindi pinipigilan ni Jesus ang sinuman na husgahan ang mga pag-uugali ng ibang tao. Ang dapat lang alalahanin ay ang pag-iwas na humusga sa diwa ng kahambugan o kayabangan, na nakakalimutan na ng humuhusga na siyay may mga pagkakamali rin. Inihambing ni Je-sus ang isang maliit na puwing sa isang tahilan upang isalarawan ang pagpapalaki ng isang maliit na pagkakamali, samantalang di-napapansin ng pumuna ang kanyang sariling mga pagkakamali at pagkukulang. Ang isang Kristiyanong alagad ay dapat maging mapaglimi sa kanyang mga sariling kahinaan. Dapat siyang maging bukas sa mga puna ng ibang tao.</body>
<link>http://www.philstar.com/Article.aspx?articleId=264285&amp;publicationSubCategoryId=94</link>
</article>
<article>
<title>Jeepney Village para sa mga drivers na walang bahay</title>
<author>BANAT NI BATUIGAS ni Bening Batuigas</author>
<date>
<month>September</month>
<day>11</day>
<year>2004</year>
</date>
<body>SANA gayahin ng mga major oil players ang inumpisahan ng independent oil firm na Flying V para naman maibsan ang mga problema at maiahon ang pamumuhay ng ating mga drivers. Sa sobra kasing pagtaas ng gasolina at spare parts at sobrang trapik sa kalsada, kakarampot na lang ang kinikita ng ating mga kapus-palad na drivers na halos hindi nila matustusan ang pang-araw-araw na gastusin ng kani-kanilang pamilya. Kayat timely lang ang paglunsad ni Ramon Chito Villavicencio, presidente ng Flying V ng programang Jeepney Village na naglalayon na mabigyan ng pabahay ang ating mga jeepney drivers. Hindi lang yan! Nasa ilalim din ng programa ang pagbili ng Flying V ng mga jeepney at ipamudmod sa mga tsuper sa alituntuning boundary-hulog system. Dahil sa Jeepney Village program ni Villavicencio at ang kaagapay na kampanya ni PNP chief Dir. Gen. Edgar Aglipay laban sa mga kotong cops, eh hindi nalalayo na makakahinga na rin ng maluwag ang libu-libong mga drivers. At kung nagawang tulungan ng Flying V ang naghihirap nating mga driver, bakit hindi kayang gawin ng mga major oil players, eh milyun-milyon ang kita nila sa ating bansa? He-he-he! Sanay na kasing makita ng mga opisyales ng major oil players na naghihirap ang mga Pinoy. Mga manhid! Inilunsad ni Villavicencio ang Jeepney Village sa ilalim ng memorandum of agreement na pinirmahan niya at mga opisyales ng Philippine Confederation of Drivers Organizations-Alliance of Concerned Transport Operators (PCDO-ACTO), Pinag-isang Samahan ng mga Tsuper at Operators Nationwide (PISTON), Alliance of Transport Operators, Drivers Association of the Philippines (ALTODAP), at Makati Jeepney Operators Drivers Association, (MJODA), at ng Academe Foundation, a non-profit, non-stock organization. Nakikita ko dito ang Bayanihan Spirit ng mga Pinoy ah! Ang pondo na inilaan ni Villavicencio sa Jeepney Village ay P25 milyon. May paunang 128 housing units na ipapatayo itong Flying V sa lote na inilaan ng Rizal provincial government sa isang private foundation. Sa boundary-hulog system naman, ang pag-angkat ng mga jeepney ay sa pakipagtulungan sa Development Bank of the Philippines (DBP). Maganda ang naging reaction ng ating mga tsuper sa programa ng Flying V nga. Tinawag ni Efren de Luna, PCDO-ACTO president, ang programa ng Flying V na isang long-lasting help from an oil company that goes beyond the band-aid types of solving problems. Pinasalamatan ni De Luna si Villavicencio sa pioneering effort niya na sinisiguro niyang mapaunlad nito ang pamumuhay ng mga tsuper. Ayon naman kay Medardo Roda, Piston president, isang breakthrough ang inumpisahan ni Villavicencio. Malaking tulong sa kanilang mga maliliit na driver ang programa ng Flying V, ani Roda. Ayon naman kay Villavicencio ang Project Jeepney Village ay purely social, civic and corporate endeavor na ang pangunahing layunin ay tulungang lumuwag ang pamumuhay ng ating mga tsuper. The project is a modest example of how stakeholders in an industry can work together to address two of every familys most basic needs-housing and livelihood. We hope to create a prototype that other may also adopt and expand. aniya.</body>
<link>http://www.philstar.com/Article.aspx?articleId=264384&amp;publicationSubCategoryId=94</link>
</article>
<article>
<title>Konsehal takot sa modernisasyon</title>
<author>ORA MISMO Ni Butch M. Quejada</author>
<date>
<month>September</month>
<day>11</day>
<year>2004</year>
</date>
<body>HINDI nagtataka ang mga kuwago ng ORA MISMO, kung bakit kulelat sa kaunlaran ang Lungsod ng Malabon. Bakit nga ba? Mahabang panahon napabayaan ang siyudad, dahil karamihan daw sa mga nagiging lider ay walang plano para ibangon ang kanilang teritoryo. Maraming naging lider ang Malabon na nakuntento na sa kanilang pride na sentro ng pansit, puto at baha he-he-he! Mukhang walang ginawang pagsisikap ang dating Mayor Jayjay Yambao, para ibangon ang Malabon mula sa reputasyon nito sa pagiging sentro ng kahirapan. Totoo ba ito,Your Honor? Malaki sana ang potensiyal ng lungsod kung nabiyayaan lamang ito ng maayos na lider noong mga nakaraang days. So far, sound leadership ang ipinakikita ni Mayor Tito Oreta kasi mukhang may political will ang bagong Yor-mi para ituwid ang mga baluktot na sistemang kanyang inabutan sa bagong trono niya. May mga impormasyong natanggap ang mga kuwago ng ORA MISMO, sa lalong madaling panahon pala imo-modernize na ang Malabon. Kabilang sa itutulak ni Tito ay masimulan ang automation ng suweldo ng mga govt employees. Naku ha, magiging high-tech ang mga empleado ng City Hall. Ika nga, patay ang negosyong 5-6? Pero mukhang may mga opisyal ang tumutol sa ganitong plano lalo na si Konsehal Lanne Barya este mali Borja pala. Sorry, Your Honor! Bakit kaya? Galit ba si Konsehal sa modernisasyon o mukhang hindi lang siya marunong gumamit ng ATM card? Huwag kang magalit Your Honor nagtatanong lang po, ang mga kuwago ng ORA MISMO? Sa totoo lang, kung matutuloy ang automation ng pasahod ng mga empleado, mababawasan ang corruption o red tape sa City Hall. Matutulungan ang mga govt employees para hindi na mangutang sa mga loan sharks dahil ito ang gumigipit sa kanila. Sabi nga, sobrang interest o tubo sa kanilang hiniram na pitsa. Ang suhestiyon ng mga kuwago ng ORA MISMO, kay Borja, kung hindi niya mamasamain dapat siguro Your Honor, na mag-isip ka ng mga ordinansang sasagip sa Malabon City na bukod sa baha ay nalubog din sa utang dahil daw sa walang malasakit na pamumuno ng dating Mayor? Bakit ba tutol si Konsehal sa automation? tanong ng kuwagong Kotong cop. Iyan ang hindi ko alam, kamote, sagot ng kuwagong sepulturero. Paano kayo susulong para maging hi-tech kung ang simpleng ATM card na unang hakbang sa modernisasyon ng City Hall ay iniindulto agad, sabat ng kuwagong SPO-10 sa Crame. Kailangan siguro kausapin si Konsehal tungkol dito. Iyan ang abangan natin, kamote!</body>
<link>http://www.philstar.com/Article.aspx?articleId=264391&amp;publicationSubCategoryId=94</link>
</article>
<article>
<title>Republika ng sugal</title>
<author>PANAGINIP LANG Ni Nixon T. Kua</author>
<date>
<month>September</month>
<day>11</day>
<year>2004</year>
</date>
<body>IBA rin talaga ang solusyong nakikita ng administrasyon ni Madam Gloria upang maibsan ang finacial crisis na dinaranas ng bansa. Bukod sa mga panukala ng ilang mga sipsip na kongresista na gustong maningil ng karagdagang buwis na pilit pinipiga sa wala nang mapigang mamamayan ay pinalalaganap naman nang husto ang mga pasugalan para magkaroon ng karagdagang kita. Bagamat obvious na salungat na salungat ito sa mga mayat mayang mga press releases ng Malaca&amp;ntilde;ang na kailangan daw ng pagbabago sa ating mga values. Sabagay, para may masabi naman ang ilang opisyal ng gobyerno. Kaso, matindi nito, kesa mabawasan ang sugal gaya ng jueteng na ginamit nilang isyu laban kay dating Pangulong Erap ay lalong lumaganap ang numbers game at wala nang magawa o di kayay kasali na ang mga opisyal ng gobyerno mula sa Malaca&amp;ntilde;ang, sa Department of Interior and Local Government (DILG), Philippine National Police (PNP) at mga gobernador at mga mayor. Ang Philippine Amusement and Gaming Corporation (Pagcor) at ang Philippine Charity Sweepstakes Office (PCSO) naman ay tuluy-tuloy ang pagpaparami ng mga outlet at paghahanap ng ibat ibang paraan ng mga sugal na ang pinakahuli ay ang pagtataya sa pamamagitan ng text. Puwera pa rito ang mga pinaggagawa ng Pagcor na payagan na ang pagbubukas ng mga slot machine arcades na tumutubong parang mga kabute sa buong ka-Maynilaan pati sa tabi ng mga eskuwelahan at mga simbahan. Siyanga pala, kesa tinatabihan nyo, bakit hindi pa diyan na lang sa loob ng mga eskuwelahan, doon kaya sa tabi ng principals office para mabigyan ng &amp;quot;proper supervision&amp;quot; ang mga kabataan magsugal at sa loob mismo ng simbahan, doon sa may donation box sa may pinto, para pag nanalo ang naglalaro deretso ang pagdo-donate. Sa ganoong paraan din, safe ang mga nagsusugal dahil nasa loob na ng schools and churches. Ang PCSO naman ay hindi nagkasya at natuwa sa lotto at sweepstakes at ngayon ay nakikipag-agawan sa Pagcor sa larong Keno. Bukas na rin kayo ng outlets hindi lang sa mga malls, bakit hindi sa loob ng banko, kuha kayo ng isang booth din, isang teller lang ang kailangan, safe rin kasi deretso ang pagdedeposito ng mga taya. Ang Public Estate Authority (PEA) naman ay nakikipagkutsaba sa Pagcor at gustong ma-convert ang reclaimed land sa Diosdado Macapagal Highway upang gawing Macau ng Pilipinas ng negosyanteng si Stanley Ho. Si Stanley Ho nga pala ang nagpapatakbo ng katakut-takot na pasugalan sa Macau na noong gustong pumasok sa Pilipinas noong panahon ni dating Pangulong Erap ay masama raw ayon sa mga civil society pero sinalubong pa ng Presidential Adviser for Foreign Investment ni Madam Gloria. Ang iba pang ahensiya ng gobyerno ay gusto ring sumali, gaya ng liderato ng Philippine Tourism Authority na gusto ring maglagay ng casino sa kanilang mga inooperate na entities kahit na historical sites ang iba rito. Wow Philippines nga naman, pero bakit hindi na lang maglagay rin diyan sa loob ng Department of Tourism at PTA offices para maengganyo ang mga corrupt na mga opisyales na magbigay ng kanilang tulong sa Bayanihan fund sa pamamagitan ng paglalaro ng slot machines. Lahat sila, sa ngalan daw ng additional revenues for government kuno. Ha-ha-ha!!! Matindi talaga kayo sa inyong hangaring mabigyan ng dagdag na revenue ang bansa. He-he-he!!! Sabagay sa nangyayari ngayon, makikilala tayo sa buong mundo dahil lahat ng uri ng sugal ay paiiralin na natin mula sa Batanes hanggang sa Jolo. Hindi kagaya ng Macau at Las Vegas na bawal ang menor de edad, dito sa atin ay lahat papayagan natin at gagamit ng lahat ng teknolohiya pati na ang pagte-text. Sisikat tayo sa buong mundo at kukumpitensyahin natin ang Las Vegas, Nevada, Atlantic City, Macau, Monte Carlo at tatagurian tayong REPUBLIKA NG SUGAL at ang mga mamamayan mga SUGAROL o kung paiikliin Sugar at hindi na Pinoy. O ano payag ba kayo? Anong say nyo? Text lang sa 09272654341 para sa inyong kasagutan. * * * Para sa anumang reaksyon, sumulat lang sa nixonkua@yahoo.com o kayay mag-text sa 09272654341. Mapapakinggan nyo rin po ang inyong lingkod sa DZEC 1062 mula 4:30 hanggang 6:00 ng hapon, Lunes hanggang Huwebes.</body>
<link>http://www.philstar.com/Article.aspx?articleId=264401&amp;publicationSubCategoryId=94</link>
</article>
<article>
<title>Ano ang diuretics?</title>
<author>WHAT'S UP DOC? Ni Dr. Tranquilino Elica&amp;ntilde;o Jr.</author>
<date>
<month>September</month>
<day>12</day>
<year>2004</year>
</date>
<body>ANG diuretics ay mga drugs na nag-aalis ng fluid at salt sa katawan. Ang mga natural diuretics ay kinabibilangan ng caffeine, asparagus, parsley at celery. Specifically, ipini-prescribed ang diuretiucs upang pababain ang blood pressure at upang ma-treat ang sakit sa puso at iba pang karamdaman. Nare-reduce ng diuretics ang fluid at salt sa katawan at ganoon din ang sintomas ng edema  fluid retension na karaniwan sa mga paa at sakong. Ang epekto nito ay maaaring bedramatic sapagkat namamaga ang mga paa at kamay. Unfortunately many diuretics also stimulate calcium excretion and may promote mineral loss from the bones. Maaaring maging dahilan din ito ng pagkawala ng potassium sa ihi. Ang mababang level ng potassium sa dugo ay maaaring maging dahilan nang hindi magandang side effects gaya halimbawa ng pagkawala ng lasa sa pagkain, constipation, muscle weakness, memory loss at confusion. Ang kawalan ng potassium sa katawan ay maaaring maging dahilan nang hindi magandang functions ng puso. If you are taking diuretics, it is important to take plenty of food sources of potassium, unless your doctor advices you against doing so. Ang saging at patatas ay mainam na pinanggagalingan ng potassium. Dahil ang isa sa mga functions ng diuretics ay para ma-eliminate ang salt, ang pagkain ng mga salty foods ay ipinagbabawal. Gumamit lamang ng kaunting asin, iwasan ang mga smoked na pagkain na gaya ng bacon, stock cubes at iba pang pagkain na may mataas na levels ng additives based on salt and sodium.</body>
<link>http://www.philstar.com/Article.aspx?articleId=264508&amp;publicationSubCategoryId=94</link>
</article>
<article>
<title>Malalaking billboards</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>September</month>
<day>12</day>
<year>2004</year>
</date>
<body>MARAMING malalaking billboard sa EDSA. Karami- han sa mga modelo ng ads ay mga artista na nag-eendorso ng ibat ibang consumers products. May mga wholesome na billboard lalo na iyong ads ng sabon, shampoo, softdrinks, baby products at pagkain pero marami ang nagtataas ng kilay at nag-eeskandalo sa malalaswang billboard na halos hubot hubad ang mga modelo. Mga naka-bikini at briefs sila. Maraming motorista ang nagrereklamo na apektado sila ng mga giant posters na parang ginagaya ang Time Square sa New York. Dapat isipin na iba ang ating kultura sa Amerikano. Marami ang naaksidente dahil sa mga billboard na ito. Nagkakabanggaan ang mga sasakyan. Isang malaking billboard ang gumuho sa Guadalupe at may mga bumagsak pa sa Makati noong mga nagdaang bagyo. Isang moralista ang nagsabi na ang billboard ng artistang si Rica Peralejo sa Magallanes Interchange ay nakakakiliti sa imahinasyon ng mga kalalakihan. Hindi lang seductive kundi erotic ang mga posing nina Francine Prieto at Juliana Palermo. Trip naman ng mga bading ang mga larawan ng singer na si JR at Wendell Ramos na naka-briefs. Maraming tsuper ng taksi ang nagsabi na bagamat puyat sila sa pamamasada ay nagsisilbing panggising ang seksing si Francine P. Napag-alaman na madaling maka-display ng billboards basta makakuha ng mayors permit puwede na pero dapat ding maging panuntunan sa pagbibigay ng permit ay ang aesthetic, moral, and safety standards. Mas makakabuti kung wholesome ads na lang ang ikabit para hindi maka-pollute ng isipan.</body>
<link>http://www.philstar.com/Article.aspx?articleId=264517&amp;publicationSubCategoryId=94</link>
</article>
<article>
<title>EDITORYAL  Bitayin ang shabu couriers</title>
<author></author>
<date>
<month>September</month>
<day>13</day>
<year>2004</year>
</date>
<body>MARAMI nang sinirang ulo ang methampetamine hydrochloride o kilala sa tawag na shabu. Isa na rito si Nestor Silang na umakyat sa isang tulay sa Commonwealth Avenue, Quezon City noong nakaraang linggo matapos i-hostage ang anak na isang taong gulang. Tumalon sa tulay si Silang kasama ang anak. Patay ang anak at nabuhay naman ang praning na si Silang. Kung hindi siya naging addict sa shabu baka walang ganitong insidente. Kung malalaman lang kung sino ang tulak na nagbigay ng shabu kay Silang kaya ito naging addict, ito ang dapat itulak sa mas mataas na tulay. Dapat mahuli ang mga nagtutulak ng shabu. Dapat ang makahuhuli ay bigyan ng reward kagaya ng mga Customs officers sa Ninoy Aquino International Airport (NAIA) na nakadakma ng tatlong babaing Indonesians na may dalang 10 kilos ng high-grade shabu noong September 5 ng gabi. Sanay laging ganito ka-alerto ang mga taga-Customs sa mga drug couriers para hindi na madagdagan ang nakakalat na shabu rito. Talamak na ang problema sa droga sa bansa at kung hindi madadakma ang mga shabu couriers darami pa ang mga addict. Kawawa ang kanilang magiging biktima kagaya ng baby na isinama ng amang praning sa pagtalon sa tulay. Ang tatlong Indonesians ay dumating sa NAIA sakay ng Philippine Airlines flight PR-307 mula Hong Kong. Ang 10 kilos ng shabu ay naka-packed sa 24 plastic bags at nakatago sa bulsa ng pantalon na nasa luggage. Nagkakahalaga ng P10 milyon ang nakumpiskang shabu. Sinabi ng mga awtoridad na pabalik-balik na sa bansa ang tatlong Indonesians. Mula 1998 pa raw pabalik-balik ang mga ito sa bansa. Tatlong beses sa loob ng isang taon kung magpunta rito. Noong April lamang nanggaling dito sa bansa ang tatlong drug couriers. Tiyak na marami nang naibagsak na shabu ang tatlo at napaglalangan na nila ang mga awtoridad sa aiport o mayroon silang mga kakutsabang corrupt officials kaya malakas ang loob na magdala ng shabu. Kung 1998 pa sila nagpupunta rito, mai-imagine kung gaano nang karaming shabu ang kanilang naibagsak. Marami na silang ginawang halimaw sa bansa. Katibayan ang pagdami ng mga sugapang kabataan sa shabu. Ngayon ay hindi lamang mga kabataan kundi pati mga propesyunal ay sugapa na rin dito. May mga basketball players, artista, pulis at pati media practitioners ay sugapa sa shabu. Laganap ang krimen dahil sa salot na shabu at dapat lamang na ilethal injection ang mga couriers nito o kayay pugutan ng ulo.</body>
<link>http://www.philstar.com/Article.aspx?articleId=264623&amp;publicationSubCategoryId=94</link>
</article>
<article>
<title>Pagbasura sa &amp;quot;pork&amp;quot; welcome news</title>
<author>AKSYON NGAYON Ni Al G. Pedroche</author>
<date>
<month>September</month>
<day>13</day>
<year>2004</year>
</date>
<body>HETO na marahil ang pinakahihintay na balita ng marami lalo na yung mga kumakalaban sa &amp;quot;pork barrel.&amp;quot; Burado na sa 2005 national budget ang sistemang ito ayon kay House Speaker Jose de Venecia. Maganda sana ang pork barrel kung gagamitin sa tamang rason. Pero naging kontrobersyal nga ito dahil naging &amp;quot;cosmetic&amp;quot; ng mga mambabatas para magpa-guwapo sa mga mamamayang kanilang nasasakupan. Nahaharap ang bansa sa matinding kakulangan ng pananalapi, dapat na nating tanggapin ang pagkakalansag ang pork barrel system. Tiyak may aangal. Yung mga taong nakikinabang sa mga Kongresista. Ngunit talagang mahigpit ang pangangailangan ng bansa sa pananalapi, kung hindiy lalong darami ang naghihikahos. Ang kahirapan ay ugat ng pag-aalsa ng mamamayan. Tumataas ang krimen, at dahil disgustado ang marami, natututo silang gumawa ng karahasan. Kamakalawa ay ginunita ang ika-tatlong anibersaryo ng malagim na pag-atake sa twin towers sa New York na naghudyat ng iba pang terrorist attack sa ibat ibang dako ng mundo kasama na ang Pilipinas. Terrorism is still a deadly threat that must be countered by vigilance, ani Presidente Gloria Arroyo. Dapat daw tayong maging alerto upang mapigilan ang paghahasik ng lagim ng mga terorista. Tamang maging alerto ang lahat. Pero ang dapat pagtuunang pansin ng pamahalaan ay ang pagpungos sa ugat ng terorismo. Ang terorismo ay nag-uugat sa pagka-disgustado ng mga tao. Tulad din iyan ng komunismo na naghahasik ng sari-saring pag-aaklas. Pag-aaklas laban sa mga mapang-abusong employer at kawalan ng hustisya para sa mga mahihirap. Ngayoy pataas nang pataas ang halaga ng mga bilihin samantalang ang sahod ng mga obrero ay nananatiling mababa. Kapag hindi na naghusto ang kinikita ng isang mahirap, napipilitan siyang lumabag sa batas. Kapag nahuli siya ng tinatawag na long arm of the law, tiyak na siyay maparurusahan. Okay lang maparusahan ang mga lumalabag sa batas pero naparurusahan din ba agad ang mga impluwensyal sa pamahalaan na tiwali at hinuhuthot ang kabang bayan?</body>
<link>http://www.philstar.com/Article.aspx?articleId=264633&amp;publicationSubCategoryId=94</link>
</article>
<article>
<title>Maski Muslim, Arabo suklam sa terorismo</title>
<author>SAPOL Ni Jarius Bondoc</author>
<date>
<month>September</month>
<day>13</day>
<year>2004</year>
</date>
<body>PATI kapwa-Muslim at kapwa-Arabo ay kinilabutan sa napanood sa TV na brutal na pagpatay sa mga bata sa elementary school sa Chechnya. Suportado nila ang hangad ng Chechens, karamihay Muslim, na lumaya mula sa Russia. Pero hindi nila tanggap ang pagbaril ng 10 Arabo sa mahigit 340 bata at magulang dahil lang tumanggi si Russian President Vladimir Putin na palayain ang mga bihag na Chechen rebels. &amp;quot;Bakit pati bata dinamay?&amp;quot; tanong ng marami sa Middle East. &amp;quot;Bakit yung magpinsang dalagita, edad-12 at 13, binaril habang paalis sa gym na pinasabog ng terrorists, isa ay 46 ang tama sa likod?&amp;quot; Babala ng ilan na lalo lang yon magdudulot ng galit sa mga Muslim. Puntirya ng pahayagang Arabo, Asharq Al-Awsat, &amp;quot;Mapait na katotohanan na lahat ng international terrorists ay Muslim.&amp;quot; Dagdag ng manager ng Al-Arabiya television, &amp;quot;Ang mga anak nating terorista ay bunga ng bulok nating kultura.&amp;quot; Hindi lahat ng Muslim ay extremist ang interpretasyon sa Koran kaya nagiging terorista. Karamihan ay naniniwala sa payapang pagkilos, at sa karapatang sumamba sa nais. Yun nga lang, tulad ng Kristiyano, meron ding panatikong Muslim. Yun ang naniniwala na sila lang ang tama, at kumikitid ang pananaw dahil sa sinalihang sekta. Isa nang sekta yung mga dumukot kay Angelo de la Cruz sa Iraq. Pati kay propetang Muhamad ay galit sila; pinatay ng founder nila 600 taon na ang lumipas ang kaisa-isang apo ni Muhamad. Nais nilang lipulin lahat ng hindi Muslim, tapos ay ubusin lahat ng Muslim na hindi ka-sekta. Isa ring sekta ang Wahhabi na itinuturo sa ilang madrasah (religious school sa mosque) sa Mindanao. Galing sa Saudi Arabia ang sekta. Kapalit ng hindi pagtuligsa sa monarkiyang payag sa US military bases sa Saudi, pinopondohan ng hari ang pagkalat ng Wahhabi sa Saudi, Afghanistan, Chechnya, Pakistan at Pilipinas. Turo ni Wahhab na naghihirap ang mga Muslim dahil sa Western powers-Amerika at Uropa. Pero tinatago nito ang katotohanang may mga hari, sheik, sultan at datu na umaapi sa kanila. Isa sa mga kampon ni Wahhab si Osama bin-Laden.</body>
<link>http://www.philstar.com/Article.aspx?articleId=264636&amp;publicationSubCategoryId=94</link>
</article>
<article>
<title>The Eight oclock story (2)</title>
<author>BAHALA SI TULFO Ni Ben Tulfo</author>
<date>
<month>September</month>
<day>13</day>
<year>2004</year>
</date>
<body>ITONG dating may-ari ng Sugar Land Corporation na si Dante G. Mandurugas na, magnanakaw pa! Nung siya pa ang nagmamay-ari ng Eight oclock (orange juice) siya mismo pumupunta sa mga malalaking supermarket outlets. Estilo daw nitong mandarugas na si Dante, tinuturuan niya mismo ang mga tauhan niyang nakawan ng sukat ng 1 inch ang eskaparate (shelves) ang kanilang competitor ang TANG, ayon na mismo sa kanyang dating sales supervisor. Hindi daw gaano agresibo sa pagbibisita at pag-iinspeksiyon ang mga tauhan ng TANG sa kanilang mga puwesto. Kaya nagagawa daw ng mga tauhan ni Dante ang magnakaw ng 7 inches sa espasyo ng eskaparate na kanilang na kakumpetensiya sa isang linggo. &amp;quot;Mr. Tulfo, product exposure ang pinag-uusapan dito, And the way to do it is to steal a space from your competitor. Ito ang tinuro sa amin ng mismong nagmamay-ari ng Eight oclock orange juice na si Dante ayon sa sales supervisor. Dagdag pa nitong dating sales supervisor, kung pagsasama-samahin ang mga nanakaw namin sa eskaparate ng TANG, malaking pera ang kinita ng Eight oclock, courtesy of TANG nung mga panahong pag-aari pa ni Dante. Maliban sa pagiging magnanakaw nitong bilyonar-yong si Dante, BASTOS daw ito sa kanyang mga tauhan. Parang mga baboy kung tratuhin niya ang kanyang mga tauhan. May estilong naghahanda raw ng pakain itong si Dante para sa kanyang sales people. &amp;quot;Mr. Tulfo, out of courtesy, kahit masama yong pagkain, were polite not to show it to Dante. And instead show our appreciation by tasting a little bit of the shit against our will. Hindi ko makalimutan yong isang kasamahan namin, naawa ako. Ang kasalanan niyay tumikim siya. Nung makita ito ni Dante, mismo sa harap namin, sinumbatan siya. Sinigawan daw ni Dante, sana yong lamon mong yan, matumbasan mo sa iyong pagbebenta! itutuloy * * * Bitag hotline numbers, para sa mga naaabuso, naaapi at biktima ng panloloko o anumang uring katiwalian, tumawag sa mga numerong ito 932-8919/932-5310 o mag-text sa (0918) 934-6417. Panoorin ang BAHALA SI TULFO sa UNTV 37, Monday-Friday, 9:00-10:00 a.m.</body>
<link>http://www.philstar.com/Article.aspx?articleId=264643&amp;publicationSubCategoryId=94</link>
</article>
<article>
<title>&amp;quot;Three man panel&amp;quot;</title>
<author>CALVENTO FILES Ni Tony Calvento</author>
<date>
<month>September</month>
<day>13</day>
<year>2004</year>
</date>
<body>DECISIVE, MABILIS AT PRECISE ANG MGA IPINAKITANG ACTION NI CHIEF STATE PROSECUTOR JOVENCITO ZU&amp;Ntilde;O SA I.S. NO. 2004-144 FOR RAPE IN RELATION TO R.A. 7610 KUNG SAAN SI MAYOR PERCIVAL MORALES, MAYOR NG STA. CRUZ, MARINDUQUE ANG RESPONDENT. ANG NAGREREKLAMO AY ISANG 15 YEARS OLD (diumano) NA BABAE. BUMUO SI CHIEF ZU&amp;Ntilde;O NG THREE (3) MAN PANEL UPANG AGARANG RESOLUSYUNAN ANG REKLAMONG INIHAIN LABAN SA NABANGGIT NA PUNONG BAYAN. Ang three man panel ay pinamumunuan ni Prosecutor Sebastian Coponong, Jr., at ang dalawa pang miembro nito ay si Anjanette N, De-Leon-Ortile at Mariette R. Balagtas. Ang desisyong bumuo ng three man panel para mag-imbestiga nito ay sa kadahilanang nagbitiw si Prosecutor Lagrimas Agaran, dating may hawak ng Preliminary Investigation nito. Nagpahayag na mag-iinhibit itong si Prosecutor Agaran matapos makatanggap ng batikos sa media dahil sa tagal ng Preliminary Investigation ng reklamo. &amp;quot;Yes, Prosecutor Agaran has inhibited from this case and I have tasked a three man panel to do the investigation. I have also instructed them to speed up the resolution of this case,&amp;quot; pahayag ni Chief Zu&amp;ntilde;o. SPEED UP THE RESOLUTION OF THIS CASE IS THE ORDER OF THE DAY. Bakit naman hindi! Unang naghain ng reklamo ang bata nung Enero 28, 2004 pa. September na tayo ngayon. This case has dragged on for quite sometime. Yung bata walong buwan na nasa Department of Social Welfare and Development (DSWD) sa Marillac Hills, Alabang, Muntinlupa. Kung matatandaan ninyo na binatikos ko si Prosecutor Agaran kung bakit pumayag na mareset ang mga hearing naitinakda at nilaban hanggang matapos ang eleksyon. This was a clear case of accommodation because at that time, respondent Morales was seeking reelection for his Mayoralty post in the Municipality of Sta. Cruz. Tapos, may gana pa itong magbalat sibuyas, mag-iiyak dahil nabatikos ng media. Be it as it may, the task now lies on the shoulders of these people now handling the Preliminary Investigation of this complaint. Prosecutors Caponong, Balagtas and Ortile. Nasa inyong mga kamay ang direksyon na patutunguhan ng complaint na ito. THE COMPLAINANT HAS SUFFERD ENOUGH. Nagsampa ito ng kaso sa Prosecutors office ng Quezon City laban sa sariling ina dahil sa diumanoy pamemeke ng kanyang pirma sa isang dokumentong isinumite sa DSWD kung saan may salaysay ang complainant na pinirmahan na nagsasaad: Nakatanggap ang DSWD sa pamamagitan ni Mrs. Angelina Vidar, pinuno ng Marillac Hills, ng isang sulat mula kay Police Chief Inspector Sotera P. Macatangay na may kalakip na dalawang dokumento. Ang una ay isang Sinumpaang Salaysay na petsa 11 Pebrero 2004 ay gawa ni Josephine M. Banaag na kung saan hinihiling niya na payagan na lang kaming umuwi &amp;quot;dahil wala kaming balak na sumali sa anumang usapin o gusot lalo na itoy walang sapat na dahilan o basehan at itoy pagsasayang lang ng oras. Ang pangalawa ay aking ikinagulat at ikinagalit sa aking ina. Ito ay ang isang Sinumpaang Salaysay petsa 11 Pebrero 2004 na sa pangalan ng isang &amp;quot;(PANGALAN NG BATA)&amp;quot;, na sa aking pagbasa ay nalaman at naintindihan na ako pala ang tinutukoy. Ayon sa nakasulat sa naturang Sinumpaang Salaysay, ang salaysay na kung saan &amp;quot;x x x IPINAHAYAG KO NA AKOY GINAHASA NI G. PERCIVAL MORALES AY HINDI TOTOO AT ITOY NAGAWA KO DAHIL AKOY LUBHANG TAKOT, TULIRO AT WALA SA SAPAT NA KAISIPAN NG PANAHON NA IYON AT DAHILAN NA RIN SA LUBHANG PRESSURE O PANGGIGIPIT NG IBANG TAO NA MAAARING MAY IBANG MOTIBO MALIBAN SA AKOY TULUNGAN x x x&amp;quot;. Sa madaling salita, inuurong ko raw ang aking demanda laban kay Mayor Morales sa pamamagitan ng naturang Sinumpaang Salaysay. Mariin kong itinatanggi na ako ay mayroong pinirmahang Sinumpaang Salaysay na nag-uurong ng demanda k okay Mayor Morales o pumayag sa ano mang paraang iurong o itanggi ang aking mga bintang na ginahasa niya ako. Tinapos nung bata ang kanyang salaysay na ibinigay sa QC Prosecutors Office ng mga ganitong pahayag. Sa pamamagitan ng Salaysay na ito, aking pinatutunayan na hindi ako pumirma ng anumang Salaysay sa Pag-uurong ng Demanda laban kay Mayor Percival P. Morales at upang ipagsakdal si JOSEPHINE M. BANAAG, na naninirahan sa poder ni Mayor Sebastian Serrano sa Bgy. Nayong Doongan, Catanauan, Lalawigan ng Quezon, sa paggawa, paghahain at paggamit ng naturang Sinumpaang Salaysay na alam niyang walang katotohanan, pawang kasinungalingan at kagagawan niya lamang ng walang akong kaalaman o kapahintulutan, sa paghahangad na baguhin o impluwensyahin ang kalalabasan ng kasalukuyang usapin o imbestigasyon sa Department of Justice, na labag sa PD No. 1829 Section 1(f), at sa pagpalsipika ng naturang Sinumpaang Salaysay upang palabasin na ako ang gumawa, pumirma at sumumpa dito at sa pagpalsipika ng kanyang sariling Sinumpaang Salaysay sa pamamagitan ng paglalahad ng mga kasinungalingan na labag sa Art. 172 (1) in relation to Art. 171 (2) and (4), Revised Penal Code, at pang-aabuso sa aking karapatang pambata sa ilalim ng RA 710, Article VI, Section 10 (a). MALIWANAG ANG GUSTO NG BATA. PATI INA NIYA KINASUHAN NA NIYA DAHIL SA GINAWA NITO. AYON NAMAN KAY ATTY MINERVA AMBROSIO, KADUDADUDA NAMAN ANG MGA IKINIKILOS NG AMA NITONG BATA. Nag-iwan naman ng babala itong si Atty Ambrosio na kung merong hindi magandang gagawin itong ama ng bata, hindi sila (DSWD) magdadalawang isip na kasuhan ito. Layon natin na magkaroon ng resolution na itong reklamong ito hindi lamang para sa bata kundi para na rin sa inirereklamo. PARA SA ANUMANG COMMENTS O REACTIONS, MAAARI KAYONG TUMAWAG SA &amp;quot;CALVENTO FILES,&amp;quot; 7788442. MAARI DIN KAYONG MAGTEXT SA 09213263166.</body>
<link>http://www.philstar.com/Article.aspx?articleId=264650&amp;publicationSubCategoryId=94</link>
</article>
<article>
<title>Kakaibang pulis (1)</title>
<author>SAPOL Ni Jarius Bondoc</author>
<date>
<month>September</month>
<day>14</day>
<year>2004</year>
</date>
<body>LABING-WALONG taon na sa serbisyo si SPO2 Octavio Rivero. Kakaiba siyang pulis: Hindi ma-ere o bondat, simplet tahimik lang. Pero matapang; siya lang ang natira sa unit ng regional Special Action Force na napasabak sa mga rebeldeng sundalo sa Legazpi airport nung 1990. Tinitingala siya ng mga kasamahan sa Legazpi police; tawag nila sa kanya, &amp;quot;ang pulis na di-masusuhulan.&amp;quot; Nung 2002 hinirang si Rivero ng PNP na isa sa Ten Oustanding Policemen, at prinemyuhan ng P20,000. Imbes na ipam-blowout ang pera, nilaan niya sa scholarship ng 10 batang-kalye. &amp;quot;Bakit mo sa kanila binigay, imbes na sa pamilya mo?&amp;quot; tanong ko kay Rivero sa radio show, Sapol ni Jarius Bondoc (Sabado, 8 a.m., DWIZ 882-AM). Kahanga-hanga ang sagot niya: &amp;quot;Kasi hindi ko naman inaasahan na magkapremyo ng P20,000. Dati ko nang tinutulungan ang street children. Ayoko silang lumaking lumalabag sa batas. Nung nabalitaan ng Rotary Club na may search for outstanding policemen, inudyukan nila akong mag-submit ng service record. Ayoko nung una dahil nahihiya ako, pero pinilit nila ako. Sa di-inaasahang palad, napili ako. Tama na sa akin ang tropeo, sa mga batang-lansangan na lang yung pera. Tinuturing ni Rivero na pinaka-malaking accomplishment ang paglapit ng street children sa pulis. Naipakita niya sa kanila na kakampi nila ang pulis. Naipakita rin niya sa mga kapwa-pulis na hindi lang pagta-traffic o pagtugis sa kriminal ang trabaho nila, kundi pati pagtulong sa komunidad, lalo na sa mga batang napabayaan ng mga magulang. Isa si Rivero sa nanalo ngayong 2004 sa Metrobank Foundation Search for Outstanding Policemen of the Philippines. Hindi lang P20,000 ang premyo ngayon, kundi P100,000 tumataginting. Hindi ko na tinanong si Rivero kung saan niya gagastahin ang pera. Meron siyang asawa at dalawang anak. Pero tiyak ko, maglalaan na naman siya para sa scholarship ng iba pang batang-kalye. &amp;quot;Nais kong ipabatid sa mga anak ko na marangal na propesyon ang pagpu-pulis,&amp;quot; bulong ni Rivero. &amp;quot;Hindi nila ako ikahihiya.&amp;quot; Kakaibang klaseng pulis si Rivero. Sanay dumami ang lahi niya.</body>
<link>http://www.philstar.com/Article.aspx?articleId=264753&amp;publicationSubCategoryId=94</link>
</article>
<article>
<title>Si Cusi ang pag-asa</title>
<author>ORA MISMO Ni Butch M. Quejada</author>
<date>
<month>September</month>
<day>14</day>
<year>2004</year>
</date>
<body>NAGBABANTANG mag-aklas ang mga security guards at janitors sa NAIA. Ang problema alaws pa silang sahod kaya nagmamaktol ang grupo. Mahirap nga naman magbantay at maglinis ng gutom! Di ba, DOTC Secretary Larry Mendoza, Your Honor! Mahal ang pagkain sa airport lalot wala kang pambili. For your information, dear readers. May 700 kawal este mali mga Lanting security guards pala at 300 naman ang grupo ng Olongapo Maintenance Service Inc., na nagbibigay ng serbisyo sa paliparan. Tiyak apektado ang seguridad at kalinisan sa airport kapag nag-sitdown strike ang grupo. Sabi nga, baka mag-amoy ebak ang kubeta sa NAIA. Hindi alam ni Cusi ito kaya pinabubusisi niya ang problem. Halos dalawang buwan palang si Cusi sa paliparan kaya nangangapa pa ito. Sa parte naman ng mga may negosyo dito may wait and see policy muna sila. Nakausap kahapon ng morning, ng mga kuwago ng ORA MISMO, ang ilang taga-Lanting security guards tungkol sa kanilang problems. Nagpa-panic sila dahil iniisip nilang mawawalan sila ng hotraba kapag nagkataon. Pati mga janitors at janitress ay ganito rin ang iniisip. Ano kaya ang magagawa dito ni Cusi? tanong ng kuwagong SPO-10 sa Crame. &amp;quot;Pabubungkal ni Cusi ang problema ng mga tao para malaman niya kung bakit delay ang kanilang mga sahod, sagot ng kuwagong haliparot sa Caloocan City. Matulungan kaya ni Cusi ang mga ito? tanong ng kuwagong Kotong cop. Tiyak iyon! anang kuwagong urot. Sa paanong paraan? Sa paraan ni Cusi. Paano iyon? Iyan ang Cusi secret. Sige na nga, aabangan na lang namin ito mga kamote!</body>
<link>http://www.philstar.com/Article.aspx?articleId=264758&amp;publicationSubCategoryId=94</link>
</article>
<article>
<title>Paglilitis sa sariling eika (Unang Bahagi)</title>
<author>IKAW AT ANG BATAS Ni Atty. Jose C. Sison</author>
<date>
<month>September</month>
<day>14</day>
<year>2004</year>
</date>
<body>NOONG Agosto 30, 2004, inilunsad ang aklat ni Judge Cezar C. Peralejo na English-Filipino Revised Rules on Civil Procedure. Naging panauhing pandangal si Vice President Noli &amp;quot;Kabayan&amp;quot; De Castro. Narito ang mga pili sa kanyang talumpati: Napapanahon Ignorance of the law excuses no one from compliance therewith (ignorantia legis neminem excusat). Batas na nagbabawal na gawing katwiran ang kamangmangan sa batas sa hindi pagsunod dito. Sa madaling sabi, hindi lang kayong mga nakapag-aral na, at dalubhasa sa, batas ang makakaalam kundi pati kaming hindi mga abogado ay maasahang may alam sa ating mga batas. Bagamat sinasabing marunong mag-Ingles ang mga Pilipino, hindi natin maikakaila na pagdating sa mga teknikal na bagay tulad ng mga batas at patakaran sa hukuman, marami pa rin sa ating mga kababayan ang hindi nakakaunawa sa mga batas at patakarang karamihan ay nakasulat sa wikang Ingles. Kaya naman napapanahon (matagal na dapat naisagawa, pero hindi pa huli) ang proyektong kagaya nito: Ang pagsasalin sa wikang Filipino ng Mga Tuntunin ng Hukuman. Kamakailan lang, naging laman ng mga pahayagan ang paghahain ng isang mambabatas ng panukalang batas na nakasulat sa wikang Filipino. Nakakalungkot isipin na laman ng balita ang pagkakaroon ng panukalang batas sa Filipino, gayong Pilipino naman ang may-akda, mga Pilipino rin ang makikinabang, at ipatutupad at isasagawa ang panukalang batas sa Pilipinas. Sana po dumating ang pagkakataon na magiging karaniwan na lamang ang paghahain ng panukalang batas na nasusulat sa wikang Filipino. Tunay na maka-Pilipino Kaya naman malaki ang aking paghanga sa mga taong nagmamahal sa sariling wika dahil, ang totoo, kakaunti na lamang sa ating mga kababayan ang nagmamahal sa wikang Filipino. Ngunit mas lubos ang aking paghanga sa mga taong nagmamahal sa ating sariling wika bilang pagsasabuhay ng kanilang pagmamahal sa kapwa. Ang paghahangad ng katarungan para sa mga nakararami sa ating mahihirap na kababayan, sa pamamagitan ng paggamit ng sariling wika ang masasabing tanda ng pagiging tunay na maka-Pilipino. Mga tuntunin ng hukuman Kagaya ng iba nating mga batas, ang Mga Tuntunin ng Hukuman (o &amp;quot;Rules of Court&amp;quot;) ay unang isinulat sa wikang Ingles. Ang balita sa akin, ang Mga Tuntunin ng Hukuman ay binubuo ng Civil Procedure, Criminal Procedure, Evidence at Special Proceedings. Ang bahagi ng mga tuntunin sa ebidensya ay nauna nang naisa-Filipino. Xxx Ngayong tapos na at ating ilulunsad ang bahagi ng Civil Procedure, nagampanan na ang kalahati ng malawak na proyektong ito. Sa wakas, sa tulong ng aklat na ito, masasabi natin nang walang pag-iimbot na mas magiging maka-Filipino ang ating mga hukuman ngayon. (Itutuloy)</body>
<link>http://www.philstar.com/Article.aspx?articleId=264765&amp;publicationSubCategoryId=94</link>
</article>
<article>
<title>Natauhan din ang mga kongresista</title>
<author>HALA BIRA! Ni Danny Macabuhay</author>
<date>
<month>September</month>
<day>14</day>
<year>2004</year>
</date>
<body>NAPAGKASUNDUAN na raw ng mga congressmen na tanggalin na sa kanila ang pork barrel fund o ang priority development assistance fund sa susunod na taon. Hindi na lingid sa taumbayan na ang pork barrel ay inabuso nang maraming kongresista kayat naging tampulan na ito ng ibat ibang alegasyon ng graft and corruption. Mayroon ding pork barrel ang mga senador na mas malaki kaysa sa mga kongresista sapagkat mas malawak ang kanilang nasasakupan. Subalit hindi ito bulgar at garapal kung mayroon mang magic na ginagawa ang ilang senador sa kanilang pork. Para sa akin, hindi naman talaga dapat humawak ng pondo o anumang tungkol sa pananalapi ang mga kongresista. Ang tungkulin nila kaya sila inihalal ay upang gumawa lamang ng batas. Period. Wala silang karapatan upang mamili o magsagawa ng bidding sa pagpili ng mga contractors o suppliers. At bawal na bawal sa mga kongresista ang humingi ng commission o makipaghatian sa tinatanggap na pera ng mga ito. Sang-ayon ako na ang dapat na humawak ng salapi o pondo sa lahat ng pangangailangan ng bawat distrito sa Pilipinas ay ang mga departamento ng gobyerno na may kinalaman sa mga proyekto na inirerekomenda ng kongresista. Kung tungkol sa public works, DPWH ang bahala. Kung tungkol sa agrikultura, ang Department of Agriculture. Sa edukasyon, ang DepEd, etcetera. Mabuti at natauhan ang mga kongresista. Sana naman ay ito na ang simula upang hindi lamang maiayos na ang tamang sistema kundi mabawasan na rin kung hindi man mawala na ng tuluyan ang katiwalian at ang iba pang kasamaan na talamak nang nananaig sa bansa. Kung hindi magpapakita ng magandang halimbawa ang mga pinuno, hindi na makaaahon pa sa kumunoy ng kahirapan ang bansang ito.</body>
<link>http://www.philstar.com/Article.aspx?articleId=264770&amp;publicationSubCategoryId=94</link>
</article>
<article>
<title>EDITORYAL - Pabobo nang pabobo ang mga estudyante</title>
<author></author>
<date>
<month>September</month>
<day>15</day>
<year>2004</year>
</date>
<body>MARAMI sa mga nasa first year sa public high school ngayon ang hindi qualified para umakyat sa high school. Masakit mang sabihin pero maraming bobo lalo na sa mga subjects na English, Science at Math. Ang kahinaan ng mga nasa first year sa public high school ay nakita sa ginawang High School Readiness Tests (HSRT) noong August 31, 2004. Walumpong porsiyento ng mga kumuhang first year ay bumagsak. May 900,000 freshman ang kumuha ng HSRT. Ang ginanap na HSRT ay ikalawa sa taong ito. Ang unang pagsusulit ay ginanap noong May 24 at June 16. Mas marami ang bumagsak sa unang pagsusulit kaya nga inulit ito noong Agosto. Pero nakadidismaya na halos kaunti lang ang diperensiya. Sa 90 items na ibinigay (30 sa Science; 30 sa Math at 30 sa English) 19.75 percent lamang ang nakakuha ng passing score na 50 percent and above. Ibinaba na nga ang passing grade sa 50 mula sa 75 percent na target ng National Educational Testing and Research Center ng Department of Education (DepEd). Ang pagbagsak ng mga estudyante sa unang HSRT ang nag-udyok kay dating DepEd Sec. Edilberto de Jesus para isulong ang bridge program. Sa bridge program, sasailalim ang mga hindi nakapasa sa HSRT sa isang taong tutorial. Kapag natapos na ang isang taong &amp;quot;tutorial&amp;quot; saka lamang makapapasok sa regular high school ang estudyante. Pero marami ang bumatikos sa &amp;quot;bridge program&amp;quot; kaya ginawa na lang itong optional. Maski ang Malaca&amp;ntilde;ang ay tutol dito. Sa kabila na marami ang tutol, may mga estudyanteng sumailalim sa bridge program at hindi na sila kumuha ng ikalawang HSRT. Tinatayang nasa 300,000 estudyante ang nasa &amp;quot;bridge program&amp;quot; ngayon. Ang &amp;quot;bridge program&amp;quot; ni dating DepEd Sec. De Jesus ay okey naman sa bagong hirang na Education Sec. Florencio Abad. Itutuloy umano niya ito. Kami man ay hindi sang-ayon sa bridge program sapagkat dagdag lamang ito sa gastos ng magulang. Imagine, kung isang taong sasailalim sa tutorial para makatuntong sa high school. Mas mainam pa kung dagdagan na lamang ng isang taon ang elementary. Ilan pang paraan ay ang pagdadagdag nang mahuhusay na guro at mga textbooks na ginagamit. Ngayoy kapansin-pansin na wala nang mahuhusay na guro sapagkat nagsipag-abroad para kumita nang malaki. Ang mga textbooks ngayon ay maraming mali sa grammar. Ano ang aasahan sa ganitong nangyayari? Maaari bang makapag-produce na mahuhusay na estudyante kung walang mahusay na guro at de-kalidad na libro. Ang DepEd ang nararapat kumilos para hindi nabobobo ang mga estudyante.</body>
<link>http://www.philstar.com/Article.aspx?articleId=264866&amp;publicationSubCategoryId=94</link>
</article>
<article>
<title>P700 thou na ang gustong 'intelihensiya' ng kampo ni Gen. Razon ?</title>
<author>BANAT NI BATUIGAS Ni Bening Batuigas</author>
<date>
<month>September</month>
<day>15</day>
<year>2004</year>
</date>
<body>MUKHANG hindi aabutin ng isang buwan ang paglalaway ng National Capital Regional Police Office (NCRPO) sa intelihensiya sa pasugalan. Ang balitang kumakalat sa Western Police District (WPD), kumikilos na sa ngayon ang kampo ni NCRPO chief Dir. Avelino Razon Jr. para mamantikaan din ang kanilang mga nguso sa pakinabang sa lingguhang intelihensiya nga. Ayon pa sa mga kausap ko sa WPD, gusto ng kampo ni Razon na itaas ang intelihensiya sa P700,000 weekly mula sa P.5 milyon. Kausap ng kampo ni Razon ang kamukha ng kaibigan kong si Chief Insp. Rene de Jesus, ang man Friday din ng kaibigan kong si WPD director Chief Supt. Pedro Bulaong. May green light kaya ni future PNP chief Gen. Razon to? Kaya kapag biglang nagsagawa ng malawakang raid ang NCRPO sa darating na mga araw, maaaring ito na ang sinasabi sa street parlance na Oplan Pagpapakilala para ipilit nila ang mataas na tara nila hindi lang sa pasugalan, kundi maging sa putahan, beerhouse, nightclub at iba pang pagkakakitaan, he-he-he! Hindi rin naka-isang buwan na pagtitimpi itong NCRPO natin, no mga suki? Mauuwi sa wala na naman ang programa ni PNP chief Dir. Gen. Edgar Aglipay na maibalik ng sambayanan ang tiwala nila sa ating kapulisan. Sa Makati City naman, patuloy pa rin ang pamamayagpag ng grupo ni SPO4 Arsenio &amp;quot;Bobot&amp;quot; Mangulabnan, na may 50 pirasong makina sa kaharian ni Mayor Jejomar &amp;quot;Jojo&amp;quot; Binay. May basbas kaya ni Binay ang video karera ni Mangulabnan at hindi niya kayang supilin ito? Sayang ang pagka-Rambotito ni Binay kung si Mangulabnan lang ay hindi niya kayang suhetuhin. Ewan ko ba at kapag lumutang ang pangalan ni Mangulabnan, ang palaging tinatamaan ng malas ay ang kanyang kumpare na si Sr. Supt. Jovy Gutierrez. Siyempre, ang palaging ipinangangalandakan ni Mangulabnan para hindi maantala ang operation ng video karera niya ay ang pangalan ng mga kumpare niya tulad nina Gutierrez, Col. Laxa ng CIDG, Col. Nilo de la Cruz ng PAOCC, at iba pa. Sa ngayon, siguro, may linya rin si Mangulabnan kay Chief Supt. Wilfredo Garcia, ang bagong upong hepe ng SPD? Bigyan natin ng ilang araw si Garcia kung paano niya lilipulin ang video karera ni Mangulabnan. katakut-takot na pangako ang binitiwan ni Garcia noong turn-over rites niya noong Sabado at tingnan natin kung bitbit niya ang bayag niya. Para sa kaalaman ni Gen. Garcia, si Mangulabnan ay may kasong hinaharap na recycling ng shabu. Ano na kaya ang nangyari sa kasong ito? Para hindi madawit ang pangalan ni Razon dito sa usapan kay De Jesus at Mangulabnan, dapat sigurong isama na sila sa TABA cops sa Subic, di ba mga suki? Isama na rin ni Aglipay sa re-training sina SPO3 Rafael &amp;quot;Paeng&amp;quot; Palma at PO3 Ronnel Tuazon ng CIDG, para masaya ang hanay nila. Panay kasi pabango ang pangalan ng PNP itong inaatupag nina Aglipay at Razon at mukhang nakalimutan nila na ang pagkasangkot ng mga pulis sa pasugalan at tong collection ay nakakasira rin ng imahe ng kapulisan natin.</body>
<link>http://www.philstar.com/Article.aspx?articleId=264874&amp;publicationSubCategoryId=94</link>
</article>
<article>
<title>The 'Eight O' clock' story (3)</title>
<author>BAHALA SI TULFO Ni Ben Tulfo</author>
<date>
<month>September</month>
<day>15</day>
<year>2004</year>
</date>
<body>HINDI ako magiging tapat sa aking sarili kung hindi ko pangangalanan itong taong bastos na dating nagmamay-ari ng &amp;quot;Eight Oclock&amp;quot; orange, siya si DANTE GO. Hindi ko rin kayang sikmurain ang reklamo ng kanyang dating supervisor na si &amp;quot;Bert&amp;quot; na nakaranas ng kabastusan nitong si Dante. Iba na ngayon ang nagmamay-ari ng &amp;quot;Eight Oclock&amp;quot; orange. Iba na rin ang pamamalakad at sistema ng naturang kompanya. Hindi tama na madamay ang kompanyang bumili ng &amp;quot;Eight Oclock&amp;quot; orange sa mga pinaggagawa nitong si Dante, nung siya pa ang nagmamay-ari nito. Kapag nagsasagawa raw ng &amp;quot;supermarket visit&amp;quot; sa Baclaran kasama ang sale staff, walang pakundangan kung laitin ni Dante ang kanyang mga tauhang Pilipino. Ugali raw nitong si Dante, kapag nasa Baclaran na sila, tinatanggal niya agad ang kanyang relong &amp;quot;Rolex.&amp;quot; Diretsong ibinubulsa sa takot na baka ma-snatch. &amp;quot;Hindi puwede pagkatiwalaan mga Pilipino!&amp;quot; sumbat ni Dante. Ayon kay Bert, kapag silay sumasakay na sa Lite Ace para bisitahin ang mga supermarket outlets, meron silang sinusunod na &amp;quot;seating arrangement&amp;quot; sa loob ng sasakyan. Kinakailangan napapagitnaan si Dante ng kanyang mga Pilipinong tauhan. Kaliwat kanan, harap at likuran. &amp;quot;Ginagawa niya kaming mga human shield sakaling may mag-ambush sa kanya.&amp;quot; Ani ni Bert. Dagdag pa ni Bert, &amp;quot;kumbaga kaming mga Pilipino na hindi niya pinagkakatiwalaan ay ang magsisilbing kanyang panangga ng bala sa oras ng kagipitan para maiwasan si &amp;quot;kamatayan&amp;quot;. Marami na raw kasing nasagasaan itong si Dante kayat nakikita ang kanyang pagiging segurista. Kung pag-uusapan ang pagiging &amp;quot;sipsip&amp;quot; sa Palasyo ng Malaca&amp;ntilde;ang, lahat ng naging presidente simula kay Cory, Ramos, Erap hanggang kay GMA, kumpleto sa &amp;quot;photo files&amp;quot; itong si Dante. Nakalimutan na yata ni Dante na ang lahat ng naging presidente ay mga Pilipino na kung tutuusin ay yung lahing hindi niya pinagkakatiwalaan. Kaya pati ang Bureau of Internal Revenue (BIR), hindi niya pinagkakatiwalaan. Kaya ni singko wala itong ibinayad sa gobyerno. Itoy nung naibenta niya ang kanyang kompanya sa halagang P1.9 billion, gayung ang tunay na halaga raw nito ay P150 million lamang, ayon sa kanyang accountant noon na si John C. Joven. Ngayon nasa panahon ng &amp;quot;fiscal crisis&amp;quot; ang ating bansa, yung ipinagmalaki ni Dante na siya raw ang nagbayad sa pamasahe ng mga &amp;quot;in-laws&amp;quot; at &amp;quot;yaya&amp;quot; ng first family sa China trip kamakailan, hindi ibig sabihin lusot na siya sa utang niya sa gobyerno. Kinakailangang umpisahan na ng BIR ang kanilang trabaho nang makalikom ng pondo para sa ating gobyerno.</body>
<link>http://www.philstar.com/Article.aspx?articleId=264882&amp;publicationSubCategoryId=94</link>
</article>
<article>
<title>Our Lady of Sorrows</title>
<author>ALAY - DANGAL Ni Fr. Jose C. Blanco, S.J.</author>
<date>
<month>September</month>
<day>15</day>
<year>2004</year>
</date>
<body>IPINAGDIRIWANG natin ngayon ang mga pagdadalamhati ng ating Mahal na Inang si Maria. Ipinagdiriwang natin ang mga dalamhati ng puso nina Jesus at Maria sapagkat ang mga dalamhati nila ang nagdala sa atin ng kaligtasan. Basahin natin ang Ebanghelyo para sa araw na ito (Lk. 2:33-35). Namangha ang amat ina ng sanggol dahil sa sinabi ni Simeon tungkol sa kanya. Binasbasan sila ni Simeon, at sinabi kay Maria, &amp;quot;Tandaan mo, ang batang itoy nakatalaga sa ikapapahamak o ikaliligtas ng marami sa Israel, isang tanda mula sa Diyos ngunit hahamakin ng marami kayat mahahayag ang kanilang iniisip. Dahil diyan, ang puso moy para na ring tinarakan ng isang balaraw.&amp;quot; Sa paghahain kay Jesus sa Templo, kinuha ni Simeon ang sanggol na si Jesus at pinapurihan si Yawe. Sa kapangyarihan ng Espiritu Santo, naipahayag kay Simeon na ang sanggol na si Jesus ang Manunubos ng sangkatauhan. Pagkatapos papurihan ang Diyos, humarap si Simeon kay Maria at sinabi sa kanya na ang puso niya ay magdaranas ng mga pasakit. At ang gayon nga ay naganap noong si Maria ay nasa paanan ng krus ni Jesus. Sa paanan ng krus, nakibahagi si Maria sa krus ni Jesus. Hindi siya ipinako sa krus, subalit nakibahagi siya sa sakit at hirap ni Jesus. Dapat din tayong makibahagi sa hirap ng krus upang makamit natin ang walang hanggang buhay.</body>
<link>http://www.philstar.com/Article.aspx?articleId=264886&amp;publicationSubCategoryId=94</link>
</article>
<article>
<title>Makabagong dental procedures</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>September</month>
<day>15</day>
<year>2004</year>
</date>
<body>MALAKING tulong sa mga bungi at may maliliit na gilagid at buto ang makabagong proseso sa dental medicine na isinasagawa ni Dr. Noel Velasco na unang nag-introduce sa bansa ng TMJD (tempora mandibular joint disorder). Ang prosesong ito ay ang bone and tooth implant at gum augmentation o ang pagdadagdag ng gilagid. Ipinaliwanag ni Dr. Velasco na madali at di dapat katakutan ang naturang procedures na ang layon ay magkaroon ng permanenteng ngipin, malusog at makapal na gilagid na pagpapatungang muli ng pustiso at ang muling pagpapalaki ng buto sa mukha. Sa ganitong paraan, ang mukha ng dental patient ay mababanat at para siyang nagpa-facelift. Napipigilan ang kanyang pagtanda o ang tinatawag na anti-ageing process dahil hindi na lumuluyloy, humuhumpak at nadi-deform ang mukha ng pasyente at dahil nga nababanat ay nawawala ang mga linya o kulubot sa mukha. Sa nabanggit na proseso ay naibabalik ang dating posisyon at laki ng ngipin, buto at gilagid ng pasyente. Isa pang mahalagang feature nito ay nawawala ang mabahong hininga at iritasyon at mga singaw na dulot ng pustisong lumuluwang at nalalaglag. Napipigilan din ng TMJD ang pananakit ng ulo, leeg, balikat at likod at higit sa lahat, ang pangingiwi ng mukha at lock jaw. Para sa karagdagang kaalaman, matatawagan si Dr. Noel Velasco sa 913-4947 at 0917-8542274.</body>
<link>http://www.philstar.com/Article.aspx?articleId=264893&amp;publicationSubCategoryId=94</link>
</article>
<article>
<title>&amp;quot;Oink, Oink...&amp;quot;</title>
<author>CALVENTO FILES Ni Tony Calvento</author>
<date>
<month>September</month>
<day>15</day>
<year>2004</year>
</date>
<body>A WOLF IS SHEEPS CLOTHING IS STILL A WOLF. UNGGOY PASUOTIN MO MAN NG COAT AND TIE. UNGGOY PA RIN. A DOG WITH A NEW COLLAR IS STILL THE SAME OLD DOG. PORK BY ANY NAME IS STILL PORK. MUNTIK NA TAYONG MAPABILIB NITONG SI HOUSE SPEAKER JOE DE VENECIA NA IBABASURA NA NANG CAMARA ANG KANILANG PORK BARREL. MUNTIK KO NANG PURIHIN ANG MGA ITO NA MAY MALASAKIT SILA TALAGA SA ATING BAYAN NA NAGHIHIKAHOS. Naiulat na tatanggalin na raw ang mga Pork Barrel funds ng mga mambabatas sa layon na makatulong sa paglutas ng Fiscal Crisis na hinaharap ng ating bayan. Kahit sa sandaling panahon napabuntong hininga si Juan at nagpasalamat sa ating mga mambabatas dahil malaking tulong ito para makadagdag ang malilikom na pera para mapunuan ang budget deficit. Pinalitan lang pala ng pangalan. Mula sa Priority Development Assistance Fund pinalitan ito ng Line Item Budgetting. This may be legal but isnt it Immoral! Tama ba naman yun na bulagin ninyo ang ating mga kababayan na hindi na kayo kukuha ng Pork Barrel funds ninyo kung saan P70 milyon ang nakalaan sa bawat Kongresista at P200 milyon naman para sa bawat senador. Ang pagbabago daw dito ay sa Line Item Budgetting. Kailangan i-identify line by line, kung ano ang mga gustong pagkagastusan ng isang mambabatas. Hindi bat ganun din sa Pork Barrel. Bagamat ang mga mambabatas ang namimili kung saan mapupunta itong milyong pisong ito. Hindi bat kailangan na ni-liliquidate din nila ang mga perang kinuha nila mula sa kanilang mga pork barrels? Maari daw suriin, Line by line ang mga proyekto na gustong tulungan ng mga mambabatas, putris, kayang kaya naman ipasa ang kanilang proyekto na gustong tulungan. Kayu-kayo naman din ang magbabantayan sa isat isa. Alangan naman kasing pakialaman yan ng Palasyo. Sa panahong lubhang sumasadsad ang kabuhayan ng marami sa ating mga kababayan, sa mga araw na ito na walang tigil ang taas ng pangunahing bilihin gaya ng karne, baboy, manok gulay, bigas, isda, pati mga LPGs, presyo ng gasolina at krudo, presyo ng kuryente, sa mga panahong, masama na nga ang lagay ng kabuhayan, hindi naman maaring humingi ng dagdag sa sahod ang ating mga manggagawa dahil parating tinatakot na magsasara ang kumpanya at mas mahirap kung walang trabaho, hindi kaya magandang magpakita na mula na rin sa mga taong pinagkatiwalaan natin at hinalal sa tungkulin na manggagaling sa kanila ang unang hakbang ng pagtitipid? Ang mga mambabatas ayaw magtanggal ng kanilang Pork Barrel. Ang mga logal government officials, magkakagulo daw pagtinanggal naman daw ang Internal Revenue Allotment.Ang Napoocor naman kapag hindi pinayagan magtaas ng power rates, l malawakang power failure ang mangyayari. Saan naman tayo lulugar. Hinihingi nila sa atin na magsakripisyo, kaya naman ba nilang gawin ito? Kaya ba nilang ibigay sa atin ito? Kaya ba nilang magsakripisyo para sa bayan? Ang sabi ni Presidente Gloria Macapagal-Arroyo sa kanyang Inaugural Address, ang kanyang administrasyon ang siyang magpapakita ng halimbawa kung paano natin haharapin ang mga hamon ng bukas. Ganito ang tono ng kanyang pananalita. &amp;quot;We will not ask them to give up something which we cannot show.kung baga leadership by example. Nauna na si Presidente Cory Aquino sa ganitong patakaran. Habang problemado si Juan kung saan kukunin ang pera pambayad ng ibat ibang bilihin na biglang nagtaasan, sa unang pagkakataon ng pumunta ang First Family sa China ano ang nakita ng bayan? Kasama niya ang buong pamilya, pati mga apo, pati mga yaya ng mga bata. Buti na lang hindi sinama ang kanilang alagang aso. Kasi marami ng alagang bitbit. Kahit anong paliwanag ni Ignacio Bunye, na hindi pera ng gobierno ang ginamit sa papunta sa China, still it leaves a bad taste in the mouth. Pangit para sa milyon-milyong Pilipino na damang dama ang mga pasanin ng hirap ng araw-araw na kabuhayan. Paano naman gaganahan tayong magsakripisyo kung ang First Family at nagwawaldas (kahit sarili nilang pera) ng milyon papuntang China. Bihira na daw nakakasama ni Madame ang kanyang mga apo dahil sa hectic schedule niya. Naniniwala ba kayo dito? Tapos na yung insidenteng yun. Nalunok na nating lahat yun. Ang ngayon ang dapat pinag-uusapan. Kahit anong gawing pagtatalo o pag-uusap tungkol sa scrapping of the pork ng mga mambabatas, kung ang bilyong pisong Intelligence and Discretionary fund naman ng President ay hindi masisita. Talagang masisita nga ito. Bilyong piso ang Discretinary Fund ni PGMA. Bilyong piso din ang kanyang Intelligence Fund. Bakit hindi ka naman magpakita ngayon PGMA ng iyong gilas at manggaling sayo muna na tatanggalin mo ang inyong Intelligence and Discretionary Funds. Sa ganitong paraan baka magsunuran ang mga mambabatas sa mababa at mataas na kapulungan. Ngayon panahon ng taghirap, hindi kaya maganda na TANGALIN ANG PORL BARREL NG MGA MAMBABATAS, ANG INTELLIGENCE AND DISCRETIONARY FUNDS NG PANGULO, ANG IRA NG MGA MAYORS. MAS MABILIS NA TATANGGAPIN NI JUAN ANG BAGONG MGA BUWIS NA GUSTO NINYONG IPATUPAD! PARA SA ANUMANG COMMENTS O REACTIONS, MAARI KAYONG TUMAWAG SA &amp;quot;CALVENTO FILES&amp;quot; 7788442. MAARI DIN KAYONG MAGTEXT SA 09213263166. (Kung kayo ay mapupunta sa ROCKWELL CINEMAS, makikita ninyo ang maganda at maayos na pamamalakad ng kanilang mga sinehan. Ito ay dahil na rin sa theater manager na si Mr. SI JOHN ENDRIGA at si JOSIE LIZARDO. Mabuhay kayo JOHN AND JOSIE!)</body>
<link>http://www.philstar.com/Article.aspx?articleId=264900&amp;publicationSubCategoryId=94</link>
</article>
<article>
<title>Resignation galore</title>
<author>AKSYON NGAYON Ni Al Pedroche</author>
<date>
<month>September</month>
<day>16</day>
<year>2004</year>
</date>
<body>USO yata sa gobyerno ngayon ang pagre-resign ng mga opisyal. Halos magkasabay na nagbitiw sa tungkulin ang hepe ng National Treasury at Presidente ng NAPOCOR. Pati hepe ng Bureau of Correction ay nagbitiw na rin. Ano ito, abandoning a sinking ship? Pero ang hindi ko maintindihang resignation ay ang kay Rep. Antonio Diaz ng Zambales na ilang araw lamang ang lumipas ay kaniyang binawi. Nakakahiya! Dapat itawag sa kanyay Kongresman Atras-Abante. Tama ang panukala ng House ethics committee na siyasatin si Diaz. Ano ang tunay niyang motibo sa pagbibitiw. Bakit ginawa mo iyan Kongresman? Baka isipin ng tao na nagpapa-drama epek ka para sumikat. Tapos may mga trak-trak kang constituents na dumagsa para pigilin kuno ang resignation mo. Ibang signal ang ibinibigay niyan sa taumbayan eh. May mga lumalabas na balita na kaya nagtamporerong itong si Kongresman ay dahil hindi naibigay sa kanya ang inaawitang posisyon sa Kongreso. Unang-una, ang resignation ng elected official, maliban kung may matibay na dahilan ay mali. Halal siya ng taumbayan, tapos sa mababaw na dahilan ay bigla siyang aalis. Baka may ground diyan para ka kasuhan Kongresman. Ipinagkatiwala ng tao ang kanilang boto sa iyo tapos i-aabandona mo? Sabi ni Kongresman, hindi na raw puwedeng ikarangal ang maging isang mambabatas. Dapat noon pa man ay alam na niya ito. Bakit siya kumandidato? Pero kahit mali ang resignation ni Kongresman, wala siyang masilungan. Nang bawiin niya ang pagbibitiw, lalu siyang lumitaw na kahiyahiya at walang prinsipyo. Sabagay, totoong pumangit ang imahe ng Kongreso. Nandidiyan ang ugly issue na may mga mambabatas na pumapatol sa mga female escorts na nagbebenta ng panandaliang aliw. Banas na rin ang tao dahil imbes na gumawa ng mabuting batas para sa taumbayan, nagiging forum for grandstanding ang bulwagan ng Kongreso. Sino ang hindi maaasar, i-aanunsyong wala nang pork barrel nun pala binago lang ang pangalan. Kaya nga balak umupa ng PR firm ng Kongreso para pagandahin ang image nito. Anoh!!? Magsitigil nga kayo. Pera na naman ni Juan dela Cruz ang gagastusin niyo?! Gumawa na lang kayo ng kapakipakinabang sa bayan at hindi na kailangan ang PR-PR na iyan. The good action will speak for itself. May fiscal crisis na nga, uupa pa ng PR consultant? Nasaan ang kahihiyan ninyo ha!</body>
<link>http://www.philstar.com/Article.aspx?articleId=264999&amp;publicationSubCategoryId=94</link>
</article>
<article>
<title>Paglilitis sa sariling wika (2)</title>
<author>IKAW AT ANG BATAS Ni Jose C. Sison</author>
<date>
<month>September</month>
<day>16</day>
<year>2004</year>
</date>
<body>KARUGTONG ito ng talumpati ni Vice President Noli de Castro nang ilunsad ang aklat ni Judge Cezar C. Peralejo na English-Filipino Revised Rules on Civil Procedure noong Agosto 30, 2004. Nauunawaan &amp;quot;Sa aking karanasan sa broadcast media at sa deka-dekadang inilagi ko sa radyo at telebisyon, personal kong naranasan kung gaano kahalaga ang sariling wika sa pagkakaunawaan ng lahat ng sector ng lipunan. Walang halaga ang isang napakagandang kathang-isip, kung hindi ito mauunawaan ng nakararami sa ating mga kababayan. At malaki ang maitutulong dito ng sariling wika. Noong ako ay nagsisimula pa lamang, sa wikang Ingles ang mga primetime news. Kaya hindi nakapagtataka ang kakulangan ng malasakit ng nakararami sa ating mga kababayan sa mga nagaganap noon sa ating lipunan. Subalit nang isalin na ang TV Patrol sa wikang Filipino, nabago ang newscasting sa bansa. At biglang nagising ang ating mga kababayan sa kahalagahan ng mga balita sa kanilang pang-araw-araw na buhay.&amp;quot; Pambuklod &amp;quot;Isa sa mga gamit ng wika ay ang pag-isahin ang samut saring bahagi ng isang bansa. Kung maisasa-Filipino ang lahat ng aklat pambatas, tiyak mapapalapit ang mga tao sa katuturan at kahalagahan ng batas.&amp;quot; Pangkatarungan &amp;quot;Matibay ang aking paniniwala na kapag makatarungan ang isang bansa, mabilis din ang pag-unlad nito.&amp;quot; Bakit isinalin sa Filipino ang rules of court? &amp;quot;Isinalin ni Hukom Peralejo sa Filipino ang Mga Tuntunin ng Hukuman bilang tugon sa hangarin ng ating saligang batas. Hangad ng ika-anim na seksyon ng pang-labing-apat na artikulo ng ating Saligang Batas na ibunsod ng pamahalaan ang wikang Filipino para ito ang maging wikang panturo at pangkomunikasyon sa buong bansa. Nakatataba ng puso ang malaman na ipinalimbag ng UP College of Law ang aklat na ito hindi lamang dahil sa pagnanais na gawing Filipino ang wikang pangkumunikasyon sa hukuman, ngunit para rin mawala ang agam-agam ng nakararami sa ating mga kababayan sa sistema ng ating paglilitis at nang sa gayon, manumbalik ang pagtitiwala ng bayan sa hukuman at sa mga hukom.&amp;quot; Halaga ng wikang Ingles &amp;quot;Sa paglilinang natin ng ating sariling wika, hindi naman dapat na kalimutan natin ang wikang Ingles. Tanyag ang kakayahan ng Pilipino sa wikang Ingles. Para sa akin, hindi kabalintunaan ang paglinang at pag-unlad ng wikang Filipino at ang pagpapasigla ng ating kakayahan sa wikang Ingles. Bagkus, ang paggamit natin ng wasto sa parehong wika ay magpapabilis lamang sa tuluyang pagyaman ng ating wikang pambansa. Sa pagsusulong ng ating sariling wika bilang kasangkapan sa pagpapalaganap ng katarungan sa ating bayan, makakaasa po kayo na lagi pong nasa inyong likod, ang inyong lingkod at ang aking tanggapan bilang Pangalawang Pangulo ng bayan.&amp;quot;</body>
<link>http://www.philstar.com/Article.aspx?articleId=265011&amp;publicationSubCategoryId=94</link>
</article>
<article>
<title>Republika ng Sugal (2)</title>
<author>PANAGINIP LANG Ni Nixon T. Kua</author>
<date>
<month>September</month>
<day>16</day>
<year>2004</year>
</date>
<body>AGAD kong sinundan ang tungkol sa nalalapit na pagbabago ng pangalan ng ating bansa mula sa Repulika ng Pilipinas to Republika ng Sugal at ang pagtawag sa atin mula Pilipino papuntang Sugarol dahil sa tuluyang pagiging inutil ng kasalukuyang administrasyon sa paglaganap ng lahat ng uri ng sugal. Patuloy ang pagkabigo ng Philippine National Police (PNP) sa pagpigil sa jueteng sa kadahilanang naparaming tiwaling opisyal ang nakikinabang, ganoon din sa lahat ng iba pang uri ng sugal gaya ng tsipipay na sakla na tiyak protektado rin ng ilang tiwaling opisyal at iba pang uri ng illegal na sugal pati na ang pabingo-bingo at pusoy o tong-its sa kanto ng mga kalye. Puwera pa riyan ang mga tayaan sa ending, last two at iba pang mga illegal na sugal na hinuhuli lang kung kelan gustong maghanap ng konting kokotongan ang ilang pulis o di kayay magpapasikat sa media na merong panibagong kampanya. Sa nakaraang column ay binanggit ko ang ginawa ng Pagcor na palawigin ang mga casino sa buong bayan, kasama na riyan ang mga slot machines arcade na nagsulputang parang kabute sa buong Metro Manila at tinabihan na ang ilang paaralan at pati na ang ilang simbahan. Puwera pa riyan ang planong pag-convert into a mini Las Vegas sa malaking bahagi ng reclaimed area sa may Diosdado Macapagal Highway. Nakipagkutsaba na ang ilang mga miyembro ng administrasyon, hindi pa lang natin matiyak kung hanggang kanino aabot dahil Presidential Adviser pa ang sumalubong kay Stanley Ho ang gambling Lord ng Macau. Plano rin ng katakut-takot na imbitasyon para sa mga opinion makers, kasama na raw ang ilang taga-media sa Macau upang matulungan silang &amp;quot;maintidihan bakit walang masama sa casino&amp;quot; at ng sa ganoon ay mabawasan ang bilang ng mga kumokontra ng conversion ng bansa natin into Republic of Sugal. Tandaan nyo ho, huwag nyong ibenta ang kaluluwa sa demonyo, kahit gaano kalaki ang tanggapin nyo riyan, hindi nyo madadala sa hukay ang salapi nyo. Ganuon din ang Philippine Charity Sweepstakes Office (PCSO) na hindi pa nakuntento sa lotto at gusto namang lumaganap ang Keno. Karamihan sa binanggit ko ay alam na ng karamihan, pero minarapat nating ulitin kahit na nagmumukha na tayong makulit dahil mahirap nang makalusot ang iba pang plano nila upang palawigin ang industriya ng sugal dito sa ating bansa. Marami rin tayong nakaligtaang ikuwento sa inyo, kasama na ang hotel diyan sa may Pedro Gil na hindi pa nagtatagal na bukas pero obvious na ang buong operation ay para sa casino lamang. Pilit ding tinatago kung sino ang tunay na may-ari nito, napakarami kasi ng layer ng front nito pero sa kahuli-hulihan ay yun ding taga-Macau ang may-ari na nito. Lutong Macau na nga. Wala pa ring humpay ang plano ng Pagcor na dagdagan ang kanilang mga outlet sa probinsiya at nakikipagkutsaba pa sa ilang mga gobernador at mga opisyal ng Turismo upang ma-justify ang pagbubukas nito. Ewan ko lang kung turista o mga kababayan nating Pinoy este Sugarol ang magsisipasok diyan. Alam naman nating maraming mga nauulilang asawa ng mga overseas Filipino workers ang nalululong sa mga casino, lalo na sa mga slot machines. Habang naghihirap ang kanilang asawa, sila naman ay nilulustay ang perang dugo ang pinuhunan sa mga casino na pinatatakbo at pag-aari ng gobyerno ng Republika ng Sugal. Sana kung ang mga maglalaro lang ay mga dayuhan ay okay lang, wala akong pakialam sa kanila kaso nga lang karamihan ho sa mga nasisirang mga pamilya dahil sa pagsusugal sa mga casino ay pamilyang Pinoy at hindi pamilyang Sugarol. Dahil diyan, napapanahon ho na pigilan natin ang lahat ng mga sugal na yan at dapat siguro mag-umpisa tayo sa Pagcor at PCSO. Bagamat ilang taon pa bago mag-expire ang franchise ng Pagcor, panay na ho ang kilos nila para maagang ma-renew. Tanong ninyo bakit gusto nilang mapaaga, natural magandang pagkakataon ngayon, magulo ang bansa, daming crisis at bubuhusan lang nila ng ibat ibang social assistance kuno ay maraming masisilaw na opisyal at mamamayan. Kaso tayo ho, alam nating hindi dapat, kinabukasan na ng bansang Pilipinas ang nakasalalay at wala tayong planong tawaging citizen ng Republic of Sugal. Sa pagkakaalam natin tayoy Pilipino at hindi Sugarol. Kayo ho, payag ba kayong tawagin kayong Sugarol, text lang ng inyong kasagutan sa 09272654341. * * * Para sa anumang reaksyon, sumulat lang sa nixonkua@yahoo.com o kayay mag text sa 09272654341. Mapapakinggan nyo rin po ang inyong lingkod sa DZEC 1062 mula 4:30 hanggang 6:00 ng hapon, Lunes hanggang Huwebes.</body>
<link>http://www.philstar.com/Article.aspx?articleId=265021&amp;publicationSubCategoryId=94</link>
</article>
<article>
<title>Eight O'Clock Story (Huling Bahagi)</title>
<author>BAHALA SI TULFO Ni Ben Tulfo</author>
<date>
<month>September</month>
<day>17</day>
<year>2004</year>
</date>
<body>KINAKAILANGANG umpisahan na ng Bureau of Internal Revenue (BIR) ang kanilang seryosong trabaho na makalikom ng pondo ang ating bansa. Ngayong nalalagay ito sa fiscal deficit. Hinahamon namin ang mga taga-BIR na umpisahan na ang kanilang wastong trabaho. Dapat agad silipin ng BIR ang mga buwis na binayad ni Dante Go. Partikular na nung naibenta niya ang Sugarland Corporation na may gawa ng Eight OClock orange juice noon sa halagang P1.9 billion, gayong ang tunay na halaga nito ay P150 million lamang. Eto ang problema sa mga negosyanteng Intsik tulad nitong mandurugas na si Dante Go, isama na natin ang number 1 smuggler sa ating bansa na si Lucio Lao Co, ayon na mismo kay Senator Alfredo Lim sa naganap na Senate Hearing kamakailan lang. Marami pa ang mga manggagantsong negosyanteng malalapit daw sa Malaca&amp;ntilde;ang na ayaw magsibayad ng tamang buwis. Ilan sa kanila ay yung mga hipokritong agad tumugon sa panawagan ng Malaca&amp;ntilde;ang na mag-ambag ng donasyon sa Bayanihan Fund. Kahit na mag-ambag ang mga ito ng milyun-milyong piso, wala ito sa katiting ng mga bilyones na kanilang nanakaw, pagsama-samahin na natin. Tama ang sinabi ni LANCE GOKONGWEI, hindi sagot ang mga milyones na donasyon para sa bansa. Kailangan daw lang ay magsipagbayad ng tamang buwis ang mga negosyanteng tulad ni Dante Go, Lucio Co, et. al. * * * Narito ang isang mensahe na gusto naming ipaabot diretso kay Dante Go sa natitirang espasyong ito Dati rin po akong displayer ng TANG sa Unimart. Tumpak kayo Mr. Ben Tulfo sa sinabi nyo tungkol kay Dante Go. Standard Operating Procedure (SOP) sa kanila yung magnakaw ng espasyo sa eskaparate ng TANG noon. Pag hindi nagawa ng ahente, displayer o coordinator ng Eight OClock noon na pag-aari ni Dante, tanggal siya sa kanyang trabaho. Gawain nitong si Dante Go na pumunta sa mga supermarket. Dinuduro ang mga displayer ng TANG. Bukambibig nitong si Dante, magkano ka ba? Kaya naman yung mga alipores na sipsip kay Dante Go ay ganon din kabastos ang ugali. (name and cellphone number withheld). Nagpapasalamat ako sa sangkaterbang mga impormasyong nagdagsaan sa BAHALA SI TULFO tungkol sa pandurugas ni Dante Go sa ating gobyerno. Kasalukuyan namin itong pinag-aaralan at iniimbestigahan pa. Hindi dito nagtatapos ang aming paglalantad. * * * BITAG hotline numbers para sa mga NAAABUSO, NAAAPI, at BIKTIMA ng PANLOLOKO o anumang uri ng katiwalian, tumawag sa mga numerong ito 932-8919/932-5310 at mag-text sa 0918-9346417. Panoorin ang BAHALA SI TULFO live sa UNTV 37, Monday-Friday, 9:00-10:00 ng umaga.</body>
<link>http://www.philstar.com/Article.aspx?articleId=265116&amp;publicationSubCategoryId=94</link>
</article>
<article>
<title>'R-18'</title>
<author>CALVENTO FILES Ni Tony Calvento</author>
<date>
<month>September</month>
<day>17</day>
<year>2004</year>
</date>
<body>ITONG MGA NAKARAANG LINGGO, NAGING MAIINIT ANG TALAKAYAN TUNGKOL SA IGINAWANG PAGBABAWAL NG SM CINEMAS NG PAGPAPALABAS NG MGA PELIKULANG ANG RATING AY R18. UNA NANG NAAPEKTUHAN AY ANG MGA BOLD O SEXY MOVIES SA DESISYON NI HENRY SY, MAY-ARI NG SM DEPARTMENT STORE CHAIN. Umani ng puri ang hakbang na ito mula sa maraming mamamayan. Maganda raw upang ang kanilang mga anak na madalas magpasyal sa mga malls ay hindi makakita ng mga billboards kung saan halos hubad na babae, mga malalaswang titulo, mga litratong nagpapakita ng ibat ibang eksena ng love scenes na nilalaman ng pelikulang pinalalabas sa loob ng sinehan. Nagkaroon pa nga ng baliktaktakan hindi lamang sa dyaryo kundi sa telebisyon ang mga pabor dito at ang mga hindi pabor na pinangungunahan na rin ng mga sexy stars at mga advocates ng &amp;quot;no censorship system.&amp;quot; Lumalabag ba sa ating karapatan ang ginawa ng SM sa pagbabawal ng pagpapalabas ng mga R18 films sa kanilang lampas sa 100 cinemas? Sa palagay ko ay hindi. Hindi dahil ang SM ay merong sariling patakaran na gustong ipatupad ayon na rin sa kagustuhan ng may-ari. Kayo ba sa bahay ninyo, payag ba kayo na diktahan ng ibang tao sa gusto ninyong ipatupad na patakaran? For as long as it is not illegal or immoral, we have the right to impose what we feel is best in our very own homes. Ang isyung ito, ang pagpapalabas ng mga sexy (iba ang tawag dito ay Bomba films) ay hindi na bago. Mula pa nung dekada 70 nauso na ang mga bomba films. Mga artistang namayagpag tulad nila Rizza, Rosanna Ortiz, Rosanna Marquez, Daria Ramirez, Merle Fernandez, Joy Sumilang, Maureen Mauricio, Cristina Crisol, mga Cola beauties gaya ni Sarsi Emmanuel, Pepsi Paloma at marami pang iba. Hindi naman tuuyang nawala ang paglaganap ng sexy movies. Bakit? Dahil maliit ang budget subalit malakas ang kita sa takilya lalung-lalo na sa probinsya. Ngayon naman ay sina Diana Zubiri, Francine Prieto, Juliana Palermo, Ara Mina at ang oooo, mga naglalakihang @#$% ng mga Viva Hot Babes. Ito ang dahilan kung bakit halos patay na yata(?) ang movie industry natin dahil kung bakit nagdadalawang isip ang mga producers na kahit gustong gumawa ng dekalidad na pelikula, malaki ang budget, matapatan lang ng isang sexy movie, taob na sa takilya. Patay na ang kanilang investment. Anong panama ng ilang goons na napapatay dahil naunahan sa pagbunot ng baril nila FPJ, Bong Revilla, Rudy Fernandez at iba pang action stars sa pagpunit naman ng panty ng isang sexy star sa isang mainit na &amp;quot;rape scene o love scene?&amp;quot; Sa isang interview sa telebisyon, sinabi ng representative ng SM cinemas na hindi nga raw kumikita ang mga pelikulang R18. Anong ibig sabihin ba nito? Kaya ba nila ipinagbawal ang pagpapalabas nito ay dahil nalulugi ang kanilang theatro sa tuwing may booking ng R18 na pelikula? Karamihan sa mga small budget films, na sexy o R18, gawa ng mga malalaking production outfits. It has been a common practice that they dangle o bargain big movies, gaya ng FPJ, Dolphy, Bong Revilla movies na may kasamang package. Kung baga, kung gusto mong maibook ang mga pelikulang ito, kailangan mo ring kunin ang maliit na pelikulang ito. This is a booking scheme para hindi tanggihan ang maliit na movie ng higanteng production outfit. Alam ng mga theater owners ang sinasabi ko. Talaga bang concerned ang SM sa mga kababayan natin o ang kanilang kita ang iniisip kaya ipinagbawal ang R18? Diba sabi nila hindi nga raw kumikita ang R18 movies. Ito ba ay paraan para umiwas sa pambrabraso ng mga movie production outfits na merong mga malalaking pelikula na I-book din nila ang mga &amp;quot;quickie movies&amp;quot; nila? Ano ba talaga Mr. Henry Sy. Ano ang totoo. Are you disguising everything under the mantle of moral guardianship ang isyung ito? Mga kaibigan, nung nakaraang ilang dekada, nagkaroon ng isang theatro kung saan maaring ipalabas ang mga bold o sexy movies na gawa ng mga producers. Ito ay sa Film Center of the Philippines. Si Mr. Johnny Litton ang director dito sa FCP. Bakit hindi buhayin ang pagpapalabas sa mga ilang piling theatro lamang sa Metro Manila, kung saan maaari magpalabas ng ganitong pelikula para sa mga mahilig manood. Taasan ang admission at ang amusement tax. Sa ganitong paraan, makalikom pa ng pera para sa gobierno. Sa ibang bansa, meron talagang area kung saan nagpapalabas sila ng adult films. Bakit hindi pwede dito. I-contain lamang ito para malayo sa ating mga anak, sa eskwelahan at mga places o worship. Wala ng maaaring magsabi na censorship ito and it is a curtailment of our rights to self regulation. To be able to chose the kind of movies we would like to see and not let anyone else dictate on us or ram it down our throats. KAYO, SANG-AYON BA KAYO DITO? PARA SA ANUMANG COMMENTS O REACTION MAARI KAYONG TUMAWAG SA &amp;quot;CALVENTO FILES&amp;quot; 7788442. MAARI DIN KAYONG MAGTEXT SA 09193263166.</body>
<link>http://www.philstar.com/Article.aspx?articleId=265140&amp;publicationSubCategoryId=94</link>
</article>
<article>
<title>Chronic lymphatic leukemia at ang thyroid cancer</title>
<author>WHAT'S UP DOC? Ni Dr. Tranquilino Elica&amp;ntilde;o Jr.</author>
<date>
<month>September</month>
<day>19</day>
<year>2004</year>
</date>
<body>KARANIWANG sintomas ng CLL (Chronic lymphatic leukemia) ay ang pagkakaroon ng lagnat, pagpapawis, hindi maipaliwanag na pagbaba ng timbang, pabalik-balik na infections, pagiging asymptomatic, pagkakaroon ng sintomas ng anemia at dumaranas ng painless lymphadepathy. CLL is a neoplastic proliferation of the same cell type as lymphocyticlymphoma the differentiating feature being the extent of bone marrow infiltration. Because CLL has a long indolent course, in most patients treatment is only considered when symptomatic. Ang paggamot sa pamamagitan ng oral chemotheraphy kung saan ginagamit ang chlorambucil at cyclophosphamide ay napatunayang may magandang resulta. Maaaring itigil ang paggamit ng mga nabanggit na gamot pagkaraan ng ilang buwan kapag ang white blood count ay tumaas ganoon din naman ang iba pang local symptoms. Maari ring gumamit ng steroid kapag ang disease ay refractory. Low dose radiation will result in rapid shrinkage of enlarged node masses or spenomegally. Ang doses na 20 hanggang 30 or 30 Gy over 2 sa loob ng tatlong linggo ay tama lamang. Sa kabilang dako, karaniwang palatandaan naman ng pagkakaroon ng thyroid cancer ay ang pagkakaroon ng bukol sa leeg. Ang bukol ay nasa isang bahagi ng leeg at gumagalaw lalo na kapag lumulunok o kumikilos ang dila. Ang bukol ganoon man ay hindi masakit. Palatandaan din ang pagkakaroon ng paos na boses at ang kahirapan sa paglunok o ang tinatawag na dysphagia. Nangyayari ang dysphagia kapag masyado nang malaki ang tumor. Palatandaan din ang pagtatae (diarrhea) lalo na kung ang pasyente ay may tinatawag na medullary carcinoma. Nangyayari ito dahil sa secretion ng prostaglandins sa tumor.</body>
<link>http://www.philstar.com/Article.aspx?articleId=265247&amp;publicationSubCategoryId=94</link>
</article>
<article>
<title>Ang di matapat na katiwala</title>
<author>ALAY-DANGAL Ni Fr. Jose C. Blanco, S.J.</author>
<date>
<month>September</month>
<day>19</day>
<year>2004</year>
</date>
<body>ANG Ebanghelyo ngayon ay tungkol sa isang lalaking inabuso ang pagkabukaspalad ng kanyang amo. Basahin ang Lukas 16:1-13. &amp;quot;Sinabi rin ni Jesus sa kanyang mga alagad, May isang mayaman na may isang katiwala. Isinumbong sa kanya na nilulustay nito ang kanyang ari-arian. Kayat ipinatawag niya at tinanong &amp;quot;Ano ba itong naririnig ko tungkol sa iyo? Isulit mo sa akin ng buo ang pangangasiwa mo sa aking ari-arian pagkat mula ngayon ay hindi na ikaw ang katiwala ko.&amp;quot; Sabi ng katiwala, &amp;quot;Aalisin na ako ng aking panginoon sa pangangasiwa. Ano ang gagawin ko? Hindi ko kayang magbungkal ng lupa; nahihiya naman akong magpalimos. A, alam ko na ang aking gagawin! Maalis man ako sa pangangasiwa, may tatanggap din sa akin sa kanilang tahanan.&amp;quot; Isa-isa niyang tinawag ang mga may utang sa kanyang panginoon. Tinanong niya ang una, &amp;quot;Gaano ang utang mo sa aking panginoon?&amp;quot; Sumagot ito, &amp;quot;Saandaang tapayang langis po.&amp;quot; &amp;quot;Heto ang kasulatan ng iyong pagkakautang. Dali! Maupo kat gawin mong 50,&amp;quot; sabi ng katiwala. At tinanong naman niya ang isa, &amp;quot;Ikaw, gaano ang utang mo?&amp;quot; Sumagot ito, &amp;quot;Sandaang kabang trigo po.&amp;quot; &amp;quot;Heto ang kasulatan ng iyong pagkakautang,&amp;quot; wika niya. &amp;quot;Isulat mo, 80.&amp;quot; Pinuri ng panginoon ang mandarayang katiwala dahil sa katalinuhang ipinamalas nito. Sapagkat ang mga makasanlibutan ay mas mahusay gumawa ng paraan kaysa mga maka-Diyos.&amp;quot; &amp;quot;At nagpatuloy si Jesus sa pagsasalita, Kaya sinasabi ko sa inyo: Gamitin ninyo sa pakikipagkaibigan ang kayamanan ng sanlibutang ito. Maubos man itoy may tatanggap naman sa inyo sa tahanang walang hanggan. Ang mapagkakatiwalaan sa maliit na bagay ay mapagkakatiwalaan din sa mala-king bagay; ang mandaraya sa maliit na bagay ay mandaraya rin sa malaking bagay. Kung hindi kayo mapagkatiwalaan sa mga kayama-nan ng sanlibutang ito, sino ang magtitiwala sa inyo ng tunay na kayamanan? At kung hindi kayo mapagkakatiwalaan sa kayamanan ng iba, sino ang magbibigay sa inyo ng talagang para sa inyo? &amp;quot;Walang makapaglilingkod nang sabay sa dalawang panginoon. Sapagkat kapopootan niya ang isa at iibigin ang ikalawa, paglilingkuran nang tapat ang isa at hahamakin ang ikalawa. Hindi ninyo mapaglilingkuran nang sabay ang Diyos at ang kayamanan.&amp;quot; Hindi natin maaaring gawin ang kayamanan bilang ang ating unang mahal. Ang Diyos ang ating dapat una at pangunahing dapat pagkaabalahan. Sumunod sa Diyos, ang isang tao ay maaaring magnegosyo, maghanapbuhay at suportahan ang kanyang pamilya. Datapwat may mga taong maaaring maging abala sa kanilang hanapbuhay na wala na silang panahon para sa kanilang asawa at mga anak. Ni wala na rin silang panahon para sa kanilang mga sarili. May mga kilala akong mayayamang tao. May panahon sila para sa kanilang negosyo o hanapbuhay. Ngunit may panahon pa rin sila para sa kanilang pamilya. May panahon silang magsimba lalo na kung Linggo. May panahon silang magliwaliw, maglibang. May panahon sila para sa Diyos. At may panahon din sila para sa kanilang mga sarili.</body>
<link>http://www.philstar.com/Article.aspx?articleId=265259&amp;publicationSubCategoryId=94</link>
</article>
<article>
<title>EDITORYAL  Taasan ng tax ang yosi para makaiwas sa bisyo</title>
<author></author>
<date>
<month>September</month>
<day>26</day>
<year>2004</year>
</date>
<body>ISANG magandang paraan para makaiwas sa bisyong paninigarilyo ang maraming Pinoy ay ang itaas ang tax sa produktong sigarilyo. Isagad ang taas para kakaunti na lamang ang bumili. Sa tax na manggagaling sa sigarilyo kunin ang karagdagang kakulangan sa pondo ng bansang ito na nakaharap ngayon sa financial o fiscal crisis. Huwag sa ibang produkto na kagaya ng tubig, text messaging at iba pa na babawiin lamang ng kapitalista sa kawawang mamamayan. Kung ang sigarilyo ang tataasan ng tax, makaiiwas pa sa pagkakasakit ang marami. Kapag minahalan ang sigarilyo, tiyak na marami ang mapipilitang itigil na ang bisyong ito at makalilig-tas sila sa pagkakasakit. Malaking tulong din sa gobyerno sapagkat hindi na gagastos nang malaki sa mga pampublikong pagamutan na kadalasang takbuhan ng mga maysakit sa baga o iba pang sakit na dulot ng paninigarilyo. Ayon sa isang report, 20,000 ang namamatay taun-taon dahil sa paninigarilyo. Kadalasang sakit sa baga ang tumatama sa mga naninigarilyo at ang matindi pa nagkakaroon din ng sakit ang mga nakakalanghap ng second smoke. Nakahihindik kung ang mabiktima ay hindi naman naninigarilyo kundi nakalanghap lamang mula sa usok ng isang sugapa sa sigarilyo. Nakukuha rin sa paninigarilyo ang mga sakit na cancer sa bibig, lalamunan, katarata, sakit sa puso, at nagkakaroon ng depekto ang sanggol na nasa sinapupunan ng inang naninigarilyo. Dalawang kongresista ang naghain ng batas para taasan ng tax ang sigarilyo. Sila ay sina Cavite Rep. Crispin Remulla at Eastern Samar Rep. Marcelino Libanan. Isinusulong ng dalawa ang P2 tax sa bawat pakete ng sigarilyo. Inihain din ni Libanan na maging uniform ang tax sa lahat ng brand ng sigarilyo. Pantay-pantay na. Sa umiiral na tax, mas mataas ang sikat na brand kaysa sa mga hindi kilalang brand. Kapag napatawan ng karagdagang tax ang sigarilyo kikita ang pamahalaan ng P9 bilyong buwis. Malaking tulong ito sa bansa na naghihirap at hindi malaman kung saan hahagilap ng pondong pambayad sa mga pagkakautang. Maganda ang layunin ng pagpapataw ng tax sa sigarilyo at magiging doble ang pakinabang. Kikita na ang gobyerno ay maililigtas pa ang marami sa pagkakasakit dulot ng pagyoyosi. Ito ang dapat pagsikapang maipatupad sa lalong madaling panahon. Suportahan ang batas ng dalawang kongresista.</body>
<link>http://www.philstar.com/Article.aspx?articleId=265367&amp;publicationSubCategoryId=94</link>
</article>
<article>
<title>Alay sa PGH</title>
<author>BANTAY KAPWA Ni Cielito Mahal Del Mundo</author>
<date>
<month>September</month>
<day>26</day>
<year>2004</year>
</date>
<body>ANG Philippine General Hospital ay itinatag noong 1910 at nagdiriwang ngayon ng ika-87 anibersaryo. Tinaguriang The countrys biggest tertiary hospital inilunsad ang ALAY SA PGH fund raising campaign para massive renovation ng ospital. Ang BANTAY KAPWA ay nakiisa sa naturang launching program. Ayon kay Dr. Carmelo Alfiler, director ng PGH, unang irerenovate ang historical Pharmacy Building. Gagawing moderno ang gusali na kumpleto sa pasilidad na tutugon sa mga maysakit na pasyente lalo na iyong mahihirap. Sinabi ni Dr. Gregorio T. Alivior Jr. pangulo ng PGH Medical Foundation Incorporated na marami na ang nangako na tutulong sa paglikom ng pondo para sa proyekto. Saksi ang BANTAY KAPWA sa pledges na umaabot sa milyong piso buhat sa mga pharmaceutical companies at ceremonial donors. Kasama rin sa fund drive ay ang pagpopondo sa bibilhing modernong kagamitan sa panggagamot. Dalawang malalaking event ang gaganapin sa Nobyembre kaugnay sa fund drive at itoy ang natatanging golf tournament at fashion shoe na nasa pangangasiwa ng magagandang socio-civic lenders na sina Ms. Cory Quirino at Ms. Lolita Escobar-Mirpuri.</body>
<link>http://www.philstar.com/Article.aspx?articleId=265380&amp;publicationSubCategoryId=94</link>
</article>
<article>
<title>Hustisya ang isinisigaw ng Monomer Sugar Central workers</title>
<author>BANAT NI BATUIGAS Ni Bening Batuigas</author>
<date>
<month>September</month>
<day>26</day>
<year>2004</year>
</date>
<body>DUMULOG kina President Arroyo, Interior Secretary Angelo Reyes at PNP chief Dir. Gen. Edgar Aglipay ang kinatawan ng aabot sa 400 workers ang nasarang Monomer Sugar Central sa Dumalag, Capiz para iparating ang kanilang hinaing laban sa mga tauhan ni Chief Supt. George Alino, ang director ng PNP sa Western Visayas. Nagkaisa ang mga workers na i-exhaust muna ang lahat ng efforts para magkaron ng hustisya ang kanilang ipinaglaban sa mga sangay ng ahensiya ng gobyerno. Kung sabagay, hindi magiging maganda ang patutunguhan ng kanilang pakikibaka kung sa mga komunista sila lalapit eh sila nga mismo ay nagtatago rin, di ba mga suki? Ang sulat ng mga workers ay natanggap ng opisina ni Aglipay noong Sept. 13, ang kay Secretary Reyes ay nang sumunod na araw samantalang ang kay President Arroyo ay tinanggap ng opisina ni Executive Secretary Eduardo Ermita noong Sept. 23. Sa ngayon, naghihintay na lamang ang mga workers ng mga aksiyon nina Arroyo, Reyes at Aglipay at handa na silang ipresinta ang mga dokumento nila para makuha na nila ang nararapat na sa kanila, he-he-he! Magkakaroon din ng linaw ang kaso na ito ng mga workers sa susunod na mga araw. Sa kanilang sulat, ipinaliwanag ng mga workers kung paano pabagu-bago ang desisyon ni Alino ukol sa kanilang kaso. Inaamin nila na may paghahabol ang Philippine National Bank (PNP) sa mga ari-arian ng Monomer nga subalit nauna umanong inilabas ni Labor arbiter Danilo Acosta ang writ of execution kung saan nagsasaad na maari nilang ibenta ang mga kagamitan sa planta para mabayaran ang sick leave, retirement pay at back wages nila na aabot sa P26 milyon. Nabanggit sa naturang writ ang 17 departments at kagamitan ng sugar central na maaring ibenta ng mga workers sa mataas na bidder. Lalong tumibay ang tsansa ng mga workers ng katigan kamakailan ng Court of Appeals 20th Division ang ipinaglaban nila. Kung ayaw ni Alino na tulungan sila, sana magising ng maaga sina President Arroyo, Sec. Reyes at PNP chief Aglipay para ma-convert nila sa pera ang mga kagamitan at ng may pangtustos naman sila sa pang-araw-araw na gastusin ng kani-kanilang pamilya. Ang dalangin nila sana ay may panggastos sila sa darating na Christmas bago abutin sila ng tag-gutom. Kahit ang mga regional sheriff ay pumapayag na i-execute na ang order ng National Labor Relations Commission (NLRC) sa Iloilo pero hindi nila magagawa ito kung walang pulis na kasama dahil may 40 security guards na nagbabantay ng planta sa Dumalag. Ayon sa mga workers may order umano ang pamunuan ng PNB na huwag papasukin kahit sino at kung may mangahas man ay paputukan na. Kasi nga ayon sa taga-PNB mga illegal ang NLRC at court decisions na hawak ng mga workers. Ano ba yan? Inaamin ng mga workers na nagsampa ang PNB ng kasong robbery sa Mambusao RTC laban sa tatlong sheriff na tumutulong sa kanila. Pero sa tingin nila harassment lang ang kaso para tumigil na rin ang mga sheriff sa pagtulong sa kanila. At sino pa ang mag-iimplement ng NLRC order kung wala ng pulis at sheriff na tutulong sa kanila? Tanong nila. Mahirap talaga magkaroon ng hustisya ang mga mahihirap sa bansa natin, anila!</body>
<link>http://www.philstar.com/Article.aspx?articleId=265383&amp;publicationSubCategoryId=94</link>
</article>
<article>
<title>EDITORYAL  Textbulok para sa mga estudyante</title>
<author></author>
<date>
<month>September</month>
<day>29</day>
<year>2004</year>
</date>
<body>HINDI na nakapagtataka kung maraming estudyante ngayon ang bumabagsak at hindi kaya ng kanilang utak na makapag-high school. Bukod sa mahihina ang guro, palpak din ang mga textbooks. Ngayon ay kailangan pang dumaan sa &amp;quot;bridge program&amp;quot; para lamang makaakyat sa first year. Nakaaawa naman ang mga estudyanteng inaasahan ng mga magulang na maraming nalalaman at sa hinaharap ay magdadala sa kanila sa tagumpay. Ang kahinaan o kabobohan ng mga estudyante ay hindi lamang makikita sa mga pampublikong school kundi ganoon din sa ilang pribadong eskuwelahan. Maraming estudyante ngayon ang mahina sa English, Math at Science. Pero nararapat na ring idagdag ang History bilang ikaapat na subject na mahina ang mga estudyante. May katwirang maging mahina sa History sapagkat natuklasan na maraming mali ang History textbook na idinistribute sa mga public high schools sa buong bansa. May 431 &amp;quot;factual and grammatical errors&amp;quot; ang History book na &amp;quot;Asya 2000: Noon, Ngayon at sa Hinaharap&amp;quot; batay sa pagsusuring ginawa ng isang academic supervisor ng Marian School sa Sauyo, Novaliches, Quezon City. Sinabi ni Antonio Calipjo-Go na error-riddled ang librong inilathala ng Vibal Publishing sa pamamagitan ng sister company nitong SD publications. Noon pang 1997 naapproved ang libro para gamitin ng mga second year high school students. Paano nakalusot sa Department of Education (DepED) ang ganitong tadtad na maling textbook? Hindi ba ito nirerebisa muna ng mga opisyales ng DepEd bago mag-imprenta nang maraming kopya. Tinatayang nasa 1.1 million kopya ang naipamahagi na ng DepEd sa may 5,000 high schools sa buong bansa. Kung 1997 pa naipamahagi ang textbook na ito, marami nang estudyante sa high school ang nakalunok nang maling impormasyon at maling grammar. Hindi nakapagtataka na maraming estudyante ang nahihirapang mag-English carabao ngayon. Umalingasaw ang textbook scam sa panahon ni dating President Joseph Estrada. Sa Malaca&amp;ntilde;ang pa nagkaroon ng suhulan. Wala namang pating na nahuli at bagkus mga dilis lamang ang nalambat. Hanggang ngayon, wala nang nakaaalam kung ano na ang nangyari sa scam na iyon. Nararapat kumilos ang DepEd sa palpak na textbook o mga &amp;quot;textbulok&amp;quot;. Kakahiya kung magpapatuloy pa ang pagsasaksak ng mga mali sa kukote ng mga estudyante.</body>
<link>http://www.philstar.com/Article.aspx?articleId=265507&amp;publicationSubCategoryId=94</link>
</article>
<article>
<title>10% tax sa Manila City Jail</title>
<author>BAHALA SI TULFO Ni Ben Tulfo</author>
<date>
<month>September</month>
<day>29</day>
<year>2004</year>
</date>
<body>PAUMANHIN sa mga masugid na mambabasa ng &amp;quot;Imbestigasyong Bahala si Tulfo&amp;quot; dahil sa technical problem, hindi muna mailalathala ang pinakaaabangan ninyong huling bahagi ng panloloko ni Gagoomal. Subaybayan ang karugtong ng panloloko ng Am-Boy na Bombay na si Jagdesh Gagoomal sa ating gobyerno, sa Biyernes sa kolum na ito * * * Matunog ngayon ang balita na ang mga kawani ng Bureau of Fire Protection maging ang mga jail warden ay posibleng tutukan na rin ng pamahalaan kontra kotong. Hindi ko sinasabing lahat ay gumagawa ng kalokohan, pero may mangilan-ngilan sigurong nakakalusot. Kasi nga, wala sa kanila ang atensyon ng mga tao Ibig sabihin, hindi lang mga pulis at mga buwayang MMDA enforcers ang minamatyagan sa ngayon. Kung sabagay, matagal-tagal ko na ring nabanggit ito sa aking kolum. Ilang report at tips mula sa text na rin ang natatanggap ng BITAG ukol sa umiiral na bulok na kalakaran, partikular sa loob ng Manila City Jail. Ito yung mga report ng mga kamag-anak ng mga preso na dumadaing sa sobra, harap-harapan at garapalang pangungurakot ng ilang tao sa loob mismo ng city jail. Alam na nating lahat na dumaranas ng krisis ang ating bansa kaya naman pinaghigpit ng pamahalaan ang kampanya sa paniningil ng buwis. Pero pati ba naman dito sa loob ng kulungan may umiiral ding tax? Para saan? Nakakatawa at nakakaawang isipin na kumikita ang pamunuan ng Manila City Jail, partikular na ang &amp;quot;butihin&amp;quot; nilang jail warden sa katas ng iba. Bawat ipinapasok na pasalubong para sa preso ay pinapatawan diumano ng 10% tax. At kung wala ka namang dala, mayroon silang maliit na kooperatiba sa loob mismo ng city jail. Ito yung kooperatibang itinayo para sa mga preso mismo. Ngunit dahil nga sa mayroon tayong problema ngayon sa buwis, siyempre, tax na naman! Ten percent tax din ang nakapatong sa presyo ng mga bilihin dito. Talo pa yung mga produktong imported na galing Subic. Kakaiba talaga ang estilo nitong si Jail warden, hirap na nga ang kalagayan ng mga preso, nakuha pang magpayaman Sige lang warden, magpakasaya ka sa bulok mong sistema. Isang araw ay mahuhulog ka rin sa aming patibong. Ika nga ng aming mga tagasubaybay, MabiBITAG ka rin! * * * BITAG hotline numbers para sa mga NAAABUSO, NAAAPI at BIKTIMA ng PANLOLOKO o anumang uring katiwalian, tumawag sa mga numerong ito 932-8919 / 932-5310 at mag-text sa 0918-9346417 / 0927-8280973. Panoorin ang BAHALA SI TULFO live sa UNTV 37, simulcast DZME 1530, Monday-Friday, 9:00-10:00 ng umaga.</body>
<link>http://www.philstar.com/Article.aspx?articleId=265514&amp;publicationSubCategoryId=94</link>
</article>
<article>
<title>Recycling ng shabu ang kaso ni SPO4 Bobot Mangulabnan pero inawardan pa ni Sec. Reyes</title>
<author>BANAT NI BATUIGAS Ni Bening Batuigas</author>
<date>
<month>September</month>
<day>29</day>
<year>2004</year>
</date>
<body>ANO kayang agimat meron si SPO4 Arsenio &amp;quot;Bobot&amp;quot; Mangulabnan at napaglalalangan niya parati ang kanyang mga opisyal? Kahit may kaso pa siyang recycling ng shabu at inakusahan pang nasa likod ng operation ng video karera ni Joaquin Sy sa Makati City, e nabigyan pa ng award si Mangulabnan. Si Interior Sec. Angelo Reyes pa mismo ang nagsabit ng lanyard dito kay Mangulabnan na pinandirihan ng kanyang mga kapwa pulis sa Southern Police District (SPD). Sino kayang hudas ang nanloko kay Chief Supt. Willy Garcia, hepe ng SPD, para isama sa listahan ng mga awardees si Mangulabnan na matagal na ring bakante dahil sa isinasagawang imbestigasyon sa kaso niya, ang recycling ng shabu nga? Ito bang award na iginagawad ni Reyes e pera-pera lang ang labanan? He-he-he! Inggit lang kayo no? Ang balita pa sa Makati police, si Mangulabnan ay kinupkop na sa ngayon ni Garcia. Nagpalabas daw ng order si Garcia na i-assign si Mangulabnan sa District Intelligence and Investigation Division (DIID). Ang naging linya ni Mangulabnan kay Garcia ay ang kumpare niyang si PO3 Delfin &amp;quot;Mackie&amp;quot; Macario, ng DAID, na &amp;quot;eksperto&amp;quot; sa droga. Kaya kailangan ni Supt. Jose Gentiles, hepe ng DIID ang tandem nina Mangulabnan at Macario dahil malawak ang kaalaman nila kung tungkol sa droga sa SPD ang pag-uusapan. Sa pag-upo niya sa DIID, hindi maiwasan na mauungkat na naman ang kaso ni Mangulabnan na recycling ng shabu at lalong mabantayan din niya ang mga makina ni Joaquin Sy, na kapatid ng video karera king ng Maynila na si Randy Sy na inaanak naman ni Mayor Joselito Atienza. Hindi nalalayo na mauuso na naman ang nakawan ng makina sa SPD dahil sa tandem nina Mangulabnan at Marario, anang pulis na nakausap ko, he-he-he! Bantayan natin ang pagbabalik ni Mangulabnan sa kalye! Teka nga ba? Hindi ba may kautusan si NCRPO chief Dir. Avelino Razon Jr. na no take policy sa droga at gambling lords? Aba, dapat bantayan ni Razon sina Mangulabnan at Macario para ma-swak sila sa selda kapag napatunayan na may pagkakasala sila, di ba mga suki? Habang naglilinis naman ng hanay ng pulisya si Razon e nagsanib naman ng puwersa ang mga tauhan niya sa baba para mapaglalangan siya. Ang tiyak ko, kapag nasampol na sina Mangulabnan at Macario ni Razon titino na ang hanay ng kapulisan natin. At bakit hindi kayang galawin ng mga operating units ni Razon itong video karera ng mga Sy brothers sa Maynila at Makati City? Nakausap na kaya nila si Julius? May nakarating naman sa akin na apat na makina na ni Sy ang nakumpiska ng mga bataan ni Sr. Supt. Jovy Gutierrez, hepe ng Makati City police. Mukhang nagsawa na si Gutierrez sa palaging pagsabit ng pangalan niya sa illegal na aktibidades ng kumpare niyang si Mangulabnan at iniitsa-puwera na siya. Kapag nabanggit kasi si Mangulabnan, palaging nakakabit ang pangalan ni Gutierrez kayat dapat dumistansiya na siya sa kumpare niya. Hindi kaya ningas-cogon lang ang pagkumpiska ni Gutierrez sa mga makina nina Sy at Mangulabnan? Abangan!</body>
<link>http://www.philstar.com/Article.aspx?articleId=265519&amp;publicationSubCategoryId=94</link>
</article>
<article>
<title>Kapistahan nina Miguel, Gabriel at Rafael</title>
<author>ALAY-DANGAL Ni Fr. Jose C. Blanco, S.J.</author>
<date>
<month>September</month>
<day>29</day>
<year>2004</year>
</date>
<body>NANINIWALA ba kayo sa mga arkanghel at mga anghel? Ang mga arkanghel ay mga mensahero ng Diyos. Si Gabriel ay sinugo kay Maria upang ipahayag na siya ay magiging Ina ng Mesiyas. Si Rafael ay sinugo upang gamutin o pagalingin si Tobit sa kanyang pagkabulag. At si Miguel ay naatasang makipaglaban sa mga demonyo. Ang mga anghel ay ating mga tagabantay. Pinangangalagaan nila tayo sa panganib at kapahamakan. Basahin ang Juan 1:47-51. Nang malapit na si Natanael ay sinabi ni Jesus, &amp;quot;Masdan ninyo ang isang tunay na Israelita; siyay hindi magdaraya!&amp;quot; Tinanong siya ni Natanael, &amp;quot;Paano ninyo ako nakilala?&amp;quot; Sumagot si Jesus, &amp;quot;Bago ka pa tawagin ni Felipe, nakita na kita nang ikaw ay nasa ilalim ng puno ng igos.&amp;quot; &amp;quot;Rabi, kayo po ang Anak ng Diyos! Kayo ang Hari ng Israel!&amp;quot; wika ni Natanael. Sinabi ni Jesus, &amp;quot;Nananampalataya ka ba dahil sa sinabi ko sa iyong nakita kita sa ilalim ng puno ng igos? Makakikita ka ng mga bagay na higit kaysa rito!&amp;quot; At sinabi niya sa lahat, &amp;quot;Tandaan ninyo: makikita ninyong bukas ang langit, at ang mga anghel ng Diyos ay manhik-manaog sa kinaroonan ng Anak ng Tao!&amp;quot; Ang binanggit lamang ni Juan sa Ebanghelyo ay ang mga anghel. Gaya nang nabanggit ko, si Gabriel ay nagpakita kay Maria. Sa Lumang Tipan, nandoon ang istorya tungkol kay Rafael na nagpagaling kay Tobit. Anuman ang inyong pangangailangan, sanay matutunan ninyong lumapit sa mga arkanghel at mga anghel. Ipaalam sa kanila ang inyong mga pangangailangan. Tutulungan nila kayo. Maaari ring mangyari na ang ibang tao ay mga sugo ng mga anghel at mga arkanghel upang iparating o dalhin sa inyo ang tulong na inyong kinakailangan.</body>
<link>http://www.philstar.com/Article.aspx?articleId=265525&amp;publicationSubCategoryId=94</link>
</article>
</data>