<?xml version="1.0" encoding="ISO-8859-1" ?>
<data>
<article>
<title>EDITORYAL  Sana'y magbunga ang Anti-Trafficking Law</title>
<author></author>
<date>
<month>June</month>
<day>01</day>
<year>2003</year>
</date>
<body>MATAGAL nang namamayagpag ang sindikatong nagre-recruit ng mga kababaihan at kabataan na ginagawang prostitute. May mga sindikatong magre-recruit ng mga bata sa probinsiya upang gawing trabahador sa mga pabrika. Mayroong inaalipin ng mga ganid na Intsik at bukod sa hindi na sinusuwelduhan ay hindi pa pinakakain ng husto. Ang ibang modus operandi ng sindikato ay pupuwersahing magbenta ng body parts o internal organ ang kanilang mga nare-recruit na karaniwan ay mula sa mga probinsiya. Karamihan sa nare-recruit at hindi marunong sumulat o bumasa. Ngayong naging batas na ang Anti-Trafficking in Persons Act, maaaring matapos na ang mga mapagsamantalang traffickers. Tapos na ang pag-eexploit. Nilagdaan na ni President Gloria Macapagal-Arroyo ang batas laban sa trafficking ng tao noong Martes sa Malaca&amp;ntilde;ang. Sumaksi sa paglalagda ang principal sponsor ng batas na si Sen. Luisa Ejercito-Estrada. Pinakamalaganap ang pangangalap ng mga kababaihang menor de-edad para gawing prostitute. Karamihan sa mga target ng sindikato ay mga dalagita mula sa probinsiya na pinangangakuan ng magandang trabaho rito sa Maynila. Pagdating sa Maynila, ibibenta sila sa mga may-ari ng club at pupuwersahin silang makipag-sex sa mga dayuhan. Walang magawa ang kabataang babae sapagkat pinagbabantaan silang papatayin kapag hindi sumunod sa utos. Karamihan sa mga dalagita ay ikinukulong sa araw at saka ilalabas sa gabi para mag-entertain ng mga dayuhan. Kamakailan, isang bahay sa Caloocan City ang ni-raid ng pulisya makaraang makatanggap ng tip na may mga kabataang babae sa loob niyon. Positibo ang tip at napalaya ang may pitong menor-de-edad na babaing puwersahang ibinibenta sa mga mayayamang Intsik. Mayroon ding mga menor-de-edad na kababaihan na nire-recruit para maging domestic helper sa Saudi Arabia, United Arab Emirates, Kuwait at sa ibang bansa sa Middle East. Binabago ang kanilang edad  pinatatanda upang makalusot. May mga kakutsabang Immigration official ang sindikato at mismong ang mga taga-Immigration pa ang nag-eescort sa mga Pinay DH para hindi mabuking ang modus operandi. Sana ngay ang batas na ito ang kasagutan sa pang-aabuso sa kababaihan at kabataan. Labanan ang trafficking. Parusahan ang mga traffickers!</body>
<link>http://www.philstar.com/Article.aspx?articleId=208416&amp;publicationSubCategoryId=94</link>
</article>
<article>
<title>FG Mike kalusin mo ang jueteng operations ni Ngongo Caluag</title>
<author>BANAT NI BATUIGAS ni Bening Batuigas</author>
<date>
<month>June</month>
<day>01</day>
<year>2003</year>
</date>
<body>DAPAT sigurong iutos na ni First Gentleman Mike Arroyo sa PNP na kalusin na ang jueteng operations ni Melchor Caluag alias Ngongo para malinis niya ang kanyang pangalan. Kasi nga kung magsasawalangkibo na lamang si FG Mike lalong maniniwala lang ang sambayanan na talagang kinakalong niya ang jueteng ni Ngongo. Sa ngayon pang bumabango ang pangalan ng kanyang asawang si Presidente Arroyo, dapat hindi na magpatumpik-tumpik si FG Mike sa kanyang desisyon na lipulin ang jueteng ni Caluag, lalong madadagdagan ang 60 porsiyentong Pinoy na humahanga o susuporta kay Presidente Arroyo kapag tumakbo siyang muli, di ba mga suki? Ayon sa mga nakausap kong pulis sa Camp Crame, si Caluag pala ay bumabanggit ng pangalan ni FG Mike sa kanyang jueteng operation. Kayat hindi nagtataka ang sambayanan kung bakit nakapag-expand pa si Caluag sa ibat ibang bahagi ng Pilipinas kahit nahuli na at nakulong pa noong isang taon sa kasagsagan ng jueteng campaign ni Interior Secretary Joey Lina. Ang ipinagyayabang pa ni Ngongo, may porsiyento sa gross niya sa jueteng hindi lang si FG Mike kundi maging ang isa pang mayabang na opisyal ng Pampanga, he-he-he! Sobrang yabang talaga ni Ngongo, no mga suki? Tingnan natin ngayon ang tigas mo. Pero kahit hindi pa naglabas ng kautusan si FG Mike ay kaliwat kanan na ang isinagawang raid ng mga tauhan ni Chief Supt. Manuel Cabigon, ang bagong hepe ng Task Force Jericho, dito sa mga puwesto ni Caluag sa Pampanga at Tarlac. Mukhang nasasaktan na si Caluag kayat kahit sinu-sinong padrino na ang ginagamit niya para lang mapahinto na niya ang wasiwas ni Cabigon sa mga jueteng joints niya. Ewan ko lang kung bibigay si Cabigon kay Caluag eh sobrang bagyo ang padrino niya sa katauhan ni FG Mike nga, anang mga pulis na nakausap ko. Sa panahon ngayon ng tsismis kung saan ang halos lahat ng anomalya sa gobyerno eh isinasangkot si FG Mike aba dapat kumilos na siya. Isang magandang ehemplo ang gagawin niya kapag nabura na sa Pilipinas itong jueteng operation ni Caluag dahil mapapatunayan niya sa sambayanan na mali ang mga paratang laban sa kanya at katha lamang ng mga kalaban sa pulitika ng asawa niya. Hindi kasi titigil ang pagkalat ng mga masasamang balita laban kay FG Mike kung walang sapat na katibayan na makikita ang mga kababayan natin tulad ng pagpatigil ng jueteng ni Caluag nga, di ba mga suki?</body>
<link>http://www.philstar.com/Article.aspx?articleId=208426&amp;publicationSubCategoryId=94</link>
</article>
<article>
<title>Arrest without warrant</title>
<author>SERGIOSOHAN ni Sergio A. F. Apostol</author>
<date>
<month>June</month>
<day>01</day>
<year>2003</year>
</date>
<body>Isang araw, ako at ang kumpare kong pulis na si SPO4 Brandon Villegas ay sumakay ng bus. Magkalapit kami ng opisina at bahay kaya araw-araw ay sabay kami sa pag-uwi. Naka-sibilyan siya. Makalipas ang 10 minuto, tatlong kalalakihang may mga baril ang nagdeklara ng holdap. Nagdesisyon si Pareng Brandon na lapitan ang mga holdaper at nagpakilalang pulis. Subalit binaril siya ng lider ngunit hindi tumama. Gumanti si Pareng Brandon at napatay ang lider. Tumakas ang isa sa mga holdaper at hinuli ni Pareng Brandon ang natirang isa pa. Dinala sa presinto. Ikinanta nito ang lahat ng impormasyon tungkol sa tumakas na kasamang si Tikboy. Nahuli si Tikboy. Gustong magreklamo ni Tikboy dahil inaresto raw siya ni Pareng Brandon ng walang warrant of arrest. May karapatan ba si Pareng Brandon na arestuhin si Tikboy kahit walang arrest warrant? Julio David ng Pateros May karapatan si Brandon na gawin yon. Nakalagay sa Section 5 of Rule 113 of the Revised Rules of Court that a peace officer or a private person may, without warrant, arrest a person when: (a) When, in his presence, the person to be arrested has committed, is actually committing, or is attempting to commit an offense; (b) When an offense has just been committed and he has probable cause to believe based on personal knowledge of facts or circumstances that the person to be arrested has committed it; and (c) When the person to be arrested is a prisoner who has escaped from a penal establishment or place where he is serving final judgment or is temporarily confined while his case is pending, or has escaped while being transferred from one confinement to another. Sa kaso ni Tikboy, wala siyang karapatang magreklamo dahil ang pag-aresto sa kanya ay naaayon sa Letter (A) of Section 5 of Rule 113 of Rules of Court. Dahil nang magsagawa ng holdap ang grupo nila ni Tikboy ay nanduon at nakita ito ni SPO4 Brandon. In effect, the crime was committed in his presence. Dahil dito hindi kailangan ng arrest warrant ni SPO4 Brandon para habulin at arestuhin si Tikboy.</body>
<link>http://www.philstar.com/Article.aspx?articleId=208444&amp;publicationSubCategoryId=94</link>
</article>
<article>
<title>Travel Special: Bohol</title>
<author>BANTAY KAPWA ni Cielito &amp;quot;Mahal&amp;quot; Del Mundo</author>
<date>
<month>June</month>
<day>01</day>
<year>2003</year>
</date>
<body>ANG matulaing isla ng Bohol ay bantog sa kanyang Chocolate Hills at sa pamosong tarsier na sinasabing pinakamaliit na unggoy sa mundo. Ang Chocolate Hills ay serye ng 1,268 na maliliit na bundok na animoy chocolate bonbons lalo nat ang mga tanim at damo nito ay natutuyo at nagkukulay tsokolate sa panahon ng tag-araw. Isa nang National Geological Monument sa panahon ng tag-araw. Isa nang National Geological Monument ang kakaibang rock formations na mula sa milyong taon ng evolution. Paboritong puntahan ito ng mga turista na humahanga rin sa mga kuweba sa Bohol na binansagang Cave Country. Tinatayang 30 kuweba o higit pa meron sa 47 bayan sa Bohol. Ayon sa ulat ang Bohol ay mula sa saritang boho na ang ibig sabihin ay butas. Ang Francisco Dagohoy Cave sa bayan ng Danao ay nagsilbing kuta ng bayaning si Dagohoy na namuno sa rebelyon laban sa mga Kastila noong 1700. Sinasabing ang Bohol ay isa sa pinakamagandang diving destination sa Asya. Napakaganda ng mga coral gardens at mga isda sa mga dagat sa Bohol. Bantog din ang Bohol sa malalaking pating na tinatawag na balilan gayundin sa napaka-expensive seashell na Gloria Maria. Ibat ibang klase at talagang kakaiba at magaganda ang mga ibon gayundin ang mga insekto na paboritong kanin ng tarsier&amp;quot;. Marami ring matatandang simbahan sa Bohol kabilang na ang lumang simbahan ng Tagbilaran, ang kabisera ng Bohol.</body>
<link>http://www.philstar.com/Article.aspx?articleId=208449&amp;publicationSubCategoryId=94</link>
</article>
<article>
<title>Drugs, drugs everywhere!</title>
<author>AKSYON NGAYON ni Al G. Pedroche</author>
<date>
<month>June</month>
<day>02</day>
<year>2003</year>
</date>
<body>ANO ba itong eskandalong ito? PBA players gumagamit ng shabu at Marijuana. Pati ilang pulis umanoy adik-adik na rin! Terible. Napabalita pa kamakailan na may mga opisyal ng gobyerno, kasama na ang ilang miyembro ng gabinete ang umanoy lulong din sa paggamit ng droga. Ganyan na ba katalamak ang problema sa bawal na gamot? Ang isyung itoy parang si &amp;quot;Islaw palitaw&amp;quot; na lulubog lilitaw. Hindi na bago. Mag-iinit ang balita ngayon, manlalamig bukas. Noon pa man ay ni-require na ang mga alagad ng batas na magpa-mandatory drug test dahil hinihinala nga na ang ilan sa kanilay gumagamit ng bawal na droga. But we are going around a vicious cycle, it seems. May order na naman si DILG Secretary Joey Lina para ipa-drug test ang mga police. Good. Pero gawin na sanang pirmihan iyan at hindi parang alimuom na ipatutupad ngayon, mawawala bukas. Noon pa man ay may mga bali-balitang may mga sikat na basketbolista na nagdodroga. Pati mga celebrities ay damay din sa usaping iyan. Pero ni minsan yatay walang seryosong hakbang na ginawa para maresolba ang problema. Ah, meron nga palang magandang aksyon na ginawa. Ang lahat ng kukuha ng drivers license ay obligadong magpa-urine test para tiyaking hindi sila adik. Pero balita koy nagiging negosyo na rin ito. If the price is right, kahit sugapa ka ay makakakuha ka rin ng lisensya. So nababale-wala rin ang batas. Panahon na para seryosohin ang problemang ito. Magpatibay ng batas na mag-oobliga sa mga kakandidato for public office na magpa-drug test. Pati yung mga nag-aaply ng trabaho ay dapat ding magpa-drug test. Pati estudyanteng mag-eenrol ay ipa-drug test din. Magpatibay din ng batas na magpapataw ng mabigat na parusa sa sino mang mandaraya para makalusot sa drug test. Ngunit maraming sumasalungat sa mga panukalang ito. Kung minsany mga mambabatas pa ang tumututol sa mga panukalang bill na ganito. Paglabag daw sa karapatang pantao? Bull- - - -! Baka ang mga tumututol ay mga drug traders at users din.</body>
<link>http://www.philstar.com/Article.aspx?articleId=208580&amp;publicationSubCategoryId=94</link>
</article>
<article>
<title>MILF nanlalansi sa 10-day truce</title>
<author>SAPOL ni Jarius Bondoc</author>
<date>
<month>June</month>
<day>02</day>
<year>2003</year>
</date>
<body>PALABAS lang ang deklarasyong 10-day truce ni MILF vice chairman for military affairs Al Haj Murad simula ngayon, June 2. Pakay lang ng MILF makalusot sa June 1 deadline ni Pres. Gloria Arroyo para isuko ang mga sumugod sa Siocon at Maigo, itakwil ang terorismo, at bumalik sa peace talks. Nais ng MILF na tumbasan ng gobyerno ng ceasefire declaration ang kanilang 10-day truce. Pero gagamitin lang nila ito para likumin ang nagkawatak-watak na puwersa, mag-distribute ng bala, at magpalakas para sa patuloy pang paglusob sa mga tahimik na komunidad. Dati nang taktika ng MILF ang pa-truce-truce kuno. Nang unang makipag-peace talks ang gobyerno sa ilalim ni Fidel Ramos, nagtayo ng 26 na kampo ang MILF para mag-train ng mga batang rebelde. Tapos, hinarangan ng checkpoints ang highways para kikilan ang taumbayan. Kaya sinugod sila ng AFP nung 2000. Nakipag-truce uli ang MILF nung 2001 para kunwari bumalik sa peace talks. Pero nilusob nila ang mga baryo ng Kristiyano. Pati mga komunidad ng nananahimik nang MNLF, ginulo rin. Kabisado na ng gobyerno ang kawalan-sinseridad ng MILF. Kaya ang naging tugon ng Malaca&amp;ntilde;ang ay igiit ang dati nang hinihingi sa mga rebelde: Patunayan ang bait sa pamamagitan ng pagtakwil sa terorismo, pagbalik sa peace talks at pagsuko sa mga tiwaling kumander. Hindi rin binawi ng gobyerno ang warrant of arrest laban sa limang pinakamataas ng pinuno ng MILFdahil sa pagbomba sa Davao City airport at seaport. Napatunayan sa pagtugis ng AFP sa mga pumapatay ng sibilyan na nanghihina na ang MILF, kaya nga nanlalansi ito ng 10-day truce. Huwag sanang patulan ng gobyerno ang laro ng MILF. Sa halip, higit pang tugisin ang mga salarin sa Siocon, Maigo at Koronadal. Doon matututo ng leksiyon ang MILF: Na ang dahas ay may katapat na mas matinding dahas mula sa gobyernong may kanyon, eroplano at tangke. Sa huli, dapat lang magkaroon ng peace talks. Pero aandar lang ito kapag nahuli na ang mga utak-pulbura sa hanay ng MILF.</body>
<link>http://www.philstar.com/Article.aspx?articleId=208586&amp;publicationSubCategoryId=94</link>
</article>
<article>
<title>Kataka-taka ka TAKAno!</title>
<author>ORA MISMO ni Butch M. Quejada</author>
<date>
<month>June</month>
<day>03</day>
<year>2003</year>
</date>
<body>MUKHANG nakatira ng floor wax o bo-shab itong si Japanese Ambassador to the Philippines Kojiro Takano, dahil bad trip ito ng sabihin niyang hindi siya makatulog ng mahimbing sa Pinas dahil nangangamba siya sa kanyang seguridad. Siguro may insomnia ito kaya hindi makatulog o sabog? Nabuwisit ang Malaca&amp;ntilde;ang kay Takano, dahil kataka-taka ang kanyang mga binitiwang bad words against the government biruin mo sa harapan ito ng foreign media dumada. Siyempre matindi ang implikasyon nito sa Pinas! Tumatanda kasing paurong si Takano kaya kung anu-anong mga guniguni ang pumapasok sa kanyang utak? Baka ang akala ni Takano, World War 2 pa? Parang adik, tamang hinila si Kojiro? Hindi siguro lumalabas ng kanyang kaharian si Takano kaya hindi niya alam ang mga balita na nangyayari sa paligid. For your information, Amba, kontrolado ng militar at PNP ang peace and order sa Pinas. Kahit kaunti? He-he-he! Kung mayroon mang kaunting kaguluhan ay kasama ito sa gulong ng buhay. Sa ibang bansa nga mas matindi ang nangyayaring gulo kumpara sa Pinas. Hindi naa-appreciate ni Kojiro ang ginagawa ng gobyerno laban sa terorismo at sakit na SARS! Sa sakit na SARS, nakatitiyak si Kojiro na ang kanyang mga kababayang ninja ay safe sa Pinas. At sa peace and order situation sa Pinas, nakatitiyak si Takano na hindi magagalusan ang mga ponjap na turista basta huwag lang sila pupunta sa ilang magugulong lugar sa Mindanao. Alam naman ni Takano ito kaya nagtataka ang mga kuwago ng ORA MISMO, kung bakit iba ang pumasok na tripping sa kanyang mind. Ang nababalitaan lang kasi ni Takano ay ang mga nangyayaring petty crimes? Pero hindi niya nababalitaan ang treatment na ibinibigay ng gobyerno sa kanyang mga kababayan habang nasa Pinas. Napakahirap magbantay ng mga terorista este mali turista pala sabi ng kuwagong Kotong cop. Kung ang mga Noypi ay nabibiktima ng mga kagaguhan ng mga kriminal iyon pa kayang mga banyaga ang hindi? anang kuwagong urot. Pero isolated cases ito, Mr. Takano, sagot ng kuwagong SPO-10 sa Crame. Hindi ba humingi si Takano ng tawad sa gobyerno? Oo nga, pero mas makabubuti kung doon siya humingi ng sorry sa kanyang mga among ninja sa Japan at hindi sa mga Noypi. Ano ang dapat gawin ni Takano? Magbalot na siya at umuwi sa Japan. Iyan ang bagay sa iyo, kamoteng ponjap!</body>
<link>http://www.philstar.com/Article.aspx?articleId=208733&amp;publicationSubCategoryId=94</link>
</article>
<article>
<title>Palakasin ang immune system</title>
<author>BANTAY KAPWA ni Cielito &amp;quot;Mahal&amp;quot; Del Mundo</author>
<date>
<month>June</month>
<day>04</day>
<year>2003</year>
</date>
<body>PARANG isang bangungot ang nadama ng sangkatauhan sa pananalasa ng Severe Acute Respiratory Syndrome (SARS) na pumatay ng maraming buhay. Ang SARS ay nadiskubre ni Dr. Carlo Urbani, expert on communicable diseases ng World Health Organization. SARS din ang naging kamatayan ni Urbani. Naiulat na sa nakaraang 20 taon ay 30 bagong sakit ang natuklasan. Ang influenza na naging salot makaraan ang First World War ay mas marami pang pinatay kaysa bala ng baril at tinatayang kalahating milyon ng populasyon ng mundo ang namamatay sa sakit na ito taun-taon. Dumarami rin ang bilang ng mga may AIDS o HIV at maging ang bilang ng namatay sa tubercolusis ay tumataas pa rin. Ayon sa World Health Organization (WHO) 30 milyong tao pa sa mundo ang mamamatay sa TB sa susunod na 10 taon. Sa likod ng mga pangyayaring ito tanging prevention is the best cure at maisasagawa ito sa pamamagitan ng malakas na immune system ng katawan. Ang BANTAY KAPWA ay dumalo sa pormal na paglulunsad kamakailan ng sangay sa Pilipinas ng New Image International na namamahagi ng LIFELINE TM na isang nutritional supplement na malaking epekto para ma-improve ang immune system. Itoy nagsasangkap ng colostrum na may dagdag na bitamina, mineral at probiotics. Ang colostrum na may natural antibodies na mabisang panlaban sa mikrobyo na madalas na pumapasok sa katawan sa pamamagitan ng ilong at bibig. Ayon kay Grasme Clegg, chairman ng New Image International, ang colostrum ay laban sa maraming sakit gaya ng pneumonia, food poisoning, strep throat, stomach ulcers, meningitis, yeast infections, acne, arthritis, atbp. Sa New Image Lifeline TM magiging masigla, malakas at masaya ang pamilya. Marami ka ngang pera kung mahina naman at parati kang nagkakasakit at may pagkakataong dapuan ng karamdamang walang lunas aanhin mo ang iyong kayamanan na hindi mo mababaon sa hukay. Tama ang kasabihan na health is wealth.</body>
<link>http://www.philstar.com/Article.aspx?articleId=208840&amp;publicationSubCategoryId=94</link>
</article>
<article>
<title>Governor, niregaluhan ng Assumptionistang pokpok</title>
<author>BALITANG SPECIAL ni Deo Macalma</author>
<date>
<month>June</month>
<day>04</day>
<year>2003</year>
</date>
<body>ALAM nyo bang niregaluhan ng maganda at seksing estudyante ng Assumption College ang isang governor? Ayon sa aking bubuwit, happy birthday muna kay Rep. Junie Cua ng Quirino; Jinkee Loredo, Joy Zarate at Ed Atienza ng MBC. Congratulations sa mga bagong hirang na National Artists sina Philippine Star Columnist Alejandro Roces, Poet Virgilio Almario, Painter Jose Joya at Director Eddie Romero. Nakikiramay ako sa pagyao ng butihing ina ni Atty. Jimmy Policarpio na si Mrs. Virginia Maruhon ng Iligan City. * * * Alam nyo bang niregaluhan ng maganda at seksing estudyante ang isang governor? Ayon sa aking bubuwit, naka-tsamba si Governor sa nasabing chiching sapagkat ito ay sariwang-sariwa pa. Ang chiching ay paga-daisy nuebe anyos, maputi, sexy at matangkad may taas na 57. Ang description ng aking bubuwit ay mas bata at mas magandang version ni Actress Sunshine Cruz. Siya ay estudyante ng Assumption College pero ito ay suma-sideline bilang prosti kapag kinakapos ng pang-tuition fee at allowance. Siya ay nagpapa-book lamang sa kanyang bugaw na bading kapag mahigpit ang pangangailangan niya ng pera. Ayon sa aking bubuwit, ang nasabing Assumptionistang pokpok ay iniregalo ng isang businessman kay Governor. Ito ay idineliver sa isang kuwarto sa Heritage Hotel sa EDSA Ext. Pasay City. Ang bayad sa nasabing estudyante sa isang short time na aliw ay P15,000. Ayon sa aking bubuwit, natuwa si Governor nang makita ang estudyanteng pokpok sapagkat maganda nga naman. Sexy na ay makinis pa ang kutis. Mas maganda pang version sa misis ni actor Cesar Montano na si Sunshine Cruz. Ang malungkot lamang na pangyayari, hindi pala pinakinabangan ni Governor ang nasabing chiching. Bagamat nagkaroon ng kissing-kissing at necking-necking, hindi pala nagtagumpay si Gov. Alam nyo ba kung bakit? Ayon sa aking bubuwit, si Governor ay nagkaroon ng Power Failure. Hindi nag-land of the morning si Barangay Chairman. Naku, sinayang mo Sir. Laman tiyan din yun. Sana Gov ay ginamitan mo na lang ng viagra. * * * Ayon sa aking bubuwit, ang Assumptionistang nagbebenta paminsan-minsan ng aliw kapag kinakapos ng allowance ay si Siya ay itago na lang natin sa pangalang R. as in Ruth. At ang governor na niregaluhan ng magandang chiching subalit hindi naman pinakinabangan ay si Siya ay si Gov. A. as in Atras-Abante.</body>
<link>http://www.philstar.com/Article.aspx?articleId=208846&amp;publicationSubCategoryId=94</link>
</article>
<article>
<title>Palsipikadong tseke</title>
<author>IKAW AT ANG BATAS ni Atty. Jose C. Sison</author>
<date>
<month>June</month>
<day>05</day>
<year>2003</year>
</date>
<body>DUMATING si Mr. Ching sa Maynila noong Enero 25, 1979 hawak ang tourist visa na epektibo lamang ng pitong araw. Sa pamamalagi niya sa Manila, nakilala niya si Mr. Santos kung saan pumasok silang dalawa sa isang negosyo ng color scanning. Ipinakilala ni Mr. Santos si Mr. Ching sa kanyang accountant na si Leo. Si Leo ang naatasan na magpalit ng tourist visa ni Mr. Ching na maging isang special non-immigrant visa, kung saan kakailanganin nito ang kapital na $100,000 para siya maging foreign investor. Kaya, inutusan ni Mr. Ching ang bangko ng Taipei na mag-remit ng $100,000 patungo sa bangko sa Manila. Isinalin ang nasabing halaga sa katumbas na piso sa pamamagitan ng cashiers check. Pagkatapos ay kinuha ito ni Leo sa utos ni Mr. Ching. Noong Pebrero 1, 1979, ang huling araw ng kanyang visa, isinumite ni Mr. Ching ang nasabing check sa Bureau of Immigration bilang patunay na isa na siyang foreign investor ng bansa. Sa araw ding iyon, inutusan ni Mr. Ching si Leo na magbukas ng account sa ibang sangay ng banko at ideposito rito ang cashiers check na may halagang P729,752.20. Pagkaraan lang ng ilang oras, nailabas na ang halagang P728,390 sa pamamagitan ng limang tseke na may petsa mula Pebrero hanggang Oktubre 1979. Pagkatapos nito, wala nang nangyaring transaksiyon. Makalipas ang anim na taon, natuklasan ni Mr. Ching na P1,362.10 na lamang ang kanyang pera sa nasabing banko. Iginiit niya sa banko na wala siyang kinalaman sa pagbubukas ng account at sa pagkuha ng pera sa pamamagitan ng limang tseke. Palsipikado raw ang pirma niya sa mga tseke. Kaya, kinasuhan niya ang banko upang mabawi ang $100,000 o ang katumbas nito sa piso sa kasalukuyang palitan sa merkado. Mababawi pa kaya ni Mr. Ching ang pera? Hindi na. Ang pirma ni Mr. Ching sa mga tseke ay pangunahing ebidensiya na siya mismo ang nag-isyu nito. At dahil itinatanggi niya ang authenticity ng pirma, siya ang may tungkuling patunayan na palsipikado ito. Ipinapalagay ng batas na ang tao ay may pag-iingat sa kanyang mga aksyon. Kaya, sinumang magsabi taliwas dito ay nararapat na magbigay ng malinaw at kapani-paniwalang ebidensiya ng kapabayaan. Sa kasong ito, hindi nagawang patunayan ni Mr. Ching na palsipikado ang kanyang pirma sa mga nasabing tseke. (Ching Yia Min vs. Court of Appeals et. al. G.R. March 28, 2001.)</body>
<link>http://www.philstar.com/Article.aspx?articleId=208958&amp;publicationSubCategoryId=94</link>
</article>
<article>
<title>Mga abusadong Customs police sa Cebu City</title>
<author>ORA MISMO ni Butch M. Quejada</author>
<date>
<month>June</month>
<day>05</day>
<year>2003</year>
</date>
<body>HAWAK ng mga kuwago ng ORA MISMO ang sulat ni Amelia Tenorio, spokesperson ng various Farmers Group from Bulacan, address to Prez Gloria Macapagal-Arroyo at BOC Commissioner Antonio M. Bernardo, dahil inireklamo nila ang tatlong Customs police na nanggigipit daw sa kanila sa Cebu City. Dated May 20, 2003, ang letter of complaint. Copy furnished sina BOC Deputy Commissioner Ray Allas, ESS Director Virgilio Danao at Customs Police chief Joey Yuchongco. Ganito ang takbo ng kuwento. Noong May 16, 2003, may apat na truck ang inarkila ng nasabing grupo para isakay ang kanilang bigas sa berthing area ng Pier 3, Port of Cebu City nang harangin ng tatlong holdaper este mali mga Customs police pala. Nagulat ang sakay ng mga trucks nang bumulaga sa harapan nila ang isa sa tatlong naka-suot ng pulang-t-shirt at naka-brief , este mali, short pants pala. Bumaba raw ang mga bandido, este mali, mga Customs police pala, sa isang L-300 van na may plate number 7CAE 708. Nagkaroon ng kulitan dahil ayaw pumayag ng mga driver ng truck na ipakita ang kanilang dokumento sa karga nilang bigas habang hindi nagpapakilala ang tatlo. Palaisipan ang tatlong musketeers sa mga laborer ng trucks dahil not in uniform sila ng gulatin nila ang mga ito. Si Sgt. Rey Lascota, Customs Police, pala ang nagpakilala sa mga drivers at pahinante ng trucks kaya lang asiwa pa rin sila dahil senglot ang una. Dahil hindi sila nagkaunawaan puro counterfeit papers daw ang ibinigay ng mga drivers kay Lascota. Sa buwisit ng mga drivers nagpunta ito sa Precint 701 A ng Maritime Police at nagharap ng reklamo laban kay Rey at sa kanyang dalawang kasama na nakilalang sina Capt. Hernando Boy Anonas at Bong Gines. Ganito ba talaga mambraso ang Customs police? tanong ng kuwagong pulis na naglalanggas ng kanyang sariling galis. Hindi noh! sagot ng kuwagong Kotong cop. Bakit naka-civilian attire sila kung manita? tanong ng kuwagong haliparot. Para hindi sila makilala? Kaya nga hindi dapat. Isa dapat sa tatlo ang naka-uniporme. Iyan ang SOP. Ano kaya ang dapat gawin sa kanila? tanong ng kuwagong SPO-10 sa Crame. Siguro mas maganda kung sa Ombudsman dadalhin ang reklamo. Bakit sa BOC ayaw mo ba? Baka ma-whitewash ang kaso? Commissioner Bernardo, ano sa palagay mo? Abangan.</body>
<link>http://www.philstar.com/Article.aspx?articleId=208970&amp;publicationSubCategoryId=94</link>
</article>
<article>
<title>Aminin: Magulo talaga sa RP</title>
<author>SAPOL ni Jarius Bondoc</author>
<date>
<month>June</month>
<day>06</day>
<year>2003</year>
</date>
<body>AYAN na naman ang ating mga pulitiko: Binubulyawan ang ambassador ng Japan dahil sa pag-amin na di siya makatulog sa takot sa Pilipinas. E sa totoo namang magulo at delikado ang sitwasyon. Sinabi lang ni Kojiro Takano ang nararamdaman niya sa malimit na patayan, kidnapping at pangingikil, di lang sa mga dayuhan kundi sa mga Pilipino mismo. Marami sa atin ang nag-abroad na para magtrabaho, mamasyal o magnegosyo. Alam natin ang pakiramdam ng estranghero sa ibang lugar. Natatakot din tayo, at sinasabi natin ito. Sa Saudi Arabia, inis tayo sa katwirang baluktot na hindi sana nabangga ang kotse natin kung hindi tayo nagpunta roon. At mas lalo tayong galit sa motawa o religious police na nanghahalibas ng batuta sa mga nasa daan habang oras ng pagdasal. Sa Japan, takot tayo sa Yakuza; sa US, sa mapanlait na Puti. Sa Singapore, umaangal tayo sa sobrang higpit, pati chewing gum bawal; sa Hong Kong, tinutuligsa natin ang pagbawas sa suweldo ng domestic helpers. Pero hindi tayo pinalalayas ng mga bansang yon. Huwag din namang palayasin ng mga pulitiko ang ambassador na nagsabi ng niloloob. Sa halip, tingnan sana nila kung papano mahimbing na magtatrabaho, magnenegosyo at mamamasyal sa Pilipinas ang mga dayuhan. Pag-aralan kung papanong sa airport pa lang kinikikilan na sila, at hinoholdap pagsakay ng taxi. Gibain ang mga sindikatong may kapit sa pulis at militar na kumikidnap ng dayuhan para sa ransom. Higit sa lahat, alamin kung papaanong tayo mismong mga Pilipino ay mapapanatag ang kalooban imbis na nangangamba sa sitwasyon. Nais ng mga politiko na gayahin natin ang tatlong matsing: Yung isa, nakatakip ang kamay sa mata, yung isa sa tenga. Yung isa sa mata. See no evil, hear no evil, speak no evil. Magbulag-bulagan, magbingi-bingihan, magpipi-pipihan. Kaso mo, hindi kayang takpan ng kamay ang utak at puso. Alam natin ang peligro ng buhay sa Pilipinas, ramdam natin ang takot sa maaaring mangyari sa atin kung hindi nasusugpo ang krimen. Lalabas at lalabas ang katotohanan.</body>
<link>http://www.philstar.com/Article.aspx?articleId=209088&amp;publicationSubCategoryId=94</link>
</article>
<article>
<title>Malapit na ang election kaya talamak ang carnapping</title>
<author>BANAT NI BATUIGAS ni Bening Batuigas</author>
<date>
<month>June</month>
<day>06</day>
<year>2003</year>
</date>
<body>NAGULAT na lamang si Beni-jo Corcuera nang magising siya noong Abril 24 na wala na sa harap ng kanilang bahay sa Barangay Bungad, San Francisco del Monte, Quezon City ang nakaparada niyang Honda Civic model 99 na may plakang WGA 877. Nalumo si Corcuera. Isa lamang siya sa mga minalas na nilalang sa Metro Manila na nawawalan ng sasakyan araw-araw. Pero naiiba ang kaso ni Corcuera. Papunta siya sa San Juan noong nakaraang Sabado para dalawin ang kanyang in-laws nang makita niyang palabas ng garahe ng isang condominium ang kanyang kulay passion orange na kotse. May taglay ng plakang DWY 219 sa likuran ng kotse pero sinisiguro ni Corcuera na sa kanya ang kotse dahil sa may tama ito sa kaliwang bahagi ng likuran. Nabangga kasi ni Corcuera ilang buwan na ang nakaraan at ang yupi ng kotse niya ay hindi pa niya naipagagawa. Dahil sa natuklasan, sinamahan ng isang kaibigan si Corcuera kay Sen. Supt. Cipriano Querol Jr., hepe ng Detective and Special Operations Division (DSOD) ng CIDG sa Camp Crame, para tulungan siyang maangking muli ang nawalang kotse. At hindi siya nagkamali ng malapitan. Matapos matantiya na ayos lahat ang papeles ng kotse ni Corcuera, bumuo ng isang team si Querol para arestuhin ang may hawak ng kotse. Nagkaroon ng joint operation ang DSOD at ang Task Force Limbas ng Traffic Management Group (TMG) at naaresto nila si Nelson Gemoto, isang by-and-sell of used cars financier. Pasakay si Gemoto sa kotse ni Corcuera ng dakmain ng pulisya noong Lunes sa 664 Sgt. Bumatay St., sa Barangay Plainview Mandaluyong City. Sa imbestigasyon ni Querol, natuklasan na ang naturang kotse ay ibinenta ng isang alyas Eddie kay Gemoto sa murang halagang P100,000. Walang maipakitang original receipt (OR) o certificate of registration (CR) si Gemoto dahil ayon kay Eddie sangla rin sa kanya ang kotse. Si Eddie ay nakilala ni Gemoto sa casino sa Para&amp;ntilde;aque City isang buwan ang nakaraan. Nag-abutan sila ng ktose sa United Nations Ave., Maynila noong Mayo 30. Maaring naibaba na ng liderato ni Philippine National Police (PNP) chief Dir. Gen. Hermogenes Ebdane Jr., ang bilang ng na-karnap na sasakyan sa Kamaynilaan ng nagdaang mga buwan. Pero sa tingin ng marami tataas na naman ang bilang ng carnapping dahil sa nalalapit na eleksiyon. Ika nga nagpa-fund raising na naman ang ilang tiwali nating pulitiko at ang maghihirap ay ang sambayanan na kararampot na lang ang kinikita dahil sa mababang ekonomiya ng bansa. Itong mga tiwaling pulitikoang dapat habulin ni Ebdane at ibulgar sa sambayanan para hadlangan ang pangarap nilang panlilinlang sa bayan, di ba mga suki? Para kay Querol naman, hindi dapat matapos ang kanyang pagsilbi sa bayan sa kaso ni Corcuera. Marami pa sa ating kababayan ang nagdadalamhati bunga sa biktima sila ng kriminalidad kayat dapat buksan niya ang pintuan ng kanyang opisina para tulungan sila. Naiiba kasi si Querol. Iba siya sa mga opisyales ng CIDG natin na walang pakialam sa tumataas na kriminalidad na nangyayari sa kapaligiran nila.</body>
<link>http://www.philstar.com/Article.aspx?articleId=209105&amp;publicationSubCategoryId=94</link>
</article>
<article>
<title>Illegal possesion of firearms</title>
<author>IKAW AT ANG BATAS ni Atty. Jose C. Sison</author>
<date>
<month>June</month>
<day>07</day>
<year>2003</year>
</date>
<body>NANG gabing yon, pauwi na si Laila at nagmamaneho ng kanyang kotse kasunod ang sasakyan ng kanyang asawa na si Larry kasama ang isa nilang empleyado. Nang mag-u-turn si Laila, bigla siyang binangga ng isa pang sasakyan na nakasakay sina Vic, Leo at Baldo. Nang hindi nito mabuksan ang pinto ng sasakyan ni Laila, pinaputukan nila ito at tinamaan si Laila sa balikat. Pinaputukan nilang muli ang sasakyan ni Laila at sa puntong ito ay nabuksan nila ang salamin ng bintana ni Laila at agad pumasok ang mga ito. Nang muling magpapaputok sina Vic, Leo at Baldo, tinamaan sa batok si Laila. Walang magawa si Larry kundi banggain na lamang ang sasakyan ng asawa para matakot sina Vic subalit nakatakas pa rin ang mga ito kasama si Laila. Hindi na nahabol pa ni Larry ang mga ito dahil nasira ang kanyang kotse. Nakapagsumbong si Larry sa pulis at sa ilang sandali ay natagpuan si Laila at ang kotse nito sa tabi ng daan. Dinala agad si Laila sa ospital subalit namatay din ito. Samantala, nang magkaroon ng enkuwentro sa pagitan ng mga pulis at nina Vic, Leo at Baldo, nabaril si Baldo at nahuli naman sina Vic at Leo. Dinala sa ospital si Baldo ngunit namatay din ito. Nakuha kina Vic at Leo ang mga .38 kalibre na paltik na walang numero ng lisensiya, dalawang basyo at tatlong bala. Kinasuhan ang dalawa ng robbery with homicide dahil natuklasan sa isinagawang imbestigasyon na kasabwat sila sa pagplano ng krimen na ginawa sa auto supply nina Laila at Larry. Kinasuhan din sila ng illegal possession of firearms dahil sa mga paltik na nakuha sa kanila. Matapos dinggin ang kaso, nahatulan sina Vic at Leo ng homicide with robbery at illegal possession of firearms. Ayon sa korte, sa kasong illegal possession of firearms, hindi na kailangang patunayan sa Korte na ang mga ginamit na paltik ay hindi lisensiyado dahil gawa lamang ito sa bahay, kaya hindi na talaga ito binibigyan ng lisensiya. Tama ba ang Korte? Tama ang naging hatol ng korte sa kasong robbery with homicide subalit mali ang naging hatol sa kasong illegal possession of firearms. Kahit na paltik ang nakumpiskang baril, kinakailangan pa ring patunayan sa Korte na wala itong lisensiya. At kahit na yaring-bahay, maari pa rin itong maisyuhan ng lisensiya o permit. Kaya, bago mahatulan ang akusado sa kasong illegal possession of firearms, kinakailangan na mapatunayan na ang paltik ay walang lisensiya (People vs. Liad et. al. G.R. Nos. 133815-17, March 2001).</body>
<link>http://www.philstar.com/Article.aspx?articleId=209226&amp;publicationSubCategoryId=94</link>
</article>
<article>
<title>Ano ang hay fever?</title>
<author>WHAT'S UP DOC? Ni Dr. Tranquilino Elica&amp;ntilde;o Jr.</author>
<date>
<month>June</month>
<day>08</day>
<year>2003</year>
</date>
<body>MAAARING ngayon lang ninyo narinig ang hay fever. O kung narinig man, kulang pa rin ang kaalaman kung ano ba ang sakit na ito at ano ang dahilan kung bakit nagkaroon nito. Ang hay fever ay allergic reaction sa pollen. Ang dahilan ng sintomas ay ang pag-release ng histamine, isang natural chemical substance sa katawan. Kakalat ito sa mga tissues ng katawan at nagiging dahilan para kumitid ang mga ugat na daanan ng dugo o iyong mga tinatawag na artiries at capillaries. Dahilan din para magkaroon ng contraction ang mga malalambot na muscles kabilang na ang bronchi ng lungs. Kabilang sa mga sintomas ng hay fever ay ang pagbabara ng ilong at pagiging runny, pagbahin, nagluluhang mga mata na madalas ay mapula, makati at luwa. Ang taong may hay fever ay maaaring makaranas din ng problema sa paghinga. Hindi dapat ipagwalambahala ng taong may hay fever ang ganitong problema. Dapat siyang kumunsulta agad sa doktor. Ginagamot ang hay fever sa pamamagitan ng antihistamine drugs at kung ang allergens (substance na dahilan ng sintomas) ay na-identified, magkakaroon ng desensitization na kinapapalooban ng injecting at exposing ng pasyente para makontrol ang sakit. Dadagdagan gradually ang doses ng allergen hanggang sa antibodies ay mabuo. * * * Kung kayo ay may mga katanungan kay Dr. Elica&amp;ntilde;o, sumulat lamang sa Pilipino Star NGAYON, Roberto Oca cor. Railroad St. Port Area, Manila.</body>
<link>http://www.philstar.com/Article.aspx?articleId=209354&amp;publicationSubCategoryId=94</link>
</article>
<article>
<title>Back to school bukas</title>
<author>BANTAY KAPWA Ni Cielito &amp;quot;Mahal&amp;quot; del Mundo</author>
<date>
<month>June</month>
<day>08</day>
<year>2003</year>
</date>
<body>MATAPOS ang mahabang bakasyon ay balik-eskuwelahan ang mga mag-aaral bukas, Hunyo 9. Dagsa ang mga estudyante na mas marami ang nag-enrol sa mga public schools dahil sa taas ng matrikula sa mga private schools, lalo na sa mga kilalang universidad at kolehiyo. Maraming magulang ang nagpahayag na bagamat masakti sa loob nila na hindi makapasok sa mga pribadong eskuwelahan ang mga anak nila ay minabuti na nilang ilipat sa pampublikong paaralan dahil nga hindi nila kaya ang napakataas na tuition fees at mga gastusin sa libro at iba pang pangangailangan ng mga estudyante. Maraming private schools ang lalo pang nagdagdag ng tuition fees at may iba na hindi nagtaas subalit marami namang idinagdag na miscellaneous fees. May mga universidad na umaabot sa daang libo ang tuition. Sa pasukan ng mga estudyante ngayon ay maliwanag na makikita ang pagkakaiba ng mayaman at mahirap. Ang mga rich students ay ayos ang kasuutan nila, mga nakauniporme ng bago at nakasakay sa kotse, van at school bus samantalang ang mahihirap na estudyante ay luma ang suot na damit at sapatos at maging ang mga school bags nila at silay nagdi-dyip, nagbu-bus at naglalakad sa pagpasok sa mga paaralan. Sa mga estudyanteng mahihirap, hindi sila dapat na masiraan ng loob at malungkot kundi maging matatag sila at masigasig sa pag-aaral. Gawin nilang inspirasyon ang mga mahihirap na estudyante na nagtagumpay matapos na mag-graduate sila at ditoy kabilang na ang ilang naging presidente ng ating bansa.</body>
<link>http://www.philstar.com/Article.aspx?articleId=209357&amp;publicationSubCategoryId=94</link>
</article>
<article>
<title>'Ninakawan ng cell phone, pera at ikinulong ng isang buwan bago kinasuhan'</title>
<author>BAHALA SI TULFO ni Ben Tulfo</author>
<date>
<month>June</month>
<day>09</day>
<year>2003</year>
</date>
<body>BIBIGYAN namin ng daan sa espasyo kong ito ang liham na aming natanggap lang nitong ika-6 ng Mayo. Ipinadala ito sa akin ng letter sender na naka-address sa aking investigative TV program, ang BITAG na napapanood tuwing Sabado alas-5 hanggang alas-5:30 sa ABC-5. Bagamat may katagalan na itong naipadala. Napagpasyahan ng aming grupo na ilathala pa rin ang liham na ito. Sa pamamagitan ng paglalathala ng kanyang liham, ito ang unang hakbang na maitutulong namin sa humihingi ng saklolo. Opisyal naming tinatanggap ang kanyang reklamo. Ngunit binibigyan namin ito ng buong ingat. Masusi namin itong iimbestigahan sa tulong ng CIDG dito sa Camp Crame ngayong Linggo. Ang isang hubot hubad na katotohanan, sa bawat kulungan may mga taong nagdurusa na walang kasalanan dahil sa maling paratang. Subalit, tahasan ko ring sasabihing HINDI kami ganun kadaling magamit. Hindi kami ipinanganak kahapon. Hangad naming makatulong sa mga taong nararapat lamang tulungan. Basahin ang kabuuan ng kanyang liham. * * * Dear Mr. BITAG/Ben Tulfo, I always watch your program and I admire you for helping people looking for justice. I write to you to ask for your help. Im Ronald Viterbo, isang &amp;quot;bikolano&amp;quot; na matagal nang tumira sa Manila simula nung 1989. Nitong March 3, pinakiusapan ako ng sister ko na dalhin ang aking pamangkin na tatlong taon gulang sa aking ina sa Bicol. From Manila, dumating kami madaling araw sa Bicol. Kaya natulog muna ako. Pasado alas-2 ng hapon, pagkatapos kong maligo at habang nagbibihis.. Nagulat ako nang may sumipa sa pintuan Nagpakilala silang mga tauhan ng Criminal Investigation and Detection Group (CIDG). Agad nilang hinalungkat ang aming mga gamit sa loob ng bahay. Hinahanap nila ang isang taong nagngangalang si Lino. Nang sinabi kong hindi ko kilala, bigla nila akong ginulpi. Kinuha nila ang cell phone ko at pera. At pagkatapos ay pinosasan nila ako. Mula March 4 hanggang April 1 kinulong nila ako nang wala namang demanda sa akin. Ngayong ika-2 ng Abril, kinasuhan nila ako ng &amp;quot;drugs&amp;quot; na hindi ko naman ginawa. Wala akong alam sa sinasabi nila kaya napilitan akong ilapit ito sa inyo. Sana pagdating ng sulat ko sanay akoy inyong maaksyunan. Salamat po at akoy umaasa na makakalabas sa loob ng kulungan Gumagalang. Ronald Viterbo, Ligao City, Albay P.S. Sir, May nahuli din silang mga pusher na nakunan daw ng 120 gms ng shabu pero nasa labas nang lahat. Bakit akong inosente ay nakakulong pa rin? Tulungan nyo po ako. Hinuli ako ng walang warrant. Wala din akong abogado. Sir, please help!</body>
<link>http://www.philstar.com/Article.aspx?articleId=209467&amp;publicationSubCategoryId=94</link>
</article>
<article>
<title>Buhay pulis (2)</title>
<author>SAPOL Ni Jarius Bondoc</author>
<date>
<month>June</month>
<day>10</day>
<year>2003</year>
</date>
<body>ANIM sa bawat sampung pulis sa Metro Manila ay kapos ang kita. Wala pang P10,000 kada buwan ang take-home pay. Kaya lubog sa utang sa paluwagan o banko. Siyam sa bawat sampu ay may utang na P50,000-P250,000. Kalahati lang ng 13,200 pulis sa siyudad ang may savings sa banko, at tig-P2,000 lang. Karamihan sa may savings ay taga-Central Police District; ang walang naisubi ay mga nasa Western. Kahit papano, may ibang pinagkikitaan ang 34.5%, tulad ng sari-sari store o suweldo ng asawa na P10,000-P25,000 kada buwan; 65.5% ang umaasa lang sa suweldo. Sa upa sa kuwarto, P1,500-P5,000 nauubos ang suweldo ng pulis. Kapos sa apartment. Kung hindi naman ay umuupa ng kubo sa squatter area  kaya nalalapit sa gulo o sa maton. Sunod sa pinaka-malaking gastos ng pulis ay sa pagpapaaral ng isa o dalawang anak: P5,000-P15,000 sa tuition, libro, baon at school supplies. Miski binata o dalaga ang pulis, may pinag-aaral na kapatid. Ugaling Pilipino ang pamumuhunan sa edukasyon. Sa liit ng kita, natutukso ang pulis na mangotong. Pero karamihan pa rin ay matuwid. Kaya lang nakakaungos ay dahil sa tulong ng kamag-anak. Ugaling Pilipino rin ang alagaan ang hirap na kamag-anak. Nakapagpabahay ang PNP sa Camp Bagong Diwa, Taguig. Pero kulang ito para sa 13,200 na umuupa lang ng kuwarto o sa squatter area. Plano ni Deputy Dir. Gen. Rey Velasco, hepe ng PNP-Metro Manila, na magpa-livelihood projects sa mga asawa ng pulis. Dahil college graduate ang pulis, malamang na may pinag-aralan din ang asawa at marunong maghanapbuhay, mabigyan lang ng pagkakataon. Nais din niyang magkaroon ng mas murang pautang para sa pulis, para hindi na umabot sa 38-150% ang interes sa kasalukuyang utang. At gusto niya turuan silang mag-ipon imbes na umutang palagi. Ayaw ni Velasco gawing katwiran ang mababang suweldo para maging tiwali ang pulis. Dapat daw matino ang pagkatao, pinag-aralan at kapaligiran para manatiling matino rin ang pulis.</body>
<link>http://www.philstar.com/Article.aspx?articleId=209583&amp;publicationSubCategoryId=94</link>
</article>
<article>
<title>Cabinet secretary, nag-date ng pokpok sa isang hotel sa Pasig City</title>
<author>BALITANG SPECIAL Ni Deo Macalma</author>
<date>
<month>June</month>
<day>10</day>
<year>2003</year>
</date>
<body>ALAM nyo bang nag-date ng pokpok ang isang Cabinet member ni President Gloria Macapagal-Arroyo? Ayon sa aking bubuwit, happy birthday muna kay Pareng Jun Soller ng DZRH; Reys Sibayan, Willy Espinosa, Alex Garcia ng Antipolo City; Benjie Antioquia, Bro. Nelson Yao at Fiscal Agcaoili ng Prosecutors Office Fiscals Office. * * * Alam nyo bang mahilig din pala sa por kilong kaligayahan ang isang Cabinet secretary? Ayon sa aking bubuwit, noong nakaraang linggo ay nakita niya si Mr. Secretary sa isang hotel sa may Ortigas Center, Pasig City. Dakong 10:30 pasado ng gabi nang makita niya si Sir na may kasamang apat na chiching. Hanep naman itong mga kasama mo Sir. Tipong Hot Babes ng Viva. Medyo mga bata-bata pa ng konti, paga daisy otso hanggang betty anyos. At mga sexy although na hindi naman kagandahan yung iba. Ayon sa aking bubuwit, ang apat na chiching ay dinala sa isang kuwarto ng hotel. Doon siguro namili si Cabinet secretary. * * * Ayon sa aking bubuwit, hindi na niya nasundan si Secretary kung saang kuwarto sila pumasok at kung ilan talaga ang kinuhang pokpok. Mahilig ka ba Mr. Secretary sa treintay singko, daisy otso anyos at isang daisy siyete anyos na chiching? Sino kaya ang nagregalo kay Secretary ng mga ala-Hot Babes na chiching? At magkano kaya ang ibinayad sa mga kabataang pokpok. Ganun pala ang mga tipo mong pokpok, este chiching Sir. Alam nyo ba kung saan idineliber ang mga chiching na pinagpilian ni Secretary? Ito ay ang hotel na malapit sa isang hospital sa Pasig City. Ito ay ang Richmond Hotel. * * * Ayon sa aking bubuwit, ang Cabinet secretary na nag-date sa pokpok sa Richmond Hotel sa Pasig City ay si... Kung titingnan si Secretary ay parang hindi makabasag pinggan, yun pala ay mahilig ding magbasag ng pula. Nasa loob din pala ang kulo mo Secretary? Hindi ba nakakahalata ang misis mo Secretary? Kahit ako ay hindi makapaniwala sa report ng aking bubuwit. Kasi kung titingnan ay napaka-disente ng Cabinet member na ito. Sabagay wala raw sa mukha yan. Di ba mas matindi pa nga ang karanasan ng ilang pari diyan di ba? Ayon sa aking bubuwit, ang guwapong Cabinet member na nag-date ng pokpok sa Richmond Hotel ay si... Siya ay si Sec. J. as in Jowa.</body>
<link>http://www.philstar.com/Article.aspx?articleId=209590&amp;publicationSubCategoryId=94</link>
</article>
<article>
<title>Kalidad ng komunkasyon ng mga namumuno,ang problema ng GSIS</title>
<author>BAHALA SI TULPO Ni Ben Tulfo</author>
<date>
<month>June</month>
<day>11</day>
<year>2003</year>
</date>
<body>NAGING laman ng espasyong ito kamakailan ang problema sa Government Service Insurance System (GSIS) hinggil sa kanilang pagbabayad ng benepisyo sa kanilang mga miyembro. May problema ang kalidad ng kanilang komunikasyon hindi lang sa kanilang mga miyembro kundi pati sa mga namumuno sa bawat dibisyon. Napag-alaman ng BITAG na nakakaabot kay GSIS President Winston Garcia ang bawat problema sa bawat dibisyon. Subalit wala raw itong nagagawa ayon na mismo sa nakausap naming Division Manager ng Employees Compensation, si Marcelino Alejo. Tinamaan kami ng matinding awa sa reklamo ng isang ginang ng pulis mula sa Lamitan, Basilan, si Mrs. Leonila Langomez. &amp;quot;Nahilo&amp;quot; sa sistema ng GSIS kung kayat himingi na ng saklolo sa Imbestigasyon ng BAHALA SI TULFO. Ilang buwan nagpabalik-balik si Mrs. Langomez sa GSIS. Ang nakakahabag dito ay ilang buwan na ring nakaratay ang kanyang mister na pulis sa Basilan na may cancer at kumplikasyon sa kidney. Sa halip na kaawaan, tulungan at solusyunan ang problema, itinuturo ng GSIS ang pagkukulang sa Philippine National Police dahil hindi raw ito nag-reremit ng mga contributions. Nung pinanghimasukan na namin ang reklamo saka pa lang nalinawan ang pobreng ginang na marunong din naman umintindi. Simpleng problema, ang kailangan lang ay malinaw na paliwanag, hindi yung pinaiikot-ikot yung pobre at kung sinu-sino ang pinagtuturo. Ganito ang sistema ng komunikasyon sa GSIS. * * * Mensahe namin sa pamunuan ng GSIS, hindi computerization ang sagot sa problema sa mabagal na processing ng mga benepisyo ng inyong mga miyembro. Ang problema ay ang inyong sistema. Nasa pamamalakad ng mga namumuno. May problema ang komunikasyon ng mga namumuno sa GSIS. Hanggat hindi nyo ito nakikita, mananatili ang problema at iikut-ikot lang ito sa inyong institusyon. Tandaan, &amp;quot;The quality of your communication is the quality of your organization&amp;quot;, ito ay ayon sa Success Expert on Personal and Organizational Development, na si Anthony Robbins. * * * Para sa mga tips, reklamot sumbong, tumawag o mag-text sa mga numerong ito: 0918-9346417 at sa telepono 932-5310 / 932-8919. Makinig sa DZME 1530 Khz, Lunes hanggang Biyernes, 9:00-10:00 ng umaga. At panoorin ang programang &amp;quot;BITAG&amp;quot; sa ABC-5, tuwing Sabado, 5:00-5:30 ng hapon.</body>
<link>http://www.philstar.com/Article.aspx?articleId=209703&amp;publicationSubCategoryId=94</link>
</article>
<article>
<title>Maraming house-owner ang busog na busog kay video karera king Buboy Go</title>
<author>BANAT NI BATUIGAS Ni Bening Batuigas</author>
<date>
<month>June</month>
<day>11</day>
<year>2003</year>
</date>
<body>KAYA pala mahal na mahal ng mga houseowners si Manila video karera king Buboy Go eh sobrang taas pala ng porsiyento na kinikita nila. Hamakin nyo sa isang malakas na puwesto pala o yaong lugar na maraming adik eh 25 porsiyento ang kinikita ng houseowners. Di ba malaking pera yon mga suki? Sa totoo lang, ang ibang karera operators sa Maynila tulad nina Romy Gutierrez, Boy Rodriguez, Randy Sy, Sancho at iba pa ay 20 porsiyento lang ang ibinibigay sa mga may-ari ng bahay. Kaya kung ikaw ang houseowner bat sa kanila ka pa kukuha ng makina eh maliwanag na dito kay Buboy Go eh busog ka? Kaya kahit ma-raid man o makumpiska ang mga makina sa mga lugar na malakas talaga ang kita eh ilang minuto lang ang nakalipas eh hetot may kapalit kaagad na makina ni Buboy Go, di ba chairman Victor Malig ng Paltoc, Sta. Mesa? Dadalawin uli kita diyan at namumugad talaga ang makina ni Buboy Go sa iyong area. Sa sinabi kong 25 porsiyento, eh maliban pa yan sa P300 araw-araw na kikitain ng may-ari ng bahay. Kaya kung tutuusin, kahit kaliwat kanan na ang raid na isinasagawa ni Chief Supt. Manuel Cabigon, ang hepe ng Jericho dito sa makina ni Buboy Go eh hindi siya nauubusan na pamalit. Sa katunayan, nakapag-expand pa ng operasyon si Buboy Go sa Caloocan City at maging sa San Carlos sa Pangasinan kung saan gumamit siya ng dummy. Pero kung gaano kasipag manghuli ang mga bataan ni Cabigon ng video karera ni Buboy Go, eh nitong nagdaang mga araw naman eh tahimik na siya? Kung ang pagyayabang ni Buboy Go ang gagawing basehan, ayos na raw siya sa Jericho? Matatandaan kasi na dalawang hepe ng pulisya ng Maynila, sina Supts. Elmer Jamias at Manolo Martinez, ng Station 2 at 4, eh nahulihan ni Cabigon ng maraming beses. Ika nga lampas-lampas na sila sa strike three, youre out policy ni Interior Secretary Joey Lina. Pero hanggang sa ngayon sa puwersto pa rin sina Jamias at Martinez, he-he-he-he! Tulad ng amo niyang si Lina eh panay hangin din pala si Cabigon. Imbes na magpadala kasi ng tauhan si Cabigon para salakayin ang kuta ni Buboy Go sa Pritil o Tayuman sa Tondo eh ang nangyari ang dumating sa puwesto nga ng hari ng video karera ay ang kolektor ng intelihensiya, anang mga pulis na nakausap ko. Kaya wala na namang sagabal sa mga scooters ni Buboy Go na halos minu-minuto ay lumalabas sa lungga nila sa harap ng Pritil Market para kolektahin ang mga barya sa mga puwesto ni Go na malalakas. Magkano kaya ang itinapal ni Buboy Go kay Cabigon? He-he-he! Kayo ang maghusga diyan mga suki.</body>
<link>http://www.philstar.com/Article.aspx?articleId=209711&amp;publicationSubCategoryId=94</link>
</article>
<article>
<title>Mahalagang ulat pangkalusugan</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>June</month>
<day>11</day>
<year>2003</year>
</date>
<body>MAITUTURING na panibagong miracle worker ang Jade Nanocera Mat na maraming sakit ang napagagaling. Marami na ang sumubok at nagpatotoo sa bisa ng medical device na ito. Maging ang mga doktor at iba pang medical practitioner ay iniendorso ang Jade Nanocera Mat. Ang pasyente ay pinahihiga sa mat sa loob ng 30 minuto hanggang isang oras o higit pa para mawala ang pananakit ng anumang bahagi ng katawan. Kasabay ng pagpapawis ay ang ginhawang mararamdaman. Ang Jade Nanocera Mat ay nasasangkapan ng tatlong mineral na nagbibigay ng tinatawag na higher negative ions and far infrared rays. Tinutunaw at dini-detoxify nito ang mga toxins o ang masasama at nakalalasong bagay sa loob ng katawan, pinabubuti ang immune system at pinasisigla ang blood circulation. Mabisa ang Jade Nanocera Mat sa sakit sa puso, high blood, osteoporosis, pananakit ng likod at leeg (chronic back and neck pain), migraine, allergy, stress, rheumatism, excema at respiratory problems. Pinagagaling din nito ang carpal tunnel syndrome para sa mga namamanhid, kumikirot at animoy napaparalisang mga daliri, kamay at braso lalo na sa mga nagco-computer. Epektibo rin ito sa may weight problems. Tinutunaw ang sobrang taba at puwede ring gamitin na parang sauna device. Para sa karagdagang kaalaman tungkol sa Jade Nanocera Mat. Sumangguni kay Mrs. Maricar Deomampo sa 0198-3240065 at 8068342. Magtungo kayo sa kanilang Wellness Clinic sa Lot 4 Block 5 Adam St., Paraiso Subd., Talon, Las Pi&amp;ntilde;as, Metro Manila. Ayon kay Maricar, meron din silang special offer para sa mahihirap na hindi makabili ng Jade Nanocera Mat. Itoy bilang public service nila sa mga mahihirap na maysakit na nangangailangan ng tulong.</body>
<link>http://www.philstar.com/Article.aspx?articleId=209723&amp;publicationSubCategoryId=94</link>
</article>
<article>
<title>Ang paghahari ng Diyos</title>
<author>ALAY-DANGAL Ni Fr. Jose C. Blanco, S.J.</author>
<date>
<month>June</month>
<day>11</day>
<year>2003</year>
</date>
<body>Sa pagdating ni Jesus, ang paghahari ng Diyos ay dumating sa mundo. Si Jesus ay naglibot. Nagpalayas siya ng mga demonyo. Pinagaling niya ang lahat ng uri ng mga karamdaman. Ibinahagi niya ang kanyang kapangyarihan sa kanyang mga alagad. Subalit hiningi rin niya sa kanila ang isang uri o estilo ng pamumuhay. Kailangan nilang mamuhay ng simple at payak. Pakinggan natin ang ilang mga alituntunin ni Jesus (Mt. 10:7-15). Humayo kayo at iparangal ninyo na malapit nang maghari ang Diyos. Pagalingin ninyo ang mga maysakit at buhayin ang mga patay. Pagalingin ninyo ang mga ketongin at palayasin ninyo ang mga demonyo. Yamang tumatanggap kayo nang walang bayad, magbigay naman kayo nang walang bayad. Huwag kayong magdala ng salapi &amp;nbsp;maging ginto, pilak o tanso  sa inyong mga lukbutan. Huwag din kayong magdala ng supot sa inyong paglalakbay, ni bihisan, pampalit na panyapak, o tungkod; sapagkat ang manggagawa ay may karapatan sa kanyang ikabubuhay. At saan mang bayan o nayon kayo dumating, humanap kayo ng taong karapat-dapat pakituluyan, at manatili kayo roon habang kayoy nasa lugar na iyon. Pagpasok ninyo sa bahay, sabihin ninyo, Maghari nawa ang kapayapaan sa bahay na ito! Kung karapat-dapat ang mga tao sa bahay na iyon, panatilihin ninyo sa kanila ang inyong bati. Ngunit kung hindi, bawiin ninyo ito. At kung ayaw kayong tanggapin o pakinggan sa isang tahanan o bayan, umalis kayo roon at ipagpag ang alikabok ng inyong mga paa. Sinasabi ko sa inyo na sa Araw ng Paghuhukom ay higit na mabigat ang ipaparusa sa mga tao sa bayang yaon kaysa dinanas ng mga taga-Sodoma at taga-Gomorra. Kailangang pagpalain ng mga alagad ang mga tahanang tatanggap sa kanila. Ang pagpapalang ito ay isang panalangin para sa kapayapaan ng lahat ng nasa tahanang kanilang tutuluyan. Kung hindi sila tatanggapin ng bahay na kanilang dapat tuluyan, dapat nilang bawiin ang pagpapalang inihahandog nila. Ang pagpapala at kapayapaang iniaalok nila at mga biyayang kaakibat nito ay babalik sa mga taong bumigkas ng pagbati. Ang Sodoma at Gomorra ay pinarusahan sapagkat hindi nila pinagsisihan ang kanilang mga kasalanan. Mas malala pa ang mangyayari doon sa mga hindi tumanggap sa mga alagad. Si Jesus ang nag-aalok ng kaligtasan at kapayapaan. Tiyakin na hindi ninyo tinatanggihan ang mga alok ni Jesus sa inyo. Maging mapagmatiyag sa mga inihahandog ni Jesus sa inyo. Na ang Diyos ay naghahari sa inyong isip at puso ay nangangahulugan na tiyak kayong umuusad patungo sa layuning itinakda ni Jesus para sa inyo. Primum Regnum Dei  Ang paghahari ng Diyos ay una at palaging nangunguna.</body>
<link>http://www.philstar.com/Article.aspx?articleId=209726&amp;publicationSubCategoryId=94</link>
</article>
<article>
<title>Absent professor</title>
<author>IKAW AT ANG BATAS Ni Atty. Jose C. Sison</author>
<date>
<month>June</month>
<day>12</day>
<year>2003</year>
</date>
<body>SI Dr. De Mesa ay Associate Professor sa University of the Philippines sa Los Ba&amp;ntilde;os (UPLB). Vacation leave of absence without pay siya sa loob ng tatlong taon simula Set. 1, 1986 hanggang Agosto 30, 1989 upang maging kinatawan ng gobyerno sa Center on Integrated Rural Development for Asia and the Pacific (CIRDAP). Habang siya ay absent, tumaas ang kanyang sweldo ng tatlong beses noong Enero at Marso 1988 at noong Hulyo ng 1989. Ang kanyang posisyon ay nagkaroon din ng promosyon mula Training Specialist II sa Assistant professor na naging epektibo noong Marso 16, 1988. Nang malapit nang matapos ang kanyang leave of absence, nakiusap ang CIRDAP sa UPLB na dugtungan ng isa pang taon ang leave of absence ni Dr. De Mesa. Ngunit hindi ito pinagbigyan ng UPLB Director ng Agricultural Credit Corporation Inc. (ACCI) bagkus pinayuhan siya nitong magreport hanggang Set. 15, 1989. Pinayuhan din siya ng UPLB Chancellor na maaaring maging absence without official leave (AWOL) batay sa alituntunin ng Civil Service kapag hindi siya bumalik sa trabaho. Ipinagpatuloy pa rin ni Dr. De Mesa ang serbisyo niya sa CIRDAP kahit na nagbabala ang UPLB na aalisin na ang kanyang pangalan sa listahan ng mga empleyado ng UPLB kapag hindi siya nagreport sa trabaho sa loob ng 30 araw. Hindi bumalik si Dr. De Mesa ngunit hindi rin inalis ang kanyang pangalan sa listahan ng unibersidad. Makalipas ang limang taong AWOL, sinulatan ni Dr. De Mesa ang Chancellor sa intensyon niyang bumalik sa trabaho. Sa una ay pinayuhan siyang magre-apply ngunit sa huli ay pinayagan na rin siyang bumalik dahil hindi naman nawala ang kanyang pangalan sa listahan ng empleyado ng unibersidad. Samantala, dalawang miyembro ng UPLB ACCI Academic Personnel Committee ang nagreklamo sa muling pagbalik ni Dr. De Mesa sa unibersidad. Iginiit nilang natapos na official leave nito noong Set. 1, 1989 at ang pagbalik niya ay nangangailangan ng panibagong appointment, kaya siya ay AWOL na ayon sa Sec. 33 Rule 16 ng CSC. Kahit na pinaboran ng UPLB si Dr. De Mesa at hindi ginamit ang alituntunin ng CSC, iginiit pa rin ng CSC na hindi ang unibersidad ang magpapasya kung gagamitin ang alituntunin ng CSC o hindi. Tama ba ang CSC? MALI. Ang isyu sa kasong ito ay kung natanggal nga si Dr. De Mesa sa serbisyo niya sa unibersidad o hindi. Malinaw na pinili ng unibersidad na payagan si Dr. De Mesa na bumalik sa trabaho at ibigay sa kanya ang nararapat na suweldo pati na ang naging promosyon ng kanyang posisyon habang siya ay nasa official leave. Ang naging aksyon ng UPLB, kahit na taliwas sa alituntunin ng CSC, ay isang Academic Freedom bilang institusyon ng edukasyon. (UP and De Torre vs. Civil Service Commission G. R. 132860 , April 3, 2001).</body>
<link>http://www.philstar.com/Article.aspx?articleId=209835&amp;publicationSubCategoryId=94</link>
</article>
<article>
<title>Hatol kay Bacani</title>
<author>HALA BIRA! Ni Danny Macabuhay</author>
<date>
<month>June</month>
<day>12</day>
<year>2003</year>
</date>
<body>PARANG bombang sumabog ang sex scandal na kinasasangkutan ni Bishop Teodoro Bacani. Inakusahan siya ng sexual harassment ng kanyang sekretarya. Hanggang sa ngayon, ni anino ng sekretarya ay hindi man lamang naaaninag. Sino ba talaga ang babaing ito? Sa ipinalabas na pahayag ni Bacani, humingi siya ng paumanhin sa sekretarya kahit na itinanggi niya na walang katotohanan ang akusasyon sa kanya. Bakit kailangang umalis ng bansa si Bacani at hindi harapin ang akusasyon sa kanya? Isa ako sa mga naniniwala na masyadong mababaw ang akusasyon kay Bacani. Walang rape at karahasang naganap. Ayon na rin sa mga nakakakilala kay Bacani, natural na ugali na ni Bacani ang makipag-beso-beso at makipag-embrace-embrace sa mga babae. Pangkaraniwan na nating nakikita ang mga ganitong senaryo na ginagawa ng mga ibang pari at kahit na mga madre sa mga lalaki. Dapat na tapusin kaagad ng Vatican ang kanilang imbestigasyon at ilabas na sa publiko ang resulta nito nang sa ganoon ay malaman na kung ano talaga ang katotohanan. Masakit ang nangyaring ito kay Bishop Bacani at sa kanyang mahal na ina at sa kanyang pamilya. Nasa bingit din ng alanganin ang kredibilidad at imahen ng Simbahang Katoliko. Ano ba talaga? Ang tanong ko nga: Ito ba ay udyok ng laman o tadyak ng pulitika?</body>
<link>http://www.philstar.com/Article.aspx?articleId=209839&amp;publicationSubCategoryId=94</link>
</article>
<article>
<title>EDITORYAL  Mawala na kaya ang corruption sa LTO?</title>
<author></author>
<date>
<month>June</month>
<day>13</day>
<year>2003</year>
</date>
<body>MARAMI na ang nakaaalam na ang Land Transportation Office (LTO) ay isa sa mga tanggapang batbat ng katiwalian. Nasa tanggapang iyan ang maraming fixers na labas-masok at namemera kasabwat ang mga &amp;quot;buwayang&amp;quot; LTO officials. Mula sa pagkuha ng lisensiya, pagrerehistro ng sasakyan, drug testing, at nitong huli ay sa pagkuha ng Early Warning Device (EWD) ay parang mga buwitreng nakaabang ang mga fixers. Matagal nang inirerek-lamo ang katiwalian sa nasabing tanggapan subalit walang ginagawang hakbang ang pamahalaan para madurog ang mga tiwali. Marami nang namuno sa LTO subalit lalo pang lumala ang problema. Saan naman nakakita na mismong sa bakuran ng LTO nagaganap ang pag-aayos sa kung anu-anong transaksiyon? Mali pa rin ang timing ni President Gloria Macapagal-Arroyo sa pagsugod sa LTO noong Lunes, dakong alas-kuwatro ng hapon. Siyempre naitimbre na sa mga tiwaling opisyal doon at mga fixers na darating ang Presidente kung kaya walang nahuli sa akto. Ang tanging nalaman ni Mrs. Arroyo ay ang maagang pagliligpit ng mga empleado sa kanilang trabaho. Alas-kuwatro lamang ng hapon ay nakaprepara na para umuwi gayong alas-singko ang kanilang off. Nadadaya nila ang gobyerno dahil pinaiikli ang oras gayong napakaraming nakapila at naghihintay ng serbisyo. Pinasusuweldo ng taumbayan subalit ang serbisyo nila ay hindi sapat. Walang nadakmang tiwali si Mrs. Arroyo sa LTO dahil nakaligpit na. Pinagbuntunan niya ng sisi si LTO Chief Roberto Lastimoso at ang assistant nito. Hindi nadatnan ni Mrs. Arroyo si Lastimoso kaya lalo pang sumiklab ang galit. Nang dumating makaraan ang 10 minuto si Lastimoso, pinagsalitaan niya ito sa publiko. Kakamut-kamot sa ulo si Lastimoso. Binira ni Mrs. Arroyo ang maagang pagsasara ng mga booth sa LTO ganoon din ang tungkol sa EWD na pinagkakakitaan ng mga buwayang opisyal. Kung sa loob mismo ng LTO bibili ng EWD nagkakahalaga ito ng P400 samantalang nagkakahalaga lamang umano ng P150. Ang EWD ay isa sa mga requirements para mairehistro ang sasakyan. Inalis ni Mrs. Arroyo ang kontrobersiyal na EWD. Marami pang dapat halukayin sa LTO. Hindi ibig sabihin at nadiskubre ni Mrs. Arroyo ang mga ginagawang kalokohan doon ay mawawala na ang mga fixers at buwayang opisyal at empleado, sa palagay namin, palalamigin lamang ang isyu at tuloy muli ang katiwalian. Hanggat hindi tinatablan ang balat ni Lastimoso, paulit-ulit ang katiwalian sa nasabing tanggapan.</body>
<link>http://www.philstar.com/Article.aspx?articleId=209958&amp;publicationSubCategoryId=94</link>
</article>
<article>
<title>Magkaisa at magtulungan para makamit ang kaunlaran</title>
<author>HINDI PA TAPOS ANG LABAN ni Sec. Mike Defensor</author>
<date>
<month>June</month>
<day>13</day>
<year>2003</year>
</date>
<body>KAHAPON ay ipinagdiwang natin ang ika-105 anibersaryo ng Araw ng Kalayaan. Bilang isang bansa, sama-sama nating ginunita ang ating pakikibaka para sa kasarinlan at kalayaan. Sa ating kasaysayan, naging matapang ang mga Pilipino sa pagtatanggol sa ating kalayaan. Napatunayan ito sa pakikipaglaban natin sa mga dayuhang sumakop sa ating bansa gaya ng mga Kastila, Amerikano at Hapones. Ang kalayaang ating tinatamasa ay bunga ng pagbubuwis ng buhay ng ating mga ninuno. Ito ay isang dakilang pamana para sa atin. Sa ganitong pananaw, napakalaki ng ating responsibilidad upang pangalagaan ang ating kalayaan. Ang kalayaan at kasarinlan natin ay hindi dapat inaabuso subalit kailangang pangalagaan. Ang mga institusyon at proseso sa isang demokratikong bansa gaya ng Pilipinas ay dapat na ginagalang at nirerespeto. Mapalad tayo sapagkat nasa ating mga kamay ang mga karapatang matagal na ipinagkait sa ating mga ninuno. Ang mga karapatang ito ay kailangang gamitin na may karampatang responsibilidad at pag-iingat. Ang ating pakikibaka ngayon ay ibang-iba kaysa sa pakikibaka ng ating mga ninuno. Kung noon ay pagpapaalis sa mga dayuhan ang kanilang pangunahing layunin, ngayon naman ang malaking hamon sa atin bilang isang bansa ay ang makamit ang tunay na pagkakaisa at pagtutulungan upang mapaunlad ang buhay ng bawat Pilipino.</body>
<link>http://www.philstar.com/Article.aspx?articleId=209979&amp;publicationSubCategoryId=94</link>
</article>
<article>
<title>P1-M panghuhuthot ng Taguig Municipal Administrator</title>
<author>BAHALA SI TULFO ni Ben Tulfo</author>
<date>
<month>June</month>
<day>13</day>
<year>2003</year>
</date>
<body>TAGUIG Mayor Freddie Tinga, manmanan mo nang maigi ang aktibidades ng iyong Municipal Administrator na si Wilfredo Villar. Kung sakaling sasabihin mong wala kang nalalaman, para ka niyang nilagyan ng &amp;quot;ipot&amp;quot; sa iyong bumbunan nang hindi mo man lang nalalaman. Alam kong hindi maaaring kumilos ang iyong administrator na si Villar nang hindi pinadadaan sa iyong tanggapan lalo nat kapag pera ang pinag-uusapan. Sinubukan daw ni Villar &amp;quot;huthutan&amp;quot; ng halagang P1 milyon ang isang malaking retail outlet na nakabase dyan sa Global City para mag-sponsor sa isang liga ng basketball. Dinaan daw muna sa panggigipit ni &amp;quot;batchoy&amp;quot; ang nasabing &amp;quot;membership shopping&amp;quot; na retail outlet. Hinanapan nya ng butas ang ibinayad na buwis nito sa munisipyo. Hindi raw tama ang halagang ibinayad at delinkwente pa raw ang retail outlet na ito na may branch sa Quezon City at magbubukas pa ng isa sa Para&amp;ntilde;aque. Pero ang nakakaloko rito binigyan ng local na pamahalaan ng Taguig ng award ang nasabing &amp;quot;membership shopping&amp;quot; na retail outlet. Itoy pagkilala ng munisipyo bilang &amp;quot;GOOD TAX PAYER&amp;quot; . Nagmumukhang &amp;quot;tanga&amp;quot; itong right hand man ni Tinga na si Villar. Alam ng kanyang &amp;quot;inoorbitan&amp;quot; na ginamitan muna siya ng &amp;quot;conditioner&amp;quot; nitong si Villar. Alam ng lahat na ang hair conditioner kapag ginamit matapos mag-shampoo lumalambot, nagiging madulas at sumusunod ang buhok. Hindi umubra ang istilo ni Villar. Bandang huli, siya ang lumambot. Hihirit lang pala ng P1 milyon sa sponsor para sa liga ng basketball. Kahit na kaduda-duda, sabihin na nating may liga nga ng basketball na gustong sponsoran(tulungan) ng munisipyo ng Taguig, ganun ba kalaking halaga ang kinakailangan? Bakit kinakailangan pang &amp;quot;gipitin at takutin&amp;quot; ang isang kumpanyang &amp;quot;GOOD TAX PAYER&amp;quot; naman at nakakatulong sa bayan ng Taguig? Ganito na ba kagarapal ang munisipyo ng Taguig? O matindi lang talaga ang &amp;quot;pangangailangan&amp;quot; nitong si Villar na maisakatuparan ang pag-sponsor nya sa basketball league? Mayor Freddie Tinga, uulitin ko, manmanan mo ng maigi ang aktibidades nitong si Villar. Alam namin na hindi kikilos si Villar nang wala itong basbas mo. Tandaan ang kasabihan sa salitang Ingles Mayor Tinga, &amp;quot;Never kill a goose that lays golden eggs&amp;quot;. Alagaan nyo ang mga kompanyang nakakatulong sa inyong bayan. * * * Para sa mga tips, reklamot sumbong, tumawag o mag-text sa mga numerong ito: 0918-9346417 at sa telepono 932-5310 / 932-8919. Makinig sa DZME 1530 Khz, Lunes hanggang Biyernes, 9:00-10:00 ng umaga. At panoorin ang programang &amp;quot;BITAG&amp;quot; sa ABC-5, tuwing Sabado, 5:00-5:30 ng hapon.</body>
<link>http://www.philstar.com/Article.aspx?articleId=209983&amp;publicationSubCategoryId=94</link>
</article>
<article>
<title>EDITORYAL  Wala nang dahilan para di madurog ang Sayyaf</title>
<author></author>
<date>
<month>June</month>
<day>14</day>
<year>2003</year>
</date>
<body>TATLONG taon sa piling ng mga mamamatay taong Abu Sayyaf si Roland Ulla. Patakbu-takbo, patagu-tago at umiiwas sa ligaw na bala. Hindi nakatikim ng mahimbing na tulog at maayos na pagkain. Sa 21 kataong kinidnap ng Abu Sayyaf noong April 23, 2000 sa Sipadan, Malaysia, si Ulla ang pinaka-kawawa. Palibhasay mga dayuhan ang kinidnap at may mga pera, napalaya sila makaraang magbayad ng milyong dollar sa mga kidnappers. Nakawala si Ulla sa kuko ng mga mamamatay-taong Abu Sayyaf noong June 4. Nakatakas siya sa sariling pamamaraan. Masarap ang maging malaya. Pero hindi pa pala roon natatapos ang pagkakakulong. Makaraang makalaya ay sa custody naman siya ng military nakahimpil. Hindi muna siya pinayagang makapiling ang kanyang mag-ina na matagal nang nasasabik sa kanya. Makaraang makatakas noong nakaraang linggo mula sa kuta ng mga Abu Sayyaf sa Jolo, dinala siya sa Zamboanga at doon pinigil ng military. Sinabi ng military na hindi maaaring palayain si Ulla hanggat hindi siya naipipresenta kay President Gloria Macapagal-Arroyo. Dumaan siya sa mahigpit na tactical interrogation ng military habang nasa custody. Kamakalawa, sa pagdiriwang ng Independence Day, tuluyang nakalaya si Ulla makaraang ipresenta kay Mrs. Arroyo sa Zamboaga City. Saka lamang sila nagkasama-sama ng kanyang pamilya. Diving assistant si Ulla sa Sipadan resort kung saan naroon ang mga Westerners na dinukot ng Abu Sayyaf. Sa military din nanggaling ang balitang sumama na sa Abu Sayyaf si Ulla. Sunud-sunod ang pagkakatakas ng mga bihag ng Abu Sayyaf sa loob ng tatlong buwan. Unang nakatakas ang dalawa sa apat na babaing bihag ng Abu Sayyaf noong Marso at kasunod ay nakatakas ang dalawa noong Abril at si Ulla nga sa buwang ito. Ang apat na babae ay mga miyembro ng Jehovahs Witnesses. Walang naging papel ang military sa pagkakatakas ng limang bihag. Sabagay mas mabuti na ngang ganyan ang nangyari kaysa naman matulad sa pagrescue sa mag-asawang Burnham noong nakaraang taon. Napatay si Martin at ang Pinay nurse na si Ediborah at nasugatan naman si Gracia. Sa libro ni Gracia na &amp;quot;In the Presence of My Enemies&amp;quot;, inakusahan niyang magkakutsaba ang military at Abu Sayyaf. Ngayong nakalaya na si Ulla, ano pa ang hinihintay ng military? Wala na silang maikakatwiran para hindi madurog ang Abu Sayyaf. Ubusin na sila bago pa lumabas ang maraming kontrobersiya na nakikinabang sila sa ransom pay.</body>
<link>http://www.philstar.com/Article.aspx?articleId=210091&amp;publicationSubCategoryId=94</link>
</article>
<article>
<title>EDITORYAL  Dalawin din ang BIR, Customs at DPWH</title>
<author></author>
<date>
<month>June</month>
<day>15</day>
<year>2003</year>
</date>
<body>UNAY mga police stations ang dinalaw ni President Gloria Macapagal-Arroyo. Nahuli niya sa akto ang isang station commander na hindi naka-uniporme. Nagkumahog sa pagbibihis subalit hindi siya nakaligtas sa singasing ng galit ng Presidente at agad inilipat sa ibang puwesto ang pulis. Nilektyuran ni Mrs. Arroyo ang pulis tungkol sa pagiging handa. Naging aral ang nangyari sa mga tutulug-tulog na pulis. Kasunod ng police station ay ang Ninoy Aquino International Airport (NAIA) naman ang isinunod ni Mrs. Arroyo. Nairita si Mrs. Arroyo sa kaluwagan ng seguridad sa airport. Maraming sasakyan ang hindi naiinspeksiyon. Maaaring makapasok ang mga terorista at makapagtanim ng bomba dahil sa kaluwagan ng seguridad. Sa harap ng maraming tao ay sinabon ni Mrs. Arroyo si NAIA Gen. Manager Edgardo Manda. Kakamut-kamot sa ulo si Manda. May natamong aral ang NAIA sa pagtataray ni Mrs. Arroyo. Noong Lunes, ang Land Transportation Office (LTO) sa East Avenue, Quezon City ang sinorpresang dinalaw ni Mrs. Arroyo. Umapaw ang galit ng Presidente nang makitang alas-kuwatro pa lamang ay isinasara na ng mga teller ang kanilang booth gayong ang closing time ay alas-singko ng hapon. Mas lalo pang sumagad ang galit nang hindi matagpuan doon si LTO Chief Roberto Lastimoso. Nahalukay ang tungkol sa Early Warning Device (EWD) na pinagkakakuwartahan ng mga corrupt sa LTO. Ang EWD na mabibili lamang ng P150 sa labas ay lumalabas na P400 sa mga nagbebenta sa loob ng LTO. Kinansela ni Mrs. Arroyo ang tungkol sa EWD. Kulang pa ang singasing ng galit na ipinakita ni Mrs. Arroyo sa nangyayaring katiwalian sa LTO. Dapat na laliman pa ang paghalukay para nadakma na ang mga buwayang walang kabusugan sa nasabing tanggapan. Talamak ang lagayan doon. Kung anu-anong raket ang sumisingaw para may pagkakitaan. Nasimulan na rin lang ni Mrs. Arroyo ang sorpresang pagbisita sa mga government offices, bakit hindi pa niya gawing palagian ang pagbisita. Bakit hindi niya isunod na dalawin ang Bureau of Internal Revenue, Bureau of Customs at Department of Public Works and Highways? Kapag ang mga nabanggit na tanggapan ang kanyang sorpresang dinalaw, tiyak na marami siyang matutuklasan na mas nakagigimbal pa kaysa sa LTO, NAIA at mga police stations. Makikita niya ang umaalingasaw na kabulukan.</body>
<link>http://www.philstar.com/Article.aspx?articleId=210226&amp;publicationSubCategoryId=94</link>
</article>
<article>
<title>P1.2-M pala ang lagay ni Ngongo Caluag kay Taba</title>
<author>BANAT NI BATUIGAS ni Bening Batuigas</author>
<date>
<month>June</month>
<day>15</day>
<year>2003</year>
</date>
<body>NAG-MEETING ang top brass ng militar at pulisya sa isang hotel sa Roxas Blvd., noong nakaraang linggo. Inabot ng madaling araw ang kanilang pag-uusap at ilang beses pa silang nagkainitan dahil hindi sila nagkasundo sa mga isyu na kanilang tinatalakay. May coup detat kaya? Sana huwag naman dahil pahirap na nang pahirap ang ating bayan at kung magkaroon pa uli ng military exercise paatras na naman ang ga-pagong na pagsulong ng ekonomiya natin. Ang naiiwan kasi sa ere ay ang mahihirap nating kababayan. Pero ayon sa source ko sa Camp Crame napag-usapan ng grupo ang jueteng. May nagmungkahi na isang heneral na gayahin dapat ang mga opisyales ng pulisya natin ang ginawa ni dating PNP chief at sa ngayon Sen. Ping Lacson na no take policy na tinutulan naman ng kanyang mga kausap. Ayon sa nagreklamong heneral kapos na nga ang intelligence fund nila at kung ipaiiral pa ang no take policy ang magiging kawawa ay yaong sa ibaba o ibig niyang sabihin ay yong rank and file. At inireport niya na magwawala rin ang matabang lalaki sa Malaca&amp;ntilde;ang dahil may porsiyento na siya sa mga jueteng lords kayat nahihirapan si Interior Secretary Joey Lina na ipasara nga ang jueteng. At ang ibinigay nilang ehemplo ay si Melchor Ngongo Caluag ng Pampanga, ang home province ni Presidente Arroyo at iba pang malalaking jueteng lords. Aba eh P1.2 milyon pala ang lagay ng grupo ni Ngongo kay Taba linggu-linggo kayat tuloy ang negosyo nila kahit laman sila ng diyaryo, TV at radyo araw-araw. At si Lina ang palaging naiiwang tulala samantalang si Taba ay palaging bundat at halos hindi na makalakad dahil puno ng barya ang bulsa, he-he-he! Parang nakikita ng mga suki ko si Erap sa katauhan ni Taba. Kung si Erap ay na-impeach dahil sa jueteng, dadanasin din kaya ito ng Arroyo administration? Puwede, di ba mga suki? Kaya lang sa pakikipag-usap ko sa mga kaalyado nating militar at pulisya, wala silang makitang mga indikasyon o palatandaan para sabihing tama na ang oras para sa isang coup detat. Hindi naman magtatagumpay ang coup kung walang suporta ng sambayanan, anila. Maaring may mga nag-float ng ideya subalit hindi makausad dahil wala ngang pampagana. Dalawa sa mga umatend ng meeting ay kamukha nina dating Sen. Juan Ponce Enrile at bigotilyong si Sen. Gregorio Gringo Honasan. Aktibo umanong nakipag-debate ang dalawa sa mga heneral pero walang makapagsabi sa Camp Crame kung ano ang isinusulong nila. Pero tiyak hindi pabor sa Arroyo administration ito dahi alam naman natin na ang original na Enrile at Honasan nasa Opposition, di ba mga suki? May isa namang 3-star heneral na nagsabing nasa gitna siya kapag may masamang balak ang mga kausap niya. Ayaw ni Heneral ng gulo. Kung sabagay, palaging iwas-pusoy si heneral tuwing may coup laban sa gobyerno. Ayon pa kay 3-star general, magre-resign na lang siya kung gulo o coup ang hahantungan ng kanilang pag-uusap. Sa tingin ko may gusto lang ipaabot na mensahe ang grupo kay Presidente Arroyo lalo na kay Taba. At sigurado ako, hindi makakatulog si Taba kapag nabalitaan niya ang meeting kung saan isa siya sa mga agendang tinalakay, he-he-he! Masarap sigurong tingnan kung si Erap at Taba ay magsama sa kulungan, di ba mga suki?</body>
<link>http://www.philstar.com/Article.aspx?articleId=210233&amp;publicationSubCategoryId=94</link>
</article>
<article>
<title>Maligayang Araw sa lahat ng mga Ama</title>
<author>HINDI PA TAPOS ANG LABAN ni Sec. Mike Defensor</author>
<date>
<month>June</month>
<day>15</day>
<year>2003</year>
</date>
<body>SA araw na ito nais kong batiin ang lahat ng mga amang nag-aaruga at nagmamahal sa kanilang mga pamilya. Kung ang mga ina ay may natanging araw na nakatuon sa pagpuri sa kanilang mga katangian at pagmamahal sa kanilang mga pamilya, ang mga ama rin ay binibigyan ng pagpapahalaga sa araw na ito. Sa ating modernong panahon, malaki na ang ipinagbago ng papel ng mga amang katulad ko. Sa lumipas na mga dekada tradisyonal ang papel ng isang ama sa tahanan. Dati ang sukatan ng pagiging mabuting ama ay ang kakayahan nitong buhayin ang pamilya at punan ang kanilang materyal na pangangailangan. Subalit ngayon ay lumalawak na rin ang papel na ginagampanan ng isang ama sa loob ng pamilya. Kung noon ang mga ina lamang ang gumaganap sa mga gawain sa bahay at pag-aalaga ng anak, ang mga ama ngayon ay kaagapay na ng mga ina sa pag-aaruga at pagpapalaki ng mga anak. Gaya ng mga ina, malaya na ang mga ama na ipakita ang kanilang pagmamahal sa mga anak. Sa mga pang-araw-araw na gawain gaya ng paglalaro, pagtuturo sa mga anak at pag-aalaga ng mga anak mas aktibo na ang mga ama ngayon. Sa bandang huli, ang paglawak ng papel ng isang ama, bilang haligi ng tahanan ay upang maging mas matatag at mas masaya ang pamilya. Sa panahong malaki ang hamon sa katatagan at pagkakaisa ng pamilyang Pilipino, tayong mga ama ay dapat na manatiling matatag upang pangalagaan at ipagtanggol ang ating mga pamilya.</body>
<link>http://www.philstar.com/Article.aspx?articleId=210242&amp;publicationSubCategoryId=94</link>
</article>
<article>
<title>Ipinagtanggol ang ginagahasang pinsan</title>
<author>SERGIOSOHAN ni Sergio A.F. Apostol</author>
<date>
<month>June</month>
<day>15</day>
<year>2003</year>
</date>
<body>Patungo si Jun-Jun sa gate ng bahay ng pinsang si Louella. Nang walang anu-ano nakarinig siya ng sigaw na humihingi ng saklolo ang pinsan. Kaagad siyang pumasok sa loob ng bahay at naabutan niya ang isang lalaking tangkang gahasain si Louella. Nakita ng rapist si Jun-Jun kaya sa binata niya ibinaling ang hawak-hawak na patalim. Tinangka niyang saksakin si Jun-Jun ngunit nakakita ito ng tubo kaya inihampas sa rapist. Pagkatapos ng ilang minutong kaguluhan, naagaw ni Jun-Jun ang patalim at isinaksak nya sa rapist. Sabi po ni Jun-Jun, hindi siya dapat sampahan ng anumang kaso dahil ipinagtanggol lamang niya ang puri at buhay ng kanyang pinsan. May katwiran ba si Jun-Jun?  Mikaela Datugan, San Juan, MM Bago po ang lahat, what are the elements to constitute defense of a relative? These are as follows: (1) Unlawful aggression on the part of the victim; (2) That there be reasonable necessity in the means employed to prevent or repel the unlawful aggression; and (3) In case the provocation was given by the person attacked, the one making the defense had no part therein. Sa kaso ni Jun-Jun, may katwiran siya dahil lehitimong defense of a relative ang kanyang ginawa. Mayroong unlawful aggression mula sa rapist dahil sa pagtangka nito na saksakin si Jun-Jun. Ang paggamit ng tubo ni Jun-Jun ay makatwiran dahil ito ang pinakamalapit ng patalim na maari niyang gamitin upang pigilin ang pagsaksak sa kanya ng rapist. At nang masaksak niya ang rapist, ito ay reasonable dahil sila ay nag-aagawan sa patalim. Kung hindi nanlaban ang rapist at basta-basta na lamang inagaw ni Jun-Jun ang patalim at nasaksak niya ito, hindi na pwedeng ituring na defense of a relative ang kasong ito dahil walang unlawful aggression laban sa kanya. Pero hindi ganun ang nangyari. Ang third element ay present sa kasong ito dahil sa walang ginawang sufficient provocation si Jun-Jun upang siya ay saksakin ng rapist. Katunayan ang dahilan kung bakit tinangka siyang saksakin ng rapist ay para walang makapigil sa kanyang intensyon na pagsamantalahan ang inyong pamangking si Louella.</body>
<link>http://www.philstar.com/Article.aspx?articleId=210248&amp;publicationSubCategoryId=94</link>
</article>
<article>
<title>Pag-asa sa mga may head and neck cancers</title>
<author>WHAT'S UP DOC? ni Dr. Tranquilimo Elica&amp;ntilde;o Jr.</author>
<date>
<month>June</month>
<day>15</day>
<year>2003</year>
</date>
<body>(Unang bahagi) MAAARING gumaling ang cancer kahit ito ay nasa malubhang kalagayan. Sa kaso ng mga may head and neck cancers, mas malaki ang pagkakataong gumaling dahil sa makabagong pamamaraan na isinasagawa ngayon. Isang halimbawa na kung ang isang pasyente ay may glottic carcinoma, maaari itong mapagaling sa pamamagitan ng radiotheraphy na walang deterioration o significant long term damage. Ang iba namang pasyente ay maaaring mapagaling sa pamamagitan ng laryngectomy, maxilletomy, major facial resection, o transposition procedures tulad ng gastric pullup. Such patients need to be sensitively treated and offered expert care, for example in prosthesis fitment, speech theraphy and stoma care. The remarkable work of skiller speech therapists is often underappreciated, and the teaching of a worthwhile esophageal voice following total laryngectomy is a critically important of follow up care. Subalit may ibang pasyente na hindi naka-aachieved nito. Kinakailangan ang Blom-Singer voice prosthesis na kinapapalooban ng simple valved na inilalagay sa pharyngeal stoma at nakapagdudulot sa pasyente para sa kanilang speech at pakikipagkomunikasyon. Ang prosthetic replacement ay mahalaga sa mga pasyenteng may depekto sa mukha, gaya ng pagka-deformed ng ilong o maging ang balat sa mukha sa kabila na may makabagong plastic surgical techniques o ang tinatawag na micorvascular anastomosis. (Itutuloy) * * * Kung kayo ay may mga katanungan kay Dr. Elica&amp;ntilde;o, sumulat lamang sa Pilipino Star NGAYON, Roberto Oca cor. Railroad St. Port Area, Manila.</body>
<link>http://www.philstar.com/Article.aspx?articleId=210253&amp;publicationSubCategoryId=94</link>
</article>
<article>
<title>Ang 'huthutero' at iyaking administrator ng Taguig</title>
<author>BAHALA SI TULFO ni Ben Tulfo</author>
<date>
<month>June</month>
<day>16</day>
<year>2003</year>
</date>
<body>UPDATE: TAGUIG Municipal Administrator Wilfredo Villar, isa ka palang &amp;quot;iyakin&amp;quot;. Sinabon ka ba ng iyong batang alkaldeng si Tinga dahil siyay iyong &amp;quot;nabukulan&amp;quot;? Sa susunod, huwag ka nang umiyak kung kani-kanino.Nandito lang naman ang Imbestigasyon ng BAHALA SI TULFO (INBST), handang pakinggan ang iyong panig. Mag-isip ka muna ng ilang beses bago ka gumawa ng &amp;quot;kababalaghan&amp;quot; at siguraduhin mong kaya mong panindigan. Hudyat na ito na dapat mo nang tuldukan ang anumang uring &amp;quot;kabuktutan&amp;quot; dyan sa inyong tanggapan. Tandaan, walang &amp;quot;bahong&amp;quot; naitatago dahil sisingaw at sisingaw ito. Ganito ang kinahinatnan ng iyong P1milyong &amp;quot;PAGHUHUTHOT&amp;quot; sa isang &amp;quot;membership shopping&amp;quot; na retail outlet na naka-base dyan sa Global City na nakalkal ng aming mga &amp;quot;bloodhound&amp;quot; na imbestigador. Alagaan nyo ang mga kompanyang nakakatulong sa inyong bayan. Lalo nat kapag itoy nakapagbibigay ng empleyo sa inyong mga constituents at nagbabayad ng tamang buwis sa inyong munisipyo. Hihiritan mo lang pala ng P1 milyon, dinaan mo pa raw sa &amp;quot;panggigipit&amp;quot; ang nasabing membership shopping retail outlet. Samantalang makukuha mo naman sa magandang pakiusap at gawin itong sponsor ng inyong liga sa basketball. Tsk..tsk..tsk.. * * * Naamoy din ng aming mga &amp;quot;bloodhounds&amp;quot; ang impormasyon nitong kapitbahay ng Taguig, ang lungsod ng Para&amp;ntilde;aque. Magkahalintulad daw ang &amp;quot;sakit&amp;quot; ng dalawa kung &amp;quot;antot&amp;quot; ang pag-uusapan. Napag-alaman ng mga INBST &amp;quot;bloodhounds&amp;quot; na ang nasabing membership shopping retail outlet ay may itatayong branch dyan sa kahabaan ng Diosdado Macapagal Highway sa Para&amp;ntilde;aque City. &amp;quot;Nagpahiwatig&amp;quot; daw ang City Hall ni Mayor Joey &amp;quot;Tsong&amp;quot; Marquez ng &amp;quot;padulas&amp;quot; sa nasabing retail outlet. Naramdaman daw ng mga may-ari ang kabagalan ng proseso sa pagkuha ng business permit. Ang hindi alam ng mga &amp;quot;mokong&amp;quot; sa Para&amp;ntilde;aque City Hall ay &amp;quot;above board&amp;quot; kung makipag-transaksyon ang mga negosyanteng ito. Bihasa na sila sa ganitong negosyo dahil naka-base ang kanilang mga partners sa California, USA. Ang alam ng mga ito ay magbayad ng tamang buwis at sumunod sa tamang proseso. Sa halip na bigyan ng maayos na atensyon ng lungsod ng Para&amp;ntilde;aque ang mga negosyanteng kapareho nito, pinahihirapan pa daw. Kung pagbabasehan ang impormasyon, para bang anti-business establishment ang lungsod ng Para&amp;ntilde;aque. May utang daw sa buwis ang landlord ng mga negosyanteng ito sa siyudad ng Para&amp;ntilde;aque. Pero bakit sila ang pinahihirapan samantalang nagrerenta lang ang mga ito sa lupa ng kanilang planong tirikan ng negosyo. Ang sagot, ayon mismo sa mga insiders ng City hall, tumitindi na raw ang katiwalian tulad ng panghuhuthot ng mga garapata ni &amp;quot;Tsong&amp;quot; bago magtapos ang kanyang termino bilang alkalde. * * * Para sa mga tips, reklamot sumbong, tumawag o mag-text sa mga numerong ito: 0918-9346417 at sa telepono 932-5310 / 932-8919. Makinig sa DZME 1530 Khz, Lunes hanggang Biyernes, 9:00-10:00 ng umaga. At panoorin ang programang &amp;quot;BITAG&amp;quot; sa ABC-5, tuwing Sabado, 5:00-5:30 ng hapon.</body>
<link>http://www.philstar.com/Article.aspx?articleId=210394&amp;publicationSubCategoryId=94</link>
</article>
<article>
<title>EDITORYAL - Paano magtitiwala sa NBI?</title>
<author></author>
<date>
<month>June</month>
<day>17</day>
<year>2003</year>
</date>
<body>MARAMI nang bukol ang National Bureau of Investigation (NBI). Sunud-sunod ang pagkakasabit ng tanggapang ito sa mga malalaking kontrobersiya. Mismong mga tauhan nila ang nagpapaguho. May tauhang sangkot sa pangangarnap ng kotse ng isang senador, may tauhang sangkot sa pagkawala ng kilu-kilong shabu, may mga tauhang sangkot sa pag-iistak ng dinamita, at noong Biyernes, ang hepe naman ng medico-legal ang nasabit sa kontrobersiya. Naaktuhan si Dr. Maximo Reyes na tumatanggap ng P200,000 mula sa isang doctor sa Carmen, Pangasinan. Naganap ang extortion sa mismong headquarters ng NBI sa Taft Avenue, Manila. Sa lahat ng mga kontrobersiya, pinaka-matindi ang ginawa ni Reyes. Ayon kay NBI Director Reynaldo Wycoco, iniimbestigahan ng NBI-Pangasinan ang kaso ng isang doctor na nagngangalang Lenet Chan. Si Chan ay inakusahan ng medical malpratice makaraang mamatay ang pasyente nitong idinaan niya sa ceasarean operation. Inawtopsiya ang namatay na pasyente at lumalabas na may pagkukulang ang nasabing doctor. Gayunman, sinabi ng medico-legal unit ng NBI roon na maaaring &amp;quot;maayos&amp;quot; ang awtopsiya. Ang offer ay galing umano kay Reyes, ayon pa kay Wycoco. Kasabwat umano ni Reyes ang isa pang NBI doctor na nagngangalang Jet Castro na may 10 buwan pa lamang naninilbihan sa nasabing tanggapan. Isinailalim sa entrapment operation si Reyes at natiklo. Positibo siya sa &amp;quot;powder tests&amp;quot;. Sinibak na noong Sabado si Reyes. Maaaring &amp;quot;ayusin&amp;quot; ang lahat kapalit ng pera. Ganito ang kalakaran sa mga tanggapan ng gobyerno ngayon. Mahirap tanggapin pero iyan ang katotohanan. Nakabalot ang corruption. Sa kaso ni Reyes, na maaari palang ayusin ang autopsy report, tiyak na matagal nang nangyayari ang ganito. Ang mga kaso ng pagpatay ay nawawalan ng saysay dahil sa pagbabago ng autopsy report. At sa kaso ng namatay na pasyente dahil sa &amp;quot;kawalang kakayahan&amp;quot; ng doktor, kawawa naman kung hindi nakakuha ng hustisya. Kung nakalusot ang doktor sa unang pagkakataon, maaaring makalusot muli sapagkat maaaring tapalan ng pera ang matatakaw na buwaya sa NBI. Lahat ng kontrobersiya ay nasa NBI na. Sangkot sa illegal drugs, carnapping, abusadong agent at pati mandodoktor ng autopsy report. Ano pa ang susunod na aalingasaw sa NBI?</body>
<link>http://www.philstar.com/Article.aspx?articleId=210480&amp;publicationSubCategoryId=94</link>
</article>
<article>
<title>Droga at Boga sa NBP</title>
<author>ORA MISMO Ni Butch M. Quejada</author>
<date>
<month>June</month>
<day>17</day>
<year>2003</year>
</date>
<body>SUMULAT sa mga kuwago ng ORA MISMO ang isang bilanggo sa maximum security compound ng New Bilibid Prison, para ikanta ang tindi ng operasyon ng mga sindikato ng droga sa loob nito, mga baril na pinalulusot at mga matalas. May pa-side show pa raw sa loob ng maximum security compound. Illegal Gambling! Tiyak hindi ito alam ng new director kasi nangangapa pa ito sa kanyang bagong assignment. Isang taon pa lang nakakulong sa Munti ang tsuwawa ng mga kuwago ng ORA MISMO, pero lintik pala ang katiwalian sa loob ng maximum security compound. Take note, General Santiago, Sir. May mga improvised shotgun pala at kalibre 357 paltik ang nasa pag-iingat daw ng grupo ni Commander Kalawit, ng BCJ? Malupit si Kalawit ayon sa sumbong ng ating tsuwawa. Kasabwat daw ni Kalawit ang mga tulisan, este mali, mga pigoy pala na sina Naturalpa at Frandestein sa pagpupuslit ng boga at droga diyan sa Munti. May mga alaga pa raw manok itong si Kalawit. Kaya ang hindi sumunod sa mga utos ni Kalawit ay pinatutuka niya sa kanyang manok, este mali, binubugbog niya pala. Inginuso pa ni tsuwawa sa mga kuwago ng ORA MISMO, ang isang nagngangalang Badoy taga-Dormitory 6-B daw ito. Masyadong sadista walang sinasanto kahit na manyika ay inuupakan, este mali, poste pala. Ewan lang natin kung hay-bu pa si Kalawit o nakaret ni Kamatayan. Wala naman tayong balita kay Badoy kung alive and kicking pa ang gago. Kasi ang letter ni Tsuwawa ay dumating sa kamay ng mga kuwago ng ORA MISMO, noong Biyernes ng gabi sa office ng Pilipino Star NGAYON. Dapat daw burikihin ni General Santiago ang Dorm 6-B at 4-B para matiyak na malinis sa droga, boga at matalas ang nasabing lugar. Baka naman kalaban grupo ang tsuwawa ng mga kuwago ng ORA MISMO, kaya matindi ang ikinakanta nito laban sa BCJ? anang kuwagong SSS. Mas OK nga para mabusisi ang loob ng mga dorms, sagot ng kuwagong Commando. Bago ang director, ex-General at battle tested, kaya sigurado tayong madidisiplina niya ang mga prisoners, natatawang sabi ng kuwagong SPO-10 sa Crame. Sanay ba siya sa POW? Bakit, may Prisoner Of War, ba sa Munti? Hindi naman Prisoner Of War ang sinasabi ko. Ano? Kung sanay siyang kumain ng am-POW! Corny mo, kamote, he-he-he!</body>
<link>http://www.philstar.com/Article.aspx?articleId=210510&amp;publicationSubCategoryId=94</link>
</article>
<article>
<title>Halalan 2004: GMA vs Erap</title>
<author>SAPOL ni Jarius Bondoc</author>
<date>
<month>June</month>
<day>20</day>
<year>2003</year>
</date>
<body>NAGPAPAPADYAK si Joseph Estrada mula sa kulungan. Siya pa rin daw ang Presidente. Hindi naman daw siya nag-resign o na-permanently incapacitated nung Enero 20, 2001. Niluto lang kuno ng walong justices ng Korte Suprema ang pagsumpa ni Gloria Arroyo bilang Presidente. Kaya pina-i-impeach niya ang walong ito sa House of Representatives. Pero hindi umaandar ang kaso. Bukod sa bakasyon ang Kongreso, malamang na ibasura ang kaso pagbalik ng sesyon. Kinilala na kasi nito ang pagka-Presidente ni Arroyo: Una, nung magpasa ng resolution ng suporta nung Enero 2001, at muli nang kilalaning Vice President si Tito Guingona nung Marso 2001. At dahil nauubusan na nang palusot si Erap para iwasan ang trial sa plunder, sa taumbayan siya umaapela na ibalik sa kanya ang koronang inagaw umano ni Arroyo. Sa kabilang dako, dineklara ni Arroyo nung Disyembre 30, 2002 na bagamat eligible siya, hindi siya tatakbo sa Mayo 2004. Nahahati lang daw kasi ang bayan. Imbis na maitulak niya ang importanteng reporma, sa pamumulitika nauuwi ang lahat. Kaya mabuti na lang umatras. Pero hinihikayat si Arroyo ng ibat-ibang sektor na magbago ng pasya. Pinayuhan daw siya nina US President George W. Bush, Korean President Roh Moo-hyun at Manila Cardinal Jaime Sin na kumandidato alang-alang sa bayan. Ilang business at nongovernment organizations din ang nagsasabing dapat niyang tapusin ang programa ng reporma hanggang 2010. At sabi naman ng mga kapartido sa Lakas-mga senador, kongresista, gobernador at meyor-dapat lang daw lumaban siya bilang standard bearer. Ano nga kaya, sa taumbayan na ipahatol kung sino ang Presidente. Puwede pa rin kumandidato si Erap dahil hindi naman siya nangalahati sa termino. Maglaban kaya sila ni Arroyo, para malaman na kung sino ang tinatangkilik ng mamamayan. Tumabi-tabi na kaya sina Sen. Panfilo Lacson, Raul Roco, Fernando Poe Jr. at Danding Cojuangco Jr. Bigyan-daan nila itong battle royale: GMA vs Erap. Wow, exciting!</body>
<link>http://www.philstar.com/Article.aspx?articleId=210891&amp;publicationSubCategoryId=94</link>
</article>
<article>
<title>Ano ang Rent-to-Own?</title>
<author>HINDI PA TAPOS ANG LABAN ni Sec. Mike Defensor</author>
<date>
<month>June</month>
<day>20</day>
<year>2003</year>
</date>
<body>Dear Sec. Mike Defensor, Ako ay Pag-IBIG member at nais magkaroon ng sariling bahay. Ang problema, hinihingan ako ng pang-down ng mga developers sa mga nagugustuhan kong mga bahay. Maliit lamang po ang aking kita at hindi ko po kayang magbayad ng malaking halaga para sa equity ng bahay. Sa katunayan po ay uutang nga po sana ako ng housing loan mula sa Pag-IBIG. Nababasa ko ang kolum nyo tungkol sa Rent-to-Own Program. Sana po ay maliwanagan niyo ako tungkol sa programang ito. Aabangan ko ang inyong kasagutan. Maraming salamat at mabuhay kayo at ang buong staff ng PSN.  Maybel A. Ang Pag-IBIG Fund ay may Rent-to-Own (RTO) Program na naglalayong matugunan ang pangangailangan sa pabahay ng mga miyembro na may mababang sahod. Sa programang ito, pauupahan ng Pag-IBIG ang mga bahay na pag-aari nito sa loob ng limang taon. Sa loob ng limang taon, maaaring bilhin ng nangungupahan ang bahay sa pamamagitan ng pagkuha ng housing loans sa Pag-IBIG. Kung hindi kinakailangang lisanin nito ang bahay. Ang programang ito ay bukas sa lahat  miyembro ka man o hindi ng Pag-IBIG Fund. Kung ang mag-aaply ay hindi pa miyembro, kailangang magparehistro ito sa Pag-IBIG kung naaprubahan na ang aplikasyon para sa RTO. Kinakailangan lamang ang mga sumusunod na katangian upang maging kuwalipikado ka sa RTO  miyembro ng Pag-IBIG sa panahon ng pag-aaply sa RTO, may buwanang kita ang pamilya na hindi bababa sa P4,000, hindi nag-mamay-ari ng bahay, walang outstanding loan sa anumang ahensiya pribado man o gobyerno, may kapasidad na pumasok sa legal na kasunduan o kontrata at hindi pa nakakakuha ng bahay sa ilalim ng RTO ng Pag-IBIG. Para sa karagdagang impormasyon maaari kayong tumawag sa 631-21-41/634-83-44. Maraming salamat po.</body>
<link>http://www.philstar.com/Article.aspx?articleId=210902&amp;publicationSubCategoryId=94</link>
</article>
<article>
<title>Masama bang mag-sex araw-araw?</title>
<author>BANTAY KAPWA ni Cielito &amp;quot;Mahal&amp;quot; Del Mundo</author>
<date>
<month>June</month>
<day>20</day>
<year>2003</year>
</date>
<body>SA MAHAL Public Service TV show ay maraming pagkakataong tinalakay ang paksa tungkol sa sex. Sa pagdaraan ng mga taon, sa makabagong panahon at pag-unlad ng teknolohiya ang sex ay favorite subject maging sa mga nagte-text. Isang kaibigan ang halos araw-araw ay nagpapadala ng green jokes na bagamat ang iba ay sobrang malaswa ay nakakatawa at pamawi ng lungkot, pagkabagot at pagod. Maging sa eskuwelahan ay may sex education na. Datiy nagkakamalisya, nagugulumihanan, nagba-blush, tumataas ang kilay at nahihiya kapag-sex ang pinag-uusapan ngayon ay normal na ang paksang ito. Sa mga naging panauhin naming sex therapists naitanong kung ano ang maipapayo nila kung ilang beses ang dapat pagtatalik. May mga xexologists na nagsabi na minsan o makalawa sa isang linggo dapat na magsiping ang mag-asawa. Batay sa isang global study on sexual attitudes ang behavior, normal na tatlong beses mag-sex sa loob ng isang buwan. Ayon kay Dr. Rosie King, isang Australian sex therapist na dumalaw sa Maynila noong isang taon, dapat na mag-sex hanggat gusto at kaya ng sexual partners. Idinugtong ni Dr. King na sex is often dictated by opportunity rather than desire. Sabi niya batay sa global study sa ibat ibang nationalities mas maraming taga-Belgium at Spain ang nagse-sex araw-araw.</body>
<link>http://www.philstar.com/Article.aspx?articleId=210906&amp;publicationSubCategoryId=94</link>
</article>
<article>
<title>EDITORYAL  Ilayo ang pulitika sa isyu ng droga</title>
<author></author>
<date>
<month>June</month>
<day>21</day>
<year>2003</year>
</date>
<body>ANG problema sa illegal drugs ay noon pa. Matagal nang panahon na nakasakmal sa lipunan at walang lakas ang pamahalaan kung paano lubusang maaalis sa pagkakakagat. Isa ang droga sa pinakamalalang problema ng bansa na dapat ay inunang nilutas ng kasalukuyang administrasyon. Kakatwa na ngayon lamang sila naging agresibo sa problemang ito at kung kailan pa nangangamoy na ang pulitika. Hindi mahirap isipin na ang bagong pakikibaka sa mga sindikato ng droga ay may bahid pulitika. Gagawing daan para bumango ang pangalan. Masama kapag pulitika ang tunay na layunin sa bagong kampanya laban sa droga. Habang nangangamba ang taumbayan sa idinudulot na panganib ng mga nasa impluwensiya ng bawal na gamot, lihim namang nagsisipagsaya ang mga pulitikong may ambisyon sa puwesto. Kung pulitika ang nasa likod nito, walang ibang makikinabang kundi ang mga sindikato at lalo lamang lalawak ang kanilang operasyon. Patuloy pang dadami ang magiging sugapa sa bawal na gamot. Hindi lamang kabataan ang nagiging sugapa kundi pati mga propesyunal, artista, basketball players at mga pulis. Sinabi ni Interior Sec. Jose Lina, na tatlong buwan lamang at tiyak na madudurog na nila ang sindikato ng droga sa bansa. Determinado umano sila na malutas ang drug problem. Sinabi ito ni Lina sa isang press conference noong Martes sa headquarters ng Philippine Drug Enforcement Agency (PDEA) sa Camp Crame. Sa press conference, sinabi naman ng PDEA na target nila ang 62 drug syndicates sa bansa. Kaya umano nilang ma-neutralize ang sindikato sa loob ng tatlong buwan. Hindi nga sana pulitika ang tunay na dahilan kaya naging maigting ang kampanya sa droga. Hindi sana ito pakitang-tao lamang. Hindi sana ito palabas lamang ng mga may ambisyon sa hinaharap. Talamak na ang problemang ito na kung hindi magiging seryoso ang gobyerno, babagsak ang bansa sa kamay ng drug syndicate gaya sa Colombia. Alam naman pala ng PDEA kung gaano karami ang sindikato, bakit wala pa silang nadadakma ni isa man sa kanila. Bakit patuloy ang pagdagsa ng droga at walang pagkaubos? Sa may 62 drug syndicate, iisa pa lamang umano ang napagtagumpayang i-neutralize ng PNP at PDEA. Nasaan na ang 61? Nakapagdududa kung makayang gibain ang 61 sindikato sa loob ng tatlong buwan. Sanay magkaroon ng magandang resulta ang kampanya. Tagumpay sa droga ang asam ng taumbayan na malayo at hindi nakakabit sa isyu ng pulitika.</body>
<link>http://www.philstar.com/Article.aspx?articleId=210995&amp;publicationSubCategoryId=94</link>
</article>
<article>
<title>EDITORYAL  May remedyo pa sa basura</title>
<author></author>
<date>
<month>June</month>
<day>22</day>
<year>2003</year>
</date>
<body>SUMUKO na si Metro Manila Development Authority (MMDA) Chairman Bayani Fernando sa problemang basura. Pagkaraang magpakitang gilas sa pagtataboy sa illegal vendor, pananakot na bubuhusan ng gas ang mga paninda at pagbunot sa mga punong sagabal sa trapik, ngayoy lungayngay siya at tila wala na ngang solusyon ang basura. Sa basura masisira si BF. Sinabi ni Fernando noong nakaraang linggo na surender na siya sa paghahanap ng lugar para pagtapunan ng basura. Inilipat niya sa poder ng mga mayor dito sa Metro Manila ang paghahanap ng dumping site. Bahala na aniya ang mga mayor at ang MMDA na lamang ang bahala sa gagastusin na may kinalaman sa basura. Tinutulan ng mga taga-Quezon ang balak ni BF na doon itapon ang basura ng Metro Manila. Maraming pagtatangka at pagkumbinsi ang ginawa ni BF subalit hindi natinag ang mga taga-Candelaria at Sariaya, Quezon na gawing basurahan ang kanilang bayan. Kung sa mga nabanggit na lugar natuloy ang dumping site, dadalhin iyon doon sa pamamagitan ng train. Mas mabilis ang pagta-transport at wala namang magiging problema sa mga bayang daraanan. Subalit ang panliligaw ni BF ay nabigo. Walang may gustong maging basurahan ng Metro Manila. Ganyan din ang naging panuntunan ng mga taga-Rizal makaraang magbarikada at tutulan ang pagtatapon ng basura sa kanilang lugar. Ang maimahinasyong kaisipan ni BF ay nasira yata sa basura. Pero kung muli niyang pagaganahin ang malikhaing utak, makikita niyang may solusyon pa at hindi na kakailanganing manligaw pa para may pagtapunan ng basura. Mabigat nga lamang sa budget pero maaari namang bumalik ang nagastos kung makikipagtulungan ang MMDA at local officials sa Department of Agriculture. Bakit hindi subukan ni BF na magtayo ng composting area o pasilidad para sa pagtunaw ng mga basura sa bawat barangay. Sa pagkakaroon nito, ang basura ng barangay ay maiko-convert sa fertilizer na maaari namang ipagbili sa mga magsasaka. Ang kita ay malaking karagdagan sa kaban ng barangay. Mabibigyan din ng trabaho ang iba pa sa pamamagitan ng paghihiwalay sa mga nabubulok at hindi nabubulok. Tama naman na katulungin ang mga mayor ng bawat siyudad at bayan upang maituro sa mga taga-barangay ang pamamaraan sa composting. Paganahin pa nang konti ang imahinasyon ni BF at tiyak na magkakaroon nang magandang bunga para sa ikalulutas ng problemang basura.</body>
<link>http://www.philstar.com/Article.aspx?articleId=211117&amp;publicationSubCategoryId=94</link>
</article>
<article>
<title>Chemotheraphy sa mga may head and neck cancer (Huling Bahagi)</title>
<author>WHAT'S UP DOC? ni Dr. Tranquilino Elica&amp;ntilde;o Jr.</author>
<date>
<month>June</month>
<day>22</day>
<year>2003</year>
</date>
<body>SA kabila na maunlad na ang surgical at radiotherapeutic techniques sa lumipas na 30 taon, ang pangmatagalang survival sa mga pasyenteng may head and neck cancer ay nananatiling walang pagbabago. Kung tutuusin ang tinatawag na squamous carcinoma sa may head and neck cancer ay mas nakapare-respond pa sa mga chemotherapeutic agents. Ano ba ang mga chemotherapeutic agents? Ito ay kinabibilangan ng anti-folate, anti-metalbolites gaya ng methotrexate, anti-tumor antibiotics tulad ng bleomycin at vinca calkeloids gaya ng vincristine. Combination of these drugs undoubtedly remission duration remains short, and a cure is never seen with chemotheraphy alone. Ang toxicity ng multi-drug regimens ay masyadong mataas, kaya ang chemotheraphy ay hindi rin dapat na routinely isasagawa. Sa kabila ng ganitong problema, marami pa ring grupo na ginagamit ang chemotheraphy sa mga pasyenteng may malulubha nang karamdaman. Sa isang pag-aaral na isinagawa at ito ay inilathala na ng mga grupong concern sa may head and neck cancer, napag-alamang maaaring makontrol ang sakit sa pamamagitan ng pagdadagdag ng single agent na tinatawag na methotrexate sa dalawang okasyon habang nagsasagawa ng radiotheraphy. Sa mga pasyenteng may advanced oropharyngeal carcinoma, may malaking improvement at nakaliligtas sila. Nakokontrol ang cancer mula 29 percent hanggang 45 percent sa loob ng tatlong taon. * * * Isang charity show nina Jose Mari Chan, Celeste Legaspi, Gary Valenciano, Hajji Alejandro, at iba pa ang nakatakdang gawin sa Henry Lee Irwin Theater sa June 27, 2003. Pangungunahan ito ni Heidi &amp;quot;Direct&amp;quot; Sison. Ang University of the Philippines High School class of 1950 ay magdaraos ng 53rd anniversary sa June 29, 2003 at gagawin sa Windmill and Rain Forest Resort, 60 Scout Borromeo St., South Triangle, Diliman, Quezon City. Admittance is free. In-charge sa project sina Miss Delma Dojillo at Miss Patsy Putong.</body>
<link>http://www.philstar.com/Article.aspx?articleId=211140&amp;publicationSubCategoryId=94</link>
</article>
<article>
<title>Peace talks sa terorista</title>
<author>SAPOL ni Jarius Bondoc</author>
<date>
<month>June</month>
<day>23</day>
<year>2003</year>
</date>
<body>BAKIT pa makikipag-peace negotiations sa mga terorista, tanong ko kay presidential adviser on special concerns Bert Gonzales tungkol sa Moro Islamic Liberation Front. &amp;quot;E kasi nga terorista, kaya kailangan kausapin,&amp;quot; mabilis niyang tugon. Hindi pa pormal na dinedeklarang &amp;quot;international terrorist group&amp;quot; ang MILF. Umatras ang gobyerno sa plano. Nangako kasi si US President George W. Bush na maglalaan ng taunang $30 milyon sa Mindanao kung magkaroon ng peace pact, at si Malaysian Prime Minister Mohamad Mahathir na tutulong siya sa peace talks. Pero terorismo na ang ginagawa ng MILF. Lantaran sila pumatay ng civilians sa Maigo, Siocon at Carmen; winasak nila ang civilian water reservoir at electric tower sa Koronadal. Umamin pa si Muklis Yunos na siya ang namuno sa Rizal Day bombings sa Metro Manila nung 2000. At umamin na rin ang mga hinuling bombers sa airports ng Davao at Cotabato cities. Kaya nga 97% ng taga-Maynila ay pabor sa punitive military actions na inutos ni President Gloria Arroyo sa mga salarin. Katuwiran ni Gonzales, hindi kaya ng militar lipulin ang 12,000 rebelde. Mahigit 20 taon na sila sa giyera; tuwing may nalalagas, may pumapalit. Sang-ayon si presidential adviser on the peace process Ed Ermita, isang dating heneral. Mabuti na raw kausapin ang MILF at ibigay ang kabuhayan at karapatang hinihingi-huwag lang tumiwalag ng teritoryo ng Pilipinas. Sa pakikipag-usap niya kay MILF military vice chairman Ibrahim Murad, ani Gonzales, pabor ang central committee sa peace talks. Nais nila na umunlad ang buhay ng Moro, maitayo muli ang mga nawasak na komunidad, at maluklok sa Autonomous Region for Muslim Mindanao-tulad ni Nur Misuari na Moro National Liberation Front nung 1996. Pero pano ang katarungan para sa mga pinatay nila? * * * Abangan: Linawin Natin, Lunes, 11 p.m., sa IBC-13.</body>
<link>http://www.philstar.com/Article.aspx?articleId=211269&amp;publicationSubCategoryId=94</link>
</article>
<article>
<title>Nasa surveillance list na namin ang grupong katunog ng pangalan ng &amp;quot;BITAG&amp;quot; sa Meycauayan!</title>
<author>BAHALA SI TULPO ni Ben Tulfo</author>
<date>
<month>June</month>
<day>23</day>
<year>2003</year>
</date>
<body>NAKAABOT sa amin ang mga reklamo hinggil sa umanoy isang grupong kinatatakutan sa may Meycauayan Bulacan na ang pangalan ay katunog ng aming investigative team sa TV ang BITAG. Communication group daw ang mga ito na tumutulong sa traffic ng local na pamahalaan ng Meycauayan at mga naka-motorsiklo. Sa mga reklamo na aming natanggap, sa text messages, tawag sa telepono mula sa mga estudyante sa kolehiyo at concern citizens, nagdadala pa raw ng mga baril ang mga ito. Kaya agad kumilos ang aming BITAG investigative team sa TV nitong nakaraang Biyernes upang makita ang grupong katunog ng pangalan namin at alamin ang uri ng kanilang aktibidades. Nag-aalala kami na baka lingid sa aming kaalaman nagagamit na ang pangalan ng aming investigative team sa TV ang BITAG. Sa kanilang maliit na opisina, kapansin-pansin ang aming half page advertisement ng BITAG sa TV na lumalabas sa Pilipino Star NGAYON tuwing Biyernes, nakapaskil sa kanilang dingding. Katabi ng aming BITAG advertisement, ay cut out ng aking mga kolum, nakapaskil sa kanilang dingding katabi ng litrato ng kanilang mga miyembro. Nakita ko rin ang isang sombrero (baseball cap) na nakasabit sa dingding, may tatak na PNP-BITAG. Ang logo, kahalintulad mismo sa aming BITAG sa TV. * * * Para sa kaalaman ng lahat, maaring may katunog na pangalan ang BITAG sa mga probinsiya. Wala kaming kinalaman sa kanilang mga pinaggagagawa. Wala kaming kasama o kasaping grupo sa anumang probinsiya. Sakaling may alam kayong mga kaduda-dudang aktibidades ng mga ito, huwag kayong mag-atubiling ipaabot agad sa aming grupo, kami na ang bahala! Sinisiguro lang namin na hindi nagagamit ninuman ang aming pinangangalagaang pangalan ang BITAG na napapanood ninyo sa telebisyon at nababasa nyo sa diyaryo ng PM (Pang-Masa). Mensahe sa grupo na katunog ng aming pangalan, ngayong alam na namin, kuwedaw na kayo! Malimit namin sinasabi ang mga salitang ito, kapag walang nagrereklamo walang mabibisto. Kapag walang nagsasalita walang makakaalam. Kilala na namin kayo ngayon. Salamat sa mga tips at sumbong mula sa mga estudyante at concern citizens, kung hindi dahil sa kanila hindi namin malalaman. Huwag kayong pahuhuli sa BITAG ng aming surveillance camera, maaktuhan kayong nagdadala ng mga baril habang nag-eeskort lang naman kayo ng mga ililibing papuntang sementeryo. Patuloy kaming magmamanman.Mararamdaman ninyo ang kamandag ng tunay na BITAG sa mismong balwarte ninyo. * * * Para sa mga tips, reklamot katiwalian, tumawag o mag-text sa mga numerong ito: 0918-9346417 at sa telepono 932-5310/932-8919. Makinig sa DZME 1530 Khz, Lunes hanggang Biyernes, 9:00-10:00 ng umaga. At panoorin ang BITAG sa ABC-5, tuwing Sabado, 5:00-5:30 ng hapon.</body>
<link>http://www.philstar.com/Article.aspx?articleId=211273&amp;publicationSubCategoryId=94</link>
</article>
<article>
<title>EDITORYAL - Bagong pag-asa sa mga hindi naninigarilyo</title>
<author></author>
<date>
<month>June</month>
<day>25</day>
<year>2003</year>
</date>
<body>MAY bukas pa para sa mga hindi nagyoyosi. May pag-asa pang makatikim ng sariwang hangin na walang halong usok ng sigarilyo. Nilagdaan na ni President Gloria Macapagal-Arroyo ang Republic Act No. 9211 (Tobacco Regulation Act) na nagbabawal sa paninigarilyo sa mga publikong lugar, pag-regulate sa paggamit ng tobacco products at ganoon din ang pag-aadvertise nito. Ang may sponsor ng batas ay si Sen. Juan Flavier, dating Health Secretary ng Ramos administration. Co-author ng batas si Ilocos Sur Rep. Eric D. Singson. Kakatwang ang co-author ay nagmula sa Ilocos Sur na isa sa mga nangungunang probinsiya na ang produkto ay tabako. Isa sa mga makabuluhang batas ang RA 9211 at sana ay magkaroon ito ng matalas na ngipin para lubusang maitupad. Hindi sana matulad sa ibang batas na pagkaraang pagdebatehan nang napakatagal na panahon ay mawawalang-bisa lamang. Isang napakagandang regalo ng batas na ito sa mga hindi naninigarilyo. May pag-asang hindi magkaroon ng mga sakit dahil sa ibinubugang usok ng mga naninigarilyo. Ang sakit na nakukuha sa paninigarilyo ay isang dahilan ng maagang kamatayan nang halos lahat ng tao sa buong mundo. Sa report ng health authorities, mas matindi ang sakit na nakukuha ng mga nakakalanghap ng usok kaysa sa mga gumon sa sigarilyo. Ang mga sakit na nakukuha sa paninigarilyo ay ang kanser sa baga, labi, trachea, bronchus at pharynx. Ang pagkakaroon ng sakit sa puso, stroke at iba pang sakit sa circulatory system ay bunga rin ng paninigarilyo o iyong mga nakalalanghap ng usok ng sigarilyo. Tinatayang may 200,000 Filipino men ang nagkakaroon ng mga nabanggit na sakit. Sinabi ni Health Secretary Manuel Dayrit na gumastos ang pamahalaan ng P42 bilyon dahil sa mga sakit na dulot ng paninigarilyo. Sa buong mundo, tinatayang may 4.9 milyong katao ang namamatay bawat taon dahil sa sakit na nakukuha sa paninigarilyo. Sa pagkakasabatas ng RA 9211 mahigpit na ipagbabawal ang paninigarilyo sa lahat ng publikong lugar, kabilang ang schools, hospitals, clinics, laboratories, restaurants, pampasaherong sasakyan at marami pang iba. Ang sinumang lalabag sa batas ay pagmumultahin nang malaki at makukulong nang hanggang tatlong taon. Ipatupad ang batas na ito nang may bigat at hindi ningas-kugon lamang. Marami nang batas na nasayang dahil sa pakitang tao, siguruhing ang RA 9211 ay maisisilbi at nang tuluyang mailigtas ang mga hindi naninigarilyo sa tiyak na kamatayan.</body>
<link>http://www.philstar.com/Article.aspx?articleId=211375&amp;publicationSubCategoryId=94</link>
</article>
<article>
<title>Paglalapastangan ng mga empleyado ng Pasay Hall of Justice</title>
<author>BAHALA SI TULFO ni Ben Tulfo</author>
<date>
<month>June</month>
<day>25</day>
<year>2003</year>
</date>
<body>PASAY City Mayor PEEWEE TRINIDAD, kinakailangan mo nang pasadahan ang bawat sulok ng gusali ng Hall of Justice sa inyong City Hall. Huwag mong bigyan ng pagkakataon ang BITAG surveillance camera na mapitikan yang inyong mga inutil na karatulang may nakasulat na bawal manigarilyo. Walang pakundangang nilalapastangan ito ng mga mismong tauhan ng nasabing gusali kabilang na ang ilan sa mga piskal. Special mention, ang piskal na nagngangalang MARIO CHUA raw. Kaysa naman magmukha kayong katawa-tawa, lamang hindi naman sinusunod ng mga walang disiplina o no read, no write nyong mga kawani, tanggalin nyo na lang! Kung ang inyong layunin ay magpatawa at mambuwisit sa mga bumibisita sa Hall of Justice, ituloy nyo lang. Sa ganitong paraan lamang makakatawag kayo ng pansin ng ibat ibang programa sa telebisyon at radyo kabilang na ang mga kolumnistang mahilig tumuligsa sa diyaryo. Umpisahan nyo na Mayor PEEWEE lakbayin ang mga pasilyo ng nasabing tanggapan. Hangad namin matiyempuhan nyo ang mga kawaning mala-pugon ang bibig kung manigarilyo. Bilang bahagi ng serbisyong publiko ng kolum na ito, ipinaalam namin syo Mayor PEEWEE, magandang ehersisyo ang brisk walking. Just make sure that you dont enhale the second hand smoke as you do your brisk along the corridors of Pasay Hall of Justice. Siyanga pala Mayor, nagpapaliit ito ng mala-bariles&amp;quot; na waistline. * * * Matatandaan na naisulat ko sa kolum kong ito na may pamagat na &amp;quot;Lesser evil pa rin si Bayani Fernando. Bibigyan ko ng diin ang mga sumusunod ng bahagi ng aking naisulat Malinaw na nasasapawan ang mga umaalmang alkalde. Ayaw nila nang mga pagbabagong kinasasakatuparan ng mga MMDA. Naging malaking isyu ang road widening na isinasagawa ni Fernando sa mga nabanggit na siyudad (Pasig, Mandaluyong at Maynila) kung saan labo-labo ang daloy ng trapiko. May political will si Fernando. Bagamat may pagka-diktador ang MMDA Chairman. Lamang pa rin si Fernando kumpara sa mga ngumangawang Metro Mayors. Narito ang mga reaksyon sa kolum na aking naisulat: Mr. Ben Tulfo, yang mga Metro Mayors, makikitid ang mga utak parehas ng mga kalsada sa Metro Manila. 09165013076. Ben Tulfo, tama ka sa sinabi mo. Lesser evil pa rin si BF. Sa totoo lang baka siya na ang matagal nating hinihintay na sagot sa matagal na problema ng ating trapik. Sana dumami pa ang katulad niya. 09194196763 Bagamat akoy taga-Cabuyao, Laguna, ang road widening project ni BF. Sa huli makikita rin ng mga Metro Mayors ang resulta. 09185062428. Kailangan natin ng lider na katulad niyang may political will. Sana katulad nya ang lahat ng lider. May progress ang ating bayan. 09204440247 Youre right Mr. Ben Tulfo. Metro Mayors should stop &amp;quot;kadadakdak. 09187173316. Bayani, P- - - - - g - - - mo! Lahat ng tao mo puro magnanakaw! 09169440670.</body>
<link>http://www.philstar.com/Article.aspx?articleId=211387&amp;publicationSubCategoryId=94</link>
</article>
<article>
<title>Droga malapit nang malaos</title>
<author>ORA MISMO Ni Butch M. Quejada</author>
<date>
<month>June</month>
<day>26</day>
<year>2003</year>
</date>
<body>MATINDI ang kampanya ng gobyerno sa illegal drugs. Hindi ito titigilan kahit na siguro dumami pa ang makasama ni Satanas sa impyerno dahil hindi talaga lulubayan ng pamahalaan ang mga drug lords at pushers. Kaya ang batas laban sa mga gagong ito ay lalo pang hinigpitan. Siguradong lilipat ng lugar ang mga drug lords at pushers. Magpapalamig para iwasan ang bagsik ng grupo nina dating Manila Mayor Fred Lim, Reynaldo Jaylo at Lucio Margallo. Wala nang magpapa-bright-bright sa puntong ito. Tiyak iigtad ang mga patong sa droga. Maghuhugas-kamay, parang si Pilato! Hindi puwedeng biruin ang grupo ni Lim, Jaylo at Margallo basta nasa tama sila at lumabag sa batas ang mga tarantado siguradong may paglalagyan. Sana sa libingan ng mga bayani, este mali, ng mga adik pala dapat silang ihulog? Mas maganda pa kung magkakaroon ng libingan ang mga dupang para ma-exclusive nila ang kanilang himlayan. Ang nakasulat sa kanilang mga puntod &amp;quot;adik ako kaya dito ako nakalibing,&amp;quot; he-he-he! Lalong gaganda ang blending nina Lim at PDEA bossing Avenido porke mas matatakot ngayon ang mga tulak. Alam nilang hindi sila bibiruin ng grupo. Sa palagay ng mga kuwago ng ORA MISMO, magiging drug-free na ang Pinas kapag nagkataon. &amp;quot;Hindi ba duplication of functions ang pagtatalaga sa bagong grupo ni Lim?&amp;quot; anang kuwagong hitad. &amp;quot;Mas maganda nga para magkabantayan,&amp;quot; sagot ng kuwagong urot. &amp;quot;Ano ang ibig mong sabihin?&amp;quot; tanong ng kuwagong Kotong cop. &amp;quot;Kailangan may counter sa mga intelligence,&amp;quot; sagot ng kuwagong SPO-10 sa Crame. &amp;quot;Siyempre para walang masabi ang taumbayan na niluluto ang operasyon laban sa droga?&amp;quot; &amp;quot;Bilib ako sa iyo, naisip mo pa iyan, kamote.&amp;quot;</body>
<link>http://www.philstar.com/Article.aspx?articleId=211504&amp;publicationSubCategoryId=94</link>
</article>
<article>
<title>Sanay nang mangulekta ng intelihensiya si Gen. Jesus &amp;quot;Bigote&amp;quot; Verzosa</title>
<author>BANAT NI BATUIGAS Ni Bening Batuigas</author>
<date>
<month>June</month>
<day>26</day>
<year>2003</year>
</date>
<body>NAGPAPALIGSAHAN sa panghuhuli ng mga pasugalan ang Task Force Jericho ng Department of Interior and Local Government (DILG) at Intelligence Group (IG) sa Camp Crame dito sa Metro Manila. Ayon sa mga Manilas Finest na nakausap ko, magkaiba ang motibo ng dalawang grupo. Ang Jericho ay kinakasuhan ang kanilang nahuhuli samantalang itong sa IG ay tinatawag sa salitang kanto na tira-pasok, he-he-he! Nahihiya ang mga pulis-Maynila sa inaasal na ito ng taga-IG. Kasi nga mga suki, batid ng Manilas Finest na ang mandate nitong IG sa ilalim ng liderato ni Chief Supt. Jesus Bigote Versoza, ay para habulin ang mga terorista, kidnappers, carnappers, at drug syndicates o yaong bang involved ang national security. Eh umiba sila ng linya nitong nagdaang araw at ang tinutugis na nila ay ang mga puwesto ng jueteng, video karera at iba pang uri ng pasugalan at mga nightclubs. At nangyari yan mga suki sa ilalim ng liderato ni Versoza na alam naman nating lahat na maaga pa ay nag-aambisyon na papalit kay Dir. Eduardo Matillano, ng CIDG. Si Versoza kaya ang nagsisigaw sa meeting ng mga heneral sa Hyatt Hotel sa Roxas Blvd. na Paano na lang ang intelligence fund ko. Kasi nga gusto ng mga heneral na ipasara na ang jueteng at umalma nga ang marami sa kanilang nandoon sa meeting. Marami ring itinatag na unit si Versoza para lalong palakihin ang lingguhang intelihensiya niya, anang mga pulis na kausap ko. At ang nasa likod ng katarantaduhan na ito ay sina Col. Latag, Capt. Layugan at Capt. Sales, he-he-he! Yan ba ang natutunan nyo sa apat na taong pag-aaral sa academy, ang mangolekta sa jueteng at pasugalan, mga igan? Ang buwenas nyo! May balak ata kayong maging milyonaryo. Si Caloy Calunding pala ang over-all kolektor ni Versoza. At para makuha ng IG ang inaasam nilang intelihensiya, ang taga-huli nila o rusher ng grupo ay sina Sgt. Galo at Sgt. Jovie, he-he-he! Siguro nagsawa na sa panghuhuli ng terorista at mga malalaking kriminal itong IG kayat nag-iba sila ng linya. Dito sa pasugalan kasi walang armas ang makakalaban nila. Mga duwag! Kung sabagay, maganda sana ang pasok ng liderato ni Versoza dahil kaliwat kanan ang huli nilang terorista. Pero mula nang luminya sila sa pasugalan, eh lalong bumaba ang pagtingin ng sambayanan sa pulisya natin. Paano makaaahon ang imahe ng pulisya natin kung sila rin mismo ay panay pasugalan ang inaatupag? Kriminal naman ang bigyan pansin nyo please lang. Nakakaiyak na, kasi panay pagkakitaan ang inuuna eh. Kung sabagay, sanay nang mangolekta ng intelihensiya si Versoza. Dati kasi siyang hepeng Office of the Monkey Business este Office of the Business Concern (OBC) siya ng CIDG. Pero nabawi naman ni Bigote ang negatibong isyu laban sa kanya dahil marami siyang huling mga malalaking kriminal noon. Gusto atang gayahin ni Versoza ang CIDG natin na maraming butas, anang mga kausap nating Manilas Finest. Sa kasalukuyan, hindi pa tapos ang Oplan Pagpakilala ng IG. Sigurado akong marami pa silang pahihirapan pero panandalian lamang yan. Wala talagang pinagkaiba ang bulsa ng mga pulis natin. Kahit sino pa ang umupo diyan sa trono, wala na talagang pagbabago. Uulitin ko ang isinisigaw ko. Krimen muna bago bulsa. Please!</body>
<link>http://www.philstar.com/Article.aspx?articleId=211509&amp;publicationSubCategoryId=94</link>
</article>
<article>
<title>Housing program, nasa internet na</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>June</month>
<day>27</day>
<year>2003</year>
</date>
<body>Dear Sec. Mike Defensor, Ako po ay 4th year high school. Sumulat ako upang humingi ng tulong. May report po akong ipipresenta sa klase at ang napili ko pong topic ay tungkol sa programa ng pabahay. Saan po kaya ako puwedeng mag-research tungkol sa mga programang pabahay? Makikita ko po ba sa internet ang mga datos na kakailanganin ko? DELIA MARQUEZ, Sampaloc, Manila Maraming salamat sa iyong liham at natutuwa ako na iyong napagpasyahan na gumawa ng report tungkol sa programang pabahay ng ating pamahalaan. Magandang balita para sa iyo at sa mga estudyanteng kagaya mo maging sa mga mananaliksik, ang mga impormasyon tungkol sa programang pabahay, mga batas at polisya ng gobyerno ukol dito, mga lokasyon ng mga proyekto ay makikita na sa website ng HUDCC sa www.hudcc.gov.ph. Kung bibisitahin ito ay mababasa rin at mapuntahan ang mga website ng ibat ibang ahensiya ng gobyerno na nasa ilalim ng HUDCC gaya ng NHA, Pag-IBIG (o HDMF), HGC at HLURB. Maaari ka ring tumawag sa aking tanggapan, telephone numbers 811-41-68/811-41-70 upang maipadala namin ang mga brochures at primers ng aming mga programa at proyekto. Maraming salamat sa iyong pagtangkilik sa PSN. MIKE DEFENSOR</body>
<link>http://www.philstar.com/Article.aspx?articleId=211630&amp;publicationSubCategoryId=94</link>
</article>
<article>
<title>Kapistahan ng banal na puso ni Jesus</title>
<author>ALAY-DANGAL Ni Fr. Jose C. Blanco, S.J.</author>
<date>
<month>June</month>
<day>27</day>
<year>2003</year>
</date>
<body>ANG Kabanal-Banalang Puso ni Jesus ay sagisag ng napakadakilang pagmamahal Niya para sa sangkatauhan. Ang pagmamahal na ito ay ipinamalas sa Kanyang malupit na kamatayan sa krus. Ang pagmamahal na ito ay ipinakikita sa pagpapakain sa atin ng Kanyang katawan at pagpapainom sa atin ng Kanyang dugo. Ang Ebanghelyo para sa kapistahan ng Kabanal-banalang Puso ni Jesus ay mula kay San Juan (Jn. 19:31-37). &amp;quot;Nooy araw ng Paghahanda, at ayaw ng mga Judio na manatili sa krus ang mga bangkay sa Araw ng Pamamahinga (sapagkat dakila ang Araw ng Pamamahingang ito). Kayat hiniling nila kay Pilato na ipabali nito ang mga binti ng ipinako sa krus, at alisin doon ang mga bangkay. Naparoon nga ang mga kawal at binali ang mga binti ng dalawang ipinakong kasabay ni Jesus. Ngunit pagdating nila kay Jesus at makitang patay na siya, hindi na nila binali ang kanyang binti. Subalit inulos ng sibat ng isa sa mga kawal ang tagiliran ni Jesus, at biglang dumaloy ang dugo at tubig. Ang nakakita nito ang nagpapatotoo  tunay ang kanyang patotoo at alam niyang katotohanan ang sinabi niya  upang kayoy maniwala. Nangyari ang mga ito upang matupad ang sinabi ng Kasulatan, Walang mababali isa man sa kanyang mga buto. At sinabi naman ng ibang bahagi ng Kasulatan, Pagmamasdan nila ang kanilang inulos.&amp;quot; Ang napakarubdob na pagmahahal ni Jesus ay makikita nang inulos ng sibat ang kanyang tagiliran ng isang sundalo nang siya ay nakapako sa krus, at umagos ang tubig at dugo mula sa naturang tagiliran. Ang kamatayan ni Jesus sa krus ay ang ating pagkatubos mula sa ating mga kasalanan. Ang mga braso ni Jesus na nakadipa sa krus ay sagisag ng pagnanais niya na mailigtas ang lahat ng tao. Ang lahat ng tao  mula kay Adan hanggang sa panahon ng kamatayan ni Jesus. At lahat ng tao, babaet lalaki, mula sa kamatayan ni Jesus hanggang sa ating kapanahunan ngayon. Ito ay dapat magpadama sa atin ng pag-asa at pagtitiwala na tayoy maliligtas at makakasama ng Ama at ng Espiritu, gaya ng niloob ng Ama, Anak at Espiritu para sa bawat isa sa atin.</body>
<link>http://www.philstar.com/Article.aspx?articleId=211640&amp;publicationSubCategoryId=94</link>
</article>
<article>
<title>Editoryal - 'Lifestyle check' wala ring kahahantungan</title>
<author></author>
<date>
<month>June</month>
<day>28</day>
<year>2003</year>
</date>
<body>ANG pakikipaglaban sa mga corrupt sa pamahalaan ay wala ring kahahantungan. Ang Executive Order No. 12 na inisyu ni President Gloria Macapagal-Arroyo noong April 2001 na nagtatag sa Presidential Anti-Graft Commission (PAGC) ay nagsmistulang &amp;quot;panakot-uwak&amp;quot; (scarecrow) lamang. Wala pala talagang silbi ang itinatag na commission sapagkat maraming butas. Maaaring maghain ng petisyon ang abogado ng sasampahang opisyal na naakusahan ng corruption at presto, maaari nang makahulagpos sa katiwalian ang kanyang kliyente. Sa madaling salita ang PAGC ay kinatha para panakot lamang at hindi para magdala ng kawatan sa kulungan. Patunay kung bakit sa kabila na may dalawang taon na ang nakalilipas ay wala pang napaparusahang opisyal ng gobyerno na nagpapayaman sa puwesto. Hindi pala maaaring &amp;quot;iduplicate&amp;quot; ng PAGC ang awtoridad ng Ombudsman kung ang pag-uusapan ay ang pagkaso sa mga tiwaling opisyal. Hindi pala maaaring magsagawa ng imbestigasyon ang PAGC laban sa mga inaakusahang opisyal na sangkot sa katiwalian. Wala palang awtoridad. Isang malaking katanungan kung bakit naiisyu ni Mrs. Arroyo ang EO No. 12 na hindi narepaso ang magiging papel o kapangyarihan nito sa pagdakma sa mga kawatan ng pamahalaan. Nakuwestiyon ang PAGC sa awtoridad nito makaraang umapela ang abogado ng isang BIR director na naakusahan ng &amp;quot;pandaraya&amp;quot; sa kanyang statement of assets and liabilities (SAL). Pinagpapaliwanag ni PAGC Dario Rama si Director II Antonio Montemayor kung bakit hindi nito isinama sa kanyang SAL and dalawang mamahaling sasakyan na nagkakahalaga ng P3 milyon. Nagduda ang PAGC sapagkat ang suweldo lamang ni Montemayor ay P30,000 isang buwan. Ayon kay Rama, disproportionate ang salary ni Montemayor sa halaga ng dalawang sasakyan. Pero ang pag-iimbestiga ng PAGC ay nawalan ng saysay sapagkat kinuwestiyon ang hurisdiksiyon nito. Wala palang ibang makapag-iimbestiga at makapagpa-file ng kaso sa mga tiwaling opisyal kundi ang Ombudsman lamang. Walang nagawa ang PAGC. Ngayoy lalong lumabo ang pag-asang makahuli ng mga &amp;quot;malalaking buwaya&amp;quot; na nagpapakabundat sa yaman. Ang PAGC ay walang ipinagkaiba sa &amp;quot;panakot-uwak&amp;quot; walang lakas, walang laban.</body>
<link>http://www.philstar.com/Article.aspx?articleId=211737&amp;publicationSubCategoryId=94</link>
</article>
<article>
<title>EDITORYAL - Hindi kaya ni BF ang mga tauhang 'buwaya'</title>
<author></author>
<date>
<month>June</month>
<day>29</day>
<year>2003</year>
</date>
<body>KAYANG-KAYA ni Metro Manila Development Authority (MMDA) Chairman Bayani Fernando ang mga pipitsuging vendor na buhusan ng gas ang paninda at palayasin sa kalsada dahil nakasasagabal sa trapik. Kaya rin niyang ipag-utos na bunutin ang punongkahoy na nakasasagabal sa kalye ganoon din naman, kaya niyang ipag-utos na gibain ang mga shanties sa gilid ng mga sapa na dahilan kung bakit nagkakaron ng baha. Pero may isang hindi kaya si BF, iyan ay ang kanyang mga &amp;quot;buwayang&amp;quot; tauhan na nakakalat sa kalye para magsaayos ng trapik. Pero kabaligtaran ang ginagawa ng kanyang mga buwayang tauhan sapagkat nambibiktima ng mga motorista. Mas masahol pa sa mga kotongerong pulis. Kung susubukan lamang ni BF na umikot sa mga lansangan sa Metro Manila, makikita niya ang katotohanan na marami sa kanyang mga traffic enforcers ang gumagawa ng kalokohan. Matagal nang ginagawa nang karamihan sa mga MMDA traffic enforcers ang mangotong sa mga motorista. Kumalat na sa kanilang katawan ang kanser ng pangongotong at hindi sila mabubuhay kung hindi makapangongotong sa loob ng isang araw. Naging trabaho na nila at kasama na sa pang-araw-araw na buhay sa kalsada ang pangunguwarta. Bagamat may mga mabubuti pang itlog sa MMDA, malamang na maging bugok na rin dahil sa katiwalian ng nakararami. Anim na MMDA traffic enforcers ang nahuli sa akto ng mga operatiba ng National Capital Region Police Office-Intelligence Services and Operations Office noong Martes habang kinukuwartahan ang mga motorista sa Quezon City. At diumanoy si President Gloria Macapagal-Arroyo pa ang nag-tip sa NCRPO tungkol sa mga kotongerong traffic enforcers. Sinabi ni Mrs. Arroyo na tumanggap siya ng reklamo mula sa mga motorista tungkol sa ginagawang pangunguwarta ng mga traffic enforcers sa Road I and 13 sa Mindanao Avenue at ganoon din sa may SM North EDSA. Dinampot ang anim at inihahanda na ang kaso sa kanila. Kailangan pang si Mrs. Arroyo ang magreport sa mga kotongerong traffic enforcers. Baka dumating ang araw, si Mrs. Arroyo na rin ang dadampot sa mga bugok. Mahilig sa sorpresa si Mrs. Arroyo at sino ang makapagsasabi na sorpresahin ang mga kotongero at malagay sa katawa-tawang sitwasyon ang MMDA ni BF. Kaya ni BF ang mga pipitsuging vendor at iba pang mahihina sa kalsada, pero hindi niya madisiplina ang sarili niyang mga tauhan na ngayoy masahol pa sa &amp;quot;buwaya&amp;quot;.</body>
<link>http://www.philstar.com/Article.aspx?articleId=211872&amp;publicationSubCategoryId=94</link>
</article>
<article>
<title>Gustong umutang sa Pag-IBIG para magtayo ng negosyo</title>
<author>HINDI PA TAPOS ANG LABAN Ni Sec.Mike Defensor</author>
<date>
<month>June</month>
<day>29</day>
<year>2003</year>
</date>
<body>Dear Sec. Mike Defensor, Regular akong nagbabasa ng iyong kolum dito sa PSN at matagal ko nang nababasa ang tungkol sa housing loan sa Pag-IBIG. Gusto ko sanang maging miyembro ng Pag-IBIG ngunit matatagalan pa siguro bago ako mag-apply ng housing loan. Liban sa housing loan, mayroon pa bang loan na puwedeng utangin mula sa Pag-IBIG na maaaring gamitin sa pagsimula ng maliit na negosyo? Sa kasalukuyan ay nag-babalak akong magtayo ng sarili kong negosyo upang magkaroon ako ng regular na kita na pangtustos sa pangangailangan ng aking pamilya. ALLAN REYES, Sampaloc, Manila Maraming salamat sa iyong pagtangkilik sa aking kolum dito sa PSN. Maganda ang iyong binabalak na pagrerehistro bilang miyembro ng Pag-IBIG. Angkop na angkop ang Multi-Purpose Loan (MPL) para sa iyong binabalak. Ang MPL ng Pag-IBIG ay para sa mga miyembro nitong nangangailangan ng tulong pinansiyal para sa pagsisimula ng negosyo, pagkumpuni ng bahay, pang-medikal at pang-edukasyonal na pangangailangan, pambili ng mga kasangkapan sa bahay at iba pang dahilan. Upang ikaw ay makautang ng MPL, kinakailangang nakapagbayad ka ng 24 buwanang kontribusyon at aktibong miyembro sa panahon ng iyong aplikasyon. Ang utang ay magkakaroon ng 10.75% interes at ito ay maaaring bayaran sa loob ng 24 buwan o dalawang taon kaya magaan ang pagbabayad. Para sa karagdagang impormasyon padadalhan kita ng primer ng MPL upang ito ay iyong mabasa at mapag-aralan. SEC. MIKE DEFENSOR</body>
<link>http://www.philstar.com/Article.aspx?articleId=211878&amp;publicationSubCategoryId=94</link>
</article>
<article>
<title>Kapistahan nina San Pedro at San Pablo</title>
<author>ALAY-DANGAL Ni Fr. Jose C. Blanco, S.J.</author>
<date>
<month>June</month>
<day>29</day>
<year>2003</year>
</date>
<body>SI Pedro ang bato na pinagtayuan ni Jesus ng kanyang Simbahan. Lahat ng kapangyarihan at pananagutan ni Pedro ay isinalin niya sa lahat ng iba pang mga papa na sumunod sa kanya. Si Pablo ay isinugo upang dalhin ang Ebanghelyo sa mga Hentil. Kapwa ang dalawang ito ay may kasaysayan ng pagkakasala. Itinatwa ni Pedro si Jesus samantalang si Pablo naman ang nagpahirap sa Simbahan bago siya nagbagong-loob. Si Juan Pablo II ang kasalukuyang kahalili ni Pedro. Nakikibahagi siya sa &amp;quot;infallibility&amp;quot; o di-pagkakamali (sa aral at turo ng Simbahan) ni Pedro at nakikibahagi rin sa kanyang pangangalaga sa buong Simbahan. Si Juan Pablo II ay isang Papa na nakapagpadama sa tao ng kanyang pagka-Papa. Nakapaglakbay siya sa lahat halos ng mga bansa sa buong mundo. Sinabi ni Jesus kay Pedro na siya ay bato at kahit na ang mga pintuan ng impiyerno ay di-makapananaig. Sa isang banda, ang Simbahan ay isang mahinang kabuuan. Subalit nalampasan at napangibabawan niya ang lahat ng mga kalihisan at mga kasawiang-palad. Pakinggan natin si Mateo (Mt. 16:13-19). &amp;quot;Nang dumating si Jesus sa lupain ng Cesarea ng Filipos, tinanong niya ang kanyang mga alagad, Sino raw ang Anak ng Tao, ayon sa mga tao? At sumagot sila, Ang sabi po ng ilan ay si Juan Bautista kayo. Sabi naman ng iba, si Elias kayo. At may nagsasabi pang si Jeremias kayo o isa sa mga propeta. Kayo naman, ano ang sabi ninyo? Sino ako? tanong niya sa kanila. Sumagot si Simon Pedro, Kayo po ang Cristo, ang Anak ng Diyos na buhay. Sinabi sa kanya ni Jesus, Mapalad ka, Simon na anak ni Jonas! Sapagkat ang katotohanang itoy hindi inihayag sa iyo ng sinumang tao kundi ng aking Amang nasa langit. At sinasabi ko naman sa iyo, ikaw ay Pedro, at sa ibabaw ng batong ito ay itatayo ko ang aking iglesya, at hindi makapananaig sa kanya kahit ang kapangyarihan ng kamatayan. Ibibigay ko sa iyo ang mga susi ng kaharian ng langit: Ang ipagbawal mo sa lupa ay ipagbabawal sa langit, at ang ipahintulot mo sa lupa ay ipahihintulot sa langit.&amp;quot; Sa mga salita ni Jesus, nasa Simbahan ang lahat ng lakas at kapangyarihan kanyang kinakailangan upang manatiling matatag at buhay. Ipanalangin natin ang Simbahan. Hilingin natin kay Jesus na dumami pa ang mga Pedrot Pablo sa ating kapanahunan. Si Juan Pablo II ay isang halimbawa.</body>
<link>http://www.philstar.com/Article.aspx?articleId=211891&amp;publicationSubCategoryId=94</link>
</article>
<article>
<title>Bilang na ang araw mo, Manuel &amp;quot;Oling&amp;quot; Nera!</title>
<author>BANAT NI BATUIGAS Ni Bening Batuigas</author>
<date>
<month>June</month>
<day>29</day>
<year>2003</year>
</date>
<body>PERSONAL akong sinadya ni Oscar Jariel ng Atimonan, Quezon upang humingi ng tulong sa ikadadali ng pag-aresto sa kriminal na walang awang pumatay sa kanyang anak na si Jose Ariel Jariel, 23 years old isang college student at malubhang pagkasugat sa isa pa niyang anak na si Jojit Jariel, 27, may asawa. Ayon kay Mang Oscar noong January 1, 2002, nagkaroon ng New Years party sa Teachers Village, Barangay Buhangin ng naturang lalawigan ng biglang magkagulo sa naturang party at unang hiningan ng tulong ang kanyang anak na si Jojit na agad namang tumakbo ito upang umawat ngunit ang salarin ay nakatakas na patungong baybayin. Iniwanang sugatan sina Monching Cabangon, Fred Camara at isang tomboy na nakilala lamang sa apelyidong Nazareno at ang suspek ay nakilalang si Darwin Nera na anak pala ng salaring Manuel Nera, isang barangay kagawad ng Barangay Buhangin. Nagdudumaling tumakbo si Jojit sa Barangay Pulis upang humingi ng tulong sa naturang pangyayari ngunit hindi kumilos upang dakpin ang nanaksak sa kanilang mga kaibigan at sa halip sila ay sinabihang magsumbong na lamang sa kapitana na si Bernandita Candido na pinsang buo ni Manuel Nera. Makalipas ang ilang sandali ay pasigaw umano sinabi ni Manuel Nera Andiyan na si Kapitana, magsumbong na kayo, nang lingunin umano ni Jojit si Kapitana ay biglang sinaksak ni Manuel sa balikat at itoy napaigtad palayo upang makaiwas sa mga unday ni Manuel at ng kanyang malingunan ang kapatid na si Jose Ariel ay bitbit ito ng tatlong kasamahan papalayo habang pinagsasaksak naman ni Manuel sa tiyan at dibdib. Patay na nang bitiwan ng mga kasamahan ni Manuel si Jose Ariel at si Jojit naman ay dali-daling sumakay ng tricycle patungong ospital upang malapatan ng lunas ang kanyang tinamong sugat sa balikat. At matapos ang naturang krimen ay naglahong parang bula ang mga suspek ngunit, paminsan-minsan ay nabubulaga sila kapag nakikita nilang dumadalaw sa pamilya nito sa naturang barangay. At nitong February 18, 2002 ay lumabas ang warrant of arrest kay Manuel Nera alias Oling na no bail sa murder sa namatay na si Jose Ariel Jariel at frustrated homicide naman ang iginawad sa pagkakasugat kay Jojit Jariel ng MCTC ng Atimonan-Plaridel. Mula noon walang ahensiya ng pamahalaan ang nagsagawa ng pagtugis kay Manuel Nera. Nawalan na siya ng pag-asa na mabigyan ng hustisya ang pagkamatay ng kanyang anak sa kanilang lalawigan. Maging ang National Bureau of Investigation ng Lucena City na kanyang nilapitan ay wala ring ginawang aksyon. Nakiusap po ako kay NBI SA Celso G. Ginga, Chief-District Officer ng Lucena City ngunit sinabihan po ako na hanapin ko kung saan nagtatago si Manuel upang kanilang hulihin. Ano ba yan NBI Director Reynaldo Wycoco? Ganyan ba ang dapat na asal ng inyong tauhan? Dapat bang ang biktima pa ang maghanap ng suspek. E, paano naman SA Ginga kung si Mang Oscar naman ang patayin ni Manuel? Ala bang inabot na panggastos si Mang Oscar? He-he-he. Maging ang mga duwag at walang bayag na mga kapulisan ng Atimonan ay nabahag ang buntot na arestuhin si Manuel Nera dahil ang makakabangga nila ay angkan ng barangay. Kaagad kung tinawagan si P/Sr. Supt. Cipriano Querol Jr., ang hepe ng Detective and Special Operation Division ng Criminal Investigation and Detection Group (DSOD-CIDG) na kilalang mahusay magtrabaho at tumugis sa mga kriminal. Agad namang tinugon ang ating kahilingan. Kaya ikaw Manuel Nera magtago ka na sa saya ng nanay mo dahil bilang na ang araw mo kay Querol.</body>
<link>http://www.philstar.com/Article.aspx?articleId=211901&amp;publicationSubCategoryId=94</link>
</article>
<article>
<title>EDITORYAL - Dapat pa bang paniwalaan ang MILF?</title>
<author></author>
<date>
<month>June</month>
<day>30</day>
<year>2003</year>
</date>
<body>MAHIRAP mapaniwalaan ang sinseridad ng Moro Islamic Liberation Front. Kaduda-duda kung mayroon pa silang hangarin na magkaroon ng kapayapaan sa Mindanao. Sa takbo ng mga nangyayari na ilang ulit nang naudlot ang pag-uusap sa kapayapaan na ang Malaysia ang nagbo-broker, mahirap mapaniwalaang may mararating ang pag-uusap. Sinabi noong nakaraang linggo ni MILF Spokesman Eid Kabalu na pumirma na sila at ang gobyerno sa isang agreement para simulan ang panibagong pag-uusap sa kapayapaan. Ayon kay Kabalu, ginawa ang pagpirma sa kasunduan sa Kuala Lumpur. Subalit ang pahayag ni Kabalu ay maliksing itinanggi ng pamahalaan. Wala anilang kasunduang pinipirmahan. Walang katotohanan ang sinabi ni Kabalu. Ano ang ibig palabasin ng MILF at sinasabing mayroon nang pinirmahang agreement? Hindi kaya may ibang kausap ang MILF na miyembro ng Gabinete na lingid sa kaalaman ni President Gloria Macapagal-Arroyo. Nakaaalarma kung magkakaganyan sapagkat maraming malilito sa tunay na isyu. Iisiping ang pamahalaan ang nagsisinungaling. Dapat maging malinaw ang isyung ito at hindi dapat pumasok sa usapang wala rin namang kahahantungan. Ilang beses nang naglatag ang pamahalaan ng usapang pangkapayapaan sa MILF at magsisimula na sana noong Abril subalit muling nagsagawa ng pananalakay ang MILF at maraming buhay (pawang sibilyan) ang nasayang. Nagsagawa ng mga pambobomba sa Davao airport at Sasa wharf at sa iba pang lugar. Ipinag-utos ng gobyerno ang pag-aresto sa matataas na lider ng MILF dahil sa kasong pambobomba. Kapag may nangyayaring pambobomba, agad namang tumatanggi ang MILF. Magsasalita agad sa radio si Kabalu at itatangging sila ang nambomba. Noong nakaraang Sabado, nakakumpiska ang mga sundalo ng 450-kilogram ng C4 plastic explosives sa kuta ng MILF. Mabilis na nagpa-interbyu si Kabalu at itinangging sa kanila ang explosives. Mas matindi nang sabihin nitong ang mga explosives ay sa military at &amp;quot;itinanim&amp;quot; sa kanila para sa kanila ibintang ang karahasan sa Mindanao. Gagawin umanong &amp;quot;scapegoat&amp;quot; ng military ang MILF. Ano pa ang susunod na itatanggi ng MILF? Baka mas matitindi pa. Paano pa ba sila paniniwalaan? Hindi dapat basta-basta magtiwala ang pamahalaan sa MILF na sa nakalipas ay pawang &amp;quot;saksak sa likod&amp;quot; ang kanilang tinamo. Kung nais ng MILF ng kapayapaan, isuko muna ang mga miyembro nila na nagsagawa ng pambobomba at pumatay nang maraming sibilyan. Kung seryoso sila at ang hangad ay tunay na kapayapaan, huwag nilang salakayin ang mga lugar na tirahan ng mga kawawang sibilyan.</body>
<link>http://www.philstar.com/Article.aspx?articleId=212013&amp;publicationSubCategoryId=94</link>
</article>
<article>
<title>Ang 3-way test ni Sec. Obet</title>
<author>AKSYON NGAYON Al G. Pedroche</author>
<date>
<month>June</month>
<day>30</day>
<year>2003</year>
</date>
<body>MINSAY kausap ko ang kumpare kong si Agrarian Reform Secretary Roberto Pagdanganan. Naitanong ko kung may sapat siyang political will sa pagpapatupad ng batas na ito. Aniya, tatlong pagsubok ang gumagabay sa kanya sa implementasyon ng CARP. Una: Tataas ba ang kita at iigi ang kalidad ng kabuhayan ng mga magsasakang benepisyaryo? Pangalawa - makatarungan ba ito sa mga may-ari ng lupa? Sila bay mababayaran ng tama? Pangatlo - Ito bay magbubunga ng mabilis at makatarungang pagresolba sa mga usaping pang-agraryo? Ani Pareng Obet, kung oo ang sagot sa lahat ng tanong, ipatutupad ang programa. Dagdag niya, ang una at ikalawang tanong ay &amp;quot;motherhood propositions&amp;quot; dahil layunin naman talaga ng CARP na sugpuin ang kahirapan ng mga magbubukid at ipatupad ang tinatawag na agrarian justice. Aniya, nang basahin niya ang RA 6657 o ang Agrarian Reform Law, nagulat siya porke ang may-ari ng lupain ay hindi masyadong binigyang pansin sa batas. Sa Section 3 (a) ng CARL, sinasabi: &amp;quot;Agrarian reform means the redistribution of lands regardless of crops or fruits produced, to farmers and regular farm workers who are landless, irrespective of tenural arrangement, to include the totality of factors and support services designed to lift the economic status of the beneficiaries and all other arrangements alternative to the physical redistribution of lands, such as production or profit sharing, labor, administration, and the distribution of shares of stock, which will allow beneficiaries to receive a just share of the fruits of the land they work.&amp;quot; Hindi nabanggit ang may-ari ng lupain sa definition ng agrarian reform, ani Pareng Obet.Giit niya, ang mga landowners ay dapat ding ma-benepisyuhan sa ilalim ng batas na ito. Pero malabo nga naman kung anong benepisyo ang makakamit ng landowner na ang lupay nasakop ng agrarian reform. Hindi naman nangangahulugan aniya na wala siyang simpatiya sa mga maliliit na magsasaka. &amp;quot;Gusto ko lang na mabayaran ang mga landowners nang tama upang may sapat na puhunan sa bagong negosyong papasukin ngayong nawala sa kanila ang lupain,&amp;quot; paliwanag ni Pare. Umm.. may katuwiran naman siya di ba? Baka mabaligtad lang ang situwasyon. Ang mahirap ang yayaman at yung mayaman ang maghihirap.</body>
<link>http://www.philstar.com/Article.aspx?articleId=212024&amp;publicationSubCategoryId=94</link>
</article>
</data>