<?xml version="1.0" encoding="ISO-8859-1" ?>
<data>
<article>
<title>EDITORYAL  Smoke belching campaign ng DOTC nasaan na?</title>
<author></author>
<date>
<month>March</month>
<day>01</day>
<year>2003</year>
</date>
<body>NINGAS kugon. Ganyan ang nangyayaring ugali ng karamihan sa mga pinuno ng departamento ng pamahalaan sa kasalukuyan. Masigla silang maglahad ng plano kapag mainit na mainit ang isyu. Halimbaway nauso ang bombahan. Ikakalat ang mga pulis at magsasagawa ng pag-iinspection. Mabubulabog ang mga guwardiya sa mga mall at iba pa. Pagkalipas ng ilang araw, wala na. Wala na kasing ingay sa bomba. Isa sa kampanyang ningas kugon ay ang pagsakote sa mga sasakyang nagbubuga ng nakalalason at nakamamatay na usok. Ang nagpapatupad ng kampanyang ito ay ang Department of Transportation and Communications (DOTC). Matindi kung gumawa ng &amp;quot;gimik&amp;quot; ang DOTC. Magpapakalat ng mga tauhan at maagang-maaga ay manghaharang ng mga sasakyan. Habang hinaharang ay pipiktyuran. Kadalasang sa kahabaan ng EDSA sila nag-aabang ng mga sasakyan. Marami silang masasakote. Titipunin sa isang garahe ang mga nasakoteng bus, at mga taxi. Pero hanggang doon lamang ang lahat. Ni hindi nga malaman kung tuluyan na nilang ini-impound ang sasakyan o nagkakaroon ng &amp;quot;lagayan&amp;quot;. May pagkakataong ang hinuli nilang bus ay makikita na namang yumayaot sa EDSA. Patuloy na nagbubuga ng nakalalasong usok. Ang DOTC ang isa sa mga departamento na inaatasang magpatupad ng Clean Air Act katulong ang Department of Environment and Natural Resources. Subalit sa nangyayaring ningas kugong kampanya sa smoke belching, nawalan na sila ng &amp;quot;kinang&amp;quot;. Patuloy na nananalasa ang nakalalasong usok, tahimik na pumapatay sa mga taga-Metro Manila at kalapit probinsiya. Sa isang report, isinisisi ang grabeng pollution sa pag-atake ng asthma at iba pang pulmonary disease sa kasalukuyan. Tumaas ang bilang ng mga nagkakasakit. Noong nakaraang taon, isang esklusibong school sa San Juan ang sinuspinde ang klase sapagkat ang mga mag-aaral ay nagsuka at nahilo. Nakumpirmang ang grabeng pollution ang dahilan. Malapit lamang sa EDSA ang nasabing school. Ang pollution ay unti-unting pumapatay. Hindi namamalayan na andito na at nakasakmal. Kung patuloy na magniningas kugon ang DOTC at magiging makupad din ang DENR, tiyak na tuluyan nang sasakmalin ng killer hangin ang mga taga-Metro Manila. Kumilos na sana nang may kaseryosohan ang dalawang departamento bago pa may mamatay.</body>
<link>http://www.philstar.com/Article.aspx?articleId=197264&amp;publicationSubCategoryId=94</link>
</article>
<article>
<title>'Smokey Mountain' sa Marikina</title>
<author>AKSYON NGAYON ni Al G. Pedroche</author>
<date>
<month>March</month>
<day>01</day>
<year>2003</year>
</date>
<body>ANG kalinisan ng paligid at kalusugan ng taumbayan ay bagay na dapat ipaglaban. Sumulat sa akin si Ms. Anita Paway, pangulo ng Samahang Kapatiran ng Do&amp;ntilde;a Petra ng Concepcion Uno, Marikina City. Itoy kaugnay ng matagal nang reklamo ng kanilang organisasyon tungkol sa namumuong bundok ng basura dahil sa illegal dumping operation ng pamahalaang lungsod sa naturang lugar. Isinumbong na ito sa National Solid Waste Management Commission at napatunayang dapat alisin ang naturang tambakan dahil malapit sa residential at commercial area at mayroon lamang layong 250 metro sa kalapit na Marikina riverbank. Gusto kong tulungan ang mga residente ng lugar na ito sa panawagan kay Mayor Marides Fernando na bagaman at inabisuhan na ng NSWMC noong pang Septiyembre ng nakaraang taon ay wala pa rin umanong aksyon. Umaabot na raw sa taas na 10 metro ang tambak ng basurang ito. Sa patuloy at walang puknat na pagtatapon, hindi malayong maging bagong Smokey Mountain ang lugar na iyan. Bukod sa pangit tingnan, nanganganib pa ang kalusugan ng tao hindi lamang sa Marikina kundi sa ibang karatig na lugar dahil itoy malapit sa baybayin ng ilog. Inatasan na ng Komisyon si Mayor sa pamamagitan ni executive director Albert Maglalang na itigil na ang pagtatapon sa lugar at agarang magpatupad ng paglilinis at rehabilitasyon. Problema talaga ang maghanap ng tambakan ng basura. Lahat ng bayan at lungsod ay sakit ng ulo iyan. Pero hindi ito dahilan upang isakripisyo ang kaligtasan ng kapaligiran at kalusugan ng mamamayan. Umaasa tayo sa maagap na aksyon ni Mayor Fernando. Kung mayroon kayong mga dagdag na komento sa ano mang isyu o suhestyon, puwede na kayong mag-text sa ating kolum. Mangyaring i-atensyon lamang sa Aksyon Ngayon at i-text sa psn(space)fb(space) komento, pangalan at address. Kung Smart at talk n text subscriber kayo, i-send sa 211 at kung Globe at Touch mobile sa 2333. Isulat lamang ang buong pangalan at address.</body>
<link>http://www.philstar.com/Article.aspx?articleId=197271&amp;publicationSubCategoryId=94</link>
</article>
<article>
<title>Aksidente sa highway</title>
<author>IKAW AT ANG BATAS ni Atty. Jose C. Sison</author>
<date>
<month>March</month>
<day>01</day>
<year>2003</year>
</date>
<body>ANG GPS Trucking Corp. (GPS), ay may kontrata sa CI Inc. na maghatid ng mga ginagawa nitong appliances simula pa noong 1988. Isang araw, naghatid ang GPS ng 30 unit ng refrigerators mula sa planta ng CI sa Alabang patungong Dagupan City. Nang binabaybay ng truck nito ang McArthur Highway sa Bamban, Tarlac, nabangga ito sa isa pang truck kaya nahulog ito sa kanal at nasira ang mga dalang refrigerators. Binayaran ng FGU, isang insurer ng mga bagahe, ang CI sa halaga ng mga nasirang produkto nito ng P204,450. Humalili ang FGU sa karapatan ng CI sa kontrata ng paghahatid kung saan hiniling nito mula sa GPS ang halagang ibinayad sa CI. At dahil tumanggi ito, nagsampa ang FGU ng reklamong bayad-pinsala at paglabag sa kontrata laban sa GPS at ang drayber nitong si Nardo. Ayon naman sa GPS, ang negosyo nila ay maghatid lamang ng mga produkto ng CI at hindi bilang pampublikong sasakyan. Iginiit din nila na aksidente ang sanhi ng pagkasira ng mga produkto. Sa pagdinig ng kaso, inihain ng FGU ang halaga ng nasirang produkto at ang halagang naibayad nito sa CI subalit hindi nito napatunayan na ang GPS ay sasakyang pampubliko. Sumang-ayon ang RTC at ang CA sa GPS na isa itong sasakyang pribado na may eksklusibong kontrata sa CI, kaya ang ipinapalagay ng batas sa mga sasakyang pampubliko sa pagkukulang ng pag-iingat ay hindi maaaring gamitin. At dahil dito, kailangang idismis ang reklamo laban sa GPS. Tama ba ang RTC at ang CA? Tama at Mali po. Tama ang hatol na ang GPS ay hindi isang sasakyang pampubliko. Ang serbisyo ng GPS na maghatid ng mga produkto ay tanging sa CI lamang. Ayon sa batas, sasakyang pampubliko ang tao, korporasyon, kompanya o samahan na ang negosyo ay maghatid ng mga pasahero o produkto, sa pamamagitan ng sasakyang pandagat, sa lupa o himpapawid, kung saan inaarkila o inuupahan ang serbisyo nila sa publiko o sa limitadong grupo, hindi sa eksklusibong serbisyo lamang. Dahil sa batayang ito, ang GPS ay hindi isang sasakyang pampubliko. Sa kabilang punto, kahit na hindi isang sasakyang pampubliko ang GPS, kinakailangan pa rin nitong magbayad sa FGU sa halaga ng mga nasirang produkto. Ang paghalili ng FGU sa karapatan ng CI ay base sa eksklusibong kontrata ng paghahatid sa pagitan ng GPS at ng CI, isang culpa contractual. At dahil kinilala ng GPS ang kontrata nito sa CI, at inaming nasira ang mga produkto sa kanilang poder, may pananagutan itong magbayad sa FGU ng P204,450. Ang drayber na si Nardo ay hindi partido ng kon-trata sa pagitan ng CI at ng GPS kaya wala siyang pananagutan sa nasabing kasunduan. (FGU Ins. Corp. vs. G.P. Sarmiento Trucking et. al. G.R. 141910 August 6, 2002).</body>
<link>http://www.philstar.com/Article.aspx?articleId=197283&amp;publicationSubCategoryId=94</link>
</article>
<article>
<title>Ano ang Pag-IBIG Multi-Purpose Loan?</title>
<author>HINDI PA TAPOS ANG LABAN ni Sec. Mike Defensor</author>
<date>
<month>March</month>
<day>02</day>
<year>2003</year>
</date>
<body>Dear Sec. Mike Defensor, Ako ay empleyado ng isang pribadong kompanya, nabasa ko ang inyong kolum tungkol sa Multi-Purpose Loan ng Pag-IBIG. Sa kasalukuyan ay hinuhulugan ko ang housing loan sa Pag-IBIG at regular ang aking pagbabayad. Nais ko sanang mag-apply ng multi-purpose loan. Maaari ko bang gamitin ang aking mauutang sa MPL sa pagpapatayo ng maliit na negosyo? Makakautang pa rin ba ako kahit na may housing loan pa akong binabayaran? Gaano katagal itong babayaran at magkano ang interes?  Mario V. Ang Multi-Purpose Loan (MPL) ng Pag-IBIG ay naglalayong magbigay ng tulong pinansiyal sa mga miyembro nito. Ito ay maaaring gamitin bilang puhunan sa negosyo, para sa mga pangangailangang medikal at edukasyon, maging pagbili ng mga ilang kagamitan sa bahay at mga simpleng pagpapaayos sa bahay. Samakatuwid ay maaari mong gamitin ang MPL sa pagsisimula ng iyong negosyo. Kahit na ikaw ay may binabayarang housing loan, maaari ka pa ring umutang sa MPL subalit kinakailangang updated ka sa iyong pagbabayad. Ang MPL ay kailangang bayaran sa loob ng 24 na buwan at ito ay may interes na 10.75 percent bawat taon. Para sa karagdagang impormasyon, maaari kang makipag-ugnayan sa pinakamalapit na Pag-IBIG Office.</body>
<link>http://www.philstar.com/Article.aspx?articleId=197387&amp;publicationSubCategoryId=94</link>
</article>
<article>
<title>Ang tanong tungkol sa pag-aayuno</title>
<author>ALAY-DANGAL ni Fr. Jose C. Blanco,S.J.</author>
<date>
<month>March</month>
<day>02</day>
<year>2003</year>
</date>
<body>Ang pag-aayuno ay isang kaugalian ng mga Kristiyano. Ang ibay may ganito ring kaugalian. Subalit sa ibang kadahilanan, may mga babaing nag-aayuno upang mapanatili ang kanilang pigura. Mainam na tuklasin kung bakit ang isa ay nag-aayuno. Sa kanyang kapanahunan, si Jesus at kanyang mga alagad ay hindi nag-ayuno, ayon sa obserbasyon ng mga Pariseo at eskriba. At tinugon sila ni Jesus kung bakit (Mk. 2:18-20). &amp;quot;Minsan, nag-aayuno ang mga alagad ni Juan Bautista at ang mga Pariseo. May lumapit kay Jesus at nagtanong, Bakit po nag-aayuno ang mga alagad ni Juan Bautista at ang mga alagad ng mga Pariseo, ngunit ang mga alagad ninyoy hindi? Sumagot si Jesus, Makapag-aayuno ba ang mga panauhin sa kasalan samantalang kasama nila ang lalaking ikinasal? Hindi! Kapag wala na ang ikinasal, saka pa lamang sila mag-aayuno.&amp;quot; Si Jesus ay hindi palaayon. At sinunod siya ng kanyang mga alagad sa puntong ito. Si Jesus ay hindi nag-ayuno. At ang kanyang mga alagad ay hindi rin nag-ayuno. Bilang isang di-palaayon, ipinakita ni Jesus ang kanyang pagka-indipendiyente sa mga kahalagahan at opinyon ng iba. Ang mga pagpapasya ni Jesus ay iniaayon niya sa inaakala niyang kanyang pananalig o paniniwala sa kalooban ng Diyos. Isa pang mahalagang bagay na ibinigay sa atin sa Ebanghelyo ay ang pangangailangang magkaroon ng bagong pag-uugali sa ating pagharap sa pagdating ni Jesus. Ang bagong alak ay inilalagay sa mga bagong sisidlang bote.</body>
<link>http://www.philstar.com/Article.aspx?articleId=197400&amp;publicationSubCategoryId=94</link>
</article>
<article>
<title>Pumapabor sa mga doktor na gustong maging nurse!</title>
<author>BAHALA SI TULFO ni Ben Tulfo</author>
<date>
<month>March</month>
<day>03</day>
<year>2003</year>
</date>
<body>BIBIGYAN namin ng daan ang liham na ito. Reaksyon ito sa aking naisulat hinggil sa Mga Doktor na Gustong Maging Nurse sa ibang bansa, partikular sa United States. Nailathala ang nasabing kolum noong Pebrero7. Nirerespeto namin ang kanyang pananaw tungkol sa isyu, sa ngalan ng malayang pamamahayag. Buhay na buhay ang prinsipyo at paniniwala namin sa salitang PATAS at PAREHAS. Narito ang kabuuan ng kanyang reaksyon na salungat sa aking pananaw. * * * Mr. Ben Tulfo, Ito ang reaksyon ko sa mga doktor na gustong maging nurse. Bakit natin pakikialaman ang plano ng mga doktor na maging nurse at magpunta sa USA? Ito ay para lumuwag naman ang buhay nila pati pamilya at gumaan ang ekonomiya natin. Kung ang 2000 doktor ay makapunta sa USA at magpadala ang isa kahit $2000 isang buwan, magkano iyon sa pera natin? Sa sinabi na katawa-tawa tayo sa buong mundo, matagal na tayong katawa-tawa sa daigdig na ito. Kung wala ang abroad, anong palagay mo Ben na mangyayari sa atin dito sa Pinas? Malalagyan ba kahit minsan ng masarap na pagkain ang mga tiyan natin? Mahirap pa sa buhay ng daga ang buhay ng marami. Sa Pinas ay ganito ang buhay. Ang mahihirap ay laging naghihirap at ang mayayaman ay lalong yumayaman at ang masasamang tao ay lalong sumasama. Saan kukuha ang gobyerno ng maraming pera para mabigyan ng mataas na suweldo, magandang benepisyo, at iba pang incentives ang mga doktor na ito? Susmaryosep, talagang katawa-tawa tayo. Magkano lang ba ang suweldo ni Pres. GMA, mga senador at congressmen? Mas malaki pa siguro ang suweldo ng anak ko na high school graduate at janitor sa isang malaking opisina sa Milan, Italy. Tumatanggap siya ng $1,300 sa isang buwan at may part time job sa Sabado at Domingo. Susmaryosep! Bakit ayaw nyo sa plano ng mga doktor na ito para bumuti ang buhay nila at pati rin ang ekonomiya natin, matulungan din? Mga kababayan, maaari ba nating kainin ang maraming buhangin sa dagat, mga bisil at bato sa mga ilog, at mga lupa at kahoy sa bundok? Hay naku, mga kababayan, kung kokontra kayo sa plano ng mga doktor na ito, bakit hindi nyo subukin kumuha ng kursong doktor at mga kurso para maging skilled worker para maranasan ninyo ang nararanasan nila. Kung casual kayo ay sumahod kayo ng P5,400 for 15 days at siguro P2,000 para sa skilled workers. Bayaan na lang natin ang plano ng mga doctor na ito sapagkat maganda naman ang plano nila para sa pag-unlad ng kabuhayan nila at pamilya at matutulungan pa ang ekonomiya natin. Siguro, marami pang doctor ang maiiwan dito sa Pilipinas. Lastly, marami pong salamat Ben for your patience in reading this letter. Kung mailalathala man itoy ikaw ang bahala. Ang gusto ko lang naman ay mabasa mo ang opinyon ko hinggil sa mga doktor na ito. Marami pong salamat. God bless and more power to you Ben. Isang mabuting kaibigan at sumusunod sa 10 utos. * * * Para sa mga tips, reklamot sumbong, tumawag o mag-text sa mga numerong ito: (0918)934-6417 at telepono 932-5310/9328919. E-mail us: bahalasitulfo@hotmail.com</body>
<link>http://www.philstar.com/Article.aspx?articleId=197533&amp;publicationSubCategoryId=94</link>
</article>
<article>
<title>Nakakuha lang estrelya si Bulaong naglipana na ang sugalan sa Maynila!</title>
<author>BANAT NI BATUIGAS ni Bening Batuigas</author>
<date>
<month>March</month>
<day>03</day>
<year>2003</year>
</date>
<body>DAPAT sigurong habulin ni Interior Secretary Joey Lina itong si Chairman Victor Malig ng Barangay 426 Zone 43 sa Sta. Mesa, Manila dahil sa akusasyong ginawa niyang parang mini-casino ang kanyang lugar bunga sa mga naglilipanang mga pasugalan doon. Nangangamba ang mga magulang na nakatira sa riles ng tren sa Brgy. Paltoc sa Sta. Mesa na magugumon sa bisyong sugal at droga ang kani-kanilang mga anak kapag hindi maaksyunan ni Lina ang problema nila. Kumikita umano ng limpak-limpak na salapi si Chairman Malig sa illegal na pasugalan sa kanyang lugar kayat naging bingi at bulag na siya sa mga reklamong ipinarating nila, he-he-he! May semplang si Chairman Malig dito ah di ba mga suki? Ayon sa mga magulang, nagsulputang muli ang video karera, fruit games, bookies ng karera, jueteng, caray cruz at iba pang uri ng mga sugal sa kanilang lugar mula nang makuha na ni Chief Supt. Pedro Bulaong ang kanyang estrelya. Ika nga bukas at hayagan na naman ang operasyon ng pasugalan sa ngayon sa Maynila matapos ma-promote ang kaibigan nating si Bulaong. At kung datiy ayaw ni Bulaong ng video karera sa kanyang nasasakupan, sa ngayon naglilipana na ang mga makina ni Buboy Go sa Kamaynilaan at ilan sa mga ito ay napunta sa lugar ni Chairman Malig. Hindi lang dapat si Bulaong ang sisihin dito kundi maging ang hepe ng WPD Station 4 sa Balic-Balic, di ba mga suki? Ang mga video karera at fruit games ni Buboy Go ay matatagpuan sa bahay nina Romulo Vericio Jr. sa 3479 Interior 9; Adelaida dela Cruz sa 3479 Interior 13; Bobby Ganadin sa 3479 Interior 31 at Mila Nosis sa 3479 Interior 39, lahat sa Brgy. Paltoc nga. Sinabi ng mga magulang na kumikita si Malig ng P300 sa video karera at P200 naman ang sa fruit games kada linggo kay Buboy Go. Meron din umanong lingguhan si Malig sa bookies ng karera sa bahay ni Romy Ybasco sa 3479 Interior 11 at sa malakasang caray cruz sa bahay naman ni John-John Vericio sa 3479 Interior 9. Ang locator ni Go sa lugar ni Malig ay si Kagawad Teofilo de la Cruz na kumikita naman ng tig-P200 kada puwesto, he-he-he! Paano masugpo ang pasugalan sa Brgy. Paltoc eh lahat na yata sila ay kumikita diyan? Totoo ba na P7,000 kada linggo ang kinokolekta ng bagman ng Station 4 na si PO2 Boy Tolentino sa lugar ni Malig? Dalawang beses pala kung hakutin ni Buboy Go ang kita ng kanyang ilegal na negosyo sa lugar ni Malig  tuwing tanghali at sa ika-11 ng gabi  ng isang lalaki na naka-scooter at armado ng Nextel radio, anang mga magulang. Pero mautak talaga si Go dahil nakasemento ang kanyang makina at may nakapatong pang malalaking bato ang bawat isa rito para maiwasan nga ang hulidap. Ang payo ko sa mga bataan ni Secretary Lina ay utusan niyang magdala ng maso ang kanyang mga tauhan para wasakin ang mga makina ni Go kapag mag-raid sila rito sa lugar ni Malig. At kung papalag si Malig at Kagawad de la Cruz ay iposas na sila at kasuhan para hindi na sila pamarisan pa. Hala kilos na, Secretary Lina!</body>
<link>http://www.philstar.com/Article.aspx?articleId=197539&amp;publicationSubCategoryId=94</link>
</article>
<article>
<title>Congressman galit sa isang businessman dahil sinusulot diumano ang kanyang GF</title>
<author>BALITANG SPECIAL ni Deo Macalma</author>
<date>
<month>March</month>
<day>04</day>
<year>2003</year>
</date>
<body>ALAM nyo bang pinagbabantaan ngayon ng isang kongresista ang isang businessman dahil sa hinalang meron itong relasyon sa kanyang girlfriend? Ayon sa aking bubuwit, happy birthday muna kay Sen. Robert Barbers, Amador Abaoag, Avon Sison ng Metrobank, Venus Rebecca Rafael, Nona Ariola, Eric Tiamzon, Barrylyn Munar at Sid Sacramento ng AFP Commissary. Happy 21st anniversary kina GM Ed Manda ng Manila International Airport Authority. Congratulations naman kina SVP Rodolfo Salalima at Jonmes Campos ng Globe Telecoms sa kanilang Anvil Award for Public Relations. * * * Alam nyo bang matindi ang galit ng isang kongresista sa isang businessman dahil sa hinalang sinusulot nito ang siyota niyang lady contractor? Ayon sa aking bubuwit, lihim na nagkikita itong businessman at ang lady contractor. Sinasabi kasi ng lady contractor na wala silang relasyon ni Congressman kaya umentra naman ngayon ang negosyante. Yun pala ay tuloy pa rin ang kanilang love affair. Dahil pakiramdam ni Congressman ay pinipindeho siya ni Mr. Businessman, ito ngayon ay kanyang pinagbabantaan. Ayon sa aking bubuwit, habang nagkikita itong negosyante at ang lady contractor, ito pala ay lihim na pinapasubaybayan ni Congressman. Nalalaman nito kung saan sila nagtatagpo. Sila ay nagkikita pala sa Pan Pacific Hotel, Diamond Hotel, Sheraton Hotel, Edsa Shangrila Hotel, Holiday Inn, Margaret Hotel sa Quezon, Caf&amp;eacute; Havana, 1900 Ballroom at Caf&amp;eacute; Adriatico. Dahil sa galit ni Congressman sa negosyante, ito ay nagpapadala ng mga banta thru text messages. Ang ilan sa mga text messages ni Congressman sa negosyante ay naglalaman ng ganito Noy, binalaan na kita, tigas talaga ng ulo mo, pasensiyahan na lang tayo. Cge tingnan natin Noy. Am ur worst nytmare. Iba ako sinasabihan ko muna yung target ko bago tirahin. At ang tindi rito pre ay yung isa pang text ni Congressman Wag kang mag-alala Noy, uunahin ko munang pasabugin ang Trooper mo. Hindi mo pa ako kilala Noy, lahat galaw mo sinusubaybayan ko. Wow, matindi pala itong away ng dalawang ito. Ipapatumba nga kaya siya ni Congressman? * * * Ayon sa aking bubuwit, dahil sa galit ni Congressman, nababahala ngayon ang negosyante baka nga totohanin ang kanyang mga banta. Siya ay nagpa-blotter na sa pulisya at dumulog na rin ito sa tanggapan ng NBI upang ireklamo ang kongresista. At ang sentro ng hidwaan ni Congressman at ang negosyante ay isang lady contractor na medyo may edad na. Ito pre ay paga-Karen na. Karentay singko anyos pero maputi at maganda. Punung-puno pa ng asim. Ito ay may sasakyang Honda CRV. At ito ay nagregalo pa kay congressman noong nakaraang Pasko ng Rolex watch worth P270,000. Kaya pala naggagalaiti si Congressman. Ayaw niyang maniwala sa kanya ang chiching na galanteng magregalo at may hawak sa kanyang mga proyekto. Ang binabantaan naman ni Congressman ay isang negosyante mula sa Bicol region. Ito ay si Mr. B as in Bicol Boy. At ang kongresistang nagbabanta sa kanya ay walang iba kundi si Congressman Hiwalay ito sa asawa at ito ay kinatawan mula sa Mindanao. Ito ay si Cong B. as in Baclaran.</body>
<link>http://www.philstar.com/Article.aspx?articleId=197655&amp;publicationSubCategoryId=94</link>
</article>
<article>
<title>&amp;quot;Usad-pagong na imbestigasyon ng Social Security System&amp;quot;</title>
<author>BAHALA SI TULFO ni Ben Tulfo</author>
<date>
<month>March</month>
<day>05</day>
<year>2003</year>
</date>
<body>SA ngalan ng serbisyo publiko, bibigyan namin ng daan ang liham na aming natanggap mula sa Iligan City, Lanao del Norte, Mindanao. Agad tinawagan ng aking staff ang Social Security System (SSS) upang kunin ang status ng kanilang reklamo. Napag-alaman ng aming investigative team na hanggang sa kasalukuyan ay iniimbestigahan pa ng SSS ang kaso ng yumao. Bagamat tumatanggap na ng pension ang asawa ng yumaong empleyado ng Iligan Coconut Industries Inc. (ILICOCO), humihingi ang kanyang pamilya ng dagdag na kabayaran sa kadahilanang namatay siya sa loob ng kanyang pinagtatrabahuhan at sa oras ng trabaho, kahit ang araw na iyon ay kanyang rest day. Dear Sir, Praise be Jesus and Mary! Ako po si Marie Gumapon sa Sta. Filomena Iligan City, Lanao del Norte, Mindanao. Sumulat ako sa yo para isangguni ang problema ng ate ko na si Mrs. Lilian C. Lapating. Tungkol po sa kanyang kalagayan na namatay ang kanyang asawa sa pinagtatrabahuhan niya in-line of work. Ang pangalan ng company ay Iligan Coconut Industries Inc. (ILICOCO) San Miguel Corporation na ang location ay sa Iligan City pa rin. Sir, sa pagkakaalam ko, ang mga pangyayaring ganito, dapat double compensation ang matatanggap. Ang nangyari ngayon ay di pa niya natatanggap ang para sa kanya. Dahil ayon sa SSS-Iligan, ang mga documents niya ay nasa Legal Council pa ng SSS-Cagayan de Oro City. Alam mo Sir, namatay ang asawa ng ate ko last January 24, 1998, 5 years ago. Sir, kaya naglakas loob akong tumawag sa iyong tanggapan para humingi ng tulong sa problema ng ate ko dahil lima ang anak niya na pinapaaral at hindi sapat ang tinatanggap niya buwan-buwan. Tulungan mo naman ang ate ko dahil hirap na hirap na po siya. Sana matanggap niya ang dapat sa kanya o sa buong pamilya. At nagpapasalamat nga ako sa Pilipino Star NGAYON dahil natagpuan ko ang taong sa pagkakaalam ko ay hulog ng langit para sa amin. Dahil sa pagbabasa ko ng PSN, nakita ko ang pangalang Ben Tulfo. Agad akong tumawag sa iyong tanggapan at salamat naman at hindi ipinagkait ng mga tauhan mo sa tanggapan. Hanggang sa muli. Lubos na gumagalang, Marie Gumapon Abangan! May karugtong. * * * Para sa mga tips, reklamot sumbong tumawag o mag-text sa mga numerong ito: (0918) 9346417 at telepono 9325310/9328919. Magbasa ng diyaryong Pang-Masa (PM) tuwing Martes, Huwebes at Sabado. Makinig sa DZME 1530 kHZ, Lunes hanggang Biyernes, 9:00-10:00 ng umaga. Panoorin ang BITAG tuwing Sabado, 5:00-5:30 ng hapon, ABC-5. Email us: bahalasitulfo@hotmail.com</body>
<link>http://www.philstar.com/Article.aspx?articleId=197782&amp;publicationSubCategoryId=94</link>
</article>
<article>
<title>Simula ng kuwaresma</title>
<author>ALAY-DANGAL ni Fr. Jose C. Blanco, S.J.</author>
<date>
<month>March</month>
<day>05</day>
<year>2003</year>
</date>
<body>NGAYON ang simula ng Kuwaresma. At pinaalalahanan tayong mga Kristiyano ng Ebanghelyo hinggil sa pangangailangang magdasal at mag-ayuno. Pinapayuhan tayo kung paano manalangin at tinatagubilinan kung paanong mag-ayuno. Mainam na pagnilayan natin ang Ebanghelyo para sa araw na ito. Ngayong araw ding ipinapahid ang abo sa ating noo. At ang pari, habang inilalagay sa atin ang abo ay nagsasabi: &amp;quot;Talikuran mo ang kasalanan at maging matapat sa Ebanghelyo. Tunghayan natin ang Ebanghelyo mula kay San Mateo (Mt. 6:1-6, 16-18). Pag-ingatan ninyo na huwag maging pakitang-tao lamang ang paggawa ninyo ng mabuti. Kapag ganyan ang ginawa ninyo, wala kayong matatamong gantimpala buhat sa inyong Amang nasa langit. Kaya nga, kapag naglilimos ka, huwag mo nang ipagmakaingay ito, katulad ng ginagawa ng mga mapagpaimbabaw doon sa sinagoga at sa mga lansangan. Ginagawa nila ito upang purihin sila ng mga tao. Sinasabi ko sa inyo: Tinanggap na nila ang kanilang gantimpala. Ngunit kung naglilimos ka, huwag mo nang ipaalam ito kahit sa iyong pinakamatalik na kaibigan upang malihim ang iyong paglilimos. At gagantihin ka ng iyong Amang nakakikita ng kabutihang ginagawa mo nang lihim. At kapag nananalangin kayo, huwag kayong tumulad sa mga mapagpaimbabaw. Mahilig silang manalangin nang patayo sa mga sinagoga at sa mga panulukang-bayan, upang makita ng mga tao. Sinasabi ko sa inyo: Tinanggap na nila ang kanilang gantimpala. Ngunit kapag mananalangin ka, pumasok ka sa iyong silid at isara mo ang pinto. Saka ka manalangin sa iyong Amang hindi mo nakikita, at gagantihan ka ng iyong Amang nakakikita ng kabutihang ginagawa mo nang lihim. Kapag nag-aayuno kayo, huwag kayong magmukhang malungkot, tulad ng mga mapagpaimbabaw. Hindi sila nag-aayos upang malaman ng mga tao na silay nag-aayuno. Sinasabi ko sa inyo: Tinanggap na nila ang kanilang gantimpala. Kapag ikaw ay nag-aayuno, mag-ayos ka ng buhok at maghilamos upang huwag mapansin ang mga tao na nag-aayuno ka. Ang iyong Amang hindi mo nakikita ang siya lamang makaaalam nito. Siya, na nakakakita ng kabutihang ginagawa mo nang lihim, ang gaganti sa iyo.&amp;quot; Kapag tayoy nagdarasal, sinasabi ni Jesus na tulad niya, manalangin nang lihim. Hindi tayo dapat mag-dasal upang mapansin at mapuri. At kapag tayoy nag-aayuno, hindi tayo dapat magmukhang malungkot. Kapag sinuman ay nag-aayuno, natural lamang na siyay magutom. Kumakalam ang sikmura para sa pagkain. Tiisin ang sakit. Yaon ang ibig sabihin ng pag-aayuno. Anupat dalawang beses lamang sa panahon ng Kuwaresma tayo hinihilingang mag-ayuno: Sa Miyerkoles de Ceniza o Miyerkoles ng Abo at Biyernes Santo. Ang apatnapung araw ng Kuwaresma ay inilaan upang ihanda tayo para sa napakadakilang kapitahan ng Pasko ng Pagkabuhay.</body>
<link>http://www.philstar.com/Article.aspx?articleId=197795&amp;publicationSubCategoryId=94</link>
</article>
<article>
<title>Ibang-iba na ngayon ang US</title>
<author>HALA BIRA! ni Danny Macabuhay</author>
<date>
<month>March</month>
<day>06</day>
<year>2003</year>
</date>
<body>KARANIWAN ay negosyo ang dahilan kapag nagtutungo ako sa ibang bansa na katulad nitong nakaraan kong biyahe sa United States. Nakakapanibago sapagkat hindi ako sanay na nakaririnig na nagrereklamo ang mga taga-US na sila ay dumadanas na rin ng paghihirap. Napakaraming negosyanteng Kano ang nais na lumabas ng kanilang bansa upang humanap ng mas magandang oportunidad sapagkat matagal-tagal na ring bagsak ang kanilang ekonomiya. Maliban sa ilang lugar sa Europe, dito sa Asya ang nais nilang puntiryahin kasama na ang Pilipinas dahilan sa mura ang pasuweldo sa mga Pinoy at hindi problema ang komunikasyon sapagkat marunong tayong mag-Ingles at mataas ang pinag-aralan. Higit na marami sa ating mga kababayan ang sumasalungat sa kagustuhan ni President George Bush na giyerahin ang Iraq. Sa katunayan nga, lubhang abala ang maraming Pinoy at Pinay sa pag-oorganisa ng mga rally at meetings upang tutulan ang napipintong digmaan sa Iraq. Iginigiit ng mga ito na daanin na lamang sa usapang diplomasya ang hidwaan. Malamig pa rin ang panahon sa Amerika kahit na matagal nang tapos ang Pasko. Kahit na sa sunny California, dapat ay makapal pa rin ang suot mo at hindi maaaring manipis ang jacket mo. Dahil marahil dito, napakarami ang nagkakasakit. Lahat halos ay may sipon, ubo at lagnat. May biruan tuloy na baka ito ay anthrax o kagagawan ng chemical ni Saddam Hussein. Kahit na matamlay at tag-hirap ngayon sa US, hindi pa rin nagbabago ang paghihigpit ng seguridad lalo sa mga matataong lugar. Sobra pa rin ang higpit sa mga airports. Tanggal medyas, sapatos at sinturon pa rin na may kasamang pagdipa ng mga kamay. Lahat na laman ng bulsa ay ipinalalabas kahit na mga barya at lighter. Dahil dito, dapat ay mas maaga ang dating sa airport upang hindi mahuli. Ibang-iba na ngayon ang US. Tunay namang nakakalungkot.</body>
<link>http://www.philstar.com/Article.aspx?articleId=197904&amp;publicationSubCategoryId=94</link>
</article>
<article>
<title>Mga staff ni Sec. Braganza, mga bagito at walang binatbat</title>
<author>BALITANG SPECIAL ni Deo Macalma</author>
<date>
<month>March</month>
<day>06</day>
<year>2003</year>
</date>
<body>ALAM nyo bang kinukuwestiyon ngayon ang mga staff ni Press Secretary Hernani Braganza sapagkat ang mga ito ay bagito at wala umanong binatbat? Ayon sa aking bubuwit, happy birthday muna kay Sen. Robert Barbers, Danilo de Chavez, Niccolo Fua, Georgina Nava at Ma. Cristina Sison ng BPI Bank, Alabang, Muntinlupa City. * * * Alam nyo bang kinukuwestiyon ngayon ang qualification ng mga staff ni Press Secretary Hernani Braganza dahil ang mga ito ay mga bagito at walang binatbat? Ayon sa aking bubuwit, sayang lang ang pinasasahod sa kanila kung hindi naman sila pinapakinabangan. Yung dapat nilang trabaho ay ipinapagawa pa sa mga dating staff sa dinatnan nilang departamento. Kung wala pala silang pakinabang Madam President GMA, dapat siguro ay sibakin na ang mga staff ni Mr. Secretary. Mahiya naman sila. Ano ba naman kasi itong mga pinagkukuha mong staff Secretary? Mga jologs? * * * Ayon sa aking bubuwit, mula nang mawala sa tanggapan ni Braganza ang mga dati niyang staff na veteran lawyers ay puro amateurs na ang mga naiwan sa kanya. Sorry na lang sina Attys. Efren Moncupa, Virgilio delos Reyes, Rookie Garcia at Facundo Palafox. At welcome naman sa kanyang kabarkadang si Undersecretary Rocky Nazareno. Welcome nga ba ang tropa nila sa Malaca&amp;ntilde;ang? Kasama nga rin ba si Mr. Ruben Manahan? Siya umano ang ipapalit kay Press Usec. Bobby Capco kapag tuluyan siyang alisin? Ayon pa sa aking bubuwit, ang isa pang problema sa departamento ni Braganza ay ang away ng kanyang mga tauhan. Paano naman kasi, dala-dalawa pa ang kanyang opisina. Meron na siyang tanggapan sa Arlegui Guest House, meron pa sa New Executive Building na lalong kilala sa tawag na Borloloy. Dito yata dinaig ni Braganza si Sec. Bobby Tiglao? Nakuha mo nga ang opisina ni Marcos, dala-dalawa naman ang kanyang opisina. * * * Ayon sa aking bubuwit, ang isa pang problema ngayon ni Braganza ay ang matinding away ng kanyang mga tauhan. Magkagalit ang mga staff niya sa Arlegui Guest House at sa Borloloy. At dahil nag-aaway ang mga tauhan niya, nagkakagulo ngayon ang kanyang opisina. Kaya pala parang non-existent ang Office of the Press Secretary. Mabuti na lamang at nandiyan si Presidential Spokesman Ignacio &amp;quot;Toting&amp;quot; Bunye. Kung wala pa si Toting diyan eh baka nagka-hetot-hetot na ang information dissemination sa Malaca&amp;ntilde;ang. Ayon sa aking bubuwit, ang head ng Arlegui House ay isang &amp;quot;Chichi&amp;quot; na masyadong bossy. Ang ipinagmamalaki naman niya ay ang 20 years experience nito sa Presidential Management Staff, House of Representatives at Department of Agrarian Reform. At ang kalaban nitong grupo ay ang grupo ng mga amateur sa Borloloy. Ang head naman dito ay isang &amp;quot;Ella&amp;quot;. Misis ng isang ISAFP officer. Ito naman ang grupo raw ng secret committee ni Braganza na tinaguriang New Analysts. Kahit sila ay &amp;quot;secretariat&amp;quot; lamang, sila naman ang nagdidikta kung ano ang gagawin ng mga undersecretaries at assistant secretaries. Hanep, ang titindi nyo naman!</body>
<link>http://www.philstar.com/Article.aspx?articleId=197910&amp;publicationSubCategoryId=94</link>
</article>
<article>
<title>Kasabwat sa estafa</title>
<author>IKAW AT ANG BATAS ni Atty. Jose C. Sison</author>
<date>
<month>March</month>
<day>06</day>
<year>2003</year>
</date>
<body>NOONG Mayo 7, 1982, nagpakilala si Nenita bilang awtorisadong recruiter ng mga baby sitters para sa United States. Nakumbinsi ni Nenita si Marietta na mag-apply pati na ang tiyahin nitong si Lina dahil ang matatanggap nilang suweldo ay $300 kada buwan. Makaraan ang isang linggo, sinamahan nina Nenita at ng kaibigan nitong si Fely ang mag-tiya sa opisina ng kanyang inang si Paz. Nagpakilala si Paz bilang General Manager na nagre-recruit ng mga baby sitters sa US. At dahil nangangailangan sila ng dalawang baby sitters, agad na nagbigay ng deposito sina Marietta at Lina ng P5,000 bawat isa. Nakapagbigay sina Marietta at Lina ng P8,924 kay Paz kung saan nag-isyu ito ng pirmadong resibo. Sinabi ni Paz na kulang pa raw sina Marietta at Lina ng P2,500 kaya nagbayad ang dalawa at muli silang inisyuhan ng resibo at pagkatapos ay sinabihang maghintay ng magandang balita. Makalipas ang dalawang buwan, pinapunta ni Paz ang mga pamangkin nitong sina Mina at Naty sa bahay ni Marietta upang sumingil ng P18,000 pambili ng tiket sa eroplano patungong US. Noong Hulyo 17, 1982, nakipagkita si Marietta kay Paz sa Philam Life Building sa UN Avenue upang magbigay ng P16,500. Nandoon din sina Fely, Nenita, Mina at Naty. Pagkatanggap ng halaga, sinabihan muli si Marietta na maghintay ng magandang balita. Isang linggo ang lumipas ngunit walang balita kaya nagsadya si Marietta sa opisina ni Paz subalit nakaalis na ito ng ibang bansa. Hindi na rin natagpuan sina Nenita, Fely, Mina at Naty. Nalaman ni Marietta na hindi pala awtorisadong recruiter ng POEA si Paz. Naaresto sina Nenita at Fely at nahatulan ng estafa samantalang sina Paz, Mina at Naty ay di na natagpuan. Si Fely lamang ang umapila ng kaso. Ayon sa kanya, hindi raw dapat siyang mahatulan bilang pangunahing may sala dahil dalawang okasyon lang daw siya nakasali: una, nang sinamahan niya ang biktima sa kanyang ina at ikalawa, nang tanggapin ng kanyang ina ang P16,500 sa Philam Life Building. At para mahatulan ang isang kasabwat sa estafa, kailangan daw ng positibo at kapani-paniwalang ebidensya at hindi haka-haka lamang. Tama ba si Fely? MALI po. Sa kasong estafa, kinakailangang dinaya o inabuso ng akusado ang tiwala ng biktima at ang pinsala ay may kinalaman sa pera.. Sa kasong ito, napatunayan nina Marietta at Lina na napaniwala sila nina Fely at ng mga kasamahan nito na mabibigyan sila ng trabaho sa ibang bansa kaya sila nakapagbigay ng pera. Ang pagpapakilala ni Fely kay Marietta sa kanyang ina ay direktang partisipasyon niya sa krimen. Ang kanyang presensya sa dalawang okasyon ay sapat na patunay lamang na kasabwat siya sa pandaraya ng mga biktima. Hindi kinakailangang kasama siya sa lahat ng detalye. Kaya, may sala siya ng Estafa at may sentensyang 8 buwan at 21 araw minimum hanggang 6 na taon 8 buwan 21 araw maximum (Marcelo vs. Court of Appeals G.R. 128513 December 27, 2000).</body>
<link>http://www.philstar.com/Article.aspx?articleId=197916&amp;publicationSubCategoryId=94</link>
</article>
<article>
<title>Gawain ng demonyo, hindi tao</title>
<author>ORA MISMO ni Butch M. Quejada</author>
<date>
<month>March</month>
<day>06</day>
<year>2003</year>
</date>
<body>ANG nangyaring pagpapasabog sa isang waiting shed may 50 metro ang layo sa Davao International Airport ay gawain ng demonyo at hindi ng tao. Hindi naawa ang mga gago sa mga inosenteng taong namatay at nasugatan sa kanilang operasyon. Kung matatapang sana ang mga tarantadong ito ay dapat lumabas sila sa lungga at harapin ang tunay nilang mga kaaway. Hindi biro ang ginawa nila, tiyak ng mga kuwago ng ORA MISMO na malaking epekto ito sa ekonomiya. Marami na ang nagugutom ay gusto pang dagdagan ng mga punyetang ito ang mga taong gutom. Dapat bakal sa bakal, ngipin sa ngipin, ito sana ang gawin ng mga tarantado kung talagang gusto nila ng magandang laban. Kung ang militar ang may atraso sa kanila, bakit pati mga civilian ay dinamay nila? Sana ang mga sundalo at pulis na lamang ang tinarget ng mga ito at hindi ang mga kawawang civilian. May kabuuang bilang na 21 ang namatay at daang tao ang nasugatan sa nangyaring trahedya. Sa palagay ng mga kuwago ng ORA MISMO ay tataas pa ang bilang ng mga namatay dahil marami ang nasa malubhang kalagayan? Marami ang sumisisi kay Prez Gloria dahil sa mga deklarasyon nitong pulbusin ang mga rebelde sa Kamindanawan, ngayon ang mga inosenteng civilian ang pinulbos. Ang Davao City ay itinuturing na isa sa pinakaligtas na lugar sa Southern Philippines. Dinadagsa ito ng mga turista, partikular ang mga Japanese nationals kasi bukod sa magaganda ang mga tanawin dito ay tahimik pa ang lugar. Sinubukan ng mga NPA na pumapel sa Davao ilang dekada na ang nakakaraan pero pinulbos ito ng grupong Alsa Masa. Hindi rin sila umubra kay Davao City Mayor Rudy Duterte nang ipatupad nito ang peaceful co-existence sa kanyang lugar. Pero sa nangyari noong Martes ng hapon, ang Davao City ay maituturing pa kayang ligtas na lugar? Puwede pa kaya itong tawaging lupang pangako? &amp;quot;Bakit lalong bumabangis ang mga kalaban ng gobyerno sa halip na matakot?&amp;quot; tanong ng kuwagong sepulturero. &amp;quot;Sa guerilla warfare walang sini-sino ang mga rebelde kahit bata o matanda, bakla o tomboy, pangit o maganda, bungal o hindi, normal o abnormal basta ang sa kanila ay makapaghasik ng lagim,&amp;quot; sagot ng kuwagong SPO-10 sa Crame. &amp;quot;Ano ang dapat gawin ng gobyerno para maiwasan ang patayan?&amp;quot; &amp;quot;Sibakin ang grupo ng We Bulong sa kampo ni Prez GMA?&amp;quot; &amp;quot;Bakit meron ba?&amp;quot; &amp;quot;Oo meron at sa palagay namin, sila ang nagpapalala sa sitwasyon kasi sa mga maling bulong kay Prez Gloria.&amp;quot; &amp;quot;Marami kasing pa-bright-bright sa kampo ni Prez GMA.&amp;quot; &amp;quot;Anong gusto mong mangyari?&amp;quot; &amp;quot;Itigil na ang maling bulungan kasi ang naniniwala sa bulung-bulungan ay walang bait sa sarili.&amp;quot; &amp;quot;Hindi ba Your Excellency?&amp;quot;</body>
<link>http://www.philstar.com/Article.aspx?articleId=197921&amp;publicationSubCategoryId=94</link>
</article>
<article>
<title>EDITORYAL  Ibasura ang Oil Deregulation Law</title>
<author></author>
<date>
<month>March</month>
<day>07</day>
<year>2003</year>
</date>
<body>TAAS-BABA. Taas-baba. Hindi iyan blood pressure kundi presyo ng gasoline at diesel na produkto ng tatlong malalaking kompanya ng langis --- ang Shell, Petron at Caltex. Wala silang tigil sa taas-baba. Kahapon ay nagtaas na naman ang Shell ng 80 sentimo bawat litro ng kanilang gasoline at 70 sentimos naman bawat litro ng diesel at kerosene. Tumaas naman ang liquified petroleum gas (LPG) ng 50 sentimos bawat kilogram. Nauna na namang nagtaas ng kanilang presyo ang Caltex noon pang nakaraang linggo at anumang araw mula ngayon maaaring sumunod na rin ang Petron. Isa sa mga dahilan ng tatlong oil companies sa kanilang pagtataas ng produktong langis ay dahil sa namamayaning tension sa Iraq. Dahilan din umano ang pagtaas ng presyo ng langis sa pandaigdigang pamilihan. Mataas umano ang presyo ng shipping costs kaya wala silang ibang paraan kundi ang magtaas ng presyo. Ang pagtataas na nangyari kahapon ay maaari pa umanong masundan, sabi ng mga top executives ng oil companies. Marami silang dahilan. Iisa lamang ang ibig sabihin nang walang patlang na pagtaas ng produktong langis, wala na silang kontrol. Maaaring bukas o makalawa ay magsasagawa sila ng pagtataas. Pero ang dahilan nila noon ay walang ipinagkaiba sa dahilan ngayon. Tumaas ang presyo ng langis sa world market. At ngayon ay ang tension sa Iraq naman ang kanilang dahilan na sinundan ng mataas na gastos para sa shipping. Pero kahit naman walang tensiyon sa Iraq ay ganito na ang nangyayari noon pa. Walang ipinagkaiba. Kung ganyan ang kanilang dahilan sa pagtataas, bakit hindi na lamang magkaroon ng minsanang pagtataas para hindi natutuliro ang mamamayan. O ang isang pinaka-mahusay na paraan, buwagin na ang Republic Act 8479 o ang mas lalong kilala sa tawag na Downstream Oil Industry Deregulation Law. Walang silbi ang batas na ito. Mula nang maging batas noong 1998, nagkaloko-loko na ang bansa sa walang patumanggang pagtataas ng tatlong oil companies. Walang deregulated oil industry na nangyari. Lalo lamang binuhay ng batas na ito ang tatlong oil companies sapagkat nagkamal sila ng salapi sa walang tigil na pagtataas. At alam ba ng mamamayan kung nalulugi nga ba sila o hindi gaya ng kanilang sinasabi? Sino ang nakaaalam kung mahal nga ba o mura ang binibili nilang langis sa mga oil producing countries? Sila lang ang nakaaalam niyan. Sa mga mambabatas, panahon na para pagbuhusan ng pansin ang RA 8479. Buwagin na ito sapagkat wala namang silbi.</body>
<link>http://www.philstar.com/Article.aspx?articleId=198018&amp;publicationSubCategoryId=94</link>
</article>
<article>
<title>'Iresponsableng' pahayag ng SEC at DTI laban sa kanilang mga inaakusahan (Part 1)</title>
<author>BAHALA SI TULFO ni Ben Tulfo</author>
<date>
<month>March</month>
<day>07</day>
<year>2003</year>
</date>
<body>ANG seryeng mababasa nyo ngayon ay sadya kong isinulat para sa kapakanan ng mga overseas Filipino worker (OFW) sa mga bansang naaabot ng pahayagang ito. Dalawang taon na ang nakalilipas nang magdeklara ng giyera ang kolum kong ito laban sa mga panloloko ng mga kompanyang sangkot sa illegal pyramiding o network marketing scam. Simula nung akoy nasa kabilang pahayagan pa, hanggang ngayon, hindi tumitigil ang Imbestigasyon ng BAHALA SI TULFO sa krusadang ito. Layunin naming balatan ang mga kompanyang ito ng kanilang tunay na anyo. Hindi ko estilo ang magsulat ng kolum base sa mga pangamba, pananaw, o di naman kaya, opinyon o kuro-kuro. Sa trabaho kong ito, masusing pag-aaral at imbestigasyon ang aking isinasagawa. At ang aking pinagbabasehan ay yung mismong mga nagrereklamong biktima ng mga kompanyang nanloko sa kanila. Lilinawin ko, yung mga lehitimong nagrereklamong biktima na sumailalim sa aming masusing imbestigasyon. Mahalaga sa amin ang mga dokumentong pinanghahawakan ng mga biktimang humihingi ng saklolo sa amin. Ito ang pangunahing batayan ng aming imbestigasyon. Para sa kapakanan ng mga OFW at ng kanilang mga pamilya, bukas ang aming pinto sa mga biktima ng panloloko, tulad nitong illegal pyramiding o network marketing scam. * * * Kaakibat namin ang mga ahensya ng pamahalaan tulad ng Securities and Exchange Commission (SEC) maging ang Department of Trade and Industry (DTI) laban sa mga kompanyang nagpapanggap bilang lehitimong multi-level marketing companies. Iisa ang aming layunin. Ang magbigay ng babala upang makaiwas ang publiko sa mga panloloko ng mga kompanya na ang target ay ang mga OFW natin. Ngunit isa lang ang pamantayan ng Imbestigasyon ng BAHALA SI TULFO at ng BITAG, investigative/undercover TV na mapapanood sa ABC-5 tuwing Sabado, 5:00-5:30 ng hapon. Ipinaiiral namin ang salitang &amp;quot;due process&amp;quot; na dapat ay ipagkaloob sa sinumang pinaparatangan. Dito nagkakatalo! At dito kami naninindigan. Hindi ito ipinaiiral ng SEC at DTI sa kanilang mga pinaparatangang kompanyang sangkot sa illegal pyramiding o network marketing scam. Tamaan na ang dapat tamaan. Balatan ang dapat balatan. Pangalanan ang dapat pangalanan. Ngunit responsibilidad ng awtoridad na maging &amp;quot;tumpak&amp;quot; &amp;quot;beyond reasonable doubt&amp;quot; na ang mga inaakusahan ay positibo bilang pseudo- investment firms at sangkot sa network marketing scam. Ang masahol dito, pinangalanan ang mga kompanyang kanilang &amp;quot;pinaghihinalaan&amp;quot; nang hindi man lang inimbestigahan isa-isa, bago nila inilabas ang kanilang babala sa media. Sa puntong ito, tahasan kong sinasabi na naging &amp;quot;iresponsable&amp;quot; ang mga awtoridad na siyang may responsibilidad sa bagay na ito. Pagmasdan ang salitang aking ginamit. IRESPONSABLE. Tutumbukin ko na ang aking mga target. Ang Securities and Exchange Commission (SEC) at ang Department of Trade and Industry. Gaya ng aking sinabi, hindi ako nagsasalita nang wala akong pinanghahawakang matibay na ebidensya. Nasa pangangalaga ng Imbestigasyon ng BAHALA SI TULFO at BITAG ang mga eksklusibong taped interviews sa aming radio program, at TV interview sa BITAG. Abangan! May karugtong. * * * Para sa mga tips, reklamot sumbong, tumawag o mag-text sa mga numerong ito: (0918)9346417 at telepono 9325310/9328919.</body>
<link>http://www.philstar.com/Article.aspx?articleId=198043&amp;publicationSubCategoryId=94</link>
</article>
<article>
<title>ASG, MILF o militar? sino nga ba?</title>
<author>ORA MISMO ni Butch M. Quejada</author>
<date>
<month>March</month>
<day>08</day>
<year>2003</year>
</date>
<body>INAMIN ng bandidong grupo ng Abu Sayyaf sa katauhan ni Harsiraji Sali na sila ang may kagagawan sa pambobomba sa Davao Airport noong Martes na pumatay sa 21 civilian at ikinasugat ng 160 iba pa. Humingi pa nga si Sali ng paumanhin sa mga naulila ng nabiktima. Nasorpresa ang pamunuan ng Davao City sa pangunguna ni Mayor Rudy Duterte sa nangyaring trahedya kasi hindi nila akalain sa kanilang probinsiya magaganap ang barbaric act. Binatikos ng mga opisyal ng gobyerno ang ginawang pagpapasabog sa airport. Pero ang pinagtatakhan ng bayan bakit pilit pa ring itinutulak ng militar ang MILF ang may kagagawan nito kahit na aminado ang bandidong grupo ng Abu Sayad este mali Sayyaf pala na sila ang tumira. C-4, daw ang ginamit na bomba kaya ang militar naman ang inginungusong may kagagawan ng pagpapasabog dahil sila lamang umano ang may ganitong klase ng bomba? Totoo ba ito Defense Secretary Angelo Reyes, Your Honor? Kaya bang isakripisyo ng militar ang buhay ng inosenteng civilian? Ano sa palagay ninyo? AFP bossing Dionisio Santiago, Sir. Sa palagay ng mga kuwago ng ORA MISMO ay may kanya-kanyang pananaw ang mga taong may kinalaman sa pagpatay ng mga civilian at ito ang hindi natin maintindihan. Bakit hindi lamang militar, pulis at mga kaaway nito ang siyang magpatayan at dinadamay pa ang mga taong walang kinalaman sa kanilang pinaglalaban. Dapat sigurong pag-usapan ng militar at mga kalaban nito na lumabas na lamang sila sa kanilang mga lungga at sa isang lugar na lamang sila magpatayan para matira ang matibay. Para magkaalaman na kung sino ang tatanghaling bida hindi na iyong nagdadamay pa kayo ng mga inosenteng civilian. Siguro mas maganda kung magkikita na lamang sila sa isang lugar para magshowdown at matira ang matibay, anang kuwagong urot. Oo nga para matapos na ang problema nila, anang kuwagong sepulturero. Mas maganda kung face to face ang laban, sabi ng kuwagong SPO-10 sa Crame. Ang mahirap ngayon ay turuan nang turuan. Nalilito si Juan dela Cruz sa sistema. Hindi malaman kung sino ang tatanghaling kampeon. Ano ang dapat gawin? Ang makakabuti, sa isang lugar na lamang sila mag-showdown para sila sila na lamang ang mamatay! Korek ka diyan kamote.</body>
<link>http://www.philstar.com/Article.aspx?articleId=198166&amp;publicationSubCategoryId=94</link>
</article>
<article>
<title>EDITORYAL  Paigtingin ang paglaban sa terorismo</title>
<author></author>
<date>
<month>March</month>
<day>09</day>
<year>2003</year>
</date>
<body>KUNG totoo ang sinasabi ng military at ng Department of National Defense na isang suicide bomber ng Moro Islamic Liberation Front (MILF) ang may kagagawan sa pagsabog sa waiting lounge ng Davao International Airport noong Martes, nasa panganib ang taumbayan. Walang kalaban-laban ang mga inosenteng mamamayan sa mga suicide bomber sapagkat maaaring umatake anumang oras gaya ng nangyari sa Davao kung saan 21 katao ang namatay at mahigit 150 ang nasugatan. Mismong si Defense Sec. Angelo Reyes ang nagsabi na kagagawan ng MILF rebels ang pambobomba. Isang lalaki na nagngangalang Montasser Sudang, 23, ang suicide bomber. Nasa backpack umano ni Sudang ang bomba at sumabog sa karamihan ng taong naghihintay sa kanilang mga kamag-anak sa parating na eroplano. Isa si Sudang sa mga namatay. Pinabulaanan naman ng MILF ang bintang ng military. Hindi umano sila ang may kagagawan. Hindi umano nila kilala si Sudang. Ayon naman sa mga kamag-anak ni Sudang, ito ay isang karaniwang magsasaka lamang at kaya nasa airport ay upang salubungin ang kanyang pinsang DH galing sa Egypt. Kasama umano ni Sudang sa pagsalubong sa airport ang 29 na kamag-anak. Isang palaisipan, kung bakit ang suicide bomber na tulad ni Sudang ay magpapakamatay kasama ang kanyang mga kamag-anak. Kamakalawa ay sinampahan na ng gobyerno ng kasong kriminal ang matataas na lider ng MILF. Kasama sa mga kinasuhan si MILF chief Hashim Salamat, ang military chief na si Ebrahim Murad, political affairs chief Ghadzali Jaafar at ang kanilang spokesman na si Eid Kabalu. Mabilis ang military at Defense department sa pagtukoy sa MILF na may kagagawan sa karumal-dumal na krimen. Nakapagtataka lamang kung bakit naging mahina sila sa pagtunog na may magaganap na pambobomba. Mahina ba ang kanilang intelligence kung kaya nakapasok ang sinasabi nilang suicide bomber? Nakapangangamba ang ganitong pangyayari sapagkat kung nakalusot ang suicide bomber sa airport, paano na lamang kung ang puntiryahin ay ang mga palengke, bus terminal at ang LRT. Paigtingin pa ng gobyerno ang paglaban sa terorismo. Magkaroon pa ng malalim na paniniktik ang military. Tiyakin ang mga galaw ng terorista at maging maingat sa lahat ng oras.</body>
<link>http://www.philstar.com/Article.aspx?articleId=198277&amp;publicationSubCategoryId=94</link>
</article>
<article>
<title>Ayaw umalis sa lupang pag-aari ng iba</title>
<author>SERGIOSOHAN ni Sergio A. F. Apostol</author>
<date>
<month>March</month>
<day>09</day>
<year>2003</year>
</date>
<body>Nakabili po ako ng isang ektaryang lupa noong 1989 sa Cebu. Palibhasa ay hindi ko naman po agad gagamitin ang lupa dahil sa Guam po talaga ako naninirahan kayat pinayagan ko po ang aking kaibigang si Justiniano na manirahan doon ng pansamantala. Si Justiniano ang dating may-ari ng lupang aking nabili. Laking tuwa at pasasalamat ni Justiniano sa akin dahil sa offer ko sa kanya. After 13 years, muli kaming bumalik ng aking asawa sa Cebu upang bisitahin ang bukid na aming nabili roon. Last year po kami umuwi sa Pilipinas para magbakasyon ng medyo matagal-tagal sana. Inakala kong wala na roon si Justiniano at ang kanyang pamilya ngunit nagkamali po ako. Kinausap ko po siya at sinabi sa kanyang kailangan na nilang umalis doon dahil kamiy magbabakasyon ng aking asawa. Nagulat ako dahil ayaw niyang umalis doon. According to him, napamahal na sa kanya ang lupa. Sabi niya, bibilhin na lang daw niya uli ang lupang yon in installment until he completes the whole amount of the land. Anong kaso ang maari kong isampa kay Justiniano?  Marcel De Dios, Guam Maaari mong kasuhan si Justiniano ng Unlawful Detainer. Ang Unlawful Detainer is the act of unlawfully withholding the possession of the land or building against or from a landlord, vendor, vendee or other persons, after the expiration or termination of the detainers right to hold possession by virtue of a contract, express or implied. Maliwanag sa kuwento mo na lumabag si Justiniano sa usapan ninyo at wala na siyang karapatang manatili pa sa iyong lupa. Ang mga kaparusahan sa isang Unlawful Detainer ay ang: 1) Pagbabalik sa tunay na may-ari ng kanyang lupain o building sa pamamagitan ng writ of preliminary mandatory injunction; 2) demand to vacate: 3) payment of rent.</body>
<link>http://www.philstar.com/Article.aspx?articleId=198312&amp;publicationSubCategoryId=94</link>
</article>
<article>
<title>EDITORYAL  Gaano kaigting ang kampanya ng VRB?</title>
<author></author>
<date>
<month>March</month>
<day>10</day>
<year>2003</year>
</date>
<body>NANGHIHINAWA na ba si Video Regulatory Board (VRB) chairman Ramon Revilla Jr. sa kampanya niya laban sa mga pekeng VCD at DVD tapes? Nang mga nakaraang buwan ay panay na panay ang pagsalakay ng grupo ni Revilla sa mga mall at tindahan ng pekeng VCDs. Kinukumpiska ang mga iyon at inaaresto ang mga tindero. Nang salakayin ang isang stall sa Virra Mall ay marami silang nakumpiskang pekeng VCDs. Noong nakaraang buwan, sinalakay nila ang isang lugar sa Quiapo at nakakumpiska ng mga makinarya sa pagpeke ng VCDs at DVDs. Kinailangan pang kasama ni Revilla ang mga miyembro ng PNP Special Action Force para maisagawa ang pagsalakay. Nagmistulang war zone ang Quiapo dahil lumaban ang mga vendor ng pekeng VCDs. Pero ngayon ay tumamlay ang kampanya ni Revilla. At ang pananamlay niya ang naging dahilan para muling maging aktibo ang pagma-manufacture at pagtitinda ng mga pekeng VCD. Kung magagawi sa Carriedo, Rizal at Recto Avenues si Revilla, makikita niya ang napakaraming VCDs na lantaran na ang pagbebenta. Maski sa Blumentritt ay napakaraming itinitindang peke. Kumbaga sa mikrobyo, binulabog lamang ni Revilla sa pamamagitan ng biglaang buhos ng antibiotic, at dahil doon mas lalo pang tumapang at naging mabagsik. Balewala ang kampanya kapag nahinto. Isang pagpapakita lamang ng &amp;quot;ningas-kugong&amp;quot; gawain. Kung magsasagawa ng kampanya, hindi ito dapat itinitigil at magpatuloy hanggang sa tuluyang madurog ang ugat. Pawang mga sanga lamang ang &amp;quot;tinaga&amp;quot; ni Revilla pero ang ugat ay naroon pa. Patuloy pa ang pagsibol at hindi na mapigilan. Maitatanong din na bakit walang mahuling big time na mamemeke si Revilla. Hindi bat na ang lider ng sindikato ang kanyang unang hulihin para wala nang kakalat pang mga peke? Malaking sindikato ang pamemeke at kung ito ang mahuhuli ni Revilla, tapos na ang kanyang problema. Dahil sa ningas-kugong kampanya ni Revilla, nagkalat ang mga malalaswang panoorin sa VCD. Nakadispley sa bangketa ang mga hubad na kober ng VCD at maski bata ay nakikita ito. Dahil sa pagkalat ng mga malalaswang panoorin, naging laganap ang pangre-rape. Maski ang 12-anyos na bata ay nakukuha nang mang-rape ng kapwa bata matapos makapanood ng malaswa. Nakikita niya kung paano ginawa at iyon ang nagpadilim sa kanyang utak. Hindi dapat mahinto ang kampanya laban sa mga pekeng VCD. Ituloy hanggang sila ay maubos.</body>
<link>http://www.philstar.com/Article.aspx?articleId=198420&amp;publicationSubCategoryId=94</link>
</article>
<article>
<title>EDITORYAL  Walang katapusang pakikibaka sa jueteng</title>
<author></author>
<date>
<month>March</month>
<day>11</day>
<year>2003</year>
</date>
<body>ISANG malinaw na katotohanan na kaya hindi madurog ang illegal jueteng ay sapagkat ang mga taong nagpapatupad ng batas ay sila mismong kasangkot dito. Sino ang huhuli sa mga nagpapataya, kabo o mananaya kung ang mismong police officer na may sakop sa lugar ng jueteng ay kasabwat? Mahirap humuli lalo pa at malaking halaga ng pera ang kasangkot. Ang ganitong senaryo ay karaniwan na lamang ngayon. Kahit na bugbog sarado sa media at walang patumangga ang pagbatikos sa mga pulis o mismong kay Interior Secretary Jose Lina, wala ring epekto at patuloy pa rin ang paglaganap ng jueteng. Patuloy na nagsulputan at mas dumami pa ang bilang sa mga liblib na barangay. Iniaasa ng mga mahihirap ang kanilang bukas sa pagtaya sa jueteng bagay na lalo lamang ikinahihirap ng kanilang buhay. Mahirap nang madurog ang jueteng. Parang kanser nang nakakapit sa buto at hindi makayod. Lalo pa ngang mahirap kayurin sapagkat pati pulis ay kasabwat. Isang patunay dito ay ang pagkaka-raid sa isang juetengan sa Valenzuela City noong Linggo. Sinalakay nga ng mga tauhan ng DILG Special Operations Group Jericho ang juetengan sa Daang Bakal, Malinta. Ang kakatwa, nasa lugar ding iyon ang police precinct na pinamumunuan ni Senior Insp. Floridio Romero Jr. Si Romero ang commander ng Valenzuela Police Community Precinct 4. Agad na sinibak ni Lina si Romero makaraan ang pagsalakay sa juetengan. Paano pa masusugpo ang jueteng kung ang nagpapasunod ng batas ay bulag at hindi makita ang mga nangyayari sa kanyang paligid  kahit na nga nasa bakuran na niya ang mga nagju-jueteng. Ang katulad ni Romero ay dapat na maalis sa tungkulin. Masamang halimbawa sa iba pang opisyal ng PNP ang kanyang pagbubulag-bulagan o pagkunsinti. Hindi kailanman masusugpo ang jueteng kapag may mga PNP officer na tulad niya. Hindi lamang si Romero ang gumagawa ng ganyan. Marami pang iba na patuloy na nagto-tolerate sa bawal na sugal. Sa halip na manghuli ay kumukupkop pa. Hindi rin lamang sa PNP may mga masasamang gawain kundi pati na rin ang mga opisyal ng gobyerno  mayor, governor, barangay councilor ay sangkot sa malawakang jueteng. Ang pagraid ng mga tauhan ng DILG sa jueteng den sa Valenzuela ay hindi dapat diyan matapos. Magpatuloy pa sa malawakang pagsalakay at ipatupad ang batas. Ang tanong ay kung kailan makahuhuli ng &amp;quot;malaking isda&amp;quot; ang grupo ni Lina. Kung pawang mga &amp;quot;dilis&amp;quot; ang malalambat, balewala ang kampanya. Patuloy na lulubha ang problema sa jueteng.</body>
<link>http://www.philstar.com/Article.aspx?articleId=198537&amp;publicationSubCategoryId=94</link>
</article>
<article>
<title>Ipatupad mo na Bayani</title>
<author>ORA MISMO ni Butch M. Quejada</author>
<date>
<month>March</month>
<day>11</day>
<year>2003</year>
</date>
<body>NAKAKATIYAK ang mga kuwago ng ORA MISMO, na maiibsan ang trapik sa kahabaan ng EDSA kapag ipinatupad ni MMDA Chairman Bayani Fernando ang number coding scheme sa mga abusadong buses na bumibiyahe dito. Isama na rin ang pagpapa-impound sa mga colorum buses na animoy hari sa EDSA. Sa ganitong sistema tiyak ng mga kuwago ng ORA MISMO, na sisigla ang daloy ng trapiko sa nasabing lansangan at siguradong hindi na aatakihin ng alta-presyon ang mga drivers lalot rush hour porke maintain ang bilang ng mga buses sa EDSA. Maganda ang odd-even scheme, oras na ipatupad ni Bayani kasi kalahati ng mga buses ang mawawala sa loob ng isang araw sa EDSA. Nakasisiguro ang riding public na luluwag ang takbuhan sa EDSA kapag nagkataon. Ang sistemang naiisip ni Bayani ay hindi dapat ma-politika kasi tiyak ng mga kuwago ng ORA MISMO, na walang mangyayari sa proyektong ito kapag nagsulputan ang mga pulitiko para kontrahin ang nasabing project. Hindi pa man ipinatutupad ang proyekto ay marami nang pa-bright-bright ang pumapapel tungkol sa isyu keyso itataas daw nila ang singil sa pasahe kapag itinuloy ang nasabing scheme ni Bayani. Ganito ang estilo ng mga Gestapong gago ang manakot! Imposibleng liliit ang kanilang kita kasi kalahati sa mga bus ang hindi papasada dahil apektado sila ng odd-even scheme pero ang mga pasahero sa kalye ay tiyak doble. Alam ng halos lahat ng taong dumadaan sa EDSA na ang mga barumbadong driver ng mga bus ang dahilan ng pagsisikip ng trapiko. Kung hindi ba naman barumbado ang mga ito alam ng mga driver ng bus na bawal silang dumaan sa ilalim ng tunnel diyan sa EDSA pero ang ginagawa ay magsusumiksik sila at dito pilit silang dadaan. Kasi nga, bawal itataboy silang pilit ng MMDA traffic endorcers para dumaan sa kanilang dapat daanan dahil babalagbag ang kanilang sasakyan kaya dito na magkakaloko-loko ang takbuhan sa EDSA. &amp;quot;Dapat sigurong ipatupad ni Bayani ang number coding scheme para maibsan ang traffic sa Metro-Manila at lalong madaling panahon,&amp;quot; anang kuwagong hitad. &amp;quot;Political will lang ang kailangan dito!&amp;quot; sabi ng kuwagong SPO-10 sa Crame.&amp;quot; &amp;quot;Huwag ng gawing political issue ang proyekto ni Bayani para lumuwag ang takbuhan sa kalye&amp;quot; sabi ng kuwagong Kotong cop. &amp;quot;Panahon na para ipatupad ito.&amp;quot; &amp;quot;Dapat lang at ang haharang sa proyektong ito ay dapat pasagasaan sa tren&amp;quot;. &amp;quot;Dyan sigurado akong putol ang katawan nila, kamote!&amp;quot; he he he!</body>
<link>http://www.philstar.com/Article.aspx?articleId=198564&amp;publicationSubCategoryId=94</link>
</article>
<article>
<title>EDITORYAL  Problema sa droga, nakaaalarma!</title>
<author></author>
<date>
<month>March</month>
<day>12</day>
<year>2003</year>
</date>
<body>HABANG abala ang gobyerno sa paglaban sa terorismo, ibang klase naman ng terorismo ang umaatake sa lipunan at ginagawang &amp;quot;praning&amp;quot; at &amp;quot;bangag&amp;quot; ang mga kabataan. Malala na ang problema sa illegal drugs at kung hindi magkakaroon ng seryosong pakikibaka ang gobyerno laban sa mga &amp;quot;terorista&amp;quot; nasa panganib ang marami. Mas matindi pa ang gagawin nilang pinsala kaysa sa mga tunay na terorista ng kasalukuyang panahon. Malambot ang batas na umiiral sa kasalukuyan at ito ang dahilan kung bakit sa kabila ng puspusang kampanya ng mga awtoridad ay marami pa rin ang nagtutulak ng shabu at iba pang bawal na gamot. Hindi mapigil ang pagdagsa ng mga shabu mula sa ibang bansa. Kapag hindi nailusot sa mga baybaying dagat ng bansa, padadaanin sa mga container van at ihahalo sa mga produktong inangkat sa ibang bansa. Subalit ngayo'y kakaiba na ang kanilang estilo kung paano lalo pang mapalalakas ang pagbebenta ng produktong shabu. Dito na mismo sa Pilipinas niluluto. Wala nang gastos at ligtas pa sa huli. Maraming lugar dito sa Metro Manila matatagpuan ang mga shabu laboratory. Mayroon sa Valenzuela City, Quezon City, San Juan, Para&amp;ntilde;aque at Pasay City. Pinakamalaking nakumpiskahan ng shabu ang Valenzuela lab na sinalakay ng mga awtoridad noong December 9 ng nakaraang taon. Noong July 18, 2002, nakakumpiska ang mga awtoridad ng 44.4 kilo ng shabu sa Loyola Heights, Quezon City. Ang San Juan na unang ipinamalita na walang nangyayaring krimen ay kinatagpuan din ng laboratoryo ng shabu. Nakakumpiska roon ng may 6.8 milyong halaga ng shabu samantalang sa Para&amp;ntilde;aque ay nakakumpiska naman ng 68 kilo. Kakatwa namang walang mahuling drug lord sa bawat pagsalakay ng mga pulis. Ang mga tauhan lamang (mga Intsik) ang madadampot sa raid. Nakatakas (o pinatakas) na ang mga drug lord katulad ng nangyari sa Valenzuela. Nakalabas na ng bansa ang mga &amp;quot;salot&amp;quot;. Kung may mahuli namang &amp;quot;big time drug lord&amp;quot; ang mga pulis, kakatwa namang palalayain lamang ng judge na pinagsampahan ng kaso. Gaya ng nangyari sa pitong Chinese nationals na pinalaya ng isang judge sa Quezon City Regional Trial Court. Sa kabila na napakarami nang nakumpiskang shabu sa mga suspek, pinalaya pa rin. Nakakalarma na ang problema sa droga. Sa kabila ng pagsisikap ng mga awtoridad na masugpo ang mga &amp;quot;salot&amp;quot; palalayain lamang ng mga corrupt na judge. Pagkaraang tiktikan at pag-aksayaan ng oras para madakip ay mawawalan lamang ng silbi ang pagsisikap. Mahihirapan talagang madurog ang mga &amp;quot;nandudurog&amp;quot;.</body>
<link>http://www.philstar.com/Article.aspx?articleId=198679&amp;publicationSubCategoryId=94</link>
</article>
<article>
<title>Supt. Estanislao nasapawan ni 'Blackjack'</title>
<author>BANAT NI BATUIGAS ni Bening Batuigas</author>
<date>
<month>March</month>
<day>12</day>
<year>2003</year>
</date>
<body>SI Supt. Arnold Blackjack Aguilar na kaya ang kasagutan para maipasara na ng tuluyan ni Interior Secretary Joey Lina ang jueteng sa bansa? Kasi nga mga suki, kaliwat kanan ang ginagawang pangri-raid ng mga tauhan ni Aguilar sa mga jueteng dens sa ibat ibang bahagi ng Luzon at mukhang siya na ang may basbas mula kay Lina para maisakatuparan ang pangako nitong lipulin ang pasugalan sa loob ng isang taon. Si Aguilar ay itinalagang deputy ni Supt. Noel Estanislao, ang hepe ng Task Force Jericho, itong nakaraang mga araw. At sa tingin ng marami nasapawan na ni Blackjack si Estanislao. Isang moro-moro na naman? He-he-he! Ano ba yan? Halos tatlong linggo na lang at magkaalam-alaman na mga suki kung nagtagumpay ba o hindi si Lina na maipasara ang jueteng sa bansa. Sa ngayon pa lang, nakapigil na ang hininga ng sambayanan kung ano ang idadahilan ni Lina. Eh sa katunayan naman kasi, patuloy pa ang jueteng saan mang sulok ng Pilipinas at ang matagumpay na raid ni Aguilar ang makapagpatunay nyan. Pero kung ang kampo naman ni Lina ang paniniwalaan, eh guerilla style na ang operation ng jueteng sa ngayon, He-he-he! Lokohin nyo ang lelong nyo, di ba mga suki? Sa ngayon daw, hindi na makatulog ang mga propagandist ni Lina kung ano ang idadahilan nila sa pagsemplang ng jueteng campaign niya na kakagatin naman ng mga kababayan natin. Di ba Atty. Morga Sir? At habang nag-iisip pa ang grupo ni Atty. Morga eh hetot namamayagpag naman ang mga bataan ni Blackjack. Mababangis sila at walang sinisino. Si Blackjack na kaya ang superman na hinihintay ni Lina? Buweno, kaya si Blackjack ang ginagamit ng opisina ni Lina eh kasi hindi na puwede si Estanislao dahil pasok na siya. Ewan ko kung ano ang ibig sabihin niyan? At dahil hindi na makagalaw itong si Estanislao, kailangan ni Lina ng isang Blackjack para maipakitang tuluy-tuloy na raid ang isinasagawa ng mga tauhan niya laban sa jueteng. Ika nga may maipapakita siyang ebidensiya sa sambayanan. Pero dapat mabahala si Blackjack dahil may gumagalang kalalakihan sa Region 1 to 5 at sa Metro Manila para ikolekta ng intelihensiya ang opisina niya. Ayon sa mga pulis na nakausap ko ang mga gumigisa sa pangalan ni Blackjack ay sina Capt. Laygo at Maj. Santiago sa Region 1 to 3; Major Castillejos sa Region 4 at sa Metro Manila naman ay sina Danny Anselmo at Romy Robles, Linisin mo muna ang paligid mo bago mo ituloy ang kampanya mo laban sa jueteng Supt. Aguilar Sir. Para hindi ka maakusahan na nasa payroll ka na rin ng jueteng lords tulad ni Estanislao. At habang namamayani ang grupo ni Blackjack, patunog nang patunog naman ang ugong sa kalye na papalitan na si Lina. Ewan ko kung ano ang dahilan no? Sumemplang kaya ang jueteng campaign niya o may naapakan lang siyang taong mataba at ganid sa pera na malapit kay GMA? Tanong ng mga pulis na nakausap ko. Ano ba yan? Hihintayin natin ang aksiyon ni Aguilar habang palapit ng palapit naman ang count down sa ika-isang taon ng jueteng campaign ni Lina.</body>
<link>http://www.philstar.com/Article.aspx?articleId=198693&amp;publicationSubCategoryId=94</link>
</article>
<article>
<title>Pang-tuition puwedeng hiramin sa Pag-IBIG</title>
<author>HINDI PA TAPOS ANG LABAN ni Sec. Mike Defensor</author>
<date>
<month>March</month>
<day>12</day>
<year>2003</year>
</date>
<body>Dear Sec. Mike Defensor, Limang taon na akong miyembro ng Pag-IBIG ngunit hindi pa ako nakapag-avail ng mga benepisyong inyong binibigay sa mga miyembro. Naghahanda na naman kaming mag-asawa sa pang-matrikula ng aming anak na nag-aaral sa pribadong paaralan. Ngunit sa hirap ng buhay ngayon, maaaring hindi namin makayanang makaipon ng maaga ang kanilang pangmatrikula. Maari ba akong manghiram sa Pag-IBIG para dito? Ilang buwan ko po ito mababayaran?  Teresa ng Pasig Sa ilalim ng Multi-Purpose Loan (MPL) program ng Pag-IBIG, maaari kayong makahiram ng financial assistance sa mga sumusunod na pangangailangan: a) medikal, b) edukasyon, c) pagtatayo ng maliit na negosyo, d) pagpapaayos ng bahay, e) pagbili ng mga kagamitan sa bahay at f) iba pang importanteng pangangailangan. Ang benepisyong ito ay maaaring i-avail ng isang miyembrong nakapaghulog na ng hindi bababa sa 24 na kontribusyon at aktibong nagbabayad nito. Ang mahihiram ninyong halaga ay batay sa 60 percent Total Accumulated Value (TAV) ninyo. Ang interes na ipapataw dito ay 10.75 bawat taon. Babayaran ito sa loob ng dalawang taon.</body>
<link>http://www.philstar.com/Article.aspx?articleId=198699&amp;publicationSubCategoryId=94</link>
</article>
<article>
<title>Pagsisisi mula sa kasalanan</title>
<author>ALAY-DANGAL ni Fr. Jose C. Blanco, S.J.</author>
<date>
<month>March</month>
<day>12</day>
<year>2003</year>
</date>
<body>ANG pagsisisi sa mga kasalanan ay nakalulugod na gawain sa panahong ito ng Kuwaresma. Si Jesus, sa Ebanghelyo ngayon, ay pinagsabihan ang mga Judio na pagsisihan ang kanilang mga kasalanan (Lk. 11:29-32). Subalit hindi sila natinag. Sa kanilang sarili, sila'y mabuti, malapit sa Diyos at walang dapat pagsisihan. &amp;quot;Samantalang dumaragsa ang mga tao, sinabi ni Jesus, 'Napakasama ng lahing ito! Naghahanap sila ng palatandaan mula sa langit, subalit walang ipapakita sa kanila maliban sa palatandaang inilalarawan ng nangyari kay Jonas. Kung paanong naging isang palatandaan si Jonas sa mga taga-Ninive, gayon din naman, magiging isang palatandaan sa lahing ito ang Anak ng Tao. Sa Araw ng Paghuhukom, titindig ang Reyna ng Timog laban sa lahing ito at sila'y hahatulan niya ng kaparusahan. Sapagkat nanggaling siya sa dulo ng daigdig upang pakinggan ang karunungan ni Solomon; ngunit higit na hindi hamak kay Solomon ang naririto! Sa Araw ng Paghuhukom ay titindig ang mga taga-Ninive laban sa lahing ito at hahatulan ng kaparusahan, sapagkat nagsisi sila dahil sa pangangaral ni Jonas; ngunit higit na di-hamak kay Jonas ang naririto!'&amp;quot; Si Jonas ay sinugo sa mga taga-Ninive upang tulungan silang magsisi sa kanilang mga kasalanan. Nagtagumpay siya. Nagsisi ang mga taga-Ninive sa kanilang mga kasalanan. Sinabi ni Jesus sa mga Judio na may mas hihigit pa kay Jonas. At yaon ay nasa katauhan mismo ni Jesus, ang Anak ng Tao. Sa katauhan ni Jesus may nangungusap nang may karunungan. Higit pa sa karunungan ni Solomon. Kokondenahin ni Jonas ang mga Judio sapagkat tumanggi silang magsisi. Kokondenahin sila ng reyna mula sa timog. At kokondenahin din sila ni Jesus. Ang mga pag-iisip na ito ay para rin sa atin. May mga kasalanan ba tayo na dapat nating pagsisihan? Ang mga araw na ito ang panahong magsisi. Hinihintay tayo ni Jesus. Itinaya ni Jesus ang kanyang sarili para sa kapatawaran ng ating mga kasalanan. Lumapit tayo kay Jesus nang may pagtitiwala at hingin ang kanyang kapatawaran.</body>
<link>http://www.philstar.com/Article.aspx?articleId=198708&amp;publicationSubCategoryId=94</link>
</article>
<article>
<title>EDITORYAL - Kalokohan sa Philpost</title>
<author></author>
<date>
<month>March</month>
<day>13</day>
<year>2003</year>
</date>
<body>SA bibig na mismo ni Philpost General Manager Diomedio Villanueva nanggaling na may mga kalokohang nangyayari sa post office. Sinabi ni Villanueva na may mga nangyayaring anomalya sa Philpost at ito ang kanyang pagtutuunan ng pansin para maimbestigahan. Karamihan sa mga inirereklamo sa post office ay ang pagkawala ng mga nakadepositong dollar ng mga businessmen sa kanilang mga bank accounts. Pati mga confidential documents, credit card information ay naiintercept umano sa post office. Ang ganitong gawain ay kagagawan umano ng mga sindikato sa post office at tinukoy na pinakatalamak dito ay ang Makati Post Office. Ang pagkilos ni Villanueva laban sa mga nangyayaring &amp;quot;kalokohan&amp;quot; sa post office ay bunsod ng naisulat sa column ni Max Soliven sa Philippine Star kung saan isang kaibigan niyang negosyante ang nawalan ng thousand of dollars. Ang pera nilang nakadeposito sa banko sa ibang bansa na may ibat ibang currencies ay ninakaw at isinalin sa banko sa ibang bansa. Ganoon man, sinabi ni Villanueva na hindi siya magbibigay ng konklusyon kung tunay ngang may sindikato sa post office. Pero iisa ang tiyak at nanggaling na mismo sa bibig ni Villanueva na may nangyayaring &amp;quot;kalokohans&amp;quot; sa post office. Marami nang nailathalang reklamo ang Pilipino Star NGAYON sa Dear Editor column sa ibat ibang post office. Ilan sa kanilang reklamo ay ang mataas na singil sa mga ipinadadala nilang bagay sa ibang bansa. Mayroon namang sa kabila nang mataas na singil sa ipinadala ay hindi dumarating sa destination nang nasa tamang panahon. Ilan din sa mga reklamo ay ang pagsingil sa mga padala galing sa ibang bansa gayong hindi na ito dapat pang singilan sapagkat bayad na. Ang masaklap hindi nagbibigay ng resibo ang post office. Isa sa mga inirereklamo sa ganitong praktis ay ang Novaliches Post Office. Bukod sa ganyang mga problema, inirereklamo rin ang pagiging walang modo ng mga empleyado at empleyada. Madalas na nambubulyaw sa mga nagpapadala ng kanilang sulat. Sa halip na maituro ang dapat gawin, ay panghihiya pa ang kanilang ibinibigay. Para bang nawala na sa kanilang isipan na ang paglilingkod sa publiko ang dapat pangibabawin. Maraming &amp;quot;kalokohans&amp;quot; sa Philpost at sana ngay madurog ito ni Villanueva. Marami nang namuno sa Philpost subalit walang nagawa sa mga may &amp;quot;sungay&amp;quot; na opisyal at empleado. Hihintayin namin ang pagkilos ni Villanueva sa mga may &amp;quot;sungay&amp;quot; sa Philpost.</body>
<link>http://www.philstar.com/Article.aspx?articleId=198798&amp;publicationSubCategoryId=94</link>
</article>
<article>
<title>Pagbebenta sa Petron shares bugok na ideya</title>
<author>AKSYON NGAYON ni Al G. Pedroche</author>
<date>
<month>March</month>
<day>13</day>
<year>2003</year>
</date>
<body>SABI ng ilang texters, kailangan ng PSN ng isang &amp;quot;pro-Erap&amp;quot; columnist. Masyado raw tayong pro-administration. On the contrary, may naisulat ang ating kaibigan si Tony Calvento sa kanyang Calvento Files na umaayon sa pagpi-piyansa ni Jinggoy Estrada. May nag-text din sa kanya at binatikos siya kaugnay nito. Well, you cant please everybody. Kailan man, di tayo naging propaganda machine ng sino mang Presidente. Kay Cory Aquino lang medyo naging bias ang pahayagang ito na itinatag to protect the then newly-installed democracy noong 1986. Wala tayong Presidenteng sinasanto bastat may kapalpakan. Hindi layunin ng pahayagang ito ang pumuri sa mabubuting ginagawa ng sino mang leader dahil iyan ang kanilang tungkulin. Bumatikos sa kapalpakan ang tungkulin ng media. Ang mediay tenga at mata ng mamamayan upang isiwalat ang mga anomalyang nagaganap. Pantawag pansin sa mga dapat aksyonan ng ating mga leader. Ang PRESS ay hindi sing-kahulugan ng PRAISE. Ang gusto kong &amp;quot;bombahin&amp;quot; ngayon ay ang plano ng administrasyong Arroyo na ibenta ang natitirang 40-porsyentong government shares sa Petron. Bugok na panukala. Hindi na nga makontrol ang pagtaas sa presyo ng langis, tuluyan pang bibitiw ang pamahalaan sa oil firm na pag-asa ng masa para hindi lubhang tumaas ang presyo ng petrolyo. Korek si Surigao del Norte Rep. Ace Barbers. Hinihimok niya ang kapwa mambabatas na pigilin ang balak na ito at bumuo ng konkretong hakbang para masawata ang pagtaas sa halaga ng petrolyo. Noong panahon ni Fidel Ramos, 60-porsyento ang shares ng gobyerno sa Petron at ang 40-porsyento ay hawak ng dayuhang ARAMCO. Ibinenta ni Ramos ang 20 porsyento sa publiko leaving the government with only 40 percent shares. Tama ang proposal ni Barbers na bilhin muli ng gobyerno sa publiko ang naibentang 20 percent para lumakas ang kontrol sa kompanya. Sa gayon malalansag ang cartel. Hindi basta-basta makapagtataas ang ibang giant oil firms bastat kontrolado ng gobyerno ang presyo sa Petron. General interest ng publiko ang dapat unahin at huwag intindihin ang sasabihin ng ibang nasa business sector. Paminsan-minsan gumamit naman sana ang gobyerno ng kamay na bakal para protektahan ang publiko at hindi yung mga mayayamang negosyante.</body>
<link>http://www.philstar.com/Article.aspx?articleId=198808&amp;publicationSubCategoryId=94</link>
</article>
<article>
<title>Ayaw nang magpaawat si Bush</title>
<author>HALA BIRA! ni Danny Macabuhay</author>
<date>
<month>March</month>
<day>13</day>
<year>2003</year>
</date>
<body>HINDI na nga yata maaawat pa si US President George Bush upang giyerahin ang Iraq. Ilang buwan nang hindi mapakali si Bush. Napipigilan lamang siya ng ilang mga miyembro ng United Nations na maghintay-hintay lamang sa magiging resulta ng panibago at mas mahigpit na imbestigasyon na isinasagawa ng mga naatasang UN inspectors. Bitin ang naging report ng mga UN inspectors roon sapagkat nagpahiwatig ang mga ito na kulang ang ibinigay na kooperasyon ng mga opisyal ng Iraq. Naramdaman pa nga ng mga ito na maraming impormasyon na itinatago sa kanila ang Iraq. Kung kayat hindi masasabing kumpleto ang nagawang imbestigasyon ng UN inspectors team na walang itinatagong &amp;quot;weapons of mass destruction&amp;quot; ang Iraq. Maraming bansang kaalyado ng US na tulad ng France at Germany na umaapela kay Bush na bigyan muna ng pagkakataon ang UN inspectors team na mag-submit ng kanilang pinakabagong report sa United Nations Security Council bago atakihin ng US ang Iraq. Subalit alumpihit si Bush. Nagbabala ito na ang tanging makapipigil lamang sa kanya ay ipakita ng gobyerno ng Iraq na ginigiba na nito ang kanilang natatagong armas na malawakang nakakapinsala o bumaba si Saddam Hussein sa kanyang puwesto. Sa tono ng pananalita ni Bush at sa ipinakikitang kilos, mukhang hindi na ito mapipigilan pang giyerahin ang Iraq kahit na walang kasama pa itong ibang bansa. Hanggang sa kasalukuyan, matibay pa ring umaalalay ang Great Britain sa US kahit na tumatameme na ang ibang bansa na noong una ay akala mo ay mga taong lasing na ayaw magpaawat. Maaari bang isama ang Pilipinas sa mga ito? Hindi naman siguro. Sabihin na lang nating itinama lamang ni President GMA kung ano ang dapat na kalagyan ng Pilipinas sa labanang US at Iraq. Pareho nating pinakikinabangan ang dalawa. Dapat lamang na hindi tayo magpadalus-dalos kung kanino tayo kakampi. Teka, ano na nga ba ang opisyal na posisyon natin dito? Bakit kaya magtutungo sa Washington si GMA sa isang buwan?</body>
<link>http://www.philstar.com/Article.aspx?articleId=198821&amp;publicationSubCategoryId=94</link>
</article>
<article>
<title>EDITORYAL  Paigtingin pa ang seguridad</title>
<author></author>
<date>
<month>March</month>
<day>14</day>
<year>2003</year>
</date>
<body>MULA Davao patungong Manila at iba pang lugar. Ganyan ang pagkalat ng terorismong hatid ng Moro Islamic Liberation Front (MILF). Ang dugong pinaaagos ng mga terorista sa Davao ay nais nilang paaabutin hanggang sa Metro Manila. Matapos ang pambobombang isinagawa sa Davao International Airport noong March 4, ang karahasan ay nagpapatuloy at hindi kakikitaan ng katiwasayan lalo sa pinangyarihan ng pambobomba. Noong Martes ng gabi, isang bomba ang natagpuan ng mga pulis sa isang pampasaherong dyipni. Umanoy limang lalaki ang sumakay ng dyipni at iniwan ang bomba na nakabalot sa isang plastic. Kung sumabog ang bomba marami na namang buhay ang masasayang katulad nang nangyari sa Davao airport na 21 katao ang namatay at 160 ang nasugatan. Ilang araw makaraan ang pambobomba sa airport, isang pampasaherong bus ang hinoldap ng may 200 teroristang MILF at dalawang katao ang walang awa nilang pinatay. Isa sa pinatay ay sundalo ng army. Nang makita ang military ID ng sundalo ay binaril ito sa ulo. Ang isa pang biktima ay napag-alamang civilian volunteer. Dalawang pasaherong babae ang inutusan pa umano ng mga MILF na maghubad ng damit. Kakatwa naman ang pahayag ng MILF sa panghaharang sa bus. Sabi nila, &amp;quot;Pinuprotektahan lamang namin ang mga sibilyan at baka sila maipit sa labanan.&amp;quot; Itinanggi ng mga terorista na sila ay nagnakaw sa mga pasahero. Hindi raw nila gawain ang ganoon. Madalas ang tanggi ng mga teroristang MILF. Nang bombahin ang Davao Airport, ganyan din katigas ang kanilang pagtanggi at sa dakong huli sila ang lumalabas na salarin. Ang sinimulan nilang pagsasabog ng lagim ay ipinagpapatuloy at lalo pa itong tumibay nang madiskubre ng Philippine National Police ang planong paghahasik ng lagim dito sa Metro Manila. Naaresto ng mga pulis ang isang Mariano Lomarda, 42, alyas Ahmad Lomarda. Si Lomarda ay hinihinalang miyermbo ng teroristang MILF. Matagal na umanong nagsasagawa ng surveillance sa mga lugar dito sa Metro Manila Ang pagkakahuli ng mga pulis kay Ahmad ay magandang puntos sa mga pulis na hindi sila nagkukulang at laging nakahanda sa anumang gawain ng terorista. Nararapat pa nilang paigtingin ang pagbibigay ng seguridad sa mamamayan. Hindi dapat magpatulug-tulog sapagkat baka malusutan ng mga walang kaluluwang mga terorista.</body>
<link>http://www.philstar.com/Article.aspx?articleId=198921&amp;publicationSubCategoryId=94</link>
</article>
<article>
<title>Training ng mga tanod bagong pakulo ni Lina</title>
<author>BANAT NI BATUIGAS ni Bening Batuigas</author>
<date>
<month>March</month>
<day>14</day>
<year>2003</year>
</date>
<body>KUNG anu-anong propaganda na lang ang inilalabas ng opisina ni Interior Secretary Joey Lina para makalimutan na ng sambayanan ang ika-isang taon ng jueteng campaign niya. Sa totoo lang, habang labas nang labas ang opisina niya ng mga pakulo, sumasakit naman ang tiyan ng kapulisan natin sa katatawa dahil hindi sila naniniwalang totoo ang mga tinuran niya. Sinabi ng mga pulis na nakausap ko na gusto lamang ni Lina na takpan ang sumemplang na jueteng campaign niya at maaaring sa hinaharap sisisihin na rin niya ang media, He-he-he! Magpakatotoo ka Secretary Lina! Ang huling pakulo ni Lina ay ang pag-training ng mga barangay tanod laban sa terorismo at kriminalidad. Naniniwala kasi ang propagandist ni Lina na kapag nakikita ng sambayanan na palaging nasa TV, diyaryo at radyo ang kanilang manok sa pakikibaka sa kriminalidad eh mapatawad na siya sa pagsemplang ng jueteng campaign niya. Kasi nga pati opisina ni Lina ay naniniwala na talamak na talaga ang jueteng sa bansa. Di ba itong mga barangay tanods ay naatangan na rin ni Lina noon sa kampanya niya laban sa jueteng? Ginamit din sila sa kampanya laban sa komunista, di ba Sec. Lina Sir? Ngayon ang tanong ng sambayanan, may kahihinatnan ba ang dalawang kampanya mo noon at hanggang sa ngayon barangay tanod naman ang ginagamit mo sa mga pakulong naisip mo para takpan ang palpak mong jueteng campaign, ha Secretary Lina Sir? Maraming katanungan na si Secretary Lina lang ang makasasagot. Ayon naman sa mga pulis na nakausap ko eh, ni minsan wala siyang naulinigang balita na itong mga tanod ay naging susi para masugpo ang jueteng at iba pang uri ng sugal sa kanilang sakop. Bakit? pati sila nakikinabang din dito? Anang mga pulis. Eh kung sa sugal na hindi na kailangan ng armas para ipatupad nila ang mga kautusan ni Secretary Lina hindi sila tumalima dito pa kaya sa programa niya laban sa kriminalidad at terorismo na armado ng de-kalibreng baril ang makakalaban nila? Ano ba yan? Parang isinusubo ni Lina ang mga tanod sa kapahamakan eh hindi naman sila suwelduhan tulad ng ating mga pulis. Paano kung madisgrasya sila, sino ang mananagot ng gastos at sa pangangailangan ng naulila nila? Ayon kay Secretary Lina, kulang ang ating kapulisan kayat pati ang 800,000 tanod eh isasalang para panatilihing matahimik ang ating bansa. Magandang hangarin, di ba mga suki? Sasanayin daw ang mga tanod kung paano kilalanin ang mga suspicious-looking suspects at sa paghahanap ng bomba. Ayon naman sa mga nakausap kong pulis, paano maging epektibo itong mga tanod laban sa kriminalidad at terorismo eh mga jueteng joints at video karera machines nga na naglilipana sa mga barangay sa buong bansa eh hindi nila mai-report o maaksiyunan. Maganda lang umanong gamitin ang mga tanod sa propaganda pero kung sa trabaho na hindi sila maasahan, anang mga pulis. Ano ba yan? Ang mga tanod naman ay sakay lamang nang sakay sa mga pakulo ni Lina. Kasi may libreng pagkain sila tuwing may photo-ops at kung bubuwenasin pa may kasamang pamasahe pa?</body>
<link>http://www.philstar.com/Article.aspx?articleId=198935&amp;publicationSubCategoryId=94</link>
</article>
<article>
<title>'Iresponsableng' pahayag ng SEC at DTI sa kanilang inaakusahan (Part IV)</title>
<author>BAHALA SI TULFO ni Ben Tulfo</author>
<date>
<month>March</month>
<day>14</day>
<year>2003</year>
</date>
<body>NAPAKINGGAN ko kahapon ng umaga sa isang radio program ng GMA network, nagsalita si Department of Trade and Industry (DTI) Secretary Mar Roxas. Pinangalanan niya na ang tatlong kumpanyang umanoy sangkot sa illegal pyramiding. Ang tatlong kumpanyang ito ay lumabag daw sa Consumers Act kung kayat sinampahan na nila ng kaso. TIE WITH-US ENTERPRISE, LIFELINK MULTICARD INC. at POWERHOMES UNLIMITED. Ngunit habang pinakikinggan ko si Sec. Mar Roxas, kasalukuyan pa rin nilang sinusuri at ipinatatawag ang mga nabanggit na kumpanya upang magpaliwanag at ipresinta ang kani-kanilang business plan. Samakatuwid, hindi pa sila nagkakaroon ng hearing o mediation. At itoy isasagawa pa lang ngayong araw. Pero sa tema ng pananalita ni Sec. Roxas, ang dating ay naisagawa na ang hearing at positibo na sila. Sa mga ordinaryong taong nakikinig, &amp;quot;illegal pyramiding&amp;quot; ang pinaggagawa ng tatlong kumpanyang kanilang pinangalanan. Pero ayon na rin kay Roxas, kapag &amp;quot;napatunayan&amp;quot; nila na ang mga kumpanyang nabanggit ay sangkot nga sa illegal pyramiding, sisiguraduhin nilang i-freeze ang mga asset nito. * * * Kabilang din sa listahan ng DTI ang mga kompanyang NET TAIPAN CORP., FIRST QUADRANT, GRAND POST INTERNATIONAL INC., KABUHE INTERNATIONAL MARKETING INC. Ang mga itoy kasalukuyang sinusuri at pinaghihinalaang sangkot sa &amp;quot;illegal pyramiding sales scheme&amp;quot;. Ngunit ang mga itoy lehitimo, legal at rehistrado sa DTI sa kani-kanilang mga operasyon. Nasa pagsusuri na ito ng kinatawan ng National Capital Region ng DTI. Narito naman ang mga kumpanyang kasalukuyang hindi na makita ng DTI-NCR sa kanilang mga address. Dagdag pa ng DTI-NCR, hindi na mahagilap ang mga ito dahil sa dami ng mga sumbong at reklamo, malamang, mula sa mga miyembrong nabiktima ng mga ito: CAPITAL INTL SERVICES, GEJOBACO ASSOCIATION INC., RAINBOW TECHNOLOGIES, INC., SURECAR, LGY LENDING NETWORK AND FINANCIAL ASSISTANCE, UGNAYAN PHILS. MARKETING SYSTEMS, ENTREPRENEUR CLUB INTERNATIONAL MARKETING CORP., at CYMBIONIC INC. * * * Eksklusibo sa BITAG, na mapapanood tuwing Sabado, 5:00-5:30 ng hapon sa ABC-5, nagsalita na ang isa sa mga opisyal ng NET TAIPAN. Director for Marketing Services and Administration, Jonel Guiltap. Matapos daw silang makipag-meeting sa isang director ng DTI-NCR, tahasan daw sinabi nito na puwedeng aregluhin at tanggalin na lang ang pangalan nila sa listahan kapalit ng halagang P500,000.00. Ayon kay Jonel sa harap mismo ng aming camera, ito raw ang sinabi ng tiwaling director ng DTI. &amp;quot;We can settle this for P500,000.00.&amp;quot; Kung pagbabasehan natin ang sinabi nitong opisyal ng Net Taipan, may &amp;quot;sindikato&amp;quot; sa loob ng DTI-NCR na siyang nagsusuri sa mga kumpanyang pinaghihinalaan. Delikado ang sitwasyong ito. Maaaring ang mga pinagsasabi ng mga matataas na opisyal ng DTI tulad ni Mar Roxas ay base sa mga aksyon ng mga sindikatong mangongotong. Abangan! May karugtong. * * * Para sa mga tips, reklamot sumbong, tumawag o mag-text sa mga numerong ito: (0918)9346417 at telepono 9325310/9328919. E-mail us: bitagabc_5@yahoo.com or bahalasitulfo@hotmail.com</body>
<link>http://www.philstar.com/Article.aspx?articleId=198946&amp;publicationSubCategoryId=94</link>
</article>
<article>
<title>Maraming nakatatakas na bilanggo</title>
<author>BANTAY KAPWA ni Cielito &amp;quot;Mahal&amp;quot; Del Mundo</author>
<date>
<month>March</month>
<day>14</day>
<year>2003</year>
</date>
<body>NITONG nakalipas na mga linggo ay maraming bilanggo ang nakatatakas. Ibat ibang dahilan ang ibinigay ng mga awtoridad. Kesyo nakatulog o nakalingat ang jailguard. Meron din ang katwiran ay nilagare ang rehas na bakal. Hindi pa natatagalan 10 bilanggo ang nakatakas sa kanilang detention cell sa Dasmari&amp;ntilde;as, Cavite. Ilan sa mga tumakas ay may mabibigat na kaso. Madaling-araw nang silay tumakas sa pamamagitan ng paglagare sa rehas na bakal. Hanggang ngayon ay patuloy pa rin ang imbestigasyon sa pagtakas ng tatlong drug pushers sa Quezon City Jail. Nilagare rin ang bakal na rehas kaya nakatakas. May mga tumakas din sa Pasig City Jail subalit nahuli rin. Batay sa imbestigasyon, naging pabaya ang jailguard. Dahil sa pagsisiksikan ng mga bilanggo sa Mandaluyong City Jail kaya naging madali ang pagtakas ng limang bilanggo kamakailan. Hindi naman nagtagal at nahuli rin ang mga tumakas. Bakit nakatatakas ang mga bilanggo? Pabaya bang talaga ang ilang bantay o baka naman sila ay nababayaran kaya nakatatakas ang mga bilanggo?</body>
<link>http://www.philstar.com/Article.aspx?articleId=198950&amp;publicationSubCategoryId=94</link>
</article>
<article>
<title>EDITORYAL  VIP ang 'pyramid princess'?</title>
<author></author>
<date>
<month>March</month>
<day>15</day>
<year>2003</year>
</date>
<body>UNTI-UNTI nang nadadakip ang mga &amp;quot;namimiramid&amp;quot;. Naaresto noong Martes si Rose Baladjay, 36, may-ari ng Multi-National Telecoms (Multitel) Investment Corp. Nadakip si Baladjay, tinaguriang &amp;quot;pyramid princess&amp;quot; ng mga operatiba ng Pangasinan Provincial Police Office at mga kagawad ng Criminal Investigation and Detection Group (CIDG) sa Bgy. Buenlag, Mangaldan, Pangasinan. Sa Senado unang dinala si Baladjay at lalo nang naging kontrobersiya nang sumugod doon ang napakarami niyang supporters. Hanggang sa kasalukuyan, nasa isang kuwarto sa Senado si Baladjay. Sinabi ni Sen. Robert Jaworski na lalagi si Baladjay sa Senado hanggat hindi siya nagsasalita tungkol sa &amp;quot;pyramid scam&amp;quot;. Inaresto si Baladjay dahil sa paglabag sa Batas Pambansa 22 o ang anti-bouncing check law. Si Baladjay ang ikalawang tao na naaresto ng mga awtoridad dahil sa &amp;quot;pamimiramid&amp;quot;. Unang naaresto si Ma. Theresa Santos, may-ari ng MTST Trading Inc. Subalit, mas maganda ang kinahantungan ni Baladjay kay Santos sapagkat sa Senado siya unang dinala at hindi nakaposas nang iharap sa media. Hindi katulad ni Santos na nakaposas at ni hindi yata nakapagpalit ng damit nang maaresto. Si Baladjay ay maganda pa rin at protektado ng kanyang mga supporter. At ngayon nga ay sa isang kuwarto sa Senado, nakatira. Umanoy airconditioned pa ang kuwarto na parang nasa kanyang bahay din sa Ayala-Alabang si Baladjay. Ganoon man sinabi ni Jaworski na hindi siya bibigyan ng VIP (very important person) treatment. Si Jaworski ang nag-order na arestuhin si Baladjay at 10 iba pa. Tinatayang nasa P20 hanggang P25 bilyon ang natangay ng Multitel ni Baladjay. Habang nasa madilim na kulungan si Santos, si Baladjay naman ay kakaibang trato ang nilalasap. Nang sumabog ang &amp;quot;pyramid scam&amp;quot; ni Baladjay, maraming lumutang na malalaking tao na umanoy nag-endorso sa kanya. May senador pang nabanggit. Umanoy isa si Senator Loren Legarda sa nag-endorso kay Baladjay. Ngayong nadakip na si Baladjay, hindi naman dapat maging makupad ang Senado sa pag-iimbestiga sa kaso. Bukod sa kasong estafa, marami pang kaso si Baladjay na ang ilan ay non-bailable. Hindi magandang tingnan na ang isang katulad ni Baladjay ay kukupkupin ng Senado. Kahit na itinatwa ni Jaworski na hindi tumatanggap ng VIP treatment, si Baladjay, ito pa rin ang magiging impresyon ng marami. Ang nagkasala ay dapat tumanggap ng kaukulang parusa sa lalong madaling panahon.</body>
<link>http://www.philstar.com/Article.aspx?articleId=199057&amp;publicationSubCategoryId=94</link>
</article>
<article>
<title>Ang karpa sa palayan ni Mang Andres</title>
<author>DOON PO SA NAYON ni Sen. Juan M. Flavier</author>
<date>
<month>March</month>
<day>15</day>
<year>2003</year>
</date>
<body>NAKATAWAG pansin sa akin ang isang uri ng karpa na dalawang pulgadang haba na inilalagay sa bukid pagkatanim ng palay. Sabay pinalalaki ang isda at palay. Si Mang Andres ay isa sa may palayan na may pinalalaking karpa. Binisita ko siya isang umaga. Bakit ka nag-aalaga ng karpa Mang Andres? Bukod sa may ulam na kami may dagdag kita pa. Pero alam mo ba Doktor na pampalusog ng palay ang karpa? Paano iyon? tanong ko. Nagbibigay ng pataba at taga-linis ng damo ang mga karpa. Pakipaliwanag nga Mang Andres. Ang dumi ng isda ay pataba at sila rin ang kumakain ng damo. Eh paano pag ang palayan ay unti-unti nang matuyo, saan pupunta ang mga lumalaking isda? pahabol ko. Alam kong itatanong mo iyan Doktor. May hinukay akong kanal sa paligid na isang piye ang lalim at dalawang piye ang luwang. Pag natutuyo na ang gitna ng palayan ay pupunta ang mga lumalaking isda sa kanal. Pag ang kanal ay nag-umpisa nang matuyo, mayroon akong isang metro kuwadrado at dalawang metro ang lalim sa isang kanto. Doon ko na lang sasalukin ang lahat ng isda para maipagbili sa palengke. Hanggang ngayon ay hindi ko maisip kong bakit hindi ito ginagawa ng maraming magsasaka.</body>
<link>http://www.philstar.com/Article.aspx?articleId=199072&amp;publicationSubCategoryId=94</link>
</article>
<article>
<title>Ano ang housing bond program ng Pag-IBIG?</title>
<author>HINDI PA TAPOS ANG LABAN ni Sec. Mike Defensor</author>
<date>
<month>March</month>
<day>15</day>
<year>2003</year>
</date>
<body>Dear Secretary Defensor, Ako ay isang OFW dito sa Hong Kong. Noong nakaraang taon, nabasa ko sa inyong kolum ang tungkol sa Housing Bond program ng Pag-IBIG. Nagkaroon ako ng interes dito. Alam kong magkakaroon ng kaseguruhan ang pera ko rito. Paano at saan ba ako maaaring bumili ng bond dito sa Hong Kong. Maaari ba akong magbayad sa I-remit center? Maaari ba ninyo akong bigyan ng karagdagang impormasyon ukol dito? Maraming salamat.  NANCY ng Hong Kong Ang Pag-IBIG Housing Bonds ay bukas sa lahat ng ating mga kababayan, dayuhan at mga kompanya. Ito ay iniisyu ng Home Development Mutual Fund para pondohan ang kanyang housing loan program. Limang taon at isang araw ang termino nito at maaring bayaran sa Development Bank of the Philippines bilang Facility or Trustee Bank. Sa mga OFWs, maaari kayong bumili ng housing bond sa Philippine Consulate Office sa bansang inyong pinagtatrabahuhan. Mayroong nakatalagang Information Officer ang Pag-IBIG doon kung saan maari kayong bumili at magbayad ng bonds. Maari rin kayong bumili sa I-remit centers. Dalhin lamang ninyo ang application form, TIN at dalawang valid IDs. Pagkabayad ninyo, bibigyan kayo ng Pag-IBIG Housing Bond Certificate mula sa Development Bank of the Philippines. Sa inyong housing bond, makakatanggap kayo ng 8 percent bawat taon. Wala pong buwis na ipapataw. Makukuha po ang interes nito sa inyong ATM o Savings Account.</body>
<link>http://www.philstar.com/Article.aspx?articleId=199078&amp;publicationSubCategoryId=94</link>
</article>
<article>
<title>Sino si Samson Co Pwe</title>
<author>ORA MISMO ni Butch M. Quejada</author>
<date>
<month>March</month>
<day>15</day>
<year>2003</year>
</date>
<body>FOR INFO si Samson Co Pwe ay isang alien sa Pilipinas. Sa China ito umusbong at namasyal lamang sa Pilipinas, para mangarap na maging Pilipino citizen. Sa tsekwa kasi ang pera ay nasa Pilipinas. Sa Pinoy ang pera ay nasa abroad? Natupad ang pangarap nito porke nagkaroon siya ng pangalang tunog Pinoy bilang Samson Co Pwe sa hindi malamang dahilan. Parang ganito rin ang kaso ni Basilio Chua? Si Co Pwe ang nagpauso ng lahat ng uri ng mga pekeng kagamitan galing China na dinala sa Pinas para ilako ng kapwa niyang mga tsekwa sa Divisoria at Baclaran. Naging instant millionaire si Samson Co Pwe sa tulong ng mga pekeng goods na ipinalalako niya sa mga tsekwang nagkalat sa mga bangketa at stalls sa Baclaran at Divisoria. Nasa isang flush subdivision sa Roxas Blvd., nakabili ng haybol si Samson Co Pwe sa tulong ng mga kaalyado niyang Chinese mafia. Sinisisid ng intelligence community ang kanyang operation kung sangkot ito sa droga. Umangal kasi ang grupo ng Retailers of the Philippines sa mga kuwago ng ORA MISMO noong isang linggo para isumbong ang lumalalang bilang ng mga tsekwang kanilang kakompetensiya sa mga bangketa at maging sa mga stalls sa Baclaran at Divisoria. Matumal na nga ang kanilang negosyo ibinabaon pa sila ng mga tsekwa dahil mas mura ng 70 porsiyento ang ibinebenta nilang merchant goods sa bangketa. Paano na ang gawang Pinoy tiyak lulumutin ito sa bangketa at siguradong babagsak ang local market. Bagsak na nga ang piso, ibabagsak pa kami! Hindi ba hinuhuli ang mga tsekwang nagbe-vendor sa bangketa? tanong ng kuwagong malatuba. Iyan ang pagkaalam natin sa info ng Immigration sabi ng kuwagong Kotong cop. Parang hindi nababawasan ang bilang nila kung hinuhuli ang mga tsekwa sa bangketa, pailing na sabi ng kuwagong urot. Paano mababawasan eh may panglagay ito? Kanino ibinibigay ang tsapit? tanong ng kuwagong pulis na naglalanggas ng sariling galis. Siyempre sa mga bugok sa Immigration? Hindi alam ni Commissioner Andrea iyan. Sigurado iyan. Kung alam niya tiyak sibak ang mga bugok. Hindi ba itlog lang ang bugok? Oo naman kamote, bakit?</body>
<link>http://www.philstar.com/Article.aspx?articleId=199082&amp;publicationSubCategoryId=94</link>
</article>
<article>
<title>EDITORYAL - Dapat pa ba ang TESDA?</title>
<author></author>
<date>
<month>March</month>
<day>16</day>
<year>2003</year>
</date>
<body>SA karaniwang mamamayan, hindi nila pag-aaksayahan ng pansin kung ano ba ang TESDA? Ano ba ito? Hayop o maligno? Ang TESDA na ang kahulugan ay Technical Education and Skills Development Authority ay isang sangay ng Department of Labor and Employment (DOLE) na ang layunin ay malinang ang kakayahang teknikal at kasanayan ng sinumang magtatrabaho sa ibang bansa. Ang sinumang magtatrabaho sa ibang bansa na ang kanilang skill ang puhunan ay kailangang sumailalim sa TESDA. At isa ang mga entertainers na magtutungo sa Japan, na kailangang sumailalim sa talent test. Bago maisyuhan ng tinatawag na artist record book (ARB) ang isang entertainer, kailangang maipasa muna niya ang talent test na ibinibigay ng mga testing center na accredited ng TESDA. Tatlong officer ang nagsasagawa ng testing sa talent at ang standard fee ay P800. Subalit naglabasan ang katakut-takot na kontrobersiya sa ginagawang pagtest sa mga talent. Kabi-kabila ang anomalya sa mga testing center na accredited ng TESDA. Kahit na walang talent ang entertainer ay maaaring maisyuhan ng ARB kapalit ng pera. Maaaring mabili ang ARBs sa halagang P25,000 hanggang P45,000. Hindi na kailangang dumaan sa mga testing centers. Mga taga-loob ang nagbebenta ng ARBs. Nakadilat ang katotohanan, na walang silbi ang TESDA sapagkat hindi talaga gumaganap ng kanilang tunay ng tungkulin na mag-test ng mga ipinadadalang entertainers sa Japan. Masasalamin kung anong klaseng entertainers ang ipinadadala sa Japan ng sangkatutak na talent and promotions agency. Hindi mga entertainers kundi magbebenta ng laman sa lupain ng mga sakang. Front lamang ang sinasabing entertainers pero sa katotohanan, nagpapadala sila ng mga Pinay para maging &amp;quot;pokpok&amp;quot;. At anong talent ang kailangan pang ipasa rito? Ang kontrobersiya sa ARB ang nagdulot para mayanig ang TESDA. Kamakalawa ay nagbitiw na si Dante Liban, director-general ng TESDA. Tinanggap na ni President Gloria Macapagal-Arroyo ang kanyang resignation. Ang pagbibitiw ni Liban ay magandang simula para linisin ang TESDA sa anomalya. Imbestigahan ang mga kasangkot na empleado sa pagbebenta ng mga ARBs. Dapat silang malipol. Pero ang tanong dapat pa ba ang TESDA ngayong nabulatlat na inutil naman pala ito sa pagganap ng tungkulin? Dapat mapag-aralan kung bubuwagin na ito o pananatilihin.</body>
<link>http://www.philstar.com/Article.aspx?articleId=199174&amp;publicationSubCategoryId=94</link>
</article>
<article>
<title>Pilipino Star NGAYON (Handog sa ika-17 anibersaryo)</title>
<author>Ni Dadong Matinik</author>
<date>
<month>March</month>
<day>17</day>
<year>2003</year>
</date>
<body>Pilipino Star NGAYON  itoy pahayagan Na tinatangkilik ng dukhat mayaman Ito&amp;iacute;y nasusulat sa wikang dalisay Kaya kung basahiy di ka maiilang! May mga dayuhang napadpad sa bansa Pilipino Star hinanap na kusa; Dito raw nabasa kanilang adhika&amp;iacute;t Ang pagdalaw nilay dito nabalita! Mga estudyanteng nagsusunog-kilay Sa asignaturang malalim na &amp;quot;science&amp;quot;; Silay nagsaliksik  Pilipino Star Ang dyaryong hinanap at pinag-aralan! Editoral section kung binabasa mo  Ang mga salitay mayaman at pino; Dito ang opinyon ng maraming tao Ay masasalamin na may layon ito! Ibat ibang pitak  pitak ng artista Kapag tinunghayay lubhang naiiba; Ito ay kumpleto tumpak ang balita Di eksahiradot di rin mapagkunwa! Sa mga balita ay matutunghayan Ang lagay ng bansa sa katotohanan; Hindi ito taksil sa kanyang larangan Pagkat itoy lingkod na tapat sa bayan! Sa kabuuan itoy makulay na dyaryo Sa &amp;quot;quality control&amp;quot; ay nagdaan ito; Color separation ay lubhang perpekto Kaya kung ibentay malinis na ito!</body>
<link>http://www.philstar.com/Article.aspx?articleId=199339&amp;publicationSubCategoryId=94</link>
</article>
<article>
<title>Nagbago na ba ang desisyon ni GMA sa 2004</title>
<author>HALA BIRA! ni Danny Macabuhay</author>
<date>
<month>March</month>
<day>18</day>
<year>2003</year>
</date>
<body>SUMANDALI muna nating iwanan ang usapang US-Iraq war sapagkat talaga namang nakakanerbiyos na at saka bugbog-sarado na ang talakayan tungkol dito. Magdasal na lang tayo na sana ay ipag-adya ng ating Maykapal na maligtas ang ating bayan at ang ating mga kababayang Pilipino sa digmaan sa Golpo. Mas maganda sana kung maayos ang hidwaan ng US at ng Iraq. Mabuti pa ang pag-usapan muna natin ngayon ay ang tungkol sa ikinikilos ni President Gloria Macapagal-Arroyo. May mga nagtatanong kasi kung nagbago na nga ba ang desisyon ng Presidente na hindi tumakbo sa pagka-presidente sa 2004? Kapansin-pansin daw ang pagbabalik ng sipag nito na pumalaot muli sa media. Patung-patong ng mga interview nito sa radyo at telebisyon maliban sa mga pahayag sa mga pahayagan. Kung natatandaan pa ninyo, di nga ba panay na panay ang mga photo-ops niya na kahit na walang kakuwenta-kwentang bagay ay naka-appear kaagad ang Presidente sa halos lahat ng mga diyaryo at telebisyon? Bakit? Sapagkat noon ay desidido siyang maging isang halal na Presidente sa 2004. Subalit, biglang nabago ang ihip ng hangin. Inihayag ni GMA noong nakaraang Disyembre na hindi na siya tatakbo sa 2004. Mula noon ay nabawasan na ng husto ang paglitaw niya sa mga diyaryo at radio-TV at kung may mga pahayag man o mga photo-ops ay piling-pili lamang na kitang-kita naman na walang mga kinalaman sa pamumulitika. O bakit ngayon ay heto na naman si GMA na kaliwat kanan ang exposure sa media? Ano kaya ang gustong ipahiwatig nito? Nagbago nga kaya ang pag-iisip niya? May mga nagsasabi na tinatalikuran na ni GMA ang kanyang pangako na hindi na siya tatakbo sa 2004 nang dahil marahil sa pag-uudyok ng mga taong malalapit sa kanya na tumakbo na siya sapagkat wala namang mapipiling malakas na kandidato ang mga partidong kinaaaniban niya at wala rin marahil na malakas siyang makakalaban. O di kaya naman ipinalalandakan lang niyang tatakbo siya upang hindi siya balewalain ngayon? Ano ba talaga? Ano ang basa ninyo mga kabayan?</body>
<link>http://www.philstar.com/Article.aspx?articleId=199452&amp;publicationSubCategoryId=94</link>
</article>
<article>
<title>Tamang asal sa nayon</title>
<author>DOON PO SA NAYON ni Sen. Juan M. Flavier</author>
<date>
<month>March</month>
<day>20</day>
<year>2003</year>
</date>
<body>SA nayon ay marami akong naobserbahan at natutuhan. Kung ikaw ay aanyayahan ng isang tao para kumain, kailangang ulitin ito ng ilang beses. Masamang asal sa nayon na basta lumapit sa mesa sa isang paanyaya. Maaaring pagsabihan na walang modo. Mayroong nag-aanyaya na pabalat-bunga lamang. Kailangang maulit ang anyaya ng ilang beses kasama na ang paghila sa iyo. Sa piyestahan, kapag inalok ka ng pagkain ay laging kukuha kahit kaunti. Kung talagang busog na ay kumuha ka ng prutas o himagas tanda ng pakikisama at magandang-loob. Huwag uubusin ang pagkain sa plato. Mag-iwan kahit na kaunti. Kasi pag ubos na ubos o simot na simot ang pinggan, ibig sabihin ay gusto mo pa, hindi ka pa busog at kulang ang handa ng may-ari ng bahay. Kaya lagyan nang lagyan ang plato mo. Sabi ng kaibigan kong Amerikano na isinama sa nayon, sayang naman ang pagkain pag hindi naubos. Ang paliwanag ko ay &amp;quot;Huwag kang mag-alala sa ganoon. May mga aso, pusa, manok at baboy na kakain sa tira. Kung walang tira ay magugutom ang mga hayop at kalupitan ito sa mga alaga.&amp;quot;</body>
<link>http://www.philstar.com/Article.aspx?articleId=199693&amp;publicationSubCategoryId=94</link>
</article>
<article>
<title>Bakit si Bush ang sisisihin sa Iraq?</title>
<author>HALA BIRA! ni Danny Macabuhay</author>
<date>
<month>March</month>
<day>20</day>
<year>2003</year>
</date>
<body>HINDI pa rin nagbabago ng posisyon si US President George W. Bush tungkol kay Saddam Hussein. Binigyan nito ng 48 oras si Saddam na bumaba sa puwesto o harapin ang military attack. Hindi natinag si Bush kahit kinakalaban siya ng maraming bansa na kaanib ng United Nations. Sa ngayon, ang Great Britain at Spain na lamang ang natitirang matibay na kaalyado ng US laban sa Iraq. Ewan nga ba kung bakit dumami ang mga bansang kumalas kay Bush upang giyerahin ang Iraq. Naiba na ang kanilang paninindigan at lumihis na ang mga paniniwala. Nais ng karamihang bansa na miyembro ng UN lalo na ang mga nakaupo sa United Nations Security Council na hintayin na muna nina Bush ang kumpletong report ng mga UN inspectors bago atakehin ang Iraq. Nabaligtad ang nangyari. Dati-rati ay maraming kasama si Bush para giyerahin ang Iraq subalit nabaligtad nga. Kung mga protesta sa buong mundo ang pagbabasehan, si Bush at Blair ng Britain ang lumalabas na masama ngayon at hindi si Saddam. Nananawagan si Pope John Paul II kay Saddam na sundin ang pinag-uutos ng UN upang magkaroon na ng kapayapaan sa buong mundo. Sinabi ng Papa na ang digmaan ay dapat lamang manaig kapag wala nang magagawa pang iba.</body>
<link>http://www.philstar.com/Article.aspx?articleId=199698&amp;publicationSubCategoryId=94</link>
</article>
<article>
<title>Maynilad, may sayad</title>
<author>SAPOL ni Jarius Bondoc</author>
<date>
<month>March</month>
<day>21</day>
<year>2003</year>
</date>
<body>SIMULA pa lang, lugi na ang pakiramdam ng mga sinakop ng Maynilad Water Inc. Ang winning bid nitong singil sa tubig sa east zone nung 1997 ay P4.96 per cubic-meter; ang Manila Water Co. sa west P2.32 lang. Mas mahal ang singil dahil 90% ng utang ng MWSS na minana nito. Walang choice ang customers; wala naman ibang water source kundi Maynilad. Ayon sa kontrata, bawal magtaas ng singil sa unang limang taon ng 25-year concession. Pero dahil sa Asian financial crisis, pumayag ang MWSS sa anim na increase hanggang 2002. Trumiple ang singil ng MWC sa P6.75; ang Maynilad, P15.46. Hindi pa rin maka-angal ang customers. Inutos ng MWSS na ibaba ang nonrevenue water-tubig na nawawala sa nakaw at tulo. Inayos agad ng MWC ang pipes at tinugis ang illegal connections. Ang Maynilad, nagpatumpik-tumpik. Imbis na maglagak ng P4 bilyong kapital para palitan ang pipes, nag-hire ng 40 French consultants; P1.5 milyon bawat isa, kaya P60 milyon per month o P720 milyon per year. Hindi rin napabuti ng consultants ang palakad. Sa Novaliches-Fairview, na katabi lang ng La Mesa dam, mababa ang pressure. Palusot ng Maynilad ay El Ni&amp;ntilde;o, pero sa totoo patapos na ang global weather phenomenon nitong Marso. Ang tunay na rason: di-masugpong nakaw at tulo, at bulok ang palakad ng Maynilad. Ehemplo: Nagreklamo si Marissa ng Fairview na ang tenant sa bahay niya, si John Bernaldo, ay nagkabit ng illegal connection. Nangako ang kalapit na Maynilad office na puputulan daw agad. Lumipas ang isang linggo, wala pa ring aksiyon. Sumugod ang asawa sa head office; saka pa lang pinutol ang illegal connection ng tenant sa bahay ng mag-asawang civic-minded. Habang nagre-report si Marissa, napag-alaman niyang hindi pala nagbayad ng tubig si Bernaldo mula Marso 2002-Pebrero 2003. Inusisa niya kung bakit hindi pinutulan ng Maynilad si Bernaldo makalipas lang nang dalawang buwan. Sagot ng Maynilad, may kapit daw malamang ito sa loob  parang gobyerno. Binayaran na lang ni Marissa ang P9,000  utang ng balasubas na tenant. Pero minultahan pa siya ng P280 dahil sa isang taong unpaid bills ni Bernaldo. May sayad talaga ang Maynilad.</body>
<link>http://www.philstar.com/Article.aspx?articleId=199794&amp;publicationSubCategoryId=94</link>
</article>
<article>
<title>Bakit may aggressor, hyperactive at delinquent?</title>
<author>WHAT'S UP DOC? ni Dr. Tranquilino Elica&amp;ntilde;o Jr.</author>
<date>
<month>March</month>
<day>23</day>
<year>2003</year>
</date>
<body>ANG salitang aggression ay madalas na mababasa ngayon sa mga diyaryo. Mababasa rin ito ngayon sa mga plakard at streamers na dala ng mga militanteng grupo. Tinututulan ng mga demonstrador ang pagsalakay ng US sa Iraq na anilay isang aggression. Noong Huwebes ng madaling-araw ay sinalakay na ng US ang Iraq. Pero bakit nga ba may aggressor o nananalakay? Bakit may hyperactive at delinquent? Sa nakalipas na 20 taon maraming pag-aaral na ginawa tungkol sa kaugnayan ng mga elementong nasa pagkain sa pagkakaroon ng anti-social behavior. Sinasabi na ang diets na mataas sa sugar, refined foods, additives at colorings ay may posibilidad na nagti-trigger sa agression, hyperactivity at delinquency. Sa isinagawang experimental diet sa mga juvenile prisoners, nabawasan ang kanilang antisocial behavior makaraan silang pakainin ng pagkaing mababa sa refined sugar. Isa pang teorya, sinasabing ang diet na mataas sa refined food ay mababa sa chromium. Chromium is needed to metabolise sugar. Kapag wala ang chromium, ang insulin sa katawan ay hindi magiging epektibo para makontrol ang glucose level sa dugo. There may be spells of hypoglycemia which may trigger aggressive behavior as the brain receives less than its usual quota of glucose. Sa isang banda, ang diet na mataas sa sugar at refined foods ay maaari namang kulang sa mahahalagang nutrients. Sa isang pag-aaral, ipinakita na ang mga taong may low intake ng thiamine ay highly aggresive, impulsive at masyadong sensitive sa critisism. Sa serye ng experiments sa mga bata sa ospital, ang deviant behavior ay malaki ang kaugnayan sa kakulangan ng well balanced diets. Ang sobrang pag-inom ng tsa, kape at alkohol ay nagpapa-trigger din sa aggression.</body>
<link>http://www.philstar.com/Article.aspx?articleId=200044&amp;publicationSubCategoryId=94</link>
</article>
<article>
<title>No Return, No Exchange</title>
<author>SERGIOSOHAN ni Sergio A.F. Apostol</author>
<date>
<month>March</month>
<day>23</day>
<year>2003</year>
</date>
<body>Nagmamadali akong umuwi ng bahay upang maisukat ng anak kong si Jairo ang sapatos na binili ko para sa kanya sa isang department store. May kamahalan ang sapatos pero mukha namang matibay kaya binili ko na rin. Subalit hindi maipasok ng husto ni Jairo ang paa niya dahil maliit pala ang sapatos na aking nabili. Sinabi ko sa anak ko na papalitan ko na lang kinabukasan ang sapatos niya. Ganun nga ang aking ginawa. Paglabas ko ng opisina, dumiretso ako sa department store upang papalitan ang sapatos. Ngunit sinabi sa akin ng saleslady na may &amp;quot;no return, no exchange&amp;quot; policy daw sila kaya di ko na maaring papalitan ang sapatos. Kinausap ko ang manager para kwestyunin ang policy nilang yun na alam kong mali. Ngunit walang magawa ang manager dahil di naman daw siya ang gumagawa ng policies sa tindahan nila. Makatwiran ba ang &amp;quot;no return, no exchange&amp;quot; policy nila?  Rowena Martinez ng Pasig Hindi makatwiran. Sa katunayan, ang policy na &amp;quot;no return, no exchange&amp;quot; ay taliwas sa sinasaad ng batas, particular na sa Consumer Act of the Philippines (R.A. 7394). Maaring hingin ng isang mamimili sa nagbibili ang alin man sa mga sumusunod: a) ipagpalit ang nabiling produkto sa isang maayos at kahalintulad na produkto; b) agarang pagbalik ng halagang ibinayad sa produkto, c) naaayong pagbaba ng presyo ng nabiling produkto. Thirty (30) days ang ibinibigay ng batas sa mamimili upang gawin ang alin man dito. Ngunit maari din naming iklian ng hanggang seven (7) days o habaan ng hanggang one hundred eighty (180 days) ang pagkakataon ng consumer. Kaya po tingnan n&amp;iacute;yo sa resibo kung ilang araw ang ibinibigay sa inyo upang agad na maisagawa ang pagbabalik/pagrereklamo tungkol sa nabiling produkto.</body>
<link>http://www.philstar.com/Article.aspx?articleId=200051&amp;publicationSubCategoryId=94</link>
</article>
<article>
<title>Maaari bang mag-avail ng mababang interes sa Pag-IBIG?</title>
<author>HINDI PA TAPOS ANG LABAN ni Sec. Mike Defensor</author>
<date>
<month>March</month>
<day>23</day>
<year>2003</year>
</date>
<body>Dear Sec. Mike Defensor, Lagi kong binabasa ang inyong kolum dito sa Pilipino Star NGAYON. Marami akong natutuhan bilang member ng Pag-IBIG. Meron lang po akong katanungan. Noong 1998, nag-avail ako ng housing loan sa Pag-IBIG. Updated ako sa aking pagbabayad. Maari ko kayang ma-avail ang mababang interes na ito sa aking kasalukuyang utang sa Pag-IBIG? Malaking ginhawa ito sa aming pamilya lalung-lalo na at nag-aaral pa naman ang aking mga anak sa kolehiyo  Marissa ng Pasig Sa kasalukuyan ang halaga ng interes sa Pag-IBIG Housing Loan ay ang sumusunod: LOAN AMOUNT INTERES P150,000 and below --- 6% Over P150,000  P225,000 --- 9% Over P225,000  500,000 --- 10% Over P500,000  2,000,000 --- 12% Sa mga kababayan na mayroong kasalukuyang housing loan sa Pag-IBIG. Maaari ninyong i-avail ang nasabing halaga ng interes sa inyong loan. Makipag-ugnayan lamang kayo sa inyong Regional/Branch Office kung saan natake-out ang inyong loan o dito sa Pag-IBIG Office, Atrium Bldg., Makati Avenue, Makati City sa karagdagang detalye.</body>
<link>http://www.philstar.com/Article.aspx?articleId=200057&amp;publicationSubCategoryId=94</link>
</article>
<article>
<title>Ang paglilinis ng Templo</title>
<author>ALAY-DANGAL ni Fr.Jose C. Blanco, S.J.</author>
<date>
<month>March</month>
<day>23</day>
<year>2003</year>
</date>
<body>Ang Kuwaresma ay panahon ng pananalangin, pag-aayuno at paglilinis. Ang Simbahan, sa Liturhiya para sa Ikatlong Linggo ng Kuwaresma, ay ginagamit ang paglilinis sa Templo upang bigyang-pagkakataon tayong mga Kristiyano na pagnilayan ang ating mga sarili at tingnan kung gaano natin kailangan ang panloob na paglilinis (Jn. 2:13-25). &amp;quot;Malapit na ang Paskuwa ng mga Judio, kayat pumunta si Jesus sa Jerusalem. Nakita niya sa templo ang mga nagbibili ng baka, mga tupa, at mga kalapati, at ang mga namamalit ng salapi. Gumawa siya ng isang panghagupit na lubid at ipinagtabuyang palabas ang mga mangangalakal, pati mga baka at tupa. Isinabog niya ang salapi ng mga namamalit ng pera at pinagtataob ang kanilang mga hapag. Sinabi niya sa mga nagbibili ng kalapati, Alisin ninyo rito ang mga iyan! Huwag ninyong gawing palengke ang bahay ng aking Ama! Naalaala ng kanyang mga alagad na sinasabi sa Kasulatan, Ang aking malasakit sa iyong bahay ay parang apoy na nag-aalab sa puso ko. &amp;quot;Dahil ditoy tinanong siya ng mga Judio, Anong tanda ang maibibigay mo upang patunayang may karapatan kang gawin ito? Tumugon si Jesus, Gibain ninyo ang templong ito at muli kong itatayo sa loob ng 3 araw. Sinabi ng mga Judio, Apatnaput anim na taon na ginawa ang templong ito, at itatayo mo sa loob lamang ng tatlong araw? &amp;quot;Ngunit ang templong tinutukoy ni Jesus ay ang kanyang katawan. Kayat nang siyay muling mabuhay, naalaala ng kanyang mga alagad na sinabi niya ito; at naniwala sila sa Kasulatan at sa mga sinabi ni Jesus. &amp;quot;Nang Pista ng Paskuwa, nasa Jerusalem si Jesus. Marami ang sumampalataya sa kanya nang makita nila ang mga kababalaghang ginawa niya. Subalit hindi nagtiwala sa kanila si Jesus, sapagkat kilala niya silang lahat. Hindi na kailangang may magsalita pa sa kanya tungkol sa kaninuman, sapagkat talastas niya ang kalooban ng lahat ng tao.&amp;quot; Paano natin iaangkop ang mga pangyayari sa ating mga sarili? Tayo ang mga templo ng Espiritu Santo. Ginagawa ba natin ang Kuwaresma bilang mga araw ng pananalangin at pakikiisa sa Diyos? O masyado ba tayong naiipit sa mga pangmundong pinagkakaabalahan na wala na tayong oras para sa Diyos? Tayo bay nag-aayuno upang pagbayaran ang mga kasalanang ating nagawa sa nakaraan? Tunay nga, hayaan nating tulungan tayo ng Ebanghelyo na pang-espiritwal na ihanda ang ating mga kalooban upang maipagdiwang ang dakilang Pampaskuwang mga pangyayari  ang Pasyon at Pagkabuhay na mag-uli ni Jesus.</body>
<link>http://www.philstar.com/Article.aspx?articleId=200066&amp;publicationSubCategoryId=94</link>
</article>
<article>
<title>Buwagin na ang United Nations</title>
<author>AKSYON NGAYON ni Al G. Pedroche</author>
<date>
<month>March</month>
<day>24</day>
<year>2003</year>
</date>
<body>SA RADYOT telebisyon, naririnig pa rin ang mga survey kung pabor ba o hindi ang taumbayan sa digmaang inilunsad ng Amerika at Britanya laban sa Iraq. May mga panayam pa rin sa mga sektor na tumututol sa naturang digmaan. Nakakakulili na ng tenga. Tutol din ako sa digmaan. Pero naririyan na iyan. Tumutol man tayot maghihilata sa kalsada sa kapo-protesta, wala tayong magagawa. Kung ang nagkakaisang tinig ng United Nations ay binalewala ni George Bush, tayo pa kayang ordinaryong mortal? Isang bagay ang pinatunayan ng Amerika. Superpower nga ito. At kapag &amp;quot;Superpower&amp;quot; ang nagdesisyon, walang makababali. Ang sabi ni Prime Minister Mahathir ng Malaysia, &amp;quot;No single nation should try to please the world.&amp;quot; Iyan mismo ang tingin ng Amerika sa ginagawa nitong pagdurog sa Iraq: Na pinangangalagaan niya at ipinaglalaban ang interes ng lahat ng bansa. Yaman din lamang na kahit ang liga ng mga nasyon ay kayang salungatin ng isang bansa, dapat siguroy lansagin na ang United Nations. Inutil na ito. We can clearly see that America is adhering to the philosophy of mightism. Might is right ayon sa pilosopiyang ito. Kahit sa tingin ng maramiy imoral ang hakbang, itoy tama at matuwid bastat ang ipinaglalaban ay ang lakas ng kapangyarihan. Ano nga bang layon ng kasalukuyang administrasyon ng Amerika? Langis? Ipakita ang di malulupig na kapangyarihan nito? Kung hindi si George Bush ang Presidente ngayon, mangyayari kaya ang digmaang ito? Mamamaos lang tayo sa kapo-protesta. Mabubugbog lang ang katawan natin sa hataw ng mga anti-riot police, hindi natin masasawata si Bush at mga kaalyado nito.</body>
<link>http://www.philstar.com/Article.aspx?articleId=200171&amp;publicationSubCategoryId=94</link>
</article>
<article>
<title>Totoong na-rape si Cory Quirino!</title>
<author>CALVENTO FILES ni Tony Calvento</author>
<date>
<month>March</month>
<day>24</day>
<year>2003</year>
</date>
<body>ITINAMPOK natin ang istorya ni Ms. Cory Quirino, ang pagkakidnap at pagkaladkad sa kanya at sa kanyang yaya Helen ng limang kriminal sa gitna ng gubat at sa kahabaan ng Southern Tagalog. Ito ay batay sa paglalahad ni Ms. Cory at ang nakasulat sa libro niyang nilimbag. Merong nag-react at nag-fax ng sulat. Siya ay nagpakilalang isang retired Colonel ng dating INP. Marahil nabasa nyo din ang liham si Mr. Danny Vertido sa inyong lingkod. Nabasa din ni Ms. Cory at ang tanging sagot niya ng tanungin ko ang kanyang reaksyon, &amp;quot;I dont have to answer that, do I?&amp;quot; Karapatan niya yun. Ang manahimik sa mga bagay na ayaw niyang pag-usapan. Subalit hindi napigil ang pag-text ng mga readers natin. Maraming salamat sa mga nag-text. Narito po ang ilan lamang (sa napakarami) sa mga opinyon ng mga readers na talaga naman gusto ring magbigay ng kanilang opinyon. 09203558786  Hindi kami naniniwala na walang ginawa kay Cory Quirino ang kidnapers. Myko ng Makati. 09167265880 - Kung ang hatol ng korte ay death penalty malamang na rape nga siya sa tagal sa resort Pili Bicol. 09198141717 - Walang kredibilidad si Cory, bakit ganyan sa pelikula pinakita ni-rape siya, name your price ata e at nagmamalaki pa sa harap ng media, buti pa nagsabi agad kung ni-rape siya dati. 09195809219 - Mabait naman ang mga kidnaper na yan. Posible. 09183325489 - naniniwala po kami na maaring na rape si Cory kc po possible yon. 09169044071 - na rape man o hinde sana wag ng dagdagan pa ang sakit ng mga nangyari kay Cory Quirino gud AM po at ty. Larry B. Beltran of Caruayan City. 09164586904 - Its understandable that Cory Quirino was raped based on her biofilm where there is a rape scene. 09166561180 - totoo ni rape sya cno ba nman ang di magpapantasya sa alindog ni Ms. Cory Quirino. 09194901457 - Mr. Calvento sa akin pang opinion si Ms. Cory Quirino po, totoong na rape kung mahihiya po siyang aminin disisyon nya yon pero di tanga ang mga tao para sabihing di siya na rape ng mga kidnappers. 09167228784  Sa akin ni rape. 09195807458 - Gud AM po Mr. Calvento Im a follower of ur Calvento Files. Ang opinion ko po ay na rape si Ms. Cory Quirino kasi nga po ang masamang tao ay hindi magpapalagpas sa mga pagkakataon na gaya nito at sa ganda ni Ms. Cory mahirap maging santo ang makasalanan more power Tony. 09169208704 - My opinion about Cory Quirinos rape. I think we must respect her kung di niya sinabi at least ngayon after all wat hapnd she face at d people. I really admire her. Loraine. 09205799224 - Positive na rape si Cory sinong aamin sa ganyan lalong bababa ang moral niya kung sasabhin nya, yon lang po Mr. Calvento, golo ng Pasig. 09189302860 - Lagi po akong nagbabasa ng inyong kolumn ang akin po hindi ako naniniwala na hindi ni rape si Cory Quirino. Ang sabi niya sa kanyang sarili nahihiya lang siyang aminin e bakit sa pelikula ni-rape. 09168214009 - di ako makapaniwala na di siya nirape kung yung panget at mukhang gusgusin nari-rape siya na napakaganda at bakit sa movie e merong rape scene, ano to lokohan?. 09167330494 - Para kay Ms. Cory Quirino, ano ang saysay ng paglalantad mo ng totoong nangyari sayo sa pamamagitan ng libro at pelikula kung may itatago parin siya. 09185008711 - ni rape o hinde malalaman din ang totoo kasi imposible di siya ni rape kinahihiya yung nangyari dapat hindi niya ideny na hindi siya ni-rape kung talagang matapang siya o hindi. 09168444649  Mr. Calvento sir, sa totoo lang po hindi ako naniniwala na hindi na rape si Ms. Cory Quirino sa ganda nya maaari ba yon? pero hayaan na natin sya kawawa naman ok. 09168646120 - Sir, good day naniniwala po ako na siyay ni rape ng mga kidnappers niya Benson ng Taging. 09204294919 - Kung akong kidnaper ni Cory Quirino gumawa na rin lang ng kademonyuhan bakit di ko pa rape-in yan na gandang yan. Nahihiya lang yon ibulgar - July. 09187145749 - ako sa palagay ko nagalaw siya ng mga bandido na yon siguro nahihiya lang si ginang Cory na sabihin ito kasi nahihiya ito kasi popular na tao siya maapektuhan din siya maraming salamat po. 09193665860 - Di pwedeng hindi na-rape si Cory dahil siya ay sexy at maganda. 09169781434 - Good AM po sir Tony, sa palagay ko po na rape si Cory Quirino ayaw lang pong aminin bababa ang tingin sa kanya ng mga tao ingat po palagi Sir. 09203875652 - Di aaminin ni Cory Quirino na ni-rape siya kasi kasiraan nya yun maski sinong tao di nga ilalantad kanyang kahihiyan. Dan of Bacoor Cavite. 09166188928 - Mr. Calvento imposibleng di na-rape si Cory. 09198688188  Im sure ni-rape din si Cory ni-kumander Joey ayaw lang magsalita ni Cory dahil masisira ang dangal niya sa publiko. 09185274515 - Mr. Calvento parang hindi kapani-paniwala na hinde siya ni rape ano? 09202607570 - Yung pelikula tungkol, Cory Quirino ni rape siya ginawa ni C. Caparas si Ara Mina ang bida yung yaya di sinabi kung na rape. 09195608466 - para sa akin ano man ang totoong nangyari kay Cory basta nakamit niya ang hustisya ay ok na hanga ako sa tatag ni Cory from: Nandrin G. of N. Vizcaya. 09177466207 - Hi! gud-am sa situasyon ni Cory Q. at sa kanyang katulong totoong na rape sila dahil sa ilang oras sila pinaghiwalay at dinala sa cottage. 09205133993 - hindi rin ako naniniwala na di na rape si Cory Q. coz lahat na ng way ay nasa mga kidnappers na para siya ay rape-in why not Ms. Cory is beautiful and sexy. 09163229585 - Why does Cory need 2 deny na rape victim siya. Kung mangyari nga bababa ang tingin sa kanya! I dont think so bakit si Maggi dela Riva? mas brave pa nga sya sumigaw di ba? 09207956662 - na rape yan! ganda babae baliw lang ang hindi makakaisip nun yun pa! masasamang tao. 09165380933 - Kung na rape man si Cory o hindi wag na nating ungkatin dahil nahatulan na ang mga salarin tahimik na ang buhay ni Cory! Nais ko pong magpasalamat muli sa mga nagrespond at nag-text. Hayaan na lang natin kung ayaw sumagot ni Ms. Cory Quirino. Para sa akin, magandang malaman ang opinyon ninyo mga mulat na mamamayan. Para sa anumang reaksyon maari kayong mag-text sa 09179904918 o tumawag sa CALVENTO FILES 7788442. Sa hindi namin nailathala, kulang talaga ang espasyo. Pasensya na lang po!</body>
<link>http://www.philstar.com/Article.aspx?articleId=200187&amp;publicationSubCategoryId=94</link>
</article>
<article>
<title>Editoryal - Siguruhing ligtas sa atake ng terorista</title>
<author></author>
<date>
<month>March</month>
<day>25</day>
<year>2003</year>
</date>
<body>LIMANG araw na ang nakalilipas mula nang salakayin ng coalition forces ang Iraq. Matindi ang pambobomba sa Baghdad. Tinaguriang &amp;quot;shock and awe&amp;quot; campaign. Sa bawat pagsabog, makapal ang maitim na usok na kumawala sa kalawakan ng Baghdad. Ang lahat ng iyan ay malinaw napapanood sa TV. Nakatutok ang lahat sa may limang araw na digmaan sa Gulf. Mas matindi ang digmaang ito kaysa nakaraang Gulf War noong 1990. Ang Pilipinas ay isa sa mga bansang kabilang sa &amp;quot;coalition of the willing&amp;quot;. Matatag na sumusuporta para disarmahan ang Iraq sa mapanganib nitong sandatang pamatay sa sangkatauhan. Kahit na kabi-kabila ang pagpoprotesta ng mga militanteng grupo at mga peace advocates sa desisyon ni President Gloria Macapagal-Arroyo na pagsuporta na giyerahin wala itong epekto. Marami nang nabugbog ang mga riot police subalit ang pagsuporta sa US ay pinal na. Hindi na maaaring bawiin pa. Kung gaano katibay ang pasya ni Bush, ganoon din kay Mrs. Arroyo. Nakatuon ang pansin ng gobyerno sa pagdurog ng US at Britain sa Iraq, at tila hindi naman nabibigyan ng pansin ang sariling bakuran na maaaring pasukin ng mga teroristang nakikisimpatya kay Saddam Hussein. Tila naging malamig ang Armed Forces of the Philippines (AFP) sa kampanya laban sa mga teroristang Moro Islamic Liberation Front (MILF) at New Peoples Army (NPA). Ano na ang nangyari sa pambobomba sa Davao International Airport? Ano na ang nangyari sa isinampang kaso sa matataas na opisyal ng MILF? Noong Sabado, umatake na naman ang NPA sa isang barangay sa Pinamalayan, Oriental Mindoro at apat na army soldiers ang napatay. Patungo sa operation ang mga sundalo nang tambangan sila ng mga NPA. Patuloy din naman ang paghingi nila ng revolutionary tax at walang tigil ang pagsira nila sa mga telecommunications facilities. Patuloy ang ang digmaan sa Iraq at pinanood ng mundo sa TV at kabilang dito ang Pilipinas. Baka sa pagkalibang sa panonood ay ang sariling bakuran naman ang durugin ng mga terorista. Kung nagawang magpakita ng tapang sa pagsuporta sa paggiyera sa Iraq, nararapat namang ipakita rin na kayang protektahan ang sariling bansa laban sa mga maghahasik ng kaguluhan. Marami ang makikisimpatya kay Saddam at gaano kahanda ang AFP sa ganitong pagkakataon. Nakatatakot na baka sa pagkalibang sa nagaganap sa Iraq ay narito na sa loob ng pamamahay ang mga terorista. Siguruhin ang kaligtasan ng bansa.</body>
<link>http://www.philstar.com/Article.aspx?articleId=200272&amp;publicationSubCategoryId=94</link>
</article>
<article>
<title>Karanasan sa nayon</title>
<author>DOON PO SA NAYON ni Sen.Juan M. Flavier</author>
<date>
<month>March</month>
<day>25</day>
<year>2003</year>
</date>
<body>MARAMI akong karanasan sa nayon. Ang iba ay hindi ko nalilimutan. Sa nayon, karaniwan ay ibinibigay sa pagdalaw sa maysakit ay prutas o pagkain. Hindi dinadalhan ng bulaklak kasi ito ay mas kaugnay sa mga patay. Sa nayon, magandang bagay ang pagdadala ng pasalubong. Ito ay nagpapahiwatig na naalala mo ang taga-nayon lalo na sa mga kabataan at may-ari ng bahay na iyong tutulugan. Dapat na kaibiganin ang mga bata. Mahusay itong paraan para magkaroon ng magandang pakikisama sa mga magulang. Sa nayon, may kasabihan na ang taong mabait sa mga bata ay isang taong mabuti. Ang pagbibigay ng maliit na regalo gaya ng kendi ay ikinagagalak ng mga bata at magulang. Karaniwang nahihiya ang mga batang tumanggap lalo kung nakatingin ang mga magulang kasi sa nayon, masamang ugali ang magpakita na gutom ka sa pagkain. Madalas kailangang ilagay sa bulsa ng bata ay kendi. Kailangang pakitaan ng paggalang ang nakakatanda sa nayon. Gamitin ang salitang angkop sa mga may edad gaya ng kuya, tatang, lolo at iba pa. Angkinin mo silang kamag-anak kahit na wala kayong relasyon. Pag tinawag mong nanay o tatay ay para mo nang tinanggap na ikaw ay kanilang anak. Iyan ang mga karanasan at natutuhan ko sa nayon na hindi ko malilimutan.</body>
<link>http://www.philstar.com/Article.aspx?articleId=200299&amp;publicationSubCategoryId=94</link>
</article>
<article>
<title>Paano ako magkakaroon ng lupa't bahay</title>
<author>HINDI PA TAPOS ANG LABAN ni Sec. Mike Defensor</author>
<date>
<month>March</month>
<day>26</day>
<year>2003</year>
</date>
<body>Dear Sec. Mike Defensor, Tagasubaybay ako ng Pilipino Star NGAYON at paborito kong basahin ang inyong column. Ako ay karaniwang mamamayan na nanganga-rap na magkaroon ng sariling lupa at bahay balang araw. Mayroon ba kayong programa sa katulad kong mahirap kaya lamang maghulog ng isa hanggang dalawang libong piso buwan-buwan? Ano ba ang rent-to-own program ng Pag-IBIG? Maraming salamat.  JUN ng Pasig Maaring matupad ang iyong pangarap na magkaroon ng sariling lupa at bahay sa murang halaga sa Rent-to-Own program ng Pag-IBIG. Ang Pag-IBIG ay mayroong tinatag na Rent-to-Own Program na naglalayong mabigyan ng pagkakataon na magkaroon ng sariling lupa at bahay ang ating mga kababayan. Ito ay sa pamamagitan ng pangungupa ng limang taon hanggang ipahayag ang interes na mabili ito. Ang mga ibinayad na upa ay masasama sa kabuuang hulog kung nagdesisyon kayong bilhin ito. Sa kabuuang detalye, maaari kang pumunta sa seminar na ginaganap tuwing Sabado alas-otso ng umaga, sa ground floor, Atrium Bldg., Makati Avenue, Makati City o tumawag po muna kayo sa Tel. Blg. 8114075. Maraming salamat at pagpalain ka ng Diyos.</body>
<link>http://www.philstar.com/Article.aspx?articleId=200403&amp;publicationSubCategoryId=94</link>
</article>
<article>
<title>Hindi ako ang dahilan o epekto ng inyong kalituhan!</title>
<author>BAHALA SI TULFO ni Ben Tulfo</author>
<date>
<month>March</month>
<day>26</day>
<year>2003</year>
</date>
<body>LIMITADO ang espasyo kong ito. Hindi kapareho ng aking radio program, sapat ang isang oras para talakayin at himay-himayan ang bawat isyu tulad ng PYRAMIDING SCAM. Kaya napilitan akong sumulat ng serye kamakailan, isang &amp;quot;investigative series&amp;quot; hinggil sa illegal pyramiding at network marketing scam ng mga kumpanyang pinangalanan ng mga kinauukulan. Ipinalabas din namin nitong Sabado, sa BITAG sa ABC-5, ang special episode na may pamagat na &amp;quot;ISKAM&amp;quot; (Pyramiding). Isang malalim na imbestigasyon hinggil sa mga kumpanyang pinangalanan at ang panig ng mga kinauukulan. Samut saring mga katanungan at reaksyon ang aking natatanggap. Lalo na sa mga miyembro ng mga lehitimo, rehistradong kumpanya, na ang estilo ng pagbebenta ay network marketing. Sa kagustuhan kong masagot ang bawat katanungan ng mga nagpapadala ng kanilang texts at e-mail, nabanggit ko nitong Lunes sa kolum ding ito, ang mga sumusunod na kumpanyang rehistrado at lisensiyadong magbenta ng kani-kanilang produkto. FIRST QUADRANT, FOREVER LIVING, NET TAIPAN, POWERHOMES LIMITED INC. at iba pang mga maliliit na kompanyang WALA namang reklamo mula sa kanilang mga miyembro. Hindi maganda ang reaksyon ng ilang miyembro ng ilan sa mga kumpanyang nabanggit. Sinsero ako sa aking kasagutan. Itoy base sa aking nalalaman matapos ang masusing imbestigasyon. Hindi layunin ng kolum na itong &amp;quot;madungisan&amp;quot; ang mga nasabing kompanya. Alam kong ilan sa kanila ay worldwide, kung ang operasyon nila ang pag-uusapan. Alam ko rin na halos lahat sa kanila ay gustong gamitin ang salitang multilevel marketing o MLM. Para doon sa mga &amp;quot;maramdamin&amp;quot;, HINDI ako dahilan at epekto ng inyong mga kalituhan. Tumingin kayo ng diretso! Huwag kung saan-saan! Nandiyan lang ang Department of Trade and Industry (DTI) at ang Securities and Exchange Commission (SEC). Sa kanila nagmula ang listahan ng mga kompanyang pinangalanan at pinaghihinalaang sangkot sa illegal pyramiding na aming sinundan at inimbestigahan. Lahat ng mga reaksiyong nasagap ng kolum na ito ay mula sa taumbayan. Trabaho ng kolum na itoy magbigay LINAW lamang sa mga isyung aming naimbestigahan. Walang puwang sa kolum na ito ang mga haka-haka, kuru-kurot opinyon. Hindi namin estilong ibuka ang aming mga bibig o magsulat ng kung anu-ano nang hindi namin naisagawa ang isang masusing imbestigasyon sa mga maiinit na isyung pinag-uusapan. * * * Para sa mga tips, reklamot sumbong, tumawag o mag-text sa mga numerong ito: (0918)9346417 at telepono 9325310/9328919. Magbasa ng diyaryong PM (Pang-Masa) tuwing Martes, Huwebes, at Sabado. Makinig sa DZME 1530 kHZ, Lunes hanggang Biyernes, 9:00-10:00 ng umaga. Panoorin ang &amp;quot;BITAG&amp;quot; tuwing Sabado, 5:00-5:30 ng hapon, ABC-5. E-mail us: bahalasitulfo@hotmail.com</body>
<link>http://www.philstar.com/Article.aspx?articleId=200409&amp;publicationSubCategoryId=94</link>
</article>
<article>
<title>EDITORYAL  Wage cut at SARS: Kalbaryo ng DHs sa HK</title>
<author></author>
<date>
<month>March</month>
<day>27</day>
<year>2003</year>
</date>
<body>WAGE cut at SARS. Dalawang pasang-krus ng mga Pinay domestic helper sa Hong Kong. Wala nang makapipigil pa sa gobyerno ng Hong Kong para kaltasan ng $HK400 ang suweldo ng mga DH sa April 1. Habang nakaamba ang wage cut, umaatake naman ang Severe Acute Respiratory Syndrome (SARS). Ano pa ang aatake sa mga kawawang DH sa Hong Kong? Walang kakayahan ang gobyerno ng Pilipinas para maipagtanggol ang kapakanan ng mga DH. Kung totoong ginawa nila ang lahat ng paraan para mapigil ang salary cut, bakit ganyan ang nangyari. Masaya pang ibinalita ng Department of Labor and Employment (DOLE) na tuluy-tuloy na umano ang pagkaltas sa suweldo ng mga domestic helper sa Hong Kong. Para bang ang pangyayari ay magandang balita at tila walang pagkatigatig sa kanilang kalooban. Ganoon na lamang ba iyon? Hahayaang kaltasan ang suweldo ng mga kawawang DH na sagad-sagad na ang hirap sa paninilbihan? Sinabi ni Labor Sec. Patricia Sto. Tomas kamakalawa na wala nang makapipigil sa Hong Kong government sa kanilang desisyon na kaltasan ng $HK400 ang mga domestic helper ganoon man, hindi umano tumitigil ang pool ng mga government lawyers para kuwestiyunin at umapela sa legalidad ng pagkaltas sa suweldo. Sinabi ni Sto. Tomas na may 43 top human rights lawyers ang pamahalaang Pilipinas na gumagawa nang libre para sa mga DH. Ngayon na lamang kumikilos ang DOLE kung kailan pinal na at limang araw na lamang ang nalalabi para ipataw ang kaltas. Matagal nang umalingasaw ang balita sa pagkaltas subalit naging usad-pagong ang gobyerno. Kapag binawasan ng $HK400 ang mga DH, ano na ang matitira sa kanilang suweldo. Kulang pang padala sa pinag-aaral na anak, kapatid, at pangtulong sa magulang. Paano ang bayad sa bahay, tubig, koryente at iba pa? Habang nakaamba ang tabak ng pagkaltas, nakatarak na ang &amp;quot;misteryosong sakit&amp;quot; na SARS sa ilang Pinay DH. Naging biktima na si Adela Dalingay, 39. Anim na araw siyang naratay sa Queen Elizabeth Hospital sa Hong Kong bago namatay. Bukod kay Dalingay, isang Pinay pa na nagngangalang Mylene Luzon, 24, ang positibo rin sa SARS. Naka-confined sa Prince of Wales Hospital sa Hong Kong si Luzon. Wage cut at SARS. Dalawang kalbaryo ng mga Pinay domestic helpers. Dapat mabigyang pansin ng gobyerno, sa halip na pagtuunan ang giyera sa Gulpo. Pakilusin ang mga opisyal ng pamahalaan na sangkot sa kalagayan ng mga &amp;quot;bagong bayaning&amp;quot; ito sa Hong Kong. Unahin silang bigyan ng tulong. Mas nangangailangan sila kumpara sa iba pa.</body>
<link>http://www.philstar.com/Article.aspx?articleId=200506&amp;publicationSubCategoryId=94</link>
</article>
<article>
<title>PR ni Payumo nagpaliwanag</title>
<author>ORA MISMO ni Butch M. Quejada</author>
<date>
<month>March</month>
<day>27</day>
<year>2003</year>
</date>
<body>DAHIL patas ang mga kuwago ng ORA MISMO sa mga isinusulat na balita, bibigyan ko ng espasyo ang panig ni Reynaldo M. Garcia, Department Manager ng SBMA Media Relations Office. Nagpadala ito ng sulat sa ating tanggapan kahapon hinggil sa isyu ng corruption sa SBMA. March 25, 2003 G. Butch M. Quejada Kolumnista Pilipino Star NGAYON Ginoong Quejada: Pagbati ng Kapayapaan. Ito ay paglilinaw sa mga akusasyon ng isang Jimmy Morales, Sr., na nalathala sa pitak ninyong ORA MISMO, na may pamagat na Corruption sa SBMA, matindi? noong Marso 22 sa kadahilanang walang basehan ang mga ito. Una, malinaw na ang layunin lamang ni Morales ay wasakin ang magadang imahen ng SBMA na patuloy ang pag-aakit ng mga dayuhang mamumuhunan at paglilikha ng hanapbuhay sa ating mga kababayan. Binanggit ni Ginoong Morales sa kanyang reklamo kay Chairman Dario Rama ng Presidential Anti-Graft Commission na nawala na parang bula ang isang gusali sa loob ng Subic Freeport. Wala pong katotohanan ang paratang na ito. Ang naturang donasyon ng gusali ay inaprubahan ng SBMA Board of Directors bago pa ito ibinigay sa pamahalaang lokal ng Hermosa, Bataan at higit sa lahat hindi po si SBMA Chairman Felicito Payumo ang nagkaloob nito, sa halip ay ang naturang Board. Ikalawa, hindi po pamangkin ni Chairman Payumo ang isang nagngangalang Jun Payumo, na kilalang scrap-dealer sa Olongapo City. Si Jun Payumo ay tubong-Tarlac habang si Chairman Payumo ay taga-Bataan. Nabanggit din po ang pangalang Pat Escusa na umano ay nakipag-usap kay Jun Payumo upang makuha ang lahat ng gusto nitong scrap. Pawang mga sapantaha at imahinasyon lamang ni Morales ito sapagkat dumadaan sa masusing proseso ang pagkakaloob ng donasyon sa mga humihiling nito mula sa mga karatig-bayan. Sa katunayan din, ang SBMA ay nakapagkaloob ng mga itinuturing na unserviceable and disposable assests sa mga bayan ng Castillejos at Subic sa lalawigan ng Zambales, sa Dinalupihan, Bataan pati na rin sa PNP-SAF sa Morong at sa Bataan State College. Ang bawat kahilingang donasyon ay may kalakip na resolusyon mula sa Barangay o Munisipyo na inihahain sa SBMA Board bilang pagtulong sa mga kumunidad sa paligid ng Subic Freeport. Sana po ay mapagbigyan ninyong mailathala rin ang aming panig upang malinawan ng mga tagasubaybay ng inyong pahayagan ang ukol sa mga maling paratang na ito. Sumasainyo, Reynaldo M. Garcia, Department Head, SBMA Media Relations Office</body>
<link>http://www.philstar.com/Article.aspx?articleId=200538&amp;publicationSubCategoryId=94</link>
</article>
<article>
<title>MILF, tatakan nang terorista</title>
<author>SAPOL ni Jarius Bondoc</author>
<date>
<month>March</month>
<day>28</day>
<year>2003</year>
</date>
<body>PALALA nang palala ang pambubusabos ng Moro Islamic Liberation Front sa mga sibilyan. Pumatay sila ng anim na pasaherong bumibiyahe sa Talayan, Maguindanao nung nakaraang Martes. Nauna rito hinoldap nila ang halos 50 pasahero ng bus sa highway ng Pikit, North Cotabato. Kasabwat ang communist New Peoples Army, sila rin ang suspek sa pagbomba sa water reservoir ng Kidapawan, Davao city airport, at electric substation sa Lanao del Norte. Pahirap nang pahirap ipaliwanag ni MILF spokesman Eid Kabalu ang pagtira nila sa mga sibilyan bilang bahagi ng &amp;quot;lehitimong&amp;quot; hangaring iangat ang mga Moro. Siyempre, itinatanggi niya ang pagsabog sa airport, dam at power station. Mga civilian facilities ito, at may kapwa Muslim na namatay sa Davao. Nung una, itinatwa rin ni Kabalu ang panghaharang sa bus sa Pikit. Kinabukasan, umamin din. Kesyo nililigtas lang daw nila sa peligro ang mga pasahero dahil may bakbakan sa unahan. Pero may affidavit ang mga pasahero na tinangay ang kanilang cellphones, alahas at cash, hinalay ang dalawang babae, saka pinatay ang isang sundalong off-duty na naka-civvies. Sa van sa Talayan, unang hirit niyay sundalo ang anim na binaril nila. Pero isa lang dito ang militar, si Lt. Aguinaldo Vicente; isa ay pulis, si Insp. Marlo Martinez. Apat ay sibilyan. Nang malaman ito ni Kabalu, palusot na lang niya ay &amp;quot;they were at the wrong place at the wrong time.&amp;quot; A ganon, wala palang halaga ang buhay-sibilyan sa MILF. Puwes, terorista nga sila at dapat lang pormal na bansagan na &amp;quot;international terrorist group.&amp;quot; Kapag nilista na sila, hindi na sila kakausapin ng Malaysia, Libya o ng ano pa mang bansa sa Organization of the Islamic Conference. Wala na silang mahihinging financial o moral support sa mga Arabong kontra-terorista. Tulad ng nangyari sa NPA, iipitin ang bank deposits nila saan mang parte ng mundo. Ang mga lider nilang nagtatago sa ibang bansa ay palalayasin. Yun ang patakaran ng sibilisadong mundo sa mga terorista.</body>
<link>http://www.philstar.com/Article.aspx?articleId=200632&amp;publicationSubCategoryId=94</link>
</article>
<article>
<title>Saklolong hinihingi ng isang OFW mula sa Saudi</title>
<author>BAHALA SI TULFO ni Ben Tulfo</author>
<date>
<month>March</month>
<day>28</day>
<year>2003</year>
</date>
<body>BINIBIGYAN namin ng daan ang liham na ito. Isang uri ng pagdurusa na hindi naman kagagawan ng pobreng biktima, base sa kaniyang liham na mababasa ninyo ngayon. Umaasa kaming mababasa niya ang liham na kanyang ipinadala sa amin. Kasalukuyang pinag-aaralan na ngayon ng aming investigative team ang uri ng aksiyon na aming gagawin. Pormal na naming tinatanggap ang reklamong ito at makaaasa kayo sa mga susunod na aksiyon na aming gagawin sa kolum na ito. Narito ang kanyang liham. * * * Dear Mr. Ben Tulfo, Ako ay si Redanny Monserate, isang OFW dito sa Saudi Arabia. Lumiham po ako sa inyo dahil nalaman ko po sa Pilipino Star NGAYON, na abot dito sa Saudi. Marami kayong natutulungan sa inyong kolum na &amp;quot;Bahala Si Tulfo&amp;quot;. Ang irereklamo ko po sana sa inyo ay si Romel Gamad na taga Floridablanca, Pampanga. Dati ko po siyang kasamahan sa trabaho. Ang problema ko po ay nagsimula nung ako na ang pumalit sa kanya sa Sales Department. Isa po siyang dating salesman. Isang linggo bago siya umuwi sa Pilipinas, tinuruan niya ako sa mga spare parts ng mga washing machine. Noong nag-imbentaryo, balanse po ang mga stock. Pagkatapos, hiniram niya sandali ang susi ng stock room. Kami pong mga salesman ay may mga hawak na susi ng stockroom. Malaki po ang aking paniwala na may kinuha siyang mga spare na mamahalin. Maliliit lamang ang size ng mga ito kayat maaaring maitago sa bulsa ng kaniyang pantalon. Nitong nakaraang Disyembre ay nag-imbentaryo ako. Kinapos po ako ng mahigit na 6,000 Riyals, na umabot po sa mahigit na P100,000. Nalaman ko po na kinuha niya ang mga nawawalang spare parts dahil may nagsabi sa akin na yung spare ay itinago niya sa isang kuwarto ng kaibigan ko bago niya ito ibinenta. Naikuwento niya na yung mga nawalang spare parts ay yung nakitang kinuha ni Romel. May return ticket at visa po si Romel pero hindi na po bumalik dito sa Saudi. Tapos na po ang aking kontrata ngayong Enero 8, 2003. Pero di po ako makauwi dahil kailangan daw na bayaran ko muna ang lahat ng nawalang spare parts, sabi ng amo ko. Tatlong buwan na po akong hindi makapagpadala sa pamilya ko. May isang anak po ako na magdadalawang taon pa lamang. Sana po kahit sa pamamagitan lamang ng inyong kolum ay matulungan ninyo ako. Mabasa man lang sana ni Romel ang sinapit kong ito. Di ko po alam ang aking gagawin kasi sapat lang sa pagkain ko ang ibinibigay ng amo ko. Naaawa po ang pamilya ko. Hindi bale kung ako lang ang nahihirapan. Isang taon ko pang bubunuin ang shortage na ito na hindi ko naman kagagawan. Sana po ay mapagpayuhan ninyo ako. Maraming salamat po and more power to your column and your TV program sa ABC 5. Paborito pong panoorin ng pamilya ko sa Pandacan. Mabuhay po kayo. God bless you!! Lubos na gumagalang, Redanny Monserate Dammam, Saudi Arabia</body>
<link>http://www.philstar.com/Article.aspx?articleId=200639&amp;publicationSubCategoryId=94</link>
</article>
<article>
<title>Happy graduation sa mga magulang</title>
<author>HALA BIRA! ni Danny Macabuhay</author>
<date>
<month>March</month>
<day>29</day>
<year>2003</year>
</date>
<body>GRADUATION na naman kayat maraming magulang ngayon ang sumasakit ang ulo. Hindi malaman kung saan kukuha ng perang gagastusin sa graduation ng kanilang mga anak tulad ng bagong damit, sapatos, renta ng toga, bayad sa junior-senior prom at marami pang iba. Maliban sa mga nakakakubang mga gastusing ito, dapat pa ring bayaran ng mga magulang ang mga natitira pang utang sa school upang payagang maka-graduate ang anak. Sa parteng ito ng gastusan, naglulumuhod na sa hirap ang mga magulang sapagkat hindi nila malaman kung saan kukuha ng perang ipambibili ng kakanin ng pamilya. At hindi pa diyan natatapos ang kalbaryo ng mga magulang tungkol sa anak na ga-graduate. Kung high school ito, problema na naman ng magulang ang entrance at tuition fee ng anak na papasok sa college. Panibagong pangangailangan na naman ng anak na mag-aaral ang magiging sakit ng ulo ng mga magulang. Ang pinag-uusapan natin ay iisa lamang ang anak na magtatapos. At papaano naman kaya ang magiging karanasan ng mga magulang kung sabay-sabay ang mga anak na magga-graduate. Sasabihin ba ninyong give up na ako. Siyempre, hindi. Kahit na ano pa ang mangyari, gagawan ninyo ng paraan. Mahirap talaga ang buhay ngayon. Subalit, talagang ganyan. Malay natin, baka naman gumanda ang takbo ng ating buhay sa pamamagitan ng mga anak na pinag-aral. Ipagdasal natin na sa pag-graduate ng ating mga anak ngayon, nawa ay natuto ang mga ito sa kanilang mga pinag-aralan upang magamit sa pag-unlad ng kanilang kabuhayan at ng kanilang mga pamilya. Ito ang tunay na pamana ng mga magulang sa kanilang mga anak. Happy graduation!</body>
<link>http://www.philstar.com/Article.aspx?articleId=200764&amp;publicationSubCategoryId=94</link>
</article>
<article>
<title>Gen. Velasco wala ka rin bang binatbat kay Buboy Go?</title>
<author>BANAT NI BATUIGAS ni Bening Batuigas</author>
<date>
<month>March</month>
<day>30</day>
<year>2003</year>
</date>
<body>ANONG birtud kaya meron itong si Buboy Go, ang hari ng video karera sa Maynila, at walang ahensiya ng gobyerno ang gustong kumilos para sugpuin ang ilegal na negosyo niya? Aba, natiyope itong sina Manila Mayor Lito Atienza at Chief Supt. Pedro Bulaong, ang hepe ng Western Police District (WPD) dahil hanggang sa ngayon ay tahimik sila kung si Buboy Go ang pag-uusapan. Isama na natin sa listahan itong si Dep. Dir. Gen. Reynaldo Velasco, ang hepe ng NCRPO. Katawa-tawa talaga kayo mga Sirs! Wala kayong mga binatbat. Magagaling lang kayo sa press release. He-he-he! Sobra talaga ang padrino nitong si Buboy Go dahil pinutakte ako ng tawag mula ng ibulgar ko na naglatag na naman siya ng makina sa buong Kamaynilaan matapos makuha ni Bulaong ang kanyang estrelya. At dahil nga mainit pa ang isyu, aba isinara ni Buboy Go at ng iba pang video karera operators ang mga makina nila na nasa bungad o naka-display sa ibat ibang lugar ng Maynila. Pero ang mga nakatago naman eh patuloy ang kubransa nila, anang mga kausap kong pulis. Hanggang sa ngayon ay patuloy pa rin tayong inaawitan ng mga padrino nga ni Buboy Go para tigilan na siya. Bakit? At ang isa sa mga masigasig na gustong makausap tayo ay itong si Insp. Benny Go, ang pulis na kapatid ni Buboy. Dating pulis-trapik itong si Insp.Go. May balita tayo na nagpalipat ito sa WPD Station 1 kung saan nakasentro ang video karera ng kapatid niya at kung minsan ay nakikita pa ng kapwa niya pulis na umaaktong motorcycle escort ni Bulaong. Ano ba yan? Abot kaya ni Insp. Go ang P.5 milyong dahilan kaya nakatikom ang bibig nina Mayor Atienza at Bulaong sa video karera ng kapatid niya? Kung sabagay, halos kalahating taon na suweldo ni Presidente Arroyo ang salaping yan kayat sino ba ang hindi masisilaw, no mga suki? Nakukunsumi naman ang taga-Tondo dito kay Mayor Atienza dahil imbes na pagandahin ang lugar nila tulad ng ginawa ng dating Unang Ginang Imelda Marcos eh sa ngayon, ginawa pa niya itong pugad ng sugal tulad ng video karera. Kahit saang sulok umano ng Tondo ay may makina itong si Buboy Go kayat hindi nalalayo na dadami pa ang bilang ng adik sa kanilang lugar. Kung sabagay, nagseselos itong taga-Tondo dahil nababalitaan nila na kung anu-anong proyekto na ang pinaggagawa ni Mayor Atienza sa ibang lugar tulad ng Mehan Garden at ang sa may sea wall pero ang lugar nila ay hindi na napapansin. Eh kung tutuusin ang boto nila ang siyang nakapagpanatili kay Mayor Atienza sa puwesto, anila. Imbes na atupagin ni Mayor Atienza ang pampapogi niya sa sea wall at sa iba pa niyang proyekto, bakit daw hindi pa niya dalawin man lang ang Tondo para makita ni- yang personal ang problema? Lubak-lubak na ang kalye at pinamumugaran pa ng kriminal ang paligid nila, yan ang reklamo ng mga residente. Subalit hindi nila inaasahang aaksiyunan ni Mayor Atienza ang problema nila dahil itong makina nga ni Buboy Go ay hindi niya mapigilan. Inaalam pa nila ang balita na nagbigay ng malaking porsiyento sa negosyo niya itong si Go kay Mayor Atienza para panggastos sa nalalapit na eleksiyon. He-he-he! Sana mali ang balita, no mga suki? Abangan!</body>
<link>http://www.philstar.com/Article.aspx?articleId=200868&amp;publicationSubCategoryId=94</link>
</article>
<article>
<title>Ingatan ang kalusugan kung magta-travel</title>
<author>WHAT'S UP DOC? ni Dr. Tranquilino Elica&amp;ntilde;o Jr.</author>
<date>
<month>March</month>
<day>30</day>
<year>2003</year>
</date>
<body>PUMUTOK na parang bomba ang balita tungkol sa Severe Acute Respiratory Syndrome (SARS). Isang Pinay domestic helper sa Hong Kong na ang nabiktima. Sa Singapore, limang Pinay nurses ang nareport na mayroon ding SARS. Mabilis kumalat ang &amp;quot;misteryosong sakit&amp;quot;. Sa pagbahin lamang ay maaari na itong maisalin sa kapwa. Dahil sa pangyayari, naghigpit ang Department of Health (DOH) at ang lahat ng mga manggagaling sa Hong Kong, China, Vietnam, Singapore ay kailangang isailalim sa quarantine nang pitong araw upang huwag kumalat ang sakit. Sa ganitong sitwasyon, kinakailangan ang pag-iingat lalo na kung magta-travel sa ibang lugar o bansa. Hindi lamang dahil sa SARS kaya kailangang mag-ingat kundi dapat sa lahat ng pagkakaon. Narito ang mga dapat at hindi dapat gawin kung pupunta sa ibang lugar lalo at noon lamang narating.  Sikaping magpabakuna, at bumisita sa inyong doktor, dalawang buwan bago ang inyong pagta-travel.  Mag-ingat sa inyong kakainin o iinumin.  Iwasang kumain ng salads.  Siguruhing pinakuluan ang iinuming tubig at kung ito ay bibilhin, siguruhing intact ang seal. Ang tubig ding ito ang gamitin kung magtu-toothbrush.  Huwag maglalagay ng yelo sa inyong inumin sapagkat maaaring ang tubig na ginamit dito ay malamang na hindi malinis.  Kung maliligo sa swimming pool, sikaping huwag makalunok ng tubig dito. Huwag ding maliligo sa ilog o sapa hanggang hindi ninyo nasisigurong ligtas doon.  Huwag ipagwawalambahala ang diarrhea, dehydration sapagkat ang mga ito ay biglaan at maaaring ikamatay. Magsadya agad sa doktor.  Iwasang kumain ng shellfish maliban na lamang kung kayo ay kumakain sa kilalang hotel o restaurant. Iwasan ang mga hindi-lutong shellfish tulad ng talaba.  Iwasan ang mga pagkaing naka-exposed sa langaw.  Iwasan ang ice cream na itinitinda ng mga vendor.</body>
<link>http://www.philstar.com/Article.aspx?articleId=200875&amp;publicationSubCategoryId=94</link>
</article>
<article>
<title>Pagmamahal sa mundo</title>
<author>ALAY-DANGAL ni Fr. Jose C. Blanco, S.J.</author>
<date>
<month>March</month>
<day>30</day>
<year>2003</year>
</date>
<body>NASA kalagitnaan na tayo ngayon ng Kuwaresma. Ang Ebanghelyo para sa ikaapat na linggong ito ng Kuwaresma ay nagpapaalaala sa atin tungkol sa pagmamahal ng Diyos sa sangkatauhan. Basahin natin ang Ebanghelyo ni Juan, at mauunawaan natin kung ano ang sinasabi sa atin ni Jesus (Jn. 3:14-21). &amp;quot;At kung paanong itinaas ni Moises ang ahas doon sa ilang, gayon din naman, kailangang itaas ang Anak ng Tao, upang ang sinumang sumasampalataya sa kanya ay magkaroon ng buhay na walang hanggan. Gayon na lamang ang pag-ibig ng Diyos sa sanlibutan, kaya ibinigay niya ang kanyang bugtong na Anak, upang ang sumampalataya sa kanya ay hindi mapahamak, kundi magkaroon ng buhay na walang hanggan. Sapagkat sinugo ng Diyos ang kanyang Anak, hindi upang hatulang maparusahan ang sanlibutan, kundi upang iligtas ito sa pamamagitan niya. &amp;quot;Hindi hinahatulang maparusahan ang nananampalataya sa bugtong na Anak ng Diyos; ngunit hinahatulan nang maparusahan ang hindi nananampalataya sa kanya. Hinahatulan sila sapagkat naparito sa sanlibutan ang ilaw, ngunit inibig pa ng mga tao ang dilim kaysa liwanag, sapagkat masama ang kanilang mga gawa. Ang gumagawa ng masama ay ayaw sa ilaw, at hindi lumalapit dito upang hindi mahayag ang kanyang mga gawa. Ngunit ang namumuhay sa katotohanan ay lumalapit sa ilaw; sa gayon, nahahayag na ang kanyang mga ginagaway pagsunod sa Diyos.&amp;quot; Ang ekspresyong &amp;quot;itinaas siya&amp;quot; ay may ganitong kahulugan: Sa kanyang pagkakatawang-tao, si Jesus ay naparito sa lupa. Ang pagtataas sa kanya ay may tatlong aksyon. Una, ang pagtaas sa kanya sa krus; pangalawa, ang pagkabuhay niyang mag-uli o pagbangon sa kanya mula sa kamatayan; pangatlo, ang pag-akyat niya sa langit. Upang makibahagi sa ganitong mapagligtas na gawain ni Jesus, kailangan maniwala o manalig ang tao kay Jesus. Ang maniwala kay Jesus sa buhay na ito ngayon ay nakapagbibigay-buhay na sa atin. Ang buhay na ito ay walang-hanggan. Hindi nangangahulugan na ang buhay ay di-na magwawakas. Nangangahulugan lamang na ang binibigyang-diin dito ay: Na ang buhay na ito ay may mga katangian. At ang mga ito ay: Puno ng pagmamahal, hindi na mabubulok, puno ito ng kapayapaan. Ang uri ng buhay na ito ay nagsisimula dito at ngayon na.</body>
<link>http://www.philstar.com/Article.aspx?articleId=200889&amp;publicationSubCategoryId=94</link>
</article>
<article>
<title>EDITORYAL  Sumunod muna bago umangal!</title>
<author></author>
<date>
<month>March</month>
<day>31</day>
<year>2003</year>
</date>
<body>WALANG pinipili ang Severe Acute Respiratory Syndrome (SARS). Ngayong kumpirmado na isang Pinay domestic helper sa Hong Kong na ang namatay, ang pag-iingat sa misteryosong sakit na ito ay sadyang nararapat. Hindi na ito biro at hindi dapat ipagwalambahala. Bukod sa namatay na DH na nakilalang si Adela Dalingay, may lima pang Pinay nurses sa Singapore ang sinasabing tinamaan na rin ng sakit. Unang napabalita ang pagkamatay ng isang Vietnamese noong nakaraang linggo at kasunod ay ang nakagigimbal na pagkamatay ni Dalingay. Walang gustong mag-embalsamo kay Dalingay dahil sa takot na mahawahan ng sakit. Madaling kumalat ang sakit sapagkat humahalo sa hangin. Humatsing lamang ang infected person, tiyak na lilipat na ito sa kapwa. Ang mga bata sa Hong Kong ay pinagsusuot na ng mask para hindi mahawa. Ilang school na rin ang isinara roon. Sa kabila na marami na ang nababahala sa pagkalat ng sakit at kailangan na ang pag-iingat, kakatwa naman na tutol si House Speaker Jose de Venecia, sa balak ng Department of Health (DOH) na i-quarantine ang mga nag-travel galing sa Hong Kong lalo na ang galing sa Shanghai, China. Malaking kalokohan ayon kay De Venecia ang balak ng DOH na pitong araw na manatili sa kanilang tahanan ang mga nanggaling sa China, Vietnam, Hong Kong, Singapore at Canada para hindi kumalat ang sakit. Sinabi ni De Venecia na ang ilang minutong check-up ng health authorities ay sapat na. Hindi raw dapat maging alarmist. Sinabi pa ni De Venecia na kapag ipinatupad ang kautusan ng DOH, libu-libong foreigners mula sa mga nabanggit na bansa ang sasailalim sa confinement. Idinagdag pa ng Speaker na ang pamahalaan ay walang kakayahan para ipatupad ang nasabing kautusan. Si De Venecia na kasama ang may 10 mambabatas at iba pang Phililippine officials ay nasa Shanghai para sa inagurasyon ng una at pinakamalaking trade fair doon. Bakit hindi muna sumunod saka umangal? Ang kautusan ng DOH ay para sa ikabubuti at hindi para sa ikasasama. Kung ang DOH ay magpapatulug-tulog sa ganitong sitwasyon na parami nang parami na ang nabibiktima ng killer pneumonia, baka sila ang sisihin ng mga kapita-pitagang mambabatas. Sa ganitong katinding sitwasyon na ang buhay ng mamamayang Pilipino ang nakasalalay, dapat magpakita ng pagmamalasakit ang mga mambabatas at sila ang unang dapat sumunod sa kautusan at hindi dapat sumuway. Hindi masasabing kalokohan ang layunin ng DOH.</body>
<link>http://www.philstar.com/Article.aspx?articleId=200988&amp;publicationSubCategoryId=94</link>
</article>
<article>
<title>SARS bio-war ni Saddam?</title>
<author>AKSYON NGAYON ni Al G. Pedroche</author>
<date>
<month>March</month>
<day>31</day>
<year>2003</year>
</date>
<body>HAKA-HAKA ng ilan na bahagi ng bio-chemical warfare ng Iraq ang lumalaganap na Severe Acute Respiratory Syndrome (SARS). Posible raw itong sigwada na ng bio-chemical warfare ni Saddam Hussein. Kakatwa kasi na bigla na lamang sumulpot ito halos kasabay nang pagsiklab ng digmaan sa Iraq. Kung tutuusin, masuwerte tayong mga Pinoy dahil wala pang kumpirmadong kaso nito sa bansa. Sa Amerika at Canada na kapwa maunlad na bansa ay mayroon na nito. Kung may mga Pilipino man na dinapuan o namatay na sa karamdamang ito, itoy sa labas ng Pilipinas. Sa Singapore at Hongkong na di hamak na mas maunlad sa atin ay laganap ang sakit na ito na nagmula umano sa Guandong, China. Libo-libo nang tao ang kinapitan ng sakit at marami na ang namatay. &amp;quot;Outbreak&amp;quot; na ang tawag dito na katumbas ng epidemya. Pati nga mga Senador at ibang opisyal ng bansa ay nagkansela na ng kanilang foreign trips. Takot na sumakay ng eroplano sa pangambang baka silay kapitan ng sakit na ito. Tuloy, kapag nakaramdam tayo ng sintomas na para tayong sisipunin, kinakabahan na tayo na baka tayoy mayroon nang SARS na tinatawag ding killer pneumonia o killer flu. Ito nga kayay patraydor na atake ni Presidente Saddam Hussein? Ilang taon na ang nakararaan, mayroon ding kakatwang sakit na kumalat sa Asia na kung tawagin ay birds flu dahil nagmula raw sa mga manok na naka-apekto sa tao. Marami ring namatay ngunit sa awa ng Diyos, hindi naman ito nakaabot sa Pilipinas. Ngunit napraning din tayo dahil naghigpit ang pamahalaan sa pag-aangkat ng mga poultry products mula sa ibang bansa. Salamat sa Diyos at matatag ang resistensya nating mga Pinoy sa kung ano-anong sakit. Ano kaya ang sikreto natin? Marahil, ito ay ang marumi nating paligid dulot ng mga di nahahakot na basura na nagbibigay sa atin ng immunity. NGEK!</body>
<link>http://www.philstar.com/Article.aspx?articleId=200998&amp;publicationSubCategoryId=94</link>
</article>
</data>