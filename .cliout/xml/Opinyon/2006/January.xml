<?xml version="1.0" encoding="ISO-8859-1" ?>
<data>
<article>
<title>EDITORYAL  Pag-asa ang hatid ng Bagong Taon</title>
<author></author>
<date>
<month>January</month>
<day>01</day>
<year>2006</year>
</date>
<body>KALIMUTAN ang ibibigay na bigat ng expanded-value added tax (EVAT) ngayong taong ito. Kalimutan ang maruming pulitika na nagpapasadlak sa bansa sa dusa. Kalimutan ang problemang dulot ng pagbaha, kagaya ng nangyari sa Calapan City, Naujan, Baco sa Oriental Mindoro. Kalimutan ang balak na huwag magdaos ng election sa susunod na taon. Kalimutan ang mga nangyaring trahedya dulot ng mga masasamang-loob at terorista. Ang lahat ay nangyari na at sa kabila niyan ay may pag-asa pa. Sa likod ng maitim na ulap ay naroon ang nagniningning na sikat ng araw. Pag-asa ang hatid ng Bagong Taon. Marami ang umaasa na magkakaroon ng pagbabago sa buhay sa pagpasok ng Bagong Taon. Noong 2000, 83 percent ng mga Pinoy ang umasang magkakaroon ng pagbabago sa kanilang buhay. Ito ay batay sa survey ng Social Weather Stations (SWS). Noong 2001, tumaas sa 93 percent ang nagkaroon malaking pag-asa. Nadagdagan ng isang porsiyento noong 2002, 94 percent at noong 2003 ay bumaba naman sa 92 percent. Kakatwa namang bumaba ito sa 81 percent noong 2004 at ngayong 2005 ay umangat naman ng apat na porsiyento, naging 85 percent na ang umaasang magkakaroon ng pagbabago ang buhay nila sa 2006. Bumaba man o tumaas ang pag-asang hatid ng Bagong Taon, iisa pa rin ang suma ng lahat: May pag-asa. Hindi nawawala ang pag-asa na magkakaroon ng pagbabago sa buhay. Iyan ang pinakamahalaga ang magkaroon ng pag-asa at maging positibo sa pagharap sa buhay. Naging mataas ang pag-asang magkakaroon ng magandang buhay noong 2001 na naupo sa kapangyarihan si President Arroyo. Naniniwala marahil ang lahat na kung bago ang Presidente, malaki ang tsansang mabago ang buhay. Pero hindi man nagkaroon ng magandang resulta ang pamumuhay ng mga Pinoy noong 2001 tumaas namang muli ang pangangarap at pag-asa noong 2003. Ngayong 2006, 85 percent ang umaasang mababago ang kanilang buhay. Mas mataas ang kanilang expectations kaysa noong 2004 na bumaba sa 81 percent. Haharapin ng mga Pinoy ang 2006 na may pag-asa at binabalewala ang takot. Marami rin ang nangangako na sa pagpasok ng 2006 sila ay mas magiging &amp;quot;kakaiba at kapaki-pakinabang na tao&amp;quot; at &amp;quot;magtatrabaho nang husto&amp;quot; samantalang ang iba ay umaasang &amp;quot;makakakita na ng pagkakakitaan o trabaho&amp;quot;. Malaki ang pag-asa ng mga Pinoy sa kabila ng krisis na dinaranas. Iyan ang wala sa ibang lahi. Masaganang Bagong Taon sa Lahat!</body>
<link>http://www.philstar.com/Article.aspx?articleId=314609&amp;publicationSubCategoryId=94</link>
</article>
<article>
<title>Purihin si Gen. Querol sa sandamukal na accomplishment</title>
<author>BANAT NI BATUIGAS Ni Bening Batuigas</author>
<date>
<month>January</month>
<day>01</day>
<year>2006</year>
</date>
<body>ISANG maalab na pagbati ng Manigong Bagong Taon sa inyo mga suki? Sa pagpasok ng Bagong Taon, nais kong purihin ang kapulisan sa pamumuno ni NCRPO chief Dir. Vidal Querol bunga sa sangdamukal nilang accomplishment para maging mapayapa ang Metro Manila noong nagdaang taon. Sa ilalim ng liderato ni Querol, matiwasay ang Kamaynilaan at masasabi kong napawi ang pangamba ng sambayanan ukol sa threat ng mga kriminal at terorismo, di ba mga suki? Banggitin ko na ang SONA ni President Arroyo, ang All Saints Day celebration, ang Christmas Day at New Years celebrations at nakita ang kapulisan sa kalye na handang magserbisyo sa publiko. Isama ko na diyan ang SEA games at PARA games at matiwasay itong na-secure ng NCRPO na walang nangyaring kaguluhan, maliban sa ilang minor incidents lamang. Kung ang Palasyo at si PNP chief Dir. Gen. Arturo Lomibao ay nakangiti sa ngayon, yan ay dahil sa accomplishments ni Querol. Maaaring masabi ko na nakalimutan ni Querol ang problemang dulot ng mga video karera ng mga pulis na sina Jerry Peralta at Romy Malang ng QCPD, at mga kaalyado nila na sina Renel Bernardo, Eric Francisco, Lito Mison, Benny Ang, Mel Espinosa at Malang brothers subalit noon yon dahil masyadong busy sila sa pagpangalaga ng katahimikan ng Kamaynilaan. Kaya sa pagpasok ng taon, titiyakin ko mga suki, maaaring bilang na ang mga araw ng mga pulis-QCPD na sina Jerry Peralta at Romy Malang, at mga kasamahan nilang sina Renel Bernardo, Eric Francisco, Lito Mison, Benny Ang, Mel Espinosa at Malang brothers. Isama ko na ang pulis-SPD na si SPO1 Paeng Lipata na may makina sa Muntinlupa City, sina Oye Santos at Len Oreta sa Malabon, at Oye Santos uli at Ronald Viscarra sa kaharian ni Para&amp;ntilde;aque City Mayor Jun Bernabe. He-he-he! Ang daming hahabulin ni Querol sa taon na ito, no mga suki? Siyempre, tama rin ang ginawa ni Lomibao na papurihan ang elemento ng Manila Police District (MPD) bunga sa magandang ipinakita nila sa kanilang trabaho lalo na sa pag-secure nga ng SEA Games. Nilibot kasi ni Lomibao ang limang distrito ng pulisya nitong nakaraang araw at pinapurihan sila sa kanilang serbisyo publiko. Kung itong accomplishments ng NCRPO sa pamumuno ni Querol kasi ang gagawing basehan, tiyak umangat na ang acceptance rating ng PNP natin sa publiko, di ba mga suki? Ang kasama sa pinarangalan ni Lomibao ay sina Sr. Supt. Danilo Abarsoza, ang deputy chief for operations ng MPD at si Supt. Marcelino Pedrozo, ang Station 9 commander bunga sa matagumpay na SEA games. Kaya ang mga taga-MPD ay taas-noo sa ngayon hindi dahil sa papuri ni Lomibao kundi maging ng ibat ibang sector ng sociedad natin. At tulad ni Querol, kaya hindi masupil-supil ng taga-MPD ang naglilipanang saklaan ni Louis Ponga Jr., ng Malabon sa sakop ng Station 1 at Station 2 dahil abala sila sa SEA games. Dapat tuklasin ni Abarsoza kung saan napupunta ang ipinagyayabang ni Ponga Jr. na P135,000 na lingguhang intelihensiya nya sa matataas na opisyales ng MPD. Pinuri rin ni Lomibao itong sina Chief Supts. Nicasio Radovan ng QCPD, Oscar Valenzuela ng SPD, Raul Gonzales ng NPD at Wilfredo Garcia ng SPD. Lahat sila maganda ang ginawang trabaho noong nakaraang taon na dapat duplikahin nila sa taong ito. Kaya makakatulog na nang mahimbing sa ngayon ang sambayanan dahil sa dedikadong trabaho nina Abarsoza, Radovan, Valenzuela, Gonzales at Garcia. Abangan!</body>
<link>http://www.philstar.com/Article.aspx?articleId=314617&amp;publicationSubCategoryId=94</link>
</article>
<article>
<title>Nasamsam na lote</title>
<author>IKAW AT ANG BATAS Ni Atty. Jose C. Sison</author>
<date>
<month>January</month>
<day>01</day>
<year>2006</year>
</date>
<body>NANG umutang si Dolly sa mag-asawang Garcia, isinangla niya rito ang kanyang lote (TCT No. 25659). Nang hindi mabayaran ni Dolly ang utang, sinamsam ng mag-asawang Garcia ang lote at nanalong pinakamataas na bidder sa isang foreclosure sale. Pagkatapos ay inisyu na sa mag-asawa ang certificate of sale. Kinuwestiyon ni Dolly ang pagsamsam sa kanyang lote kaya naghain siya ng reklamo sa Regional Trial Court (RTC) para maipawalang-bisa ang certificate of sale at maipatupad ang temporary restraining order at writ of preliminary injunction. Iginawad naman ng RTC ang injunction subalit ipinawalang - bisa ito ng Court of Appeals (CA) at ng Supreme Court ( SC). Samantala, ang pagmamay-ari ni Dolly sa lote ay nailipat na sa pangalan ng mag-asawang Garcia dahil hindi ito natubos ni Dolly sa loob ng isang taon. Kaya, hiniling ng mag-asawang Garcia sa RTC ang writ of possession ng lote. Subalit hindi ito ibinigay ng RTC dahil kahit na raw napawalang-bisa ang writ of injunction, hindi ito nangangahulugang maiisyu na ang writ of possession pabor sa mag-asawa dahil dinidinig pa rin ang kaso sa pagpapawalang-bisa ng Certificate of Sale. Pinayagan lamang daw ng RTC ang Sheriff na mag-isyu ng final deed at confirmation of sale pabor sa kanila upang mailipat na sa kanilang pangalan ang pagmamay-ari o titulo ng nasabing lote. Tama ba ang RTC? MALI. Hindi maaaring hadlangan ang pag-iisyu ng writ of posession dahil sa nakabinbing pagdinig ng kaso sa pagpapawalang-bisa ng Certificate of Sale. Walang kapangyarihan ang RTC na tanggihan ang mosyon para maiisyu ang writ of possession. Hindi na kasi kinakailangang pang suriin ng hukom ang bisa ng pagsangla o ang naging proseso ng pagsamsam ng nasabing lote. Sa katunayan, kapag ang titulo ay inilipat na sa mga nakabili sa dahilang hindi ito natubos ng may-ari, ang writ of possession ay isa nang karapatan. Ang pag-isyu nito sa nakabili sa isang extrajudicial foreclosure ay bahagi na lamang ng tungkulin ng hukuman at hindi na nangangailangan ng paghuhusga o pagpapasiya nito. Anumang pagtutol sa bisa ng pagsasangla o pagsamsam ay hindi maaaring basehan sa pagtanggi sa pag-iisyu ng writ of possession. Bukod dito, bago pa man mailipat ang titulo sa pangalan ng nakabili, maari nang maisyu ang writ of possession kapag nakapaghain na ng mosyon o petisyon at naaprubahan na ang kinakailangang garantiya rito. Ang mosyon o petisyon ay dapat igawad ng korte at hindi na kailangang litisin pa. At upang hindi maapi ang nakabili, dapat luwagan din ang pagpapatupad ng teknikal na alituntunin sa pagbabayad sa legal fees (Idolor vs. Court of Appeals et. al. G.R. 161028, January 31, 2005).</body>
<link>http://www.philstar.com/Article.aspx?articleId=314633&amp;publicationSubCategoryId=94</link>
</article>
<article>
<title>Bagong Taon bagong kapalaran</title>
<author>PILANTIK Ni Dadong Matinik</author>
<date>
<month>January</month>
<day>01</day>
<year>2006</year>
</date>
<body>Bagong Taon ngayon - bagong kapalaran - Sa ganitong paniwala tayoy nananangan; Kaya ang pag-asa nitong sambayanan Laging nasa puso kahit noon pa man! Ang pag-asang itoy siyang bumubuhay Sa maraming bigot kawawa ang buhay; Itoy pag-asa ring hindi nawawalay Sa sagad sa dusat ang diway lupaypay! Katulad ng ngayoy ating nadarama Saanman itudla ang ilaw ng mata; Ang mga pulubiy lalo pang salanta Pagkat ang mayamay ayaw kumalinga! Marami ring bigong mga negosyante Hangad na progresoy naiwan sa tabi; Kahit anong gawin sa pagdidiskarte Waldas ang puhunan - nababankarote! At lalong maraming mga pulitiko Hindi rin makamit hangad na asenso; Siya ay matapat maglingkod sa tao Pero itong bansay di rin nagbabago! Sa mga tahanan ang ama at ina Nagsisikap namay sawi ring talaga; Sa araw at gabi pati sa umaga Silay walang tigil di sapat ang kita! Kaya nga maraming tuwing Bagong Taon Pawang umaasang sasagana ngayon; Ang masamang swerte na sinapit noon Ngayoy gaganda na at silay susulong! Kayat Bagong Taon ay isang simbulo Di dapat mawala pag-asa ng tao; Kung walang pag-asa mabubuhay tayo Na walang ginhawang hangarin sa mundo!</body>
<link>http://www.philstar.com/Article.aspx?articleId=314634&amp;publicationSubCategoryId=94</link>
</article>
<article>
<title>More high skilled overseas workers</title>
<author>AMBAS BRIEFS Ni Roy &amp;quot;Amba&amp;quot; Se&amp;ntilde;eres</author>
<date>
<month>January</month>
<day>01</day>
<year>2006</year>
</date>
<body>THE good news is that the peso has hit 53.03 to the dollar. The bad news is that this temporary upsurge is largely due to the seasonal increase in the inward remittances of our OFWs, meaning that this positive development is probably temporary only. The worst part of this bad news is that our economy is now apparently mostly dependent on the incomes from our OFWs only, meaning that the contribution of this sector is not well balanced with our other income sources, such as export earnings and customs revenues. Sa madaling sabi, masyado na yatang umaasa ang ating economy sa pawis at dugo ng mga OFW, samantalang noon ay isa lamang silang equal contributor sa overall income ng bansa, at hindi naman originally ganoon kabigat ang ating expectation sa kanila. Sa totoo lang, ang pagpunta ng mga OFW sa abroad ay isa lamang paraan na ma-export natin ang ating productivity. Mayroon pa namang ibang paraan, katulad ng pag-export ng mga produktong gawa ng Pilipino labor, at ang pag-export ng mga services galing dito sa atin, na kung saan ang mga workers natin ay nandidito lang at hindi na kailangang lumabas ng bansa. Isang example niyan ang call center industry, na malakas ding kumita ng mga dollars ngayon. Sa Singapore, hindi naman pinipigilan ng kanilang gobyerno ang pag-abroad ng kanilang mga citizens, ngunit mas gusto ng kanilang gobyerno na ang lumabas sa kanilang bansa ay ang mga highly skilled professionals na mas malaki ang kita at hindi masyadong vulnerable sa illegal practices. Hindi ko sinasabing dapat pag-bawalan ng ating gobyerno ang pag-labas ng ating mga lower skilled workers katulad ng mga DH, ngunit mas maganda seguro na magkaroon ng programa ang ating gobyerno na sa future, maging mas marami ang lalabas na skilled workers or professionals, compared sa mga low paying jobs. Marami sa ating mga low skilled OFWs ay lugi sa kanilang kinikita, at halos kulang pa ang kanilang income sa pambayad nila sa nga recruiter. * * * Tune in to &amp;quot;HELLO SA IYO PILIPINO&amp;quot; on DZAR AM radio 1026 KHZ Mon to Fri 7 to 8 PM. Join the OFW Family Club. Visit www.ofwfamilyclub.com Text AMBA at 09224143582, call 5267522 or 5267515 or email him at royseneres@yahoo.com</body>
<link>http://www.philstar.com/Article.aspx?articleId=314637&amp;publicationSubCategoryId=94</link>
</article>
<article>
<title>Migration solusyon sa lumalaking populasyon</title>
<author>AKSYON NGAYON Ni AL G. Pedroche</author>
<date>
<month>January</month>
<day>02</day>
<year>2006</year>
</date>
<body>NAKAKABAHALA ang mabilis na paglobo ng populasyon. Ayon sa Commission on Population (PopCom) inaasahang sa taong ito ay aabot sa 85.7 ang bilang ng mga Pilipino. Problema ito lalu pat hindi masyadong maganda ang performance ng ekonomiya, Darami ang sakit ng ulo ng gobyerno. Lalung sasahol ang karalitaan. Ngayon pa lang ay hindi na matugunan ng gobyerno ang pangangailangan nang marami sa edukasyon, kalingang medikal, pabahay, trabaho at iba pa. Ano pa kaya kung dumoble pa o maging triple ang dami ng mga tao sa malapit na hinaharap? Sa kabila nito, marami ang sumasalungat sa mga programang naglalayong pabagalin ang paglago ng populasyon. Nangunguna na rito ang simbahan. Masyadong sinusunod ang tagubilin sa Bibliya na &amp;quot;humayo kayot magparami.&amp;quot; Di yata naoobserbahang hindi lang tayo marami kundi napakarami na. Tingin koy nakasunod na tayo sa tagubilin ng Diyos nang sobra-sobra. Kung pumapalya ang programa sa population control marahil ay hikayatin na lang ang migration o pandarayuhan sa ibang bansa ng mga Pilipino. Iyan na nga ang nangyayari ngayon. Di nga bat ang mga overseas Filipino workers (OFW) ay itinuturing na &amp;quot;bagong bayani&amp;quot; dahil sa naiaambag nilang dolyares sa ekonomiya ng bansa? Kung magkagayon, eh di pasiglahin pa ang paghikayat sa mga tao na mag-migrate. Katunayan, kung tatanungin mo ang bawat Pinoy, tiyak ko na marami sa kanila ang nangangarap makapag-abroad sa hirap ng buhay sa ngayon. Yung ginhawang hindi nila malasap sa Pilipinas ay handa nilang hanapin sa ibang bansa tulad ng United States of America, Canada, Europa at iba pa. Kung tutuusin, malaki ang demand sa mga manggagawsang Pilipino dahil sa kanilang husay sa ibat ibang gawain. Maglunsad na lang ang gobyerno ng programa para lalu pang linangin ang likas na husay na ito at suportahan ang lahat ng may intensyong magtrabaho sa ibayong dagat. In that case, makikinabang lalo ang bansa sa mga ipapasok nilang dollar remittances.</body>
<link>http://www.philstar.com/Article.aspx?articleId=314748&amp;publicationSubCategoryId=94</link>
</article>
<article>
<title>Bagong Taon panibagong hamon sa grupo ng BITAG!</title>
<author>BAHALA SI TULFO Ni Ben Tulfo</author>
<date>
<month>January</month>
<day>02</day>
<year>2006</year>
</date>
<body>UMAASA ang kolum na to, maging masaya ang pag-pasok ng bagong taon na ito ng 2006, sa ating lahat. Para sa aming grupo, simula na naman ito ng panibagong taon ng aksiyon at pagtugon sa inyong mga sumbong at reklamo. Umasa kayo, sa taong ito ng 2006 higit na paiigtingin ng grupo ng BITAG investigative team ang aming mga operasyon laban sa pagtugis ng ibat ibang sindikato, maliit man o malaki. Higit na pag-iibayuhin ang walang takot na pagbubunyag sa mga kabulukan at anomalya sa lipunan. Tutugunan ang bawat ipaaabot na sumbong at mga reklamo laban sa tiwaling opisyal ng gobyerno o maging ng isang indibiduwal. At sa panuntunan ng BITAG, hindi namin kinukuwento kung di namin naidu-dokumento, kaya higit na malaliman ang bawat imbestigasyon sa mga reklamong inilalapit, gamit ang aming &amp;quot;surveillance gadgets.&amp;quot; Kaya sa mga taong patuloy na gumagawa ng kabuktutan at panlalamang, sige, ipagpatuloy ninyo! Nandito ang BITAG, ang &amp;quot;no-nonsense reality investigative TV&amp;quot;, patuloy na tutugis sa inyo! * * * ISANG reklamo ang bibigyan ng espasyo sa kolum na ito. Ito ay mula sa ipinadalang &amp;quot;e-mail&amp;quot; ng isang residente ng Ta&amp;ntilde;ong, Malabon City. Bagamat isang napaka-simple lamang ng kanyang problema, ngunit layunin namin ipaalam ito sa lahat upang maiwas kayo sa ganitong raket at modus. Narito ang kanyang reklamo, &amp;quot;magandang araw, Sir Ben Tulfo. Ako po ay nag-e-mail upang mabigyan ng babala ang iba nating kababayan laban sa mga manloloko diyan sa basement ng Ever Gotesco Grand Central. Nagpa-swap or trade-in po ako ng cellphone na Nokia 2100. Ang halaga daw po nun ay P2,000. Ipinadagdagan sa akin ng P1,000 upang mapalitan daw ito ng mas mataas na modelo. Ang unit na ibinigay sa akin itong &amp;quot;Sony Ericsson T290i.&amp;quot; Tinanggap ko bilang pangregalo sa aking pamangkin. Ang problema, pagdating ko sa bahay natuklasan kong di na magamit ang nabili kong cellphone. Gusto ko pong ibalik sa pinagbilhan ko ngunit ayaw na po nilang tanggapin.&amp;quot;</body>
<link>http://www.philstar.com/Article.aspx?articleId=314752&amp;publicationSubCategoryId=94</link>
</article>
<article>
<title>Hinaharap sa 2006</title>
<author>SAPOL Ni Jarius Bondoc</author>
<date>
<month>January</month>
<day>02</day>
<year>2006</year>
</date>
<body>ANO ang binabadya ng 2006? Hindi na kailangang bumasa ng baraha o bolang kristal o ng feng shui para malaman ang hinaharap. Bagamat ang Year of the Red Fire Dog ay nagsasaad ng katahimikan, asahan nating gulo ang sasapitin ng bansa sa unang sigwa ng taon. Nagwakas ang 2005 sa political stalemate. Winasak ng Oposisyon ang kredibilidad ni Presidente Gloria Arroyo. Dahil sa &amp;quot;Hello Garci&amp;quot; CDs, 80% ng Pilipino ay naniniwala na nandaya siya sa 2004 eleksiyon, at 60% ang nagsasabing dapat siyang magbitiw. Dahil sa iba pang paratang, may suspetsang sangkot ang unang pamilya sa jueteng at fertilizer scam. Ganunpaman, nasa puwesto pa rin si GMA. At lumalakas pa ang kapit. Sa kasabihang Tsino, &amp;quot;ang hindi papatay sa iyo ay magpapasigla sa iyo.&amp;quot; At dahil sa stalemate, talo ang Oposisyon nung 2005. Sa boxing man o sa chess, kapag tabla ang laro, nananatili ang korona sa kampeon dahil hindi nagpakita ng gilas ang humamon. Sa kasabihang Tagalog, tabla-talo. At dahil gigil pa rin ang natalong Oposisyon, itutuloy nila ang laban sa 2006. Asahang bubuhayin ang mga lumang paratang: Ang Northrail at Presidents Bridges Program. Pero dahil hindi nila idudulog ang mga kaso sa korte, kundi sa media lang, matatalo na naman ang Oposisyon. Siraan pa nila lalo ang imahe ni GMA, hanggang dun na lang sila. Magkakatotoo ang Chinese horoscope na ang Year of the Dog ay pabor sa mga isinilang sa Year of the Pig  tulad ni GMA. Magsasawa na ang madla sa ngawngaw ng Oposisyon. Mababatid na ganid lang sila sa poder kaya binabatikos si GMA sa media imbis na ihabla ang mga umanoy kasangkot sa katiwalian (immune sa habla ang Presidente). Ipapasya ng taumbayan na maghanap-buhay at magnegosyo na lang imbis na magpadala sa miyat-miyang pakulo ng Oposisyon na agawin ang kapangyarihan. Nakakagulo sa buhay ng karaniwang tao ang away-pulitika. Pero maari rin ito dedmahin, ika nga. Kahit sino man ang nasa Administrasyon o sa Oposisyon, maari isulong ang kapakanan ng isat-isa. Basta bantayan lang ang mga politico dahil malikot ang kamay ng magkabilang panig. Yan ang tandaan sa 2006: Babangon tayo miski manggulo ang elitista.</body>
<link>http://www.philstar.com/Article.aspx?articleId=314760&amp;publicationSubCategoryId=94</link>
</article>
<article>
<title>Walang naniwala kay Lt. Gen. Adan</title>
<author>SAPOL Ni Jarius Bondoc</author>
<date>
<month>January</month>
<day>03</day>
<year>2006</year>
</date>
<body>TOTOO ba ang binunyag ni Southern Command chief Lt. Gen. Edilberto Adan na nagre-recruit at retraining na naman ang Moro Islamic Liberation Front miski may peace talks? Magkaka-giyera na naman ba sa Mindanao? Affidavits mismo ng MILF recruits ang batayan ni Adan, bukod sa mga pirmadong ulat ng Muslim local officials. Hindi niya ito pinasilip sa reporters, pero kapani-paniwala. Tatlong beses na nag-armas ang MILF sa gitna ng peace talks mula Enero 1997. At ilang beses nang nag-raid ang MILF lost commands sa mga baryong Kristiyano sa Gitna at Kanlurang Mindanao, na hindi makontrol ng central command. Pero walang naniwala kay Adan. Ang reaksiyon mula Malaca&amp;ntilde;ang at defense department, pambara sa kanya. Sa magkahiwalay na panayam, umismid sina Executive Sec. Ed Ermita, presidential adviser on Mindanao Jess Dureza, at government chief negotiator Yoyong Afable na kailangan pang beripikahin ang babala ng heneral. Mas matindi ang banat ni Defense Undersecretary Ramon Santos: Walang ebidensiya ng ulat ng recruitment, at dapat kumunsulta muna si Adan sa peace panel bago bumanat sa MILF. Galit din kay Adan ang local officials at negosyante sa Mindanao. Tinuro ng mayors ang bukas na highways na datiy may MILF checkpoints para mangikil. Nangamba ang mga negosyante na baka ituring na namang war zone ang Mindanao habang naghahanda sila para sa ASEAN Tourism Forum sa Enero 13-19. Tila paniwala silang lahat sa MILF. Sabi kasi ni Sammy al-Mansur Gambar, hepe ng MILF-Bangsamoro Islamic Armed Forces, abala lang sila sa pakikipag-basketball sa mga sundalo tuwing piyesta. Dagdag naman ni MILF spokesman Eid Kabalu, nagpapa-pansin lang si Adan dahil magre-retire na sa Enero 11. Ang masaklap ditoy kung magdilang-anghel si Adan. Kasi, sa totoo lang, nakakapanghinala ang kilos ng MILF. Pinatatagal ang peace talks na binuksan nung 1997 pa. Tila may hinihintay na pagdaong ng armas. Akala kasi nila natatalo na ang pandaigdigang giyera kontra terorismo.</body>
<link>http://www.philstar.com/Article.aspx?articleId=314947&amp;publicationSubCategoryId=94</link>
</article>
<article>
<title>Safety deposit box ng hotel</title>
<author>IKAW AT ANG BATAS Ni Atty. Jose C. Sison</author>
<date>
<month>January</month>
<day>03</day>
<year>2006</year>
</date>
<body>MADALAS bumisita ang Australian na si Mac sa Pilipinas. Sa isang trip niya ay nakilala at nakapalagayang-loob niya si Malou, isang Pinay. Sa paghihikayat ni Malou, sa Tropicana Hotel nag-checked in si Mac noong October 1987. Umarkila rin si Mac ng safety deposit box (SDB) kung saan inilagay niya ang US $15,000.00, Australian $10,000.00, credit cards, passport, bankbooks at checkbooks. Ayon sa kasunduan, ang SDB ay maaari lamang mabuksan ng dalawang susi: Ang isa ay hahawakan ni Mac samantalang ang master key ay mananatili sa namamahala ng Hotel. Nang minsang naisin ni Mac na pumunta sa Hong Kong noong December 12, 1987, kinuha niya sa SDB ang mga sobreng naglalaman ng US$15,000.00, Australian $10,000.00, credit cards at passport. Subalit sa HK na lamang niya nadiskubre na US$3,000 na lamang ang laman ng sobre mula sa laman nitong US$15,000. Ipinagwalang-bahala ito ni Mac. Subalit di kalaunan ay nawala na rin ang US$5,000 at ilang alahas niya. Nang bumalik si Mac sa Pilipinas, muli siyang nag-checked in sa Tropicana Hotel. Inilagay niya sa kanyang SDB ang mga sobreng naglalaman ng US$15,000.00, AU$10,000 at ilang dokumento. Ngunit makalipas ang dalawang linggo nang muling buksan ni Mac ang SDB, natuklasan niyang nawawala na ang kanyang US$2,000 at AU$4,000. Kaya, agad niyang hinarap si Lito, manager ng Hotel at si Lita, ang may hawak ng master key, upang alamin ang totoong nangyari. Dito inamin nina Lito at Lita na ang kasintahan ni Mac na si Malou ang nagbukas ng nasabing SDB nang umagang yun kung saan nakuha nito ang susi habang si Mac ay natutulog. Inamin ito ni Malou subalit iginiit niyang tinulungan siya ni Lita na makuha ang pera at mga alahas. Pumirma naman daw siya ng promissory note upang maibalik ang mga kinuhang pera at alahas. Gayunpaman, gusto ni Mac na hotel ang managot sa nangyari. Tumanggi si Lito sa pananagutan dahil pumirma raw si Mac sa isang kasunduan kung saan tahasang pinalaya ni Mac ang hotel sa anumang pananagutan sa mawawalang deposito sa SDB o ang paggamit ng susi ng ibang tao. Tama ba ang hotel? MALI. Taliwas ang kasunduang ito sa sinasabi ng Kodigo Sibil. Hindi dapat kilalanin ang kasunduang magpapalaya sa hotel keeper sa anumang pananagutan sa pagkawala ng mga bagay ng mga hotel guests. Ang mga bagay na dala ng guests ay dapat na ingatan ng hotel lalo na ang mga naka-deposito sa safety deposit box nito. May obligasyon ang hotel sa publiko di lamang sa proteksyon ng mga guest nito kundi pati na rin sa mga kagamitan nito. Ang kambal na proteksyong ito ang tunay na diwa ng negosyo ng mga hotel kaya hindi ito maaaring baguhin ng mga nakahandang kasunduang nakasulat na kung saan pipirma na lamang ang mga guest tulad ng nangyari kay Mac (YHT Realty et.al. vs. CA G.R. 126780, February 17, 2005 451 SCRA 638).</body>
<link>http://www.philstar.com/Article.aspx?articleId=314950&amp;publicationSubCategoryId=94</link>
</article>
<article>
<title>Bagong Pinoy sa 2006</title>
<author>HALA BIRA! Ni Danny Macabuhay</author>
<date>
<month>January</month>
<day>03</day>
<year>2006</year>
</date>
<body>KAHIT maraming problema ang 2005, nakaraos din ang Pilipinas. Nasadlak sa hirap ang mga Pinoys dahil sa kagagawan ng mga bulok na opisyal ng pamahalaan. Sa halip na ang taumbayan unahing atupagin, ang kanilang sarili muna ang inuuna. Ngayong 2006 nararamdaman kong katulad din ito ng 2005. Mananaig na naman ang paghihirap na matagal nang nararanasan ng nakararaming Pinoy. Ganito nang ganito ang nangyayari sa mga Pinoy na nawawalan na ng pag-asa na magbabago pa ang kanilang buhay. Ginagamit lamang ng mga pulitiko ang taumbayan. Obserbahan kung paano nabubuhay ang mga opisyal ng gobyerno. Nakatira sa malapalasyong tirahan, may mga magagandang sasakyan. Huwag nang magbulag-bulagan. Niloloko tayo ng karamihan sa mga pinagkakatiwalaang opisyal ng pamahalaan. Ngunit wala tayong ginagawa upang supilin ang kanilang mga pagmamalabis. Nagwawalang-bahala na lamang tayo. Bale pa, baka ang karamihan sa atin ang naghalal. Simula ng Bagong Taon. Nasa atin ang desisyon kung ano ang gusto nating mangyari sa Pilipinas. Kung gusto nating magbago ang bansa, kailangang magsumikap. Ipahayag ang ating gusto.</body>
<link>http://www.philstar.com/Article.aspx?articleId=314963&amp;publicationSubCategoryId=94</link>
</article>
<article>
<title>Presyo ng kuryente at tubig tumaas na!</title>
<author>PANAGINIP LANG Ni Nixon T. Kua</author>
<date>
<month>January</month>
<day>03</day>
<year>2006</year>
</date>
<body>HABANG abalang-abala tayong lahat sa pagdiriwang ng Kapaskuhan at pagsalubong sa Bagong Taon, pinayagan ng administrasyon ni Madam Senyora Donya Gloria ang pagtataas ng presyo ng kuryente at tubig. Ang Meralco na siyang nagbebenta ng kuryente sa buong Kamaynilaan at iba pang parte ng Luzon ay ipapataw na ang expanded value added tax na 10% ni Madam Senyora Donya Gloria. Bagamat hindi sa Meralco kung hindi sa kaban ng administrasyon mapupunta ang pagtaas na ito ay pabigat pa rin ito sa mamamayang Pilipino. Epektibo sa matatanggap nating billing statement ang pagtataas na ito ng presyo ng kuryente bunsod ng Evat. Noon pa man kasi ay sinasabi ko na hindi dapat pinagpilitan ni Madam Senyora Donya Gloria at ng kanyang mga alipores sa Kongreso at Senado na ipataw ang nais niyang value added tax sa kuryente, tubig at langis dahil magkakaroon ito ng domino effect. Ang presyo naman ng tubig ay tataas ng P1.86 cubic meter para sa mga West Zone Customs ng Maynilad Water Services Inc. Pinayagan ng Metropolitan Waterworks and Sewerage System ang pagtataas at magiging epektibo ito sa ikalawang linggo ng buwang ito. Hindi sinabi kung nakapatong na rin ba rito ay expanded value added tax ni Madam Senyora Donya Gloria. Ang mga nasasakupan ng naturang kumpanya ay ang buong siyudad ng Maynila, puwera ilang parte sa San Andres at Sta. Ana, parte ng Quezon City, parte ng Makati, Caloocan, Pasay, Para&amp;ntilde;aque, Las Pi&amp;ntilde;as, Muntinlupa, Valenzuela, Navotas, Malabon, Cavite City at ilang bayan sa probinsiya ng Cavite. Malaking dagok sa lahat ang pagtataas nito pero ang matindi ay pinapayagan ang pagtataas pero wala namang improvement sa serbisyo lalo na ng Maynilad. Hanggang ngayon ay marami sa lugar na nasasakupan nila ang patuloy na hindi nakakatikim ng tulo sa kanilang tubig. Sabagay, sabi nga ng mga nakakaawang mga residente na dinadaan na lang sa biro, &amp;quot;may tubo ka na gusto mo pa ba ng tubig, abuso na yan.&amp;quot; Marami sa kanila ay patuloy na nagpapaigib ng tubig at nagbabayad ng malaki laking halaga rin kada araw. Problema nito, dumarating pa rin ang billing nila galing sa Maynilad dahil patuloy sigurong dumadaan ang hangin sa gripo ng mga kababayan natin. Buong akala ko ay libre ang hangin pero bakit nga naman tayo nagtataka, sa ginagawa ni Madam Senyora Donya Gloria at mga alipores niya ay malapit na tayong patawan ng buwis sa paghinga o kung hindi naman ay nararapat humingi ng permit mula sa kanyang (in)Justice Secretary Raul Gonzales o kayay PNP Chief (of Chain of Collection) Arturo Lumibao. Sabagay, sinungaling siguro ako at ang mga umaangal tungkol sa serbisyo ng tubig dahil ayon sa PRESS RELEASES ng Malaca&amp;ntilde;ang ay umuunlad ang buhay ng sambayanang Pilipino at gumaganda ang ekonomiya natin. Pero huwag kayo mag-alala, sulat kayo sa Malaca&amp;ntilde;ang at baka mag-isyu sila ng bagong PRESS RELEASE at sa pamamagitan nito magkakatubig na kayo. Ganoon lang ho kadali yon, PRESS RELEASE lang ayos na PROBLEMA nyo. * * * Nanawagan si Armed Forces Chief Gen. Generoso Senga sa kaSundaluhan na &amp;quot;we must remain vigilant against the forces of hatred, destructive partisanship and corruption.&amp;quot; Sinabi rin niya na ang AFP ay nararapat maging instrumento ng pagbabago at kaunlaran. O yan mga kapatid nating nasa AFP, malinaw, labanan niyo ang corruption, katiwalian, dayaan at mga criminal at huwag kakampi kahit kanino maliban sa sambayanan. Malinaw ho yan, ang mensahe ay labanan ang kasamaan, ang mga taong nagdudulot ng kasiraan sa bayan at higit sa lahat itaguyod ang kapakanan ng bansang Pilipinas. Ating mga sundalong makabayan, lalo na mga ideal officers and enlisted men, sundin niyo na at gawin niyo ang nararapat para sa bayan. Gen. Senga, inutos niyo yan kaya sana huwag niyong tutulan ang pagsunod nila. * * * Para sa anumang reaksyon o kumento, text lang o e mail sa nixonkua@yahoo.com o nixtkua@gmail.com o mag text sa 09272654341.</body>
<link>http://www.philstar.com/Article.aspx?articleId=314970&amp;publicationSubCategoryId=94</link>
</article>
<article>
<title>EDITORYAL - Dagdag na singil sa tubig at kuryente</title>
<author></author>
<date>
<month>January</month>
<day>04</day>
<year>2006</year>
</date>
<body>AGANDA raw ang pangitain para sa 2006. Sabi ng mga fortune tellers, psychics at mga numerologists, maganda ang kahaharapin ng bansa. Harinawa! Pero isang araw makalipas ang January 1, meron nang kinakaharap na pasanin ang mga Pinoy. Ngayong buwang ito ay ipatutupad na ang dagdag na singil sa tubig at kuryente. Mauunahan pa ang 12 percent expanded value added tax (EVAT) na sa February pa ipatutupad. Tiyak na ang pagtaas ng kuryente at tiyak na marami ang iiyak. Baka sa taas ng singil sa kuryente ay pambayad na lamang ang susuwelduhin ng kawawang mamamayan. Ipaghahanap-buhay na lamang ang Meralco. Wala namang magagawa ang taumbayan kundi sundin ang anumang gusto ng Meralco. Mayroon bang hindi nakapangyari sa Meralco. Kahit na nga kung anu-anong bayarin ang nakasaad sa bill, hindi na nagrereklamo ang mga consumers at tinatanggap na lamang ang lahat. Sa kabila niyan, tila hindi naman ginagawa ng Meralco ang kanilang papel para maputulan ng pangil ang mga magnanakaw ng kuryente na ang nagpapasan ay ang mga legal na consumers. Ang Maynilad Water Services Inc. ay nakatakdang sumingil ng P1.86 per cubic meter. Inaprubahan ang kanilang pagtataas ng Metropolitan Waterworks and Sewerage System (MWSS). Magsisimulang maningil ang Maynilad sa ikalawang linggo ng January. Magandang pasalubong talaga sa mga Pinoy ngayong 2006. Okey lamang magtaas ng singil ang Maynilad pero dapat naman nilang pagbutihin ang kanilang serbisyo. Hanggang sa kasalukuyan, marami pa ring lugar ang hindi nakatitikim ng tubig na galing sa gripo. Marami ang nangarap na magkatubig pero ang pangarap ay hanggang doon na lamang. Nakapagtataka rin namang habang ang ibang consumers ay nagrereklamo sa mahinang tulo sa kanilang gripo, marami namang tubo ng gripo ang pumupulandit ang tubig at nasasayang lamang. Karaniwan na lamang ang makikitang sumisirit na tubig sa mga kalsada. Pinababayaan lamang ng mga taga-Maynilad at ngayon ngay balak pa nilang maningil nang labis-labis. Tubig, kuryente at iba pang bilihin ay nakatakdang magtaas, paano na kapag ipinatupad pa ang 12 percent EVAT.</body>
<link>http://www.philstar.com/Article.aspx?articleId=315075&amp;publicationSubCategoryId=94</link>
</article>
<article>
<title>Bagong Taon, bagong pag-asa</title>
<author>ALAY - DANGAL Ni FR. Jose C. Blanco, S.J.</author>
<date>
<month>January</month>
<day>04</day>
<year>2006</year>
</date>
<body>BINABATI ko kayo ng Manigong Bagong Taon! At habang iilang araw pa lamang ang lumilipas mula nang sumapit ang 2006, masasabi kong punumpuno pa rin ng pag-asa tayong lahat na ang pagsapit ng bagong taon ay panibagong pag-asa para sa ating lahat. Pag-asa na nagmumula sa malalim na paniniwala na sa kabila ng mga nakaraang kadiliman sisikat pa rin ang liwanag. Ang pag-asa ay kailanmay di-nawawala sa isang taong patuloy na nananalig sa isang Makapangyarihang Lumikha na di-nagpapabaya sa kanyang mga nilikha  mga tao man o mga bagay. Kung kaya ang ating pag-asa ay: Na ang ating pampulitikang sitwasyon ay mas magiging maaliwalas para sa mga taong patuloy na naniniwala sa mga demokratikong mga pamamaraan; na ang ating pang-ekonomiyang kalagayan ay unti-unting uunlad; na magkakaroon ng mas higit na katarungan at pagkakapantay-pantay sa larangan ng mga serbisyo at mga oportunidad; na ang ating mga panlipunang kalakaran ay higit na magpapairal ng kasapatan na edukasyon para sa ating mga kabataan, ang ating lipunan ay mas magiging bukas, masigla sa pagtataguyod at pagtatanggol ng mga karapatang-pantao &amp;nbsp;lalo na ng mga bata, kabataan, kababaihan at mga katandaan; na sa larangang espirituwal, tayong lahat ay mas maging maka-Diyos at maka-kapwa. Subalit ang pag-asa ding ito ang nagbubunsod sa atin na maging mulat at bukas sa mga pahirap, kahirapang daranasin natin habang ating itinataguyod ang mga positibo at maseselang usapin. Na hindi tayo dapat patalo sa mga pagsubok na darating sa atin  ito may dulot ng kalikasan, kapwa-tao o nang mismong ating mga sarili. Tunay ngang marami tayong dapat ipagpasalamat sa Diyos, sapagkat habang ang tao ay may buhay, mayroong pag-asa. At habang may pag-asa, tiyak na laging may bagong pagkakataon, bagong sitwasyong tiyak na makasosorpresa sa atin, at sa ganoon, parating may bagong araw, bagong taon. Maraming salamat sa mga walang sawang tumatangkilik sa Pili-pino Star NGAYON. Patuloy ang aming paglilingkod sa inyo.</body>
<link>http://www.philstar.com/Article.aspx?articleId=315088&amp;publicationSubCategoryId=94</link>
</article>
<article>
<title>Hamon kay SC Chief Panganiban</title>
<author>AKSYON NGAYON Ni AL G. Pedroche</author>
<date>
<month>January</month>
<day>05</day>
<year>2006</year>
</date>
<body>PANAHON na para repasuhin ng Mataas na Hukuman sa pamumuno ngayon ni Chief Justice Artemio Panganiban ang dalawang magkasalungat na desisyon ng board of governors ng Integrated Bar of the Philippines (IBP) tungkol sa isang kasong administratibo laban sa dalawang abogado na binuhay matapos madismis dalawang taon na ang nakalilipas. Kamakailan, kuwestyonableng inatasan ng 3rd Division ng Supreme Court ang IBP board of governors na muling buksan ang isang administrative case na nauna nang idinismis ng naturan ding division noon pang Marso 2002. Katakatakang binaligtad ng 3rd division ang sarili nitong desisyong nagdismis sa kasong iniharap ng tagapagmana ng isa sa mga kilalang crony ni ex-president Marcos laban sa mga abogadong sina Luis Lokin Jr. at Salvador Hizon. Hindi tayo nagtatanggol sa kanino mang tao. Ang pinag-uusapan ay ang pagtalima sa mga alituntuning dapat sundan sa pagpapatupad ng batas. Ayon kasi sa maraming abogado, taliwas ito sa doktrina na &amp;quot;res judicata&amp;quot;. Sa ilalim ng doktrinang ito, ang isang naunang desisyon ng korte ay tumatayong hadlang para sa muling paglilitis ng kaparehong kaso. Salungat sa doktrinang ito, itinuloy ng 3rd division ng SC ang pagbubukas muli ng kaso. Walang paliwanag kung bakit hindi sinunod ang &amp;quot;res judicata.&amp;quot; Ayon sa mga legal experts, ang SC ay nakikialam lamang sa ano mang desisyon ng IBP kung ito ay matatawag na kasong of national interest and importance at hindi sa mga isyu sa simpleng pagdisiplina sa mga abogado. Malamang, kamot-ulo na lang ang mga IBP governors at hindi maintindihan kung bakit nanghimasok ang SC para mabuksan muli ang kaso na matagal nang sarado. Nakapagtataka rin kung bakit binigyang pansin ng SC ang mga alegasyon ng anomalya tungkol sa ginawa ng IBP board of governors na hindi na- man beripikado. Nagsimula ang problema matapos na ang isa sa mga abogado para sa complainant (isang kila-lang black propaganda expert) ay ma-appoint bilang isa sa mga komisyunado ng IBP committee on bar discipline. Siya at ang isa sa kapartner sa isang law office ay nagkataong tumatayo bilang star witnesses ng complainant laban sa respondent sa unang reklamong inihain sa IBP. Sa pamunuan ni Chief Justice Panganiban, dapat siguroy irepaso ang kasong ito para hindi mabatikan ang integridad ng Korte.</body>
<link>http://www.philstar.com/Article.aspx?articleId=315238&amp;publicationSubCategoryId=94</link>
</article>
<article>
<title>EDITORYAL  Corruption sa PAF</title>
<author></author>
<date>
<month>January</month>
<day>06</day>
<year>2006</year>
</date>
<body>ANG isyu ng corruption sa maraming sangay ng pamahalaan ay hindi na matatawag na balita. Karaniwan na lamang nangyayari ang katiwalian at nagpapatuloy sapagkat walang kakayahan ang gobyerno para madurog ang matatakaw. Ang katiwalian sa pamahalaan ay nakasanayan na ng taumbayan at natatanggap na. Numero unong corrupt ang Bureau of Customs, sumunod ang Bureau of Internal Revenue at ikatlo ang Department of Public Works and Highways. Ang nakamamangha ay ang Armed Forces of the Philippines na ngayon ay nakikipagsabayan na rin sa pagiging corrupt. Imagine, habang maraming sundalo ang kukulo-kulo ang tiyan dahil napakaliit ng suweldo at hindi mabigyan ng ganap na sustento para sa kanilang rice supply, bulok ang mga combat shoes, punit-punit na uniporme, marami palang opisyal ng sandatahang lakas ang nagpapasarap at nagpapakabundat. Unang sumingaw si dating AFP general at comptroller Carlos Garcia na &amp;quot;naghahakot&amp;quot; ng dollar sa US katulong ang kanyang asawa at anak. Nabulgar ang anomalya ni Garcia nang mabuking ng US authorities ang kanyang anak na may dalang libong dolyares sa Los Angeles airport noong 2004. Sabi ng asawa ni Garcia, regalo ang mga iyon. Doon na nagsimula ang pagsingaw ng baho. Lumutang ang maraming ari-arian, sasakyan, mansiyon hindi lamang sa Pilipinas kundi sa US man. Kasalukuyang nakapiit si Garcia. Bukod kay Garcia, iniimbestigahan din ang comptroller na pumalit kay Garcia. Limpak na pera rin ang sangkot sa anomalya. Hindi pa natatapos ang kaso ni Garcia, lumutang naman si Air Force Col. Efren Daquil noong Lunes at ibinulgar ang katiwalian doon. Sinabi niyang ang mga PAF officers ay ilegal na tumatanggap ng P45,000 ng monthly allowances. Pinagpapali- wanag din niya si Air Force commanding general Lt. Gen. Jose Reyes kung paano nagasta ang P30 million savings noong 2004 na siya (Daquil) pa ang personnel office chief. Ang pagbubulgar ni Daquil ay tamang-tama naman sa mga umuugong na balita ng kudeta at ang umanoy pagsasanib ng puwersa nina dating President Cory, FVR at Erap. Sabi ng mga opisyal ng PAF, maaaring ginagamit si Daquil ng mga taong gustong pabagsakin ang gobyerno. Nagtataka sila kung bakit ngayon lamang nagsalita si Daquil. Hindi dapat ipagwalambahala ang ibinulgar ni Daquil. Dapat itong imbestigahan para malaman ang katotohanan. Ngayong &amp;quot;inaanay&amp;quot; sa corruption ang AFP, dapat bigyang pansin ang expos&amp;eacute; ni Daquil.</body>
<link>http://www.philstar.com/Article.aspx?articleId=315366&amp;publicationSubCategoryId=94</link>
</article>
<article>
<title>Nabubuhay ka sa taon 2006 kung...</title>
<author>SAPOL Ni Jarius Bondoc</author>
<date>
<month>January</month>
<day>06</day>
<year>2006</year>
</date>
<body>HAY naku, buhay! Bagong taon na naman, tatanda na naman tayo nang 12 buwan at bibilang ng uban at mahihilo sa bilis ng progreso. Talagang iba na ang panahon ngayon. Malalaman mo na nabubuhay ka sa taong 2006 kung:  Matagal ka nang hindi nakakalaro ng solitaryo sa tunay na baraha  sa cell phone o computer na lang;  Ini-e-mail mo ang tao na katabi mo lang naman sa trabaho;  May listahan ka ng 15 numero para sa mag-anak mong lima lang;  Nagsasabi ka ng &amp;quot;hello&amp;quot; matapos pindutin ang microwave;  Ang rason mo sa hindi pagkontak sa kamag-anak o kaibigan ay dahil wala silang cell phone o e-mail address;  Pagdating mo sa bahay, nagmi-miss call ka, imbis na kumatok o mag-doorbell para magpatulong magbuhat ng mga binili mong groceries;  Lahat ng commercial sa TV ay may website sa ibaba ng screen;  Napa-panic kang umalis ng bahay na walang cell phone, miski hindi ka naman gumamit nito nung nakaraang 30 o 60 taon;  Ang una mong tinitingnan sa paggising (dahil alarm clock) o bago matulog (baka may message) ay ang iyong cell phone;  Tinatagilid mo ang ulo mo para ngumiti :) o sumimangot ;( at  Kung mgspeling k ay puro pinaikli 2lad n2. Maraming nakakabahala sa paglipas ng mga taon. Nariyang mas mabilis bumaba ang halaga ng piso kaysa pagtaas ng kita mo. Kaya yung dating punong bayong ng pinamili sa halagang P200 ay isang maliit na supot na lang ngayon. Pero bale-wala yon sa mas malaki mong problema: Ang pagdami ng kulubot sa mukha kung babae, o paglagas ng buhok kung lalaki. Maubos na ang kayamanan mo, huwag lang ang sex appeal! Meron pang malaking pagbago sa iyo. Sa babae, kung datiy ang dali mong isuot ang jeans na size 26, ngayon pinapawis ka na sa pagbutones pa lang ng size 32. Sa lalaki, nagtataka ka kung paano mo natutungga ang 12 beer, pero ngayon senglot ka na sa 2. Hay naku, buhay!</body>
<link>http://www.philstar.com/Article.aspx?articleId=315383&amp;publicationSubCategoryId=94</link>
</article>
<article>
<title>Huwag husgahan si Cusi</title>
<author>ORA MISMO Ni Butch M. Quejada</author>
<date>
<month>January</month>
<day>07</day>
<year>2006</year>
</date>
<body>MUKHANG may mga gago sa airport na gustong maglaglag kay MIAA general manager Al Cusi. Akala kasi ng mga kamote, ang NAIA, ang sira sa isyung ikukuwento ng mga kuwago ng ORA MISMO, sa ibaba. Ang dehins nila alam ang Philippines my Philippines ang kahiya-hiya sa mata ng international community regarding this issue. He-he-he! Sangkatutak kasi ang nagtataka kung saan pumasok, papaano nakarating sa highly restricted area ng NAIA si Cholo Pascual este mali Ayunda Jr., pala. Nakita pala si Cholo na pakuya-kuyakoy sa isang upuan sa gate 10 may 20 meters lang ang layo sa pintuan ng isang nakaparadang international aircraft. Sabi nga, kapabayaan daw ito ng mga tauhan ni Al. Ipinapasok ng mga kamote ang isyu ng command responsibility. Bakit? Si Al, kasi ang kinatay este mali pinaka-tatay ng NAIA. Ops, huwag tayong magpadalus-dalos mga kamote dahil dehins pa natin lam-a ang tunay na dahilan kung paanong nakapasok ang batang supot na may luga pa sa paliparan. Ika nga, sino-solve pa ang puzzle! Hintayin natin ang imbestigasyon bago kayong mga kamote mag-isip ng kung anu-anong imahinasyon. Remember, may due process na sinusunod ang butas este mali batas pala. Sabi nga, a person is presumed innocent until proven guilty beyond reasonable doubt. Ito ang dapat sundin. Huwag haka-haka lang. Sabi nga, may layer ang command responsibility. Sino nga naman ang may gustong mabulabog ang airport dahil lang sa isang bata na bukod sa supot ay may luga pa. Pasintabi lang po sa mga dear readers ng mga kuwago ng ORA MISMO, from the Philippines to Hong Kong, na tsumitsibog ngayon. Naniniwala ang Chief Kuwago na hindi dapat ibunton ang sisi kay Al dahil hindi siya ang taong pabaya sa kanyang tungkulin. Kung siya na lang ang pirming sisisihin sa mga bulilyaso sa NAIA mas mabuti pa sigurong tanggalin na lang ni Al ang mga taong pakaang-kaang sa hotraba. Kaya nga, sangkaterba ang mga assistant manager sa airport dahil sa kanila ipinagkakatiwala ni Al ang ibang trabaho sa paliparan. Sabi nga, decentralization ang tawag dito mga kamote. Ano ba ang nangyari sa security measures sa paliparan mukhang natutulog ngayon sa pansitan ang mga bright people? Si Gary Evano, isang Customs personnel ay nakalabas ng bansa sumakay ng eroplano ng Philippine Airlines na may bitbit na tatlong baril with matching 200 rounds na live ammunition paano nangyari ito? Paano din ito nakalusot? Sa awa ng Diyos, nasa karsel ngayon si Gary sa Japan. Up to now alaws pang linaw ang security personnel sa mga tanong na ibinabato sa kanila kahit na nagkabukol-bukol sila sa mga question and answer portion. Kung ang Chief Kuwago ang tatanungin ay walang problema sa security measures, talagang mahigpit at hindi basta-basta nakakapasok sa airport without proper identification. Ang mga nagpapatupad nito ang may problema. Tatanga-tanga na, pakaang-kaang pa. Talagang ang lahat ng sobra ay masama. Dahil sa sobrang higpit, nalusutan ng paslit! Dapat ang ilagay sa entrance ng bawat gate sa paliparan ay iyong mga guardiya sibil na hindi pakuya-kuyakoy at walang sisinuhin! Sabi nga, walang dapat sinasanto kundi si Sto. Ni&amp;ntilde;o lang! Saan nga ba nagdaan ang batang supot na may luga pa na nakalusot sa airport? tanong ng kuwagong duling na piloto. Kamote ka pala kung alam lang natin kung saan nagdaan ang batang supot na may luga pa na nakalusot sa airport di sana kasama na ito sa istorya ng mga taga-NAIA Press Corps Inc. sagot ng kuwagong SPO-10 sa Crame. &amp;quot;Oo nga, kamote ang galing mo sa assessment. Siempre, Chief Kuwago yata ako!</body>
<link>http://www.philstar.com/Article.aspx?articleId=315502&amp;publicationSubCategoryId=94</link>
</article>
<article>
<title>Ang mga tricycle ng Quezon City</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>January</month>
<day>07</day>
<year>2006</year>
</date>
<body>KAMAKAILAN ay inilabas ng Asian Development Bank ang resulta ng pag-aaral na isinagawa tungkol sa pagpapababa ng polusyon mula sa mga tricycle. Dalawang uri ng polusyon ang sinuri: Ang ingay, at ang usok. Quezon City ang napiling pilot area. Bakit? Dahil ang Quezon City ang may pinakamaraming rehistradong mga tricycle: Mga 20,316 daw noong 2004. Medyo may kalituhan ang bilangan sa dami ng mga tricycle. Noong 2001, sinasabing mayroong 1.3 milyon na mga rehistradong tricycle sa buong bansa, at ang 900,000 sa mga iyon ay nasa Metro Manila. Noong 2003 naman, may 900,000 daw na mga tricycle sa buong bansa, at 180,000 ang nasa Metro Manila. Ngunit alinman sa mga numerong ito ang tama, hindi maitatatwa na napakaraming mga tricycle sa Kamaynilaan. Tinatayang sa buong bansa, ang mga tricycle ay bumubuo sa isa sa bawat tatlong sasakyang de-makina. Kung mayroong anim na milyong sasakyang de-motor sa kapuluan, dalawang milyon dito ay mga tricycle. Iminungkahi ng ADB na tangkilikin ng pamahalaang-lungsod ng Quezon City ang mas episyenteng uri ng mga sasakyang pampubliko, tulad ng multicab. Mas mababa raw ang emisyon ng usok at ingay ng multicab kung ikukumpara sa tricycle. Mas marami pa raw pasahero itong naikakarga. Ayon sa nasabing pag-aaral, ang taglay na carbon dioxide ng hangin sa Quezon City ay apat na porsiyento, o doble sa nararapat upang maituring na malinis na hangin. Ito raw ang dahilan kung bakit ang mga naninirahan sa Quezon City ay nakakaranas ng kakapusan sa paghinga, paninikip ng dibdib, madaling pagkapagod, pagiging irritable o masungit, pagsakit ng ulo, at pagkahilo. Pero tila hindi tinatablan ang mga tricycle drivers ano? Kayod pa rin sila, sige pasada. Tungkol naman sa ingay, nasukat na ang Quezon City ay may ingay na halos 110 decibels. Ang pandaigdigang standard ay 77 decibels lamang. Sinasabing ang pangmatagalang pagkababad sa ingay na lagpas sa 80 decibels ay maaaring magsanhi sa pagkabingi. Tila kapani-paniwala ito, dahil hindi na yata naaapektuhan ang mga tricycle drivers ng ingay ng kanilang mga sasakyan, at dinadagdagan pa nga ng malakas na busina o patugtog ng radyo ang ingay ng makina. Ngunit ewan lamang kung ano naman ang panukala ng ADB tungkol sa mga hanapbuhay na maipapalit sa pagtra-tricycle. Hindi naman puwedeng palitan ng 20,300 multicabs ang 20,300 na tricycle, dahil sa grabeng trapik na idudulot nito sa Quezon City. Hindi mapapalitan ang mga tricycle nang ganoon kadali. Sa halip, higpitan na lamang natin ang pagpapatupad ng mga regulasyon ukol sa usok na ibinubuga ng mga ito. At ipagpatuloy ang pagbibigay ng tamang kaalaman sa mga samahan ng mga tricycle operators at drivers ukol sa wastong pangangalaga ng makina upang mabawasan ang polusyon.</body>
<link>http://www.philstar.com/Article.aspx?articleId=315511&amp;publicationSubCategoryId=94</link>
</article>
<article>
<title>Taon 2006</title>
<author>PILANTIK Ni Dadong Matinik</author>
<date>
<month>January</month>
<day>08</day>
<year>2006</year>
</date>
<body>Ngayon ay isang bagong taong 2006 na Ito raw ay swerte ang sabi ng iba; Ayos ng numero ay waring maganda Kapag isinulat papasok ang pera! Sana ngay ganito maging kapalaran Ng ating daigdig sa kapayapaan; Tingnan mo ang sais bilang katunayan Buntot sa itaas duloy bilog naman! Sa mga magaling manhulat magsabi Ang numero sais ay may dalang swerte; Kaakibat nitoy gawaing mabuti Sa masamang bisyoy di ka magagawi! Di katulad noong nakaraang taon Ang huling numero ay hugis patapon; Masdan mo ang sais pabilog ang puson Sa numero singkoy kaiba ang misyon! Sana nga sana nga itong aking haka Ay hindi magbunga ng masamang nasa; Isa-pusot isip ay magandang gawa Upang ang daigdig maging mapayapa! At sino ang hindi magnanais ngayon Ng kapayapaang laging nilalayon? Kung naging magulo nagdaang panahon Sa numero 6  titino ang nasyon! Ito ang hangaring hindi nawawaglit Sa maraming pusong tapat kung umibig Dating kaguluhan ay ating iwaglit Upang lumigaya ang ating daigdig! At ang mahalaga ngayong taong ito Dapat magmahalan ang lahat ng tao; Kailangan ngayon nitong buong mundo Dakilang pag-ibig na hasik ni Kristo!</body>
<link>http://www.philstar.com/Article.aspx?articleId=315657&amp;publicationSubCategoryId=94</link>
</article>
<article>
<title>EDITORYAL - Tinay Bugayon</title>
<author></author>
<date>
<month>January</month>
<day>09</day>
<year>2006</year>
</date>
<body>KUNG gugustuhin lamang ni Cristina Bugayon, puwedeng hindi na niya isauli ang napulot na P300,000 na pag-aari ng isang lalaking naka-motorsiklo. Napakalaki na ng perang iyon. Isang malaking kayamanan sa tulad nilang dukha. Ang kanyang ama ay isang karpintero na ang kinikita ay hindi makasapat sa kanilang pangangailangan. Ang kanyang ina naman ay nagtatrabaho sa isang canteen. Pero hindi matakaw, masiba at gahaman ang Grade 6 student ng Tomas Morato Elementary School, Kamuning, Quezon City na si Cristina o mas kilala sa palayaw na Tinay. Sabi niya: &amp;quot;Ang unang naisip ko nang mapulot ang pera ay maisauli ito sa may-ari. Kawawa naman siya at baka matanggal sa trabaho&amp;quot; Nakikipagkuwentuhan si Tinay sa kanyang kaibigan sa T. Gener St. Kamuning nang makitang nalaglag sa isang lalaking naka-motorsiklo ang mga bungkos ng pera at may kasamang tseke. Pinulot niya ang mga iyon at sinikap na tawagin ang lalaking may-ari niyon subalit mabilis ang pagpapatakbo at hindi napansin ang sumisigaw na si Tinay. Umuwi si Tinay at kaagad na sinabi sa kanyang mga magulang ang napulot na pera at tseke. Halos malula ang kanyang ama at ina sa maraming perang napulot. Noon lamang sila nakakita ng ganoon karaming pera. Maraming mga kapitbahay ni Tinay ang nagpayo na huwag nang isauli ang pera at paghati-hatian na lamang nila. Pero hindi nakinig si Tinay sa sulsol ng mga kapitbahay, bagkus ay nagpumilit na makita ang may-ari at nang maibalik ang pera. Magandang halimbawa si Tinay na isinauli ang hindi sa kanya. Sa panahon ngayon na kabi-kabila ang mga nangyayaring katiwalian sa pamahalaan, magandang pambukas ng isipan ang ginawa niya. Hindi nasilaw sa pera si Tinay. At hindi pala iyon ang unang pagkakataon na nagsauli ng napulot na pera si Tinay. Noong nakaraang taon, isinauli niya ang napulot na P5,000 sa isang newspaper vendor at noong 2004, isinauli niya ang P1,000 na naiwan ng isang pasahero sa tricycle. Hindi kailanman pinag-interesan ni Tinay ang hindi kanya. Mas mabuti si Tinay kaysa sa mga matatakaw na opisyal sa Customs, BIR, DPWH at Immigration. Kung ang katulad ni Tinay ang mapupuwesto sa pamahalaan, nakatitiyak na uunlad na ang bansang ito. Makakamtan na ng mamamayan ang kanilang pinapangarap. Masusulit na ang ibinabayad na tax. Sana ay marami pang Tinay Bugayon na sumulpot sa ngayong panahon. Sana ay marami pang katulad niya ang magpamalas ng kabutihan para magbigay halimbawa sa mga tiwali sa pamahalaan.</body>
<link>http://www.philstar.com/Article.aspx?articleId=315793&amp;publicationSubCategoryId=94</link>
</article>
<article>
<title>Desisyon ng SC puwede bang pakialaman ng Kongreso?</title>
<author>AKSYON NGAYON Ni Al G. Pedroche</author>
<date>
<month>January</month>
<day>09</day>
<year>2006</year>
</date>
<body>MAY panukala sa Mababang Kapulungan na siyasatin ang compromise agreement tungkol sa 5,400 shares ng Philippine Overseas Telecommunications Corp. (POTC) sa palasak na layuning &amp;quot;in aide of legislation.&amp;quot; Ito ay nakapaloob sa House Resolution 1066 na iniharap ni Laguna Rep. Benjamin Agarao, Jr. Sa tingin ko, ang ganyang panukala ay isang hantarang pag-atake sa Korte Suprema at Sandiganbayan. Ang Korte Suprema ang siyang nagbibigay ng pinal na desisyon sa ano mang usaping kinapapalooban ng interes ng bansa. Binubuo ito ng mga matatalino at piling-piling mahistrado na nagsasagawa muna ng metikuloso at masusing pag-aaral bago magbitiw ng desisyon. Sa resolusyon ni Agarao, parang tinawag niyang palpak ang desisyon ng Korte Suprema sa pagkilala sa desisyon ng Sandiganbayan tungkol sa POTC shares. Bilang background, ang naturang shares na dating pag-aari ng Marcos crony na si Jose Y. Campos ay ibinigay sa pamahalaan kapalit ng immunity from suit ng huli. Lumutang ang isang Illusorio na nagsabing orihinal niyang pag-aari ang mga naturang shares na sapilitan umanong inagaw sa kanya ng mga Marcos nang ang mga itoy nasa kapangyarihan pa. Nagkaroon ng legal battle sa pagitan ni Illusorio, pamahalaan at ng Presidential Commission on Good Governments (PCGG). Kalaunan, nagkasundo sila to settle the matter amicably. Nagkaroon ng compromise agreement at napunta sa gobyerno ang 4,727 shares. Katumbas iyan ng 25 porsyentong pagmamay-ari sa POTC at ang subsidiary nitong Philcomsat. May pormal nang desisyon ang Sandiganbayan tungkol dito na kinatigan ng Mataas na Hukuman. Ngayoy kinukuwestyon ito ni Agarao. Lugi raw sa kasunduan ang pamahalaan. Iyan ang gusto niyang masiyasat ng Kongreso &amp;quot;in aid of legislation&amp;quot; kuno. Alegasyon ni Agarao na nagkaroon ng large scale bribery para mapunta kay Illusorio ang 673 shares. Hindi yata kapanipaniwalang magkakaroon ng milyun-milyng pisong suhulan para lamang sa 6 porsyento ng 40 porsyentong sharegoldings. Naniniwala ako na masusing nakilatis iyan ng ating Mataas na Hukuman at hindi dapat saklawan ang desisyon nito. Kung ano ang motibasyon ni Agarao para siyasatin ang usaping ito ay siya lamang ang nakakaalam.</body>
<link>http://www.philstar.com/Article.aspx?articleId=315801&amp;publicationSubCategoryId=94</link>
</article>
<article>
<title>Kayo-kayo na lang ang magbolahan!!!</title>
<author>PANAGINIP LANG Ni Nixon T. Kua</author>
<date>
<month>January</month>
<day>10</day>
<year>2006</year>
</date>
<body>MARAMI ang nagtatanong bakit hindi ako nagsusulat tungkol sa pulitika nitong nakaraang mga araw, lalo na noong Disyembre o Holiday season. Naniniwala ho kasi ako na sa panahon ng Kapaskuhan ay magkaroon din ng ceasefire sa mga gulo at sana kahit panandali ay magkaisa sana ang sambayanan, bagamat alam kong hindi possible ito dahil marami rin ang hindi ganoon ang paniniwala pero ayaw kong manggaling sa akin ang pagsira sa paniwalang ganoon. Ngayon namang Enero o pagpasok ng bagong taon ay ayaw din ko sanang mamuna o &amp;quot;bumanat&amp;quot; ika nga nang marami nating mambabasa dahil baka naman nagkaroon ng New Years resolution ang ating mga lider na nais nilang tuparin na at ng guminhawa kahit paano ang kabuhayan ng ating mga hikahos na kababayan. Kaso, nitong nakaraang ilang araw ay wala akong makitang pagbabago, lalo na ang mga kaalyado ni Madam Senyora Donya Gloria. Walang makitang nais ipatupad na reporma at higit sa lahat patuloy ang ginagawa nilang policy na patakbuhin ang bansa sa pamamagitan ng propaganda na akala nila ay solusyon sa problema ng sambayanan. Gaya ng nakaraang taon, press releases at pambobola na buong akala nila ay makakain ng sambayanan. Pero pinakamasakit rito ay ang kanilang ginagawang lantaran panggogoyo o panloloko na umuunlad ang ekonomiya ng Republika ng Pilipinas na isang malaking kasinungalingan. Wala silang pinagBUNYE kung hindi umaangat ang piso kontra dolyar dahil daw sa tiwala ng mga dayuhang mamumuhunan o foreign investors sa Pilipinas. Kesa kasi aminin nilang mga pawis at dugo ng ating mga overseas Filipino workers (OFWs) ang dahilan nito ay inaangkin o inaagaw pa nila. Ang malaking kasinungalingan nila ay bukod sa laki ng remittances ng ating mga OFWs na siyang dahilan ng pag-angat ng dolyar ay wala kasing namimili halos ng dolyar sa panahong ito puwera mga kumpanya ng langis na patuloy ang pag-angkat sa ibang bansa. Ang ibang mga kompanya na dapat sana ay namimili ng dolyar upang makapag-import uli ay hindi muna gumawa ng ganoon dahil sobra ang tumal noong nakaraang holiday season at halos hindi naibenta ang mga produkto nila. Kasama rito ang mga nagtitinda sa mga malalaking mall na lahat ngayon ang nagsi-sale at umaasa pa rin na mai-dispose ang kanilang malalaking imbentaryo o kargamento sa kanilang mga bodega. Ang isa pang malaking kasinungalingan nila ay patuloy daw na pumapasok ang foreign investment sa Pilipinas. Tanong ko lang sa kanila, lalo na po kay Madam Senyora Donya Gloria at sa kanyang propaganda secretary Ignacio BUNYE, nasaan ho ba ang mga investments na ito. Ultimo mga maliit na pabrika ay nagsasara na so nasaan sila nag-invest. Ah oo nga pala sa stock market na kasalukuyang pinamumunuan ng pamilya ni Sir Senyor Don JOSE Miguel Arroyo. Pero bakit hindi nyo ipaliwanag na ang perang nilagak o nilagay sa stock market ay inaalis din agad-agad pagkakumita na ang &amp;quot;investors.&amp;quot; Kaya nga ho portfolio investment ang mga yan. Katunayan, kung maaalala ninyo, diyan pumasok ang ilang mga grupo kagaya nitong si Zorros na siyang naging dahilan ng pagbagsak ng ekonomiya ng Asia nuong 90s. Bukod kasi sa stock market ay ginalaw din nila ang financial market. Sa madaling salita, nilalaro ito at sa kasalukuyan ay deretsahan kong sasabihin na kayo ang mga naglalaro nito. Pati yung pinagmamalaki nyong US$ 1 billiong dolyar na investment ay isang malaking kasinungalingan. Ito ho ay mga memorandum of understanding o mga pangako pa lang. In short, drawing pa lang. Mabuti pa ang Vietnam, isang bansang dating iniiwasan ng mga dayuhan na nakakuha ng foreign investment na totoo sa halagang US$ 5.8 billion. Katotohanan ang US based think tank na Heritage Foundation ay sinabing ang Pilipinas ang isa sa pinaka-palpak ang ekonomiya dahil sa patuloy na corruption, krimen at higit sa lahat ay pakikialam ng gobyerno sa negosyo. Sa madaling salita, kamote ang ekonomiya ni Madam Senyora Donya Gloria. Pero higit sa lahat, ang kasinungalingan ay pangita sa kabuhayan ng bawat isang Pilipino na patuloy ang paghihirap at paghihikahos. Of course, hindi kasali rito ang mga kaalyado, kakampi, kamag-anak, kakutsaba, kaibigan, kumpare o kumare ni Madam Senyora Donya Gloria na patuloy na nagpapasasa sa kanilang &amp;quot;Gloria.&amp;quot; Mga taong bukod sa namamayagpag at nakikinabang na sa kaban ng bayan ay niloloko pa rin ang sambayanan. Paalala lang sa inyong lahat, mahirap man o dukha ang tao ay hindi nangangahulugang bobo. Tantanan nyo ang panloloko dahil malapit na mapuno ang Pinoy, mabuti pa kayo-kayo na lang ang maglokohan sa mga penthouses at mala-palasyo nyong mga tahanan. * * * Para sa anumang reaksyon o kumento, text lang o e-mail sa nixonkua@yahoo.com o nixtkua@gmail.com o mag text sa 09272654341.</body>
<link>http://www.philstar.com/Article.aspx?articleId=315964&amp;publicationSubCategoryId=94</link>
</article>
<article>
<title>Pagmimisyon</title>
<author>ALAY - DANGAL NI Fr. Jose C. Blanco S.J.</author>
<date>
<month>January</month>
<day>11</day>
<year>2006</year>
</date>
<body>NANG pumasok ang 2006, ang mga problemang nakita, naranasan at nakaharap noong 2005 ay nagpapatuloy pa rin. At dahil sa ganoon na nga, hindi dapat mawala sa atin ang perspektibo ng ating mga gawain. At ang perspektibong ito - ang ating misyon dito sa lupa  ang nilalaman ng Ebanghelyo para sa araw na ito (Mk. 1:29-39). Mula sa sinagoga, silay nagtuloy sa bahay nina Simon at Andres. Kasama nila sina Santiago at Juan. Nararatay noon ang biyenan ni Simon Pedro, dahil sa matinding lagnat, at itoy agad nilang sinabi kay Jesus. Nilapitan ni Jesus ang babae, hinawakan sa kamay at ibinangon. Noon diy inibsan ito ng lagnat at naglingkod sa kanila. Pagkalubog ng araw, dinala kay Jesus ang lahat ng maysakit at ang mga inaalihan ng demonyo, at nagkatipon ang buong bayan sa may pintuan ng bahay. Pinagaling niya ang maraming maysakit, anuman ang kanilang karamdaman at nagpalayas siya ng mga demonyo. Hindi niya hinayaang magsalita ang mga ito, sapagkat alam nila kung sino siya. Madaling-araw pay bumangon na si Jesus at nag-tungo sa isang ilang na pook at nanalangin. Hinanap siya ni Simon at ng kanyang mga kasama. Nang siyay matagpuan, sinabi nila, &amp;quot;Hinahanap po kayo ng lahat.&amp;quot; Ngunit sinabi ni Jesus, &amp;quot;Kailangang pumunta rin naman tayo sa mga kalapit-bayan upang makapangaral ako roon  ito ang dahilan ng pag-alis ko sa Capernaum.&amp;quot; At nilibot niya ang buong Galilea, na nangangaral sa mga sinagoga at nagpapalayas ng mga demonyo. Bilang pagsunod kay Jesus, ang ating misyon ay: Ang pangangaral ng Mabu-ting Balita, ang pagpapagaling ng mga maysakit at pagpapalayas ng mga demonyo. At itoy maaaring gawin sa ibat ibang kaparaanan. (Sa susunod na kolum, ito ang aking bibigyan ng diin at detalye.)</body>
<link>http://www.philstar.com/Article.aspx?articleId=316113&amp;publicationSubCategoryId=94</link>
</article>
<article>
<title>Ang kahalagahan ng Vitamin E</title>
<author>BANTAY KAPWA Ni Cielito Mahal Del Mundo</author>
<date>
<month>January</month>
<day>11</day>
<year>2006</year>
</date>
<body>ISA sa itinuturing na pinaka-importanteng bitamina ang Vitamin E. Halos lahat ng aktibidades ng tao ay nauugnay ang vitamin E. Ayon sa librong How To Be Your Own Nutritionist ang Vitamin E ay mabisang sangkap ng ating sexual organs. Nakasulat sa libro na E does seem to increase fertility in both men and women, helps regular uneven menstrual flow and relieves menopausal symtoms of hot flashes and headaches and in men it helps prevent and relieve inflammation of the prostate. Bukod sa bansag na sex vitamin, ang Vitamin ay tinagurian ding Rejuvenation Vitamin, Heart Vitamin, Fertility Vitamin, anti-Toxemia Vitamin, Anti-Oxidant Vitamin at marami pang iba. Napag-alaman na kung walang Vitamin E ang lalaki siya ay mababaog. Taglay nito ang hormone production at tamang gamit ng reproductive organs. Naaantala rin ng bitaminang ito ang pagtanda dahil sa anti-oxidant power nito. Ang kawalan ng Vitamin E sa mga kababaihan ay magreresulta sa sterility, abortion, miscarriage at pagkawala ng regla. Kapag kulang sa Vitamin E, mababalam ang paglaki ng bata.</body>
<link>http://www.philstar.com/Article.aspx?articleId=316114&amp;publicationSubCategoryId=94</link>
</article>
<article>
<title>Bulag-bulagan at bingi-bingihan</title>
<author>PANAGINIP LANG Ni Nixon T. Kua</author>
<date>
<month>January</month>
<day>12</day>
<year>2006</year>
</date>
<body>MAAGA pa lang ang pasok ng bagong taon pero pangitang-pangita na walang pag-asa sa administrasyon ni Madam Senyora Donya Gloria. Kung noong umpisa ay medyo umaasa pa tayo dahil nga kapapasok lang ng taong 2006, ngayon ay obvious na obvious na dahil bukod sa patuloy nga na pambobola sa sambayanan sa pamamagitan ng press releases na umuunlad ang ekonomiya natin samantalang kabaligtaran naman ang nangyayari at lalong pahirap ang dadanasin ng ating mga kababayan maliban sa mga kaalyado, kakampi, katsokaran, kasabwat, kamag-anak o kasundo ng administrasyon. Pinaka-obvious na dahilan ay ang sinasabi ng National Economic Development Authority o NEDA na hindi nila makita ang poorest of the poor o ang mga tunay na mahihirap sa ating lipunan. Ito ay pagkatapos silang tanungin kung saan nila ilalagay ang P35 billion na sumobra raw o natipid ng Malaca&amp;ntilde;ang kung saan ngayon ay playground na ng apo ni Madam Senyora Donya Gloria. Ayon sa NEDA ay hindi nila makita ang poorest of the poor dahil kahit daw mga squatter ay may mga naipundar na mga television o stereo at maaaring hindi ganoon kabigat ang pangangailangan. Halatang-halata na nagbubulag-bulagan o di kayay nagbibingi-bingihan sila. Hindi naman kasi natin masasabi na nakatira sila sa IVORY TOWER dahil wala namang torre rito sa atin o mataas na building na hindi na nila alam ang nangyayari sa labas ng magaganda at marangyang mga opisina at tahanan nila. Saka sa tindi ng kanilang monitoring ay tiyak namang nasasabihan sila kung saan nakatira ang mga tunay na dukha o mahihirap sa ating lipunan, puwera na lang kung ang mino-monitor lang nila ay ang mga kalaban ng administrasyon o yung mga may tapang pang punahin sila. Of course, kung inyong lingkod ang kanilang nais i-monitor, sige lang ho at kung nais pa ninyo ay tawagan nyo lang ho ang inyong lingkod para sa aking daily schedule. Wala ho akong tinatago na gaya ng mga malalapit sa kusina at nadudungisan na ng uling pero panay lang ang punas at dahil sa salapi ng bayan na tinatapon ay natatakpan ang pangungurakot. Anyway, para sa kaalaman ng Malaca&amp;ntilde;ang at NEDA o iba pang mga opisina ng administrasyon, bakit ho hindi kayo mag-ikot diyan sa government center diyan sa Quezon city kung saan makikita nyo ang mga taong higit pa ho sa alagang Pony ni Mikaela ang kinatitirahan. Para ho sa inyong kaalaman, ni wala ho silang bubong na masisilayan bukod sa mga plastic na napupulot nila. Ang higaan naman ho nila ay mga karton na naihingi nila. Ilang kalye ho yan diyan sa may government center o malapit diyan sa may National Electrification Administration o NEA ang naging tirahan ng mga pamilya diyan na ang mga anak na sanggol naman ay nakatira sa loob ng mga kulungan ng mamahaling manok o panabong na manok. Ulanin at arawin ho sila riyan at ni hindi nila alam kung saan nila kukunin ang kanilang susunod na kakainin. Madam Senyora Donya Gloria at mga alipores niya, isang lugar lang ho iyan. Malapit ho sa Malate, Manila, ilang kilometro lang ho mula sa Palasyo ninyo ay meron namang lugar kung saan nakaparada ang napakaraming mga kariton na siyang gumagala sa Maynila at kumukuha ng basura. Sa gabi ho ay tirahan yang mga yan. Yun ho ang kanilang munting tahanan at nakakalamang lang sila ng konti sa mga taga-QC dahil meron silang mga kariton. Dalawang lugar lang ho yan na nabanggit namin. Maraming marami pa ho ang mga squatters colonies hindi lang ho sa Metro Manila kung hindi sa buong Pilipinas. Wala na hong lugar na hindi tinitirahan ng ating mga kababayan, sa ilalim ng tulay, sa tabi ng ilog, sa tabi ng mga pader ng mga malalaking mga tahanan, sa gilid ng kalye at iba pang lugar na tirahan ho ng mga aso sana o ibang hayop. Buksan nyo lang ang inyong mga mata, makinig lang kayo at makikita nyo at maririnig ang hinaing at panaghoy ng ating mga kababayan na patuloy ang pagdurusa. Ngayon, kung nagbubulag-bulagan at nagbibingi-bingihan naman kayo huwag sanang matuluyan kayong mabulag o mabingi. Tantanan nyo ang pambobola, kahit na konting tulong ay matutuwa ang mga kababayan nating mga yan. * * * Abangan ho natin itong mga ginawang mga panibagong assignment sa AFP na ginawa ng Malaca&amp;ntilde;ang. Pati ho mga kasabuwat nitong si dating Comelec Commissioner Virgilio &amp;quot;Garci&amp;quot; Garcillano ay nabigyan ng pabuya at nilagay sa magandang puwesto. Mababang-mababa ang morale ng ating mga kaSundaluhan na siya namang nakakabahala. Sabagay, palagay naman ng mga taga-Malaca&amp;ntilde;ang lahat ng tao ay yuyuko at susunod na sa kanila. Tingnan na lang natin dahil paglalaro na ng apoy itong ginagawa nila. * * * Para sa anumang reaksyon o kumento, text lang o e mail sa nixonkua@yahoo.com o nixtkua@gmail.com o mag text sa 09272654341.</body>
<link>http://www.philstar.com/Article.aspx?articleId=316269&amp;publicationSubCategoryId=94</link>
</article>
<article>
<title>EDITORYAL  Dagdag na food allowance sa mga AFP personnel</title>
<author></author>
<date>
<month>January</month>
<day>13</day>
<year>2006</year>
</date>
<body>MAY nangyayaring corruption sa mga sangay ng Armed Forces of the Philippines at ito marahil ang dahilan kung bakit ang kapiranggot na hinihingi ng mga sundalo para sa kanilang food allowance ay hindi maipagkaloob ng gobyerno. Kakatwa ang gobyernong ito na kahit ang mga sundalong nagtatanggol sa Inambayan ay kailangan pang mamalimos para sa kanilang food allowance. Kakatwa rin naman sapagkat habang namamalimos ang mga sundalo para sa kanilang karagdagang allowance, marami rin namang opisyal ng AFP ang nananagana at walang kabusugan sa pagkulimbat ng pera. Matagal na ang hinihiling na dagdag sa food allowance ng mga sundalo pero sarado ang taynga ng mga namumuno sa bansang ito. Hindi nila nalalaman ang kahalagahan ng mga taong nagpoprotekta para makamit ang kalayaan. At kung si Sen. Rodolfo Biazon ang tatanungin hinggil sa kahilingan ng mga sundalo, payag siyang doblehin ang P60 na tinatanggap ng mga sundalo sa kanilang allowance. At bilang patunay, sinabi ni Biazon na nag-file na silang dalawa ni Sen. Panfilo Lacson ng Senate Resolution na magtataas ng allowance. Mula sa P60 ay gagawing P120 bawat araw ang allowance. Para mapatibay ang pagsusulong ni Biazon sa pagbibigay ng karagdagang food allowance, sinabihan niya ang Malaca&amp;ntilde;ang na ipagkaloob ang portion ng umanoy savings na P35 billion para sa kapakanan ng mga sundalong kulang ang pambili ng pagkain. Nagpapakamatay sa paglaban para maipagtanggol ang Inambayan at nararapat lamang na pagkalooban ng karagdagang food allowance ang mga sundalo. Kung ang gobyerno ay may nailaan para sa mga mahihirap na mamamayan para pambili ng noodles at bigas, paano naman ang mga sundalo. Huwag balewalain ang kahilingan ng mga sundalo para sa kanilang food allowance. Mas nararapat silang bigyang-pansin kaysa sa mga opisyal ng AFP na walang taros kung mangurakot sa kabang yaman. Isang halimbawa si Gen. Carlos Garcia na halos simutin ang kayamanan ng AFP. Maraming pera, sasakyan at bahay si Garcia gayong maliit lamang ang suweldo bilang comptroller. Mas mabuti ang mga sundalong nagpapatulo ng pawis kaysa mga opisyal na ganid.</body>
<link>http://www.philstar.com/Article.aspx?articleId=316430&amp;publicationSubCategoryId=94</link>
</article>
<article>
<title>Pagpapagaling</title>
<author>ALAY - DANGAL Ni Fr. Jose C. Blanco, S.J.</author>
<date>
<month>January</month>
<day>13</day>
<year>2006</year>
</date>
<body>NABANGGIT ko sa nakaraang kolum na aking misyon ay ang pangangaral o pagpapahayag ng Mabuting Balita, pagpapagaling ng maysakit at pagpapalayas ng mga demonyo. Sa Ebanghelyo sa araw na ito, habang nangangaral si Jesus, may dinala sa kanyang isang paralitiko. At dahil sa nakita niyang pananalig nito at ng mga taong nagdala sa paralitiko, ang lalakiy napagaling (Mark 2:1-12). Bumalik si Jesus sa Capernaum pagkalipas ng ilang araw, at kumalat ang balitang siyay nasa kanyang tahanan. Kaya nagtipon ang napakaraming tao, anupat wala nang matayuan kahit sa labas ng pintuan. Samantalang nangangaral si Jesus, may idinating na isang paralitikong dala ng apat katao. Hindi nila ito mailapit kay Jesus dahil sa dami ng tao, kayat binakbak nila ang bubong sa tapat niya, at inihugos ang paralitikong nakaratay sa kanyang higaan. Nang makita ni Jesus kung gaano kalaki ang kanilang pananalig, sinabi niya sa paralitiko, &amp;quot;Anak, pinatatawad na ang mga kasalanan mo.&amp;quot; May nakaupo roong ilang eskriba na nagsaloob ng ganito: &amp;quot;Bakit nagsasalita ng ganito ang taong ito? Kalapastanganan sa Diyos iyan! Hindi bat Diyos lamang ang makapagpapatawad ng mga kasalanan?&amp;quot; Alam ni Jesus ang kanilang iniisip, kayat sinabi niya, &amp;quot;Bakit kayo nagsasaloob ng ganyan? Alin ba ang lalong madali: Ang sabihin sa paralitiko, &amp;quot;Pinatatawad na ang mga kasalanan mo,&amp;quot; o ang sabihing, &amp;quot;Tumindig ka, dalhin mo ang iyong higaan at lumakad ka&amp;quot;? Patutunayan ko sa inyo na dito sa lupa, ang Anak ng Tao ay may kapangyarihang magpatawad ng mga kasalanan.&amp;quot; Sinabi niya sa paralitiko, &amp;quot;Tumindig ka, dalhin mo ang iyong higaan, at umuwi ka!&amp;quot; Tumindig naman ang paralitiko, binuhat ang kanyang higaan at umalis na nakikita ng lahat. Silay pawang naggilalas at nagpuri sa Diyos. &amp;quot;Hindi pa kami nakakikita ng ganito!&amp;quot; sabi nila. Hindi lamang pisikal na pagpapagaling ang ginawa ni Jesus; binigyang-diin din niya ang pagpapagaling na espiritwal - ang pagpapatawad sa mga kasalanan. At sa atin ding pagpapagaling sa iba, sa anumang aspeto o kaparaanan  pisikal, emosyonal, sikolohikal  mainam din nating bigyan ng pansin ang espiritwal na pagpapagaling. Nangangahulugan, tulungan din natin ang taong maysakit na magbalik-loob sa Diyos, kundi man mapatatag ang pananalig sa Diyos.</body>
<link>http://www.philstar.com/Article.aspx?articleId=316454&amp;publicationSubCategoryId=94</link>
</article>
<article>
<title>Touch and Go in, no touch out!</title>
<author>ORA MISMO Ni Butch M. Quejada</author>
<date>
<month>January</month>
<day>14</day>
<year>2006</year>
</date>
<body>SA Sabado, February 4, 2006, ang ika-41st Public Installation ng mga officials ng Laong-Laan Lodge #185 ng Free and Accepted Masons of the Philippines para sa Masonic Year 2006-2007 sa Capitol Masonic Temple, 15 Makatarungan St., corner Kalayaan Ave., Central District Diliman, Quezon City. Si MIAA general manager ang panauhin pandangal sa nasabing pagtitipon. Sina Atty. Biong Garing, ang Worshipful Master ng Laon-Laan Lodge 185, Bro. Sonny Regala, Senior Warden, Bro. Danny Gutierrez, Junior Warden, Bro. Gene Cortez, Treasurer, Bro. Beda Epres, Secretary at Bro. Johnny Flaviano, Auditor. Sa lahat ng mga kasaping miyembro sa Laong Laan Lodge 185 mabuhay kayo! Ang isyu, personal na nakita at naramdaman ni MIAA general manager Al Cusi ang kinalabasan ng magulong sistema ng sanitized baggage policy na ipinatupad kamakailan sa departure area ng NAIA Terminal 1 at 2 para sa seguridad ng mga departing passengers going abroad. Maganda ang sanitized baggage policy pero hindi ito angkop sa NAIA kasi domestic airport lang ang dating nito kumpara sa mga international airport sa aboard este mali abroad pala. Ika nga, maliit ang NAIA pero sangkaterba ang departing passengers na umaalis todits. Kaya ang naging problema sa new policy ay inulan ito ng batikos at protesta dahil magulo at nakakalito ito. Ayon sa Airline Operators Council nagkaroon ng delay sa kanilang flights dahil sa ginawang 6 hours dry run sa NAIA noon Miyerkules. Kaya naman nakipagpulong si Al sa grupo ng AOC para maayos ang problems. Ang napagkasunduan sa meeting ay tapyasin ang No touch policy at ipalit ang touch and go policy. Ang sanitized baggage scheme o no touch policy kasi ay nagbabawal na sa isang departing passenger na hawakan niya muli ang kanyang luggage kasama ang handcarried baggage kapag dumaan na sa x-ray machine ang porters sa airport ang magsasalansan nito sa push cart papunta sa airline check-in counter bibigyan na lamang ng security numbered tag ang pasahero para kunin naman niya ang kanyang handcarried luggage oras na nasa boarding gate na ito para sumakay sa eroplano. Thats a very No, No para sa pasahero! Ito ang hindi gusto ng mga pasahero at AOC dahil sa dami ng mga bagahe tiyak magkakaroon ng kalituhan at makakabalam pa sa operasyon ng airlines. Ika nga, may delay. Sa bagong sistema ipatutupad ngayon sa NAIA ang touch and go policy, paglabas sa x-ray machine ng bagahe ng isang departing passenger lalagyan na ito ng security strap (plehe) at mismo ang pasahero ang magdadala nito sa airline counter para i-check-in. Pero kung magkaroon ng problema ang pasa- hero dahil sa wala siyang pambayad sa kanyang excess baggage puwede niyang pakiusapan ang airline counter at tutulungan siya ng mga securities para bawasan ang excess nito at babalik ulit sa security counter para lagyan ulit ng panibagong security strap. Bakit daming pautot ngayon sa airport? tanong ng kuwagong Kotong cop. MIAA ang nagpapatupad nito sa rekomendasyon ng US Home Land Security at ICAO sagot ng kuwagong linis tubo sa Baclaran. Hindi ba sa mga US of A bound airlines lang dapat itong gawin naiinis na sabi ng kuwagong SPO-10 sa Crame. Dapat kaya lang nilahat sa NAIA. Bakit? Para masigurong walang mangyayari sa mga pasahero habang nasa ere Diyan kamote tama ka!</body>
<link>http://www.philstar.com/Article.aspx?articleId=316572&amp;publicationSubCategoryId=94</link>
</article>
<article>
<title>EDITORYAL  Hustisya sa Pinay na inabuso ng GIs</title>
<author></author>
<date>
<month>January</month>
<day>15</day>
<year>2006</year>
</date>
<body>YES! Magandang balita kung maaaresto na bukas ang apat na sundalong Amerikano na nanggahasa sa 22-anyos na Pinay. Tama lang. Dapat nang makamtan ng kawawang Pinay ang hustisya laban sa ginawang kahayupan ng apat na Kanong sina Cpls. Keith Silkwood, Chad Carpentier, Dominic Duplatis at Daniel Smith. Marami nang Pinay ang inabuso ng mga Kano noong hindi pa nabubuwag ang base militar sa Pilipinas. Hindi lamang pangre-rape ang nagaganap kundi pagpatay din. Kawawa naman ang mga Pinay kung hindi makakamit ang hustisya. Kapag pinatay sa ibang bansa ang Pinay, iuuwi na lamang na isang bangkay at ang salarin ay nawala nang parang bula. Kapag ginahasa sa ibang bansa, uuwing tulala at masisiraan ng bait at wala nang makakamit na katarungan. Kapag inabuso ng amo o kayay sinaktan, pinalantsa ang mukha at binuhusan nang mainit na tubig, wala nang makuhang katarungan. Balewala na lang ang nangyaring pagtampalasan. Ganyan ang Pinay at nati-take naman ito ng pamahalaan  wala silang ginagawang hakbang para maproteksiyunan ang mga kawawang Pinay. Ganyan kawawa ang Pinay pagdating sa ibayong dagat. Napupuno ng sugat ang katawan at hindi maasikaso ng pamahalaan. Ang masakit ay kung dito sa sariling bayan tampalasanin ang Pinay. Katulad nga nang panggagahasa sa Pinay ng mga sundalong Kano noong November 1, 2005. Nangyari umano ang panggagahasa sa loob ng isang tumatakbong van na ang nagda-drive pa ay isang gagong Pinoy. Inarkila ng mga Kanong &amp;quot;rapist&amp;quot; ang Pinoy. Nakilala ng Pinay ang isang Amerikano sa isang bar at makaraan ang pagkikilala ay dinala sa isang van. Makaraan ang ilang oras, nakita na lamang ng mga nagpapatrulyang pulis sa loob ng Subic Freeport ang Pinay na naka-panty na lamang at naghehestirikal. Dinala sa ospital ang Pinay at doon ipinagtapat ang ginawang panggagahasa sa kanya ng mga Amerikano. Kinukuwestiyon ang custody ng US sa kanilang mga sundalo. Hindi raw dapat ang ganito. Dapat ibigay sa custody ng Pilipinas. Bukas ay makikita kung magkakaroon ng katuparan ang pag-aresto sa apat. Kung ang pinatay na Haponesa ay nakakamit ng katarungan sa tumampalasang mga Kano, bakit hindi ang Pinay na pinagparausan. Nasaan ang kaluluwa ng mga Kanong ganid sa laman?</body>
<link>http://www.philstar.com/Article.aspx?articleId=316735&amp;publicationSubCategoryId=94</link>
</article>
<article>
<title>Radiation theraphy sa cancer</title>
<author>WHATS UP DOC? Ni Dr. Tranquilino Elica&amp;ntilde;o, Jr</author>
<date>
<month>January</month>
<day>15</day>
<year>2006</year>
</date>
<body>(Ika-2 bahagi) ANG kahalagahan ng radiation theraphy para sa cancer ay nare-recognized na sa ngayon. Sa Pilipinas, ang availability ng radiotherapy equipment ay naging mabagal mula nang ang 200 KV x-ray machines ay ginamit. Although there are still a few cobalt machines being used in the Philippines, even though cobalt machines are cheaper and easier to use. Ang paggamot sa pasyente sa paggamit ng cobalt machines ay mas mura kaysa sa paggamit ng linear accelerators. Ipapaliwanag ko ang tungkol dito sa susunod na topic. Ang dalawang pinaka-potent radiotherapy machines sa Pilipinas noong late 70s ay nasa defunct National Cancer Control Center sa Department of Health. Marami pa ring mga linear accelerators sa kasalukuyan subalit hindi sapat para sa bansa. Ang kahalagahan ng 4 million volt linear accelerator sa Cobalt machine ay ang mga sumusunod: 1. Ang mataas na dose ng radiation ay maaaring ibigay sa pasyente sa napakaiklng treatment exposure time. 2. Dahil ang radiation beam ay may mataas na energy, ang nasa malalim na cancer lesions ay madaling gumagaling. 3. Ang cancer na nahaharangan ng buto o cartilage ay madaling nagagamot nang walang panganib na magproduce ng necrosis. 4. Dahil ang radiation ay nanggaling sa pinpoint source, ang pasyenteng nag-uundergo sa radiation theraphy ay may mababang incidence ng radiaton sickness. 5. Habang nasa loob ng treatment room, ang protection sa radiation ay sinisiguro para sa mga radiation therapists at kanillang co-workers. Walang radiation na na-emit habang ang machine ay nakasara kumpara sa cobalt treatment units na patuloy na nag-eemit ng radiation mula sa cobalt source head kahit na ang nakasara na ang machine. (Itutuloy) * * * Ngayon (January 15) ang simula ng Educational Course para sa Philippine Radiologists, Radiation Therapists and allied professionals. Gagawin ito sa Manila Hotel at matatapos sa Jan, 22, 2006.</body>
<link>http://www.philstar.com/Article.aspx?articleId=316745&amp;publicationSubCategoryId=94</link>
</article>
<article>
<title>Sobra ka bang magpawis?</title>
<author>BANTAY KAPWA Ni Cielito Mahal del mundo</author>
<date>
<month>January</month>
<day>15</day>
<year>2006</year>
</date>
<body>MAGANDA at malakas ang sex appeal ni Ellen pero may isang pintas sa kanya. Ito ay ang sobrang pagpapawis ng kanyang kilikili. Anumang ganda ng kasuotan niya bakat naman sa damit niya na basa ng pawis ang kanyang kili-kili kaya marami tuloy ang natu-turn off sa kanya. Si Ellen ay may hyperhidrosis, isang abnormal sweating. Ayon sa international endocrinologist na si Dr. Thomas Cromer merong dalawang sweat glands: Ang apocrine glands at eccrine glands. Ang apocrine glands ay natatagpuan sa axilla at anogenital area na kontrolado ng sex hormones. Ang eccrine glands ang sanhi ng pagpapawis sa lahat ng bahagi ng katawan lalo na sa palad, talampakan at sakong ng paa, na lumulubha kapag namroroblema o nagkakaroon ng anxiety. Ang hyperhidrosis ay nagsisimula sa babae at lalaki na nasa stage of puberty. Kung silay nagdadalaga o nagbibinata. Bukod sa anxiety sinabi ni Dr. Cromer na ilan pang sanhi ng sobrang pagpapawis ay ang sobrang katabaan o obesity, impeksyon, menopause na kadalasan ay nagkakaroon ng hot flushes, carcinoma of the prostate, lymphomas, tumor at diabetes.</body>
<link>http://www.philstar.com/Article.aspx?articleId=316757&amp;publicationSubCategoryId=94</link>
</article>
<article>
<title>Insomnia</title>
<author>PILANTIK Ni Dadong Matinik</author>
<date>
<month>January</month>
<day>15</day>
<year>2006</year>
</date>
<body>Hindi ako makatulog Kahit anong gawin ay hindi mapikit Yaring mga mata Na laging wala rin nakatitig; Ang antok na diway Mulat na mulat pa at ayaw kumapit Sa maraming diwang Ngayoy naroon na sa ibang daigdig! Ang ibang daigdig Na sinasabi koy daigdig nang tulog Yaon bang ang puso At saka ang diway doon nakatutok; At ngayong pagod na Ang pusot isipan sa paghihimutok Anot ayaw pa ring Ang ulilang pusoy dalawin ng antok? Pagod na pagod na Ang aking isipan sa mga inisip Subalit ang puso Ayaw pang mahimlay di pa rin maidlip; Ang tanong ko ngayon Ay maraming tanong at maraming bakit Ito bay parusa Sa nagawang linsil kaya di maidlip? Pagod na ang diwa At pati ang pusoy ibig nang bumigay Sa tindi ng dusa Na ngayoy kapiling sa aking higaan; Subalit ang tulog Na hinahangad kong sana ay dumatal Mag-uumaga nay Gising pa ang diwa sa tudla ng araw!</body>
<link>http://www.philstar.com/Article.aspx?articleId=316761&amp;publicationSubCategoryId=94</link>
</article>
<article>
<title>EDITORYAL - Gaano ka-safe sa sunog ang mga dorm sa u-belt?</title>
<author></author>
<date>
<month>January</month>
<day>16</day>
<year>2006</year>
</date>
<body>NOONG Biyernes ay may nangyari na namang sunog sa Makati. Hindi pa natatapos ang January pero marami nang nasusunog na mga bahay, building at dormitoryo. Noong nakaraang linggo, isang dormitoryo sa P. Campa St. Sampaloc, Manila ang nasunog. Walo katao ang namatay. Sa walong biktima, dalawa pa ang hindi nakikilala. Pawang mga boarders ang biktima. Ang nakagugulantang na natuklasan ng mga Manila City Hall officials, hindi nakarehistrong dormitoryo ang nasunog na building kundi private residence. Ang malaking tanong, bakit nakapag-operate bilang dormitoryo ang nasabing building at bakit hindi nainspeksiyon. Sagot ng City Hall officials, hindi nila na-inspeksiyon ang building sapagkat nakarehistro ito bilang pribadong tirahan. Umanoy sa isang sigarilyo na naiwang nakasindi ang dahilan ng sunog. Sabi naman ng arson investigators, sa kitchen nagsimula ang sunog. Umanoy nagkaroon ng party doon hanggang madaling araw. Ang building na naging dormitory ay may 20 kuwarto. Ang lugar ng dormitory ay nasa university belt area. Ang kawalan nang fire exit ang sinasabing naging dahilan kung kaya hindi nakalabas kaagad ng kanilang mga kuwarto ang mga biktima. Naharangan din umano ng mga gamit ang daanan palabas na naging dahilan para ma-trap ang mga biktima. Ayon sa report masyado nang luma ang building kaya sa isang iglap ay nagliyab at nagmistulang impiyerno ang dormitoryo. Ang sunog na iyon ang naging dahilan para lumutang na naman ang mga pag-iinspeksiyon umano sa mga dormitoryo. Nagkakaroon na naman nang paghihigpit makaraang may mamatay. Kung kailan may namatay na saka lamang mag-iinspeksiyon. Ganyan ang mga opisyal ng pamahalaan, kailangan munang makita na may tumutulo sa bubong bago magsagawa ng pagtatapal. Kailangan munang may madisgrasya bago gumawa ng aksiyon. Marami pang dormitoryo sa university belt area ang lumalabag sa batas. Marami sa kanila ang nag-ooperate bilang pribadong tirahan pero ginagawang dormitoryo at pinagkakakitaan. Ang hindi alam ng mga nangungupahan, nasa panganib ang kanilang buhay. Nakatuntong sa hukay ang kanilang kanang paa sapagkat karamihan sa mga dorms ay walang fire exit. At isipin pang parang sardinas sa dami ang mga nangungupahan sa dorms  karaniwan ay mga estudyante. Ang nasunog na dorm sa P. Campa ay nararapat maging pambukas-isipan sa mga opisyal ng Manila City Hall. Tingnan ang mga paglabag sa batas lalo pa at may kinalaman sa building code.</body>
<link>http://www.philstar.com/Article.aspx?articleId=316976&amp;publicationSubCategoryId=94</link>
</article>
<article>
<title>EDITORYAL - May bumiyaheng kabaong na naman</title>
<author></author>
<date>
<month>January</month>
<day>18</day>
<year>2006</year>
</date>
<body>PITUMPONG katao lamang pala ang dapat isakay sa MB SunJ pero lumampas ito ng 100. Ginamit ang MB Sunj noong Linggo sa fluvial parade kaugnay ng feast ng Sto. Ni&amp;ntilde;o sa Southern Leyte. Ang pagsasaya sa pista ay nauwi sa malagim na trahedya. Dahil sa dami ng sakay, tumagilid ang ferry at tumaob. Ang sabi ng mga nakaligtas, nagkatipon sa iisang bahagi ng ferry ang mga nagsasayang pasahero at saka tuluy-tuloy na tumaob. Umaabot na sa 20 katao ang namatay sa trahedya. Karamihan sa mga namatay ay mga bata. At gaya ng dapat asahan, kanya-kanya na namang turuan ang mga awtoridad kung bakit nangyari ang trahedya. Sinisisi ang may-ari ng MB Sunj sa paglubog ng ferry. Overloading. Wala namang masabi ang may-ari sa overloading ng kanyang ferry. Sa halip nangakong bibigyan ng financial assistance ang mga biktima. Pati si President Arroyo ay nag-utos na imbestigahang mabuti ang nangyaring paglubog ng MB SunJ at sa lalong madaling panahon ay pagbayarin ang may kasalanan sa nangyaring trahedya. Ayon kay Press Sec. Ignacio Bunye pinahigpitan na rin umano ni Mrs. Arroyo ang maritime regulations. Ito ay para maiwasan ang mga susunod pang trahedya sa barko. Maganda ang sinabi ni Mrs. Arroyo iyan ay kung matutupad. Kung hindi, itaga sa bato na mayroon pang mangyayaring trahedya at marami ang mamamatay. Madali lang mag-utos na imbestigahan yan, Imbestigahan ire, imbestigahan ito at kung anu-ano pang imbestigasyon. Pero wala ring nangyari, nagkasunud-sunod pa ang paglubog ng mga barko. At wala rin namang nakuhang katarungan ang mga namatay sa mga may-ari ng barko. Overloading ang sinasabing dahilan nang paglubog ng MB SunJ. Ang malaking tanong ay bakit nakaalis sa port ang barko. Hindi bat iniinspek-siyon ito ng mga coast guards bago paalisin? Dapat na sila ang unang nakapansin kung sobra ang pasaherong nasa barko. Noon pa man ay ganito na ang senaryo at tiyak na may nangyayaring katiwalian sa coastguard at iba pang ahensiya ng pamahalaan na may kinalaman sa pagdaragat. Hindi naman sana magningas-kugon ang mga pulitikong nangakong mananagot ang mga may kasalanan sa paglubog ng ferry sa Leyte. Kawawa naman ang mga biktima ng paglubog. Parusahan sila nang mabigat. Huwag nang hayaang makapagbiyahe ang mga &amp;quot;nakalutang na kabaong&amp;quot;.</body>
<link>http://www.philstar.com/Article.aspx?articleId=317263&amp;publicationSubCategoryId=94</link>
</article>
<article>
<title>Video karera ang hadlang para maging best station ang Para&amp;ntilde;aque City police!</title>
<author>BANAT NI BATUIGAS Ni Bening Batuigas</author>
<date>
<month>January</month>
<day>18</day>
<year>2006</year>
</date>
<body>DAPAT lang sigurong linisin ni Supt. Ronald Estilles, hepe ng Para&amp;ntilde;aque City police, ang kanyang balwarte sa video karera nina Oye Santos at Roland Viscarra. Kasi nga kung hindi, baka maunsiyame pa o maudlot ang award na Best Police Station para sa liderato niya kapag hindi niya ito nagawa sa ngayon mismo. Itong Para&amp;ntilde;aque City police kasi mga suki ang nangunguna sa ngayon sa search ng Best Police Station ng NCRPO at sa tingin ko, ang video karera nina Oye Santos at Ronald Viscarra ang natitirang hadlang para makamtan nila ang award. Paano matataguriang Best Police Station ang Para&amp;ntilde;aque kung naglilipana sa balwarte nila ang video karera nina Santos at Viscarra, aber NCRPO chief Dir. Vidal Querol? Imbes kasi na hangaan ng kanyang kapwa opisyal ng NCRPO, magiging katawa-tawa ang kaibigan kong si Estilles kapag nanalo pa ang istasyon niya kahit laganap ang video karera sa kanyang lugar. Kaya para walang masilip ang mga kapwa station commander niya sa kanya, dapat linisin ni Estilles ang balwarte niya ng video karera nina Oye Santos at Ronald Viscarra para taas-noo niyang tatanggapin ang award niya sa darating na PNP day, di ba mga suki? May balita ako na 50-50 ang lagay na makina nina Santos at Viscarra sa Para&amp;ntilde;aque City. Ang ibig kong sabihin mga suki, kung 40 ang makina ni Santos ganun din dapat ang kay Viscarra. He-he-he! Hala hagupitin mo na ang makina sa lugar mo Supt. Estilles! Kung sabagay, matagal ko nang binibira ang video karera nina Santos at Viscarra sa Para&amp;ntilde;aque City subalit nagtataka ako kung bakit ayaw silang galawin ng pulisya. May basbas kaya sina Santos at Viscarra ni Mayor Jun Bernabe? Kasi nga itong operation ng video karera ay hindi naman lalaganap kung walang basbas ng mga pulitiko tulad ni Berna-be at mga kapulisan. Kayat kahit abot langit na ang perhuwisyong dulot ng video karera sa mga kabataan, aba nagbingi-bingihan lang ang pulitiko tulad ni Berna- be at mga kapulisan dahil namamantikaan na rin ang mga nguso nila. Kaya sino ang dapat sisihin ni Estilles kung hindi niya makuha ang Best Po-lice Station ng NCRPO? Ang sarili niya o si Mayor Bernabe? He-he-he! Masalimuot talaga ang problemang dulot nitong video karera, no Gen. Querol Sir? At bakit hindi rin maikumpas ni Gen. Querol ang kamay na bakal niya laban sa video karera, hindi lang ni Santos at Viscarra kundi maging sa mga pulis na sina Romy Malang, Jerry Peralta, Maj. David at Renel Bernardo sa QCPD? Isama ko na si Bebet Aguas na may 17 makina sa Pasay City. Sina Malang, David, Peralta at Bernardo ay may ka-grupo na sibilyan na sina Eric Francisco, Lito Mison, Benny Ang, Mel Espinosa at Malang brothers. Maaring nasa Cloud 9 sa ngayon si Querol dahil sa tiwala ng Palasyo sa kanya subalit mukhang semplang siya pagdating sa kampanya laban sa video karera. Kung noong panahon ni Dep. Dir. Gen. Avelino Razon sa NCRPO mayat-maya ay nagsusunog ng nakumpiskang video karera subalit dito kay Gen. Querol ay bokya? Ang ibig bang sabi- hin niyan kung si Razon ay may kampanya, si Gen. Querol WALA? Kaya pala nakangisi palagi ang mga video karera operators dahil alam nila hindi sila gagalawin ng pulisya sa liderato ni Querol. Abangan!</body>
<link>http://www.philstar.com/Article.aspx?articleId=317278&amp;publicationSubCategoryId=94</link>
</article>
<article>
<title>Pagmimisyong kaakibat ay pagtatalaga</title>
<author>ALAY - DANGAL Ni FR. Jose C. Blanco, S.J.</author>
<date>
<month>January</month>
<day>18</day>
<year>2006</year>
</date>
<body>SA ating pamumuhay bilang mga Kristiyano, walang pagmimisyon ng Mabuting Balita na hindi kaakibat ang pagtatalaga ng sarili. Sa madaling salita, kapag isinasagawa natin ang ating misyon mula kay Jesus, darating ang panahon na tayo rin ay mapapahirapan dahil sa ginagawa nating misyon. Sa Ebanghelyo para sa araw na ito, makikita natin si Jesus na unti-unting pinagbabalakan na ng masama ng kanyang mga &amp;quot;kaaway&amp;quot;. (Mark 3:1-6). Muling pumasok si Jesus sa sinagoga, at naratnan niya roon ang isang lalaking paralisado ang isang kamay. Kayat binantayan si Jesus ng ilang taong naroon upang tingnan kung pagagalingin niya ang lalaking iyon sa Araw ng Pamamahinga, para may maiparatang sila sa kanya. Tinawag ni Jesus ang lalaking paralisado ang kamay: &amp;quot;Halika rito sa unahan!&amp;quot; Tinanong niya pagkatapos ang mga tao, &amp;quot;Alin ba ang ayon sa Kautusan: Ang gumawa ng mabuti o gumawa ng masama sa Araw ng Pamamahinga? Magligtas ng buhay o pumatay? Ngunit hindi sila sumagot. Habang tinitingnan ni Jesus ang mga taong nasa paligid niya, galit at lungkot ang nabadha sa kanyang mukha, dahil sa katigasan ng kanilang ulo. Bumaling siya sa lalaki at sinabi, &amp;quot;Iunat mo ang iyong kamay,&amp;quot; Iniunat naman ng lalaki ang kanyang kamay at itoy gumaling. Umalis ang mga Pariseo at nakipagsabwatan sa mga kampon ni Herodes upang ipapatay si Jesus. Alam ni Jesus na may mga taong hindi gusto ang kanyang ginagawa  mga Judio na literal ang pagkaunawa sa Kautusan. Kung kayat sa kanyang pagpapagaling sa Araw ng Pamamahinga, inako ni Jesus ang responsibilidad na managot sa mga uusig sa kanya dahil sa kanyang ginawa. Kaya ba nating panagutan ang misyong iniatang sa atin ni Jesus bilang mga tagasunod niya? Alam ba natin na may mga taong hindi natutuwa sa ating ginagawa, at sa ganoon ay maaari nating makabangga pagdating ng panahon?</body>
<link>http://www.philstar.com/Article.aspx?articleId=317282&amp;publicationSubCategoryId=94</link>
</article>
<article>
<title>Paninigarilyo at pag-inom ng alak bawal sa buntis</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>January</month>
<day>18</day>
<year>2006</year>
</date>
<body>ANG sobrang pagkain ng mga pagkaing mayaman sa Vitamin A ay nagiging dahilan ng birth defects. Bawal ang magpa-x-ray kung buntis. Hanggat maaari, iwasan ang kumain ng keso na kadalasan ay kontaminado ng bacteria na tinatawag na listeria na nakapipinsala sa sanggol. Ang paninigarilyo ng buntis ay nagiging dahilan ng pagkalaglag ng baby o kung mabubuhay man ang bata ay napakaliit at kulang na kulang sa timbang at madaling dapuan ng sakit. Ang pag-inom ng alak ay masama rin. Sobrang pinsala ang dulot ng alkohol sa babys developing organs. Ang paggamit ng mga bawal na gamot ay magdudulot sa bata ng inborn addiction to drugs, slow brain growth, brain damage at miscarriage.</body>
<link>http://www.philstar.com/Article.aspx?articleId=317286&amp;publicationSubCategoryId=94</link>
</article>
<article>
<title>Pinas inutil sa Subic rape case</title>
<author>AKSYON NGAYON Ni Al G. Pedroche</author>
<date>
<month>January</month>
<day>19</day>
<year>2006</year>
</date>
<body>ALIPIN ba tayo ng kano sa sariling bayan? Nagtatanong lang dahil yung mga American servicemen na nahaharap sa kasong panggagahasa ng isang Pilipina ay ayaw isuko sa mga awtoridad ng Pilipinas ng embahada ng United States. Sabi nga ni Party list Rep. Crispin Beltran &amp;quot;walang gulugod ang pamahalaan para igiit na ipailalim sa kustodya ng Pilipinas ang apat na US servicemen. Kamakalaway isinilbi na ang warrant of arrest laban sa mga demonyong Kanong ito pero tumutol ang US embassy na silay isuko. Labag daw ito sa Visiting Forces Agreement (VFA). Sana, huwag namang bow lang ng bow ang pamahalaan sa ganyang aroganteng asal ng Kano. Sa kanyang privilege speech, sinabi ni Beltran na maliwanag na may umiiral na &amp;quot;double standard of justice.&amp;quot; Oo nga naman. Nang si dating Manila Rep. Mark Jimenez ay may kaso sa Amerika noong 2003, parang ang ating DOJ pa at DFA ang parang atat-na-atat i-extradite ang isang Kongresistang inihalal ng taumbayan. Hindi pa ito pag-alipusta sa ating soberenya? Bakit sa relasyon natin sa US, tila laging ang huli ang panalo at tayo ang lugi? Hindi ako tutol sa ano mang foreign relations. Pero dapat, may balanse ang relasyong ito. Sabi pa ni Beltran, isang MJ pa ang kinailangang magsabi na halos legalized na ang panggagahasa ng mga sundalong Kano sa mga Pinay dahil sa ganitong pangyayari. Hinikayat din ni Beltran si Rep. Imee Marocs na mag-sorry kay Jimenez dahil sa pagsasabi ng una na si MJ ay walang &amp;quot;k&amp;quot; na maging Kongresista. Pinuri pa ni Beltran si MJ dahil sa &amp;quot;katapangan&amp;quot; nito na manindigan at makipaglaban para proteksyunan ang dignidad, dangal at self-respect ng mga Pilipino.</body>
<link>http://www.philstar.com/Article.aspx?articleId=317429&amp;publicationSubCategoryId=94</link>
</article>
<article>
<title>Para&amp;ntilde;aque City police puwede na kayang Best Police Station? He-he-he!</title>
<author>BANAT NI BATUIGAS Ni Bening Batuigas</author>
<date>
<month>January</month>
<day>20</day>
<year>2006</year>
</date>
<body>NAKIPAGKARERA noong Miyerkules sina Oye Santos at Ronald Viscarra sa mga miyembro ng pulisya na nagsagawa ng malawakang raid laban sa video karera nila sa Para&amp;ntilde;aque City. Parang mga daga sina Santos at Viscarra na nakipag-unahan para iligpit ang kanilang mga makina habang hinahanap ng mga tauhan ni Supt. Ronald Estilles, ang hepe ng Para&amp;ntilde;aque police, ang mga ito at kumpiskahin. Ayon sa suki ko, marami ring makina ang nakulimbat ng kaibigan kong si Estilles. Pero siyempre pa, marami rin ang nailigpit nina Santos at Viscarra dahil mukhang naabisuhan din sila. Moro-moro lang ang raid? Tiyak yun, dahil sa lingguhang intelihensiya nina Santos at Viscarra, marami sa hanay ng kapulisan natin ang may mga utang na loob sa kanila. Sa ngayon, tigil muna ang video karera sa kaharian ni Mayor Jun Bernabe. Pero nagpaikot na rin ako ng mga suki sa kaharian ni Bernabe para arukin kung talagang malinis na ang siyudad niya ng video karera nina Santos at Viscarra. He-he-he! Maaari ko na bang sabihin na in the bag na ang paghirang na Best Police Station ang Para&amp;ntilde;aque City police natin, ha NCRPO chief Dir. Vidal Querol? Kung sabagay, matagal ko nang binibira ang video karera sa siyudad ni Bernabe pero nagbingi-bingihan lang siya. Kung hindi dahil kandidato ang pulisya niya sa Best Police Station, eh hindi pa niya napansin ang mga problemang dulot ng video karera. Kung nahinto naman ang salot na video karera sa Para&amp;ntilde;aque, aba, hindi naging kawalan ito para kay Oye Santos dahil meron pa rin siyang mga makinang nakalatag sa Malabon. Pero dahil kulelat naman sa award na Best Police Station ang trono ni Supt. Moises Guevarra, tiyak hindi siya kikilos. Ang financier kasi ni Santos doon sa Malabon na si Len Oreta, na kapatid ni Mayor Canuto Oreta ay hindi kayang tinagin sila ni Guevarra. Kung sabagay, hindi baleng hindi kasali sa search ng Best Police Station ang Malabon basta magkalaman lang ang bulsa nina Guevarra at magkapatid na Oreta OK na, di ba mga suki? Teka muna, totoo bang mayroon ding nakalatag na makina sa Malabon ang kaibigan kong si Randy Sy? He-he-he! Sobrang buwenas talaga ni Guevarra. At dahil wala ring binatbat si Supt. Rosendo Franco, hepe ng Pasay City police, tiyak patuloy din ang pamamayagpag sa siyudad niya ang video karera nina Bebet Aguas, alyas Raymond at Insp. Luciano, Panay gerilya ang operations nina Aguas, Raymond at Luciano na ang ibig sabihin mga suki, pili lang ang binibigyan nila ng lingguhang intelihensiya. Kaya tulad ni Guevarra, hindi rin kikilos si Franco para masawata ang operation nina Aguas, Luciano at Raymond dahil hindi naman siya kandidato ng best-best ng NCRPO. Wala kasing ginagawa si Franco kaya kulelat! Si Chief Supt. Nicasio Radovan, ang director naman ng QCPD, ay kandidato sa pagiging CIDG chief kayat pansamantalang hindi makagalaw ang sindikato sa video karera na pinamumunuan ni Perry Mariano at katiwala niyang si Lando. Kapag naanunsiyo na kung sino ang CIDG chief o dili kaya itong si Radovan ay maiakyat ng puwesto tiyak, maglalatag na naman ng makina nila itong mga alipores ni Perry Mariano, di ba mga suki? Abangan!</body>
<link>http://www.philstar.com/Article.aspx?articleId=317596&amp;publicationSubCategoryId=94</link>
</article>
<article>
<title>Pagpili sa 12 apostoles</title>
<author>ALAY - DANGAL Ni Fr. Jose C. Blanco, S.J.</author>
<date>
<month>January</month>
<day>20</day>
<year>2006</year>
</date>
<body>PARA sa misyon ni Jesus, siya ay pumili ng mga taong kanyang tuturuan, huhubugin at babahaginan ng kanyang misyon. Ang mga taong ito ay tinawag na &amp;quot;apostoles&amp;quot; o mga &amp;quot;sinugo&amp;quot;. Basahin ang Ebanghelyo (Mark 3:13-19) . Umahon si Jesus sa kaburulan, kasama ang kanyang mga pinili. Humirang siya ng 12 apostol upang maging kasa-kasama niya, suguing mangaral, at bigyan ng kapangyarihang magpalayas ng mga demonyo. Ang 12 apostol ay ang mga sumusunod: Simon na tinagurian niyang Pedro; si Santiago at si Juan, na mga anak ni Zebedeo. Tinagurian niya ang mga itong Boanerges, na ibig sabihiy mapupusok; sina Andres, Felipe, Bartolome, Mateo, Tomas, Santiago na anak ni Alfeo, at Tadeo; si Simon makabayan, at si Judas Iscariote na magkakanulo sa kanya. Malinaw ang tungkulin ng mga apostoles  maging kasa-kasama ni Jesus, mangaral at magpalayas ng mga demonyo. At ganoon din tayo na mga tagasunod ni Jesus. Kailangang matuto tayong maging kasa-kasama ni Jesus. At ito ay ginagawa natin sa ating palagiang pananalangin. Ang pangangaral natin ng Mabuting Balita tungkol kay Jesus ay maaaring gawin sa pamamagitan ng pagpapahayag, pagsusulat, pagkilos na kung saan mararamdaman ay makikita ng mga tao kung ano at sino ang ating ipinapahayag. Ito ay ginagawa natin sa lahat ng larangan ng ating buhay at anuman ang ating katayuan sa buhay. Ang pagpalayas ng mga demonyo ay maaaring sa espiritwal na larangan, panlipunan, pang-ekonomiya, pangkultura at pampisikal. Sa pagpili ni Jesus sa 12 apostol, sinasabi niya na kailangan niya ang mga katuwang sa kanyang misyon. Ang bawat isa sa atin ay kanyang pinili nang tayoy mabinyagan, kaya tayong lahat ay &amp;quot;sinugo&amp;quot;. Nagagampanan ba natin ang ating misyon?</body>
<link>http://www.philstar.com/Article.aspx?articleId=317604&amp;publicationSubCategoryId=94</link>
</article>
<article>
<title>Niloloko ba ang bayang karerista?</title>
<author>CALVENTO FILES Ni Tony Calvento</author>
<date>
<month>January</month>
<day>20</day>
<year>2006</year>
</date>
<body>ISANG LIHAM ANG AKING NATANGGAP MULA SA ISANG HORSE RACING AFFICIONADO. BASAHIN NATIN. Dear G. Calvento: Nuong Lingo naging exciting ang karera sa Sta. Ana Park, dalawang beses ngang nag dead-hit, ang ibig sabihin nito sabay na sabay dumating ang dalawang kabayo sa meta (finish line). Sa rules and regulations ng racing commission dalawang dividendo ang ibinibigay para sa mga tumaya sa parehong kabayo. Marami nang anomalya ang nangyayari sa karera at nawawala na ang tiwala ng bayang karerista lalung-lalo na sa Sta, Ana Park. Milyon ang taong tumataya sa kanilang Winner take all at meron kaming balita na namamanipula ito sa loob ng karera para &amp;quot;one winner&amp;quot; lang at dun mapunta ang milyon na dividendo. Mga dehadong hindi naman mananalo kung hindi pagbibigyan ng halos mga magkakamag-anak na hinete (jockeys) na sila-sila na rin ang nag-uusap kung sino ang ilalabas na kabayo. Nandyan pa ang siste ng senyas ng mga hinete pag parada ng kabayo. Kung ang hinete ay nakaladlad ang paa at wala sa tapakan, nakatanggal ang strap sa helmet, kumakamot ng binti pagharap sa kamera may ibig sabihin ito na nais iparating nila sa kanilang mga kaibigan. Kung sila ay labas o perder. Nun pa man nangyayari na ito. Tanungin ninyo si Jockey Boboc Domingo, Jr., na naging Commissioner ng Philippine Racing Commission kung hindi totoo ito. Okay na rin yun, kaming mga pangkaraniwang mananaya ay nagbabakasakali na labas nga ang tinatayaan naming kabayo at nakisawsaw sa maliit naming taya. Anong laban naming sa mga malalakas tumayang race owners kung bigla nilang desisyunan na ibiyahe ang kanilang kabayo kahit itoy outstanding favorite. Nung Linggo, Jan. 15, 2006, sa huling race, ang Race 13, naging mainit ang datingan ng mga kabayo sa finish line. Dalawang kabayo ang nakitang halos magkasabay dumating. Ito ay ang Ichiro #12 sakay ni JB Cordero at ang Yao Man #5 na sakay ni JB Hernandez. Halos lahat kaming nanonood sa Off Track Betting station napanood ang karerang ito. Pati replay walang kang masabi kung sino ang nanalo dahil halos sabay ang dating. For transparency, dapat ipinakita ang resulta ng Photo Finish subalit walang nangyaring ganito. Idineklara na lamang ng Board of Stewards na si Yao Man ang lumabas na nanalo. Ang tanong naming, di bat standard procedure na ipakita ang photo para malinaw sa libu-libong racing aficionados kung paano nanalo ang kabayo. Paano yung mga nakataya at puro dun sa isang kabayo, basta na lamang ba na dapat tanggapin ang bagay na ito. Ang isang photo finish ang developed picture ang nagsisilbing ebidensya sa resulta subalit walang nangyaring ganito. Linggo nangyari ang insidente at last race. Lilipat ang karera sa San Lazaro Leisure Park ang schedule ng mga susunod na karera. Kung ang balak nila sa isang lingo pa, sa pagbabalik ng karera ipakita ang resulta ng photo finish huli na ito, Marami ng hokus-pokus na maaring gawin. Hindi ito ang unang pagkakataon na nagkaroon ng kontrobersya sa photo finish. Umalingasngas nga ang kaso ng photo finish kung saan dinaya diumano ang kabayong &amp;quot;Real Spicy&amp;quot; subalit wala rin nangyari dahil sila-sila pinagtakpan na lang ang lahat. Hindi nanalo si Real Spicy dahil inaayos daw ang photo results. Sa panahon ngayon na usung-uso ang digital audio/video sound alterations maari ng manipulahin ang resulta ng photo finish. Bagamat maliit lamang ang taya naming pangkaraniwang karerista, dahil din sa mga maliliit na taya namin lumalaki ang gross receipts ng Sta. Ana sa kanilang Daily Double, Forecast, Quartet, Pentafecta, Super Six at iba pang mga exotic bettings lalo na ang &amp;quot;winner take all&amp;quot;. Layon naming na imbestigahan ang mga anomalyang nangyayari para hindi mawalan ng tiwala ang bayang karerista dahil parang niloloko na nila kami sa ganitong patakaran nila. Napakaganda ng sport na horse racing subalit itoy pinasasama lamang ng ilang mga taong gustong manipulahin ito at ang payo ko sa mga mambabasa ng pitak ninyo mga kaibigan, wag ng tangkilikin ang mga karera sa Sta. Ana Park dahil sa nangyari nung lingo dahil hindi ito ang unang pagkakataong nangyari ito. Ang tanong bakit hindi ipinakita ang resulta ng photo finish, ang litrato dahil ang ebidensya ay nandun makikita. Hindi na naming kinukwestyon ang mga outstanding favorites na hindi nanalo dahil dehado ang unang nanalo sa karerang bago tumakbo ang kabayo nila subalit sana magkaroon naman sila ng malasakit sa mga maliliit na mananaya na tulad ko na pinaghirapan ang perang itinataya ko para makapagdibersyon na lamang sa ganitong paraan. Biktima rin kami ng krimen dahil game fixing ang tawag dito, Alam kong may programa kayo sa radio ni Sec. Raul Gonzalez ng Dept. Of Justice at baka naman pwedeng iparating ninyo at obserbahin ng tamang departamento sa National Bureau of Investigation. Lubos na gumagalang Vicente Arellano, Jr. Muntinlupa City BUKAS ang aming tanggapan kung nais sagutin ng Philracom ang isyung ito lalung-lalo na ang Sta. Ana Racing Park para sa isang balance and fair reporting. Nakipag-ugnayan ako kay dating Commissioner Eduardo Domingo at inamin niya na hindi nga raw ipinarating ng Board of Stewards ang resulta ng photo finish at pagsasabihan daw niya ito sa meeting nila. GANUN na lang ba Boboc Domingo, pagsasabihan na lang ninyo? Paano yung mga taya ng mga tao? Sino ang magbabayad nun? Lumang tugtugin na yan. Madalas nang pahayag ni Boboc Domingo yan. Di kaya tama si Mr. Arellano na sa SLLP na lang tumaya baka dun patas ang laban. Ano sa palagay mo Boboc Domingo? PARA SA ANUMANG COMMENTS MAARI KAYONG MAGTEXT SA 09213263166, 09198972854. Maari din kayong tumawag sa 6387285 o 6373965-70. * * * E-mail address: tocal13@yahoo.com</body>
<link>http://www.philstar.com/Article.aspx?articleId=317608&amp;publicationSubCategoryId=94</link>
</article>
<article>
<title>Tama ba o mali ang panawagan ng mga Magdalo?</title>
<author>PANAGINIP LANG Ni Nixon T. Kua</author>
<date>
<month>January</month>
<day>21</day>
<year>2006</year>
</date>
<body>NANANAWAGAN si Capt. Nathaniel Rabonza, 1st Lt. Lawrence San Juan, 1st Lt. Patricio Bumidang at 1st Lt. Sonny Sarmiento sa sambayanan na manindigan at labanan ang &amp;quot;corruption, illegitimacy at neglect.&amp;quot; Ginawa nila ang panawagan halos dalawang araw pa lang makalipas ang kanilang pagpuga mula sa maximum security detention center ng Fort Bonifcio at ilang oras bago ang panawagan ni Navy Lt. (SG) Antonio Trillanes IV sa sambayanan na manindigan at mamili kung nais ba nila ay pagbabago o magsawalang kibo at patuloy na payagan ang pagyurak sa sambayanang Pilipino ni Madam Senyora Donya Gloria. Walang takot itong sinabi ni Trillanes sa mga miyembro ng media sa Makati kung saan dinidinig ang kanilang kaso kaugnay sa mas kilalang Oakwdood mutiny. Naunang nakatakas si Marine Capt. Nicanor Faeldon na hinihiling din ang pag-alis sa Malaca&amp;ntilde;ang Madam Senyora Donya Gloria at pagkakaroon ng bagong gobyerno na aasikasuhin ay ang kapakanan ng bayan at hindi ng iilan. Corruption ang una nilang isyu at ang tanong ko ay totoo bang lumalaganap ang katiwalian sa gobyerno ni Madam Senyora Donya Gloria. Patuloy ba ang nakawan at pangungurakot? Simple lang ang kasagutan diyan. Ang pinakamahal na kalye sa buong mundo  Diosdado MACAPAGAL Highway. Ang mga bank accounts ni JOSE PIDAL na binulgar ni Sen. Ping Lacson. Ang bailey bridges na iisa ang presyo kahit iba-iba ang haba at laki, kasama na ang mga nasa gitna ng palayan na nilantad din ni Sen. Ping. Ang fertilizer scam na hanggang ngayon ay iniimbestigahan pero iniiwasang sagutin ng administrasyon. Ang $ 14 million dollar na IMPSA deal na pinirmahan ni Madam Senyora Donya Gloria wala pa siyang isang linggo sa Malaca&amp;ntilde;ang at iba pang mga anomalyang lumalabas linggu-linggo na ginawa ng mga taga palasyo o di kayay mga kakampi, kakutsaba, karancho, kasabwat, kaalyado, kamag-anak, kalaguyo, kapartido, kaibigan at kasama. Sa sobra hong dami ng mga anomalya ay hindi ko mailagay lahat at hindi ito magkakasya. Sa isyu naman ng illegitimacy, mula sa umpisa ay mahirap talagang tanggapin ang pagluklok sa puwesto ni Madam Senyora Donya Gloria. Sa pamamagitan ng ilang mga nasuhulang heneral, ilang libong &amp;quot;evil society&amp;quot; at mga gutom at ganid na pulitiko ay initsa puwera nila ang boto ng masang Pilipino at nilagay sa Malaca&amp;ntilde;ang si Madam Senyora Donya Gloria. Noong nakaraang halalan, laganap ang dayaan at buking na buking pa nang lumabas ang Hello Garci tapes at mga pekeng election returns na iisa ang pirma at thumbarks pero kesa sagutin ay binusalan sa pamamagitan ng pamimigay ng milyun-milyong pisong halaga ng pork barrel sa mga kongresistang kaalyado, at kakampi. Sa senado naman ay dinaan sa executive order na nagbawal kahit kaninong kawani ng gobyerno na mag-attend ng hearing. Tungkol naman sa pagwawalang bahala, pangitang-pangita ito sa patuloy na pang-aabuso ng mga kakampi, kaalyado, bataan, tuta, ka-negosyo ni Madam Senyora Donya Gloria. Patuloy ang kanilang pamamayagpag kahit na gutom na ang sambayanang Pilipino at marami na ang nabubuhay na parang mga hayop samantalang si Sir Senyor Don JOSE Miguel Arroyo ay natutulog sa kuwarto sa Las Vegas na nagkakahalaga ng $20,000 isang gabi o mahigit P 1 milyon kada gabi. Isa lang ho yan sa mga halimbawa, mas higit diyan ay ang patuloy na paglaspag sa kaban ng bayan at pagyurak sa dignidad ng sambayanang Pilipino gaya nitong pinagpipilitan nilang pagpapalit sa saligang batas na sagot daw sa kahirapan at magdadala ng kaunlaran. Tanong lang ho natin, kaunlaran nino? Tatlo ho ang isyung yan, basically babalik sa paulit-ulit nating tanong, nagnakaw ba? nandaya ba? nagsinungaling ba? Ngayon, mga kaibigan, tanong ko lang ho, tama ba ang panawagan ng mga batang sundalong na manindigan tayo? Sagot lang ho kayo sa pamamagitan ng text at e mail. * * * Ilang mga text messages ang natanggap ko bilang reaksyon sa nakaraang column (Matalino man ang Matsing, napaglalalangan din). Nagagalit ang ilan sa kanila dahil tinutukoy ko raw bilang Monkey Queen si Madam Senyora Donya Gloria. May nabanggit ba ako? Binalikan ko ho ang nakaraang isyu, binasa nang paulit ulit. Wala naman akong sinasabing ganoon. Katotohanan kahit ang nananabakong unggoy na nais maging tigre ay hindi ko tinukoy at gayundin ang matsing na mukhang pusa at laging mahaba ang sagot ay hindi ko rin tinukoy. Sabi ko nga sa isang malayong bayan ito na dati-rati ay kinikilala sa buong mundo bilang maunlad at maayos,. Tanong lang ko ho sa iilang mga yan na nanggagalaiti sa galit, guilty ba kayo o ang mga amo nyo sa sinulat ko. Unggoy ba yang amo nyo at tinablan kayo? O baka naman kayo yang mga monkey tuta? Masakit ba harapin ang katotohanan. He-he-he!!! Bato bato sa langit tamaan huwag magalit, kaso sa inyo, hindi lang yata kayo tinablan pero nasapol pa. Ika nga BULLS EYE. Buong akala ko kasi ay manhid na kayo at makapal na pati ang mga mukha ninyo sa kalyo. At least tinatablan pa kayo kaya muli ko hong paalala, maniwala kayo sa karma at magbago na bago pagbayaran ng inyong mga anak at apo ang mga kasalanan nyo. * * * Para sa anumang reaksyon o kumento, text lang o e mail sa nixonkua@yahoo.com o nixtkua@gmail.com o mag text sa 09272654341.</body>
<link>http://www.philstar.com/Article.aspx?articleId=317766&amp;publicationSubCategoryId=94</link>
</article>
<article>
<title>EDITORYAL - VFA: Tagakupkop ng halimaw</title>
<author></author>
<date>
<month>January</month>
<day>22</day>
<year>2006</year>
</date>
<body>PARA sa mga gutom na halimaw ang RP-Visiting Forces Agreement. At agrabyado ang mga Pinoy sa kasunduang ito. Ipinakita na ang pagka-agrabyado nang magmatigas ang United States na ibigay ang custody ng apat nilang sundalo na nanggahasa ng 22-anyos na Pinay. At kung hindi pa iti-terminate ang VFA malamang na may mangyari pang panggagahasa at iba pang katampalasanan sa mga Pinay. Protektado ng VFA ang mga Amerikano at kahit na anong kahayupan ang kanilang gawin dito sa Pilipinas ay maaari. Kahit na nga patayin nila ang Pinay makaraang gahasain ay tiyak na matatakasan pa rin nila. Nakasaad sa Article 5, Section 6 ng VFA na ang custody ng mga Kano ay magpapatuloy hanggang nasa judicial proceedings ang kaso. Agrabyado ang mga Pinoy sa kasunduang iyan. Nakapagtataka nga lamang kung bakit naaprubahan ang VFA noong 1998 sa kabila na marami palang &amp;quot;butas&amp;quot; at ang US lamang ang makikinabang. Bakit hindi nakita ang &amp;quot;butas&amp;quot; na ito nang ipasa ng Kongreso? Agrabyado ang mga Pinoy sa VFA at lalo pang maaagrabyado kung magpapatuloy. Ang Japan at South Korea ay may katulad ding kasunduan sa US subalit malaki ang pagkakaiba. Ang Japan ay may karapatang isailalim sa kanilang custody ang Amerikanong nakaharap sa criminal charges. Ganyan din sa South Korea kung saan nakapaloob sa kasunduan nila ng US na maaaring ipagkaloob ang custody ng mga gagawa ng kasalanan. Napatunayan ito sa Japan kung saan isang Amerikanong sundalo na pumatay sa isang Haponesa ang ipinagkaloob ng US. Wala nang tanung-tanong pa. Bakit hindi sa Pilipinas? Butas nga ang VFA rito. Laging pabor sa magkakasala at hindi sa biktima. Wasakin na ang VFA na iyan para wala nang magkakanlong sa mga &amp;quot;halimaw&amp;quot; na sisipsip sa puri ng mga Pinay. Sabi ng gobyerno huwag mainip sa kahihinatnan ng imbestigasyon sa ginahasang Pinay. Hanggang kailan maghihintay? Nawasak na nga ang puri ay tila balewala pa sa gobyerno. Walang makitang pagmamalasakit sa tinampalasang Pinay. Nasa kamay ng mga mambabatas ang kapa- laran ng VFA. Huwag nang ipagpatuloy pa ang pamamayagpag ng VFA na ito para maiwasan ang mga pagdagsa pa ng mga problema. I-terminate na gaya ng panukala ng ilang senador. Hindi na dapat mag-urung-sulong sa pagpatay sa halimaw na VFA.</body>
<link>http://www.philstar.com/Article.aspx?articleId=317897&amp;publicationSubCategoryId=94</link>
</article>
<article>
<title>Pangongotong ng mga tauhan ni Mayor Pedro Cuerpo sa Montalban, patuloy na binabantayan ng BITAG!</title>
<author>BAHALA SI TULFO Ni Ben Tulfo</author>
<date>
<month>January</month>
<day>23</day>
<year>2006</year>
</date>
<body>HINDI pa man natatapos ang programa ng BITAG sa IBC 13 noong Sabado ay agad kami nakatanggap ng mga reklamo at sumbong hinggil sa patuloy at walang takot na sapilitang paniningil ng mga tauhan ni Mayor Pedro Cuerpo ng Montalban, Rizal. Ito ay makaraang isinagawa ng BITAG at CIDG-Rizal ang isang operasyon sa sapilitang paniningil ng bente pesos sa mga pumapasadang fx sa Montalban ng walang anumang resolusyon o ordinansa mula sa Pamahalaang Bayan. Malinaw na iligal ang ginagawang paniningil ng mga tauhan ni Mayor Cuerpo dahil sa kawalan ng anumang resolusyon at maging ang pinatutunguan ng mga nasingil mula sa mga driver ay walang makapagpaliwanag. Hinintay din ng BITAG mula sa tanggapan ni Mayor Cuerpo at maging sa kaniyang mga tauhan ang anumang pahayag, subalit hindi na namin sila matagpuan, o baka naman nagtatago na. Estilo na yata ni Mayor Pedro Cuerpo na magtago sa sandaling nahaharap na siya sa kahihiyan dahil sa kaniyang mga ginagawang kalokohan. Wala rin anumang hakbang ang Pamahalaang Bayan ng Montalban sa mga tauhan ng Munisipyo na nahuli ng BITAG at CIDG-Rizal at hinayaan na lamang maditena at masampahan ng kasong Robbery Extortion. Mga tauhan niya ang nagbabayad sa kaniyang mga kalokohan at sumusunod sa kaniyang mga iligal na utos, at sa bandang huli mga tauhan pa niya ang mapapahamak. Dalawang beses ng nalantad sa BITAG Mayor Cuerpo ang iyong mga kalokohan. Hindi pa kami natatapos sayo. Patuloy ka pa rin naming babantayan. Hanggat patuloy kaming nakakatanggap ng mga reklamo at sumbong ay hindi kami magsasawang tuldukan at dayuhin ka diyan sa lunggang iyong pinagtataguan. * * * Anumang reklamo, sumbong at tips tumawag sa 0918-9346417 o sa teleponong 932-53-10 at 932-89-19. Manood ng programang Bahala sina Ben at Erwin Tulfo (Tulfo Brothers) sa UNTVChannel 37, Lunes hanggang Biyernes, 9am-10:30am at mapapakinggan sa DZME 1530 khz 9am-10am.</body>
<link>http://www.philstar.com/Article.aspx?articleId=318084&amp;publicationSubCategoryId=94</link>
</article>
<article>
<title>Sana ay marami pang Pacquiao</title>
<author>HALA BIRA! Ni Danny Macabuhay</author>
<date>
<month>January</month>
<day>24</day>
<year>2006</year>
</date>
<body>NANG maglaban si Manny Pacquiao at Eric Morales noong Linggo, halos huminto ang ikot ng mundo sa mga Pilipino. Iniwanan ng mga Pinoy ang lahat ng kanilang ginagawa para panoorin ang dalawang boksingero. Halos walang makikitang naglalakad sa kalsada at wala ring trapik. Sa palagay ko, maaari nang tanghaling bayani si Pacquiao. Nagkaroon ng inspirasyon at nagkaisa ang mga Pinoy. Mayaman man o mahirap, matanda man o bata, mga opisyal ng pamahalaan, mga pulitikong maka-administrasyon at maka-oposisyon ay nagkaisa para ipagdasal ang tagumpay ni Pacquiao. Napakasarap kung nagkakaisa ang mga Pinoy. Hanggang kailan kaya tatagal ang magic ni Pacquiao nang sa ganoon ay mapanatili ang pagkakaisa ng sambayanan. Sana ay magkaroon pa nang marami pang Pac-quiao upang maging simbolo ng pagkakaisa ng mga Pinoy. Para rin matulungang makaahon sa pagkakalugmok ang ating ekonomiya at upang bumuti ang kabuhayan ng bawat Pinoy.</body>
<link>http://www.philstar.com/Article.aspx?articleId=318258&amp;publicationSubCategoryId=94</link>
</article>
<article>
<title>EDITORYAL  Wawasakin ang bansa</title>
<author></author>
<date>
<month>January</month>
<day>25</day>
<year>2006</year>
</date>
<body>UMUUGONG ang kudeta. Kahit na nakaagaw ng pansin ang pagkapanalo ni Manny Pacquiao kay Eric Morales ng Mexico, patuloy pa rin ang pag-ugong ng kudeta. Nagsimula ang alimuom ng kudeta nang makatakas sa Fort Bonifacio ang apat na Oakwood mutineers noong nakaraang linggo. Hanggang ngayon, hindi pa nahuhuli ang apat. Ayon sa isang nakatakas na sundalo, ang nakaambang paglilipat daw sa kanila sa jail ang dahilan kaya sila tumakas. Pero sabi ng military, walang kakayahan ang mga sundalo na maglunsad ng panibagong kudeta. Walang susuporta sa gagawing pag-agaw sa kapangyarihan. Hindi anila magtatagumpay ang anumang gagawin laban sa gobyerno. Diin pa ni AFP chief of Staff Generoso Senga na poprotektahan ng mga sundalo ang kapakanan ng mamamayang Filipino. Wala raw silang papanigan. Ang Pilipinas ay niyanig na nang maraming kudeta noong panahon ni Cory. Siyam na kudeta ang dumaan at pawang nagbigay nang masakit na alaala sa Pilipinas. Dinurog ng mga sundalong kampi kay dating Senator Gregorio Honasan, na dati ring opisyal ng Sandatahang lakas ng Pilipinas. Mula 1986 hanggang 1991 ay dinurog ng mga madudugong kudeta ang Pilipinas. Sa pagkadurog ay nadamay ang ekonomiya ng Pilipinas. Naging madilim ang tanawin sa Pilipinas sapagkat nagsiatras ang mga dayuhang investors. Inalis ang kanilang mga negosyo rito at inilipat sa mga katabing bansa na kagaya ng Vietnam at Thailand. Nananagana na sa kasalukuyan ang Vietnam at Thailand. Mas maunlad kaysa sa Pilipinas ang dalawang bansa. Wawasakin ng kudeta ang Pilipinas at walang apektado rito kundi ang mamamayang hirap na hirap na sa pag-iisip kung paano kakain tatlong beses isang araw. Kapag nagkaroon ng kudeta lalo nang walang mag-iinvest sa bansa sapagkat tagilid na ito. Maihahalintulad sa isang bangka na nabutas at unti-unting pumapasok ang tubig hanggang sa lumubog. Kaawa-awa ang mamamayang Pilipino na patuloy na umaasang magkakaroon nang magandang bukas ang kanilang buhay. Maski ang mga oposisyon ay tutol na tutol sa kudeta. Hindi anila ito ang magiging solusyon sa problema ng bansa. Alam din nilang lalo lamang maghihirap ang mamamayan kapag nakudeta.</body>
<link>http://www.philstar.com/Article.aspx?articleId=318406&amp;publicationSubCategoryId=94</link>
</article>
<article>
<title>Mayor Pedro Cuerpo ng Montalban Rizal, strike two na sa Bahala si Tulfo at Bitag</title>
<author>BAHALA SI TULFO Ni Ben Tulfo</author>
<date>
<month>January</month>
<day>25</day>
<year>2006</year>
</date>
<body>ONE is enough, two is too much pero para BITAG, tambak-tambak ng kapalpakan sa pamahalaan ang inaabot ni Mayor Cuerpo ng Montalban, Rizal. Unang naging sikat si Mayor nang pasukin ng BITAG ang kanyang teritoryo dahil sa illegal na katayan ng aso na ayon sa aming imbestigasyon ay may pahintulot niya mismo. Ni hindi man lang namin nakita kahit anino ng kolokoy na meyor na ito upang linisin ang kanyang pangalan sa pagkakasangkot sa illegal na katayan. Matatandaan sa ipinalabas namin sa BITAG noong nakaraang taon na kung sinu-sinong barabas ang iniharap sa amin ng munisipyo ng Montalban mapagtakpan lamang ang kabuktutang kinasasangkutan ng kanilang alkalde. Ngunit, hindi pa dito natatapos ang kasikatan ni Mayor Cuerpo dahil sa ikalawang pagkakataon ay muling dinala ng Bahala si Tulfo at BITAG ang kontrobersyal na Mayor sa center stage ng kahihiyan! Matatandaang ipinalabas namin sa BITAG noong Sabado ang inirereklamong sapilitang paniningil ng P20.00 ng kanyang mga tauhan sa mga fx drivers ng Montalban. Dito, napag-alaman namin na pangongotong este pangongolekta ng beinte pesos ay may basbas ULIT ng poging-poging Mayor na si Cuerpo. Muli, sa pagkakataong ito, hindi na naman humarap sa amin ang nasabing alkalde. Ang naglakas loob pang humarap ay ang mga tauhan nitong sangkot din sa reklamo. Halos magkapilipit-pilipit na ang dila ng mga bastardo sa kapapaliwanag upang palabasing legal ang paniningil na kanilang ginagawa. Kalaunan, walk out na lang ang naging katulong ng mga ito, makaligtas lamang sa matalim naming pag-iimbestiga. Kahit na sino pang hestas at barabas ang ibala mo sa amin Mayor Cuerpo ng Montalban, Rizal, hindi kami mangingiming soplangin ang kanilang mga paliwanag dahil ikaw ang utak ng mga katiwaliang ito kayat ikaw ang nararapat na humarap sa amin. Pagbutihin mo pa meyor dahil tutulungan ka ng BAHALA si TULFO at BITAG na bumango sa mamamayan ng iyong nasasakupan. Nakakasa na ang patibong ng BAHALA SI TULFO at BITAG para sa ikatlo at ika- apat na kalokohang kasasangkutan mo. Hotline numbers, i-text (0918) 9346417/ (0927) 8280973 o tumawag sa mga numerong 932-8919/932-5310. Makinig sa DZME 1530 Khz, Monday-Friday, 9:00-10:00 a.m at panoorin ang programang BAHALA SI TULFO Monday-Friday, 9:00-10:30 a.m. sa UNTV 37.</body>
<link>http://www.philstar.com/Article.aspx?articleId=318421&amp;publicationSubCategoryId=94</link>
</article>
<article>
<title>NAIA ready kay Pacman</title>
<author>ORA MISMO Ni Butch M. Quejada</author>
<date>
<month>January</month>
<day>26</day>
<year>2006</year>
</date>
<body>HANDANG-HANDA ang mga tauhan nina MIAA general manager Al Cusi at retired General Angel Atutubo, assistant general manager for Security sa paliparan sa pagdating tomorrow morning ni boxing hero Manny Pacman Pacquiao. Tiniyak nina Al at Angel ang seguridad sa paliparan kahit alam nilang maraming sasalubong kay Manny siyempre kasama todits ang mediamen na kokober sa boxing hero. Gusto ni Angel, na magkaroon ng proper briefing regarding sa coverage ng mga reporters, photographers at television para hindi maging chopsuey ang lahat sa oras na lumabas sa aircraft si Manny. Grabe kasi ang media coverage kapag may mga sikat na taong dumarating sa paliparan dahil gusto ng mga kabaro natin na makakuha ng magandang anggulo para sa kani-kanilang peryodiko at telebisyon. Siksikan, tulakan ang nangyayari sa paliparan lahat gustong makakuha ng beautiful angle. Pero ang problema ay sinasapawan naman sila ng mga overacting na security na nakatalaga sa mga taong dumarating ng paliparan. Dapat pagsilbihan din nina Al at Angel ang grupo ng Industrial Security Guards na huwag maging OA dahil wala naman panganib sa loob ng airport kaya dapat pagbigyan nila ang mediamen na nagpapakamatay para makakuha ng magandang anggulo ng litrato at siyempre with matching beautiful stories. Karamihan kasi sa mga Industrial Security Guards naka-assigned sa mga ganitong klaseng pagtitipon ay nagiging barumbado dahil gusto nila sila ang makunan ng magandang anggulo sa litrato at telebisyon para makita ng mga kapitbahay nila ang kanilang mga porma during the coverage. Sabi nga, artista ang dating! Nagbabala si Al at Angel sa mga Industrial Security Guards na huwag masyadong maghigpit sa mediamen pagdating ni Manny sa Manila. Bakit ba gustong makigulo ng Industrial Security Guards sa coverage ng media? tanong ng kuwagong hindi pa nako-kodakan. Siyempre gusto nilang magkaroon ng souvenir sa diyaryo at telebisyon, sagot ng kuwagong impakto. Ano ang dapat nilang gawin? tanong ng kuwagong SPO-10 sa Crame. Huwag na silang makigulo pa kamote.</body>
<link>http://www.philstar.com/Article.aspx?articleId=318563&amp;publicationSubCategoryId=94</link>
</article>
<article>
<title>Pacquiao: Senador o Presidente? Huwag naman!</title>
<author>HALA BIRA! Ni Danny Macabuhay</author>
<date>
<month>January</month>
<day>26</day>
<year>2006</year>
</date>
<body>SA pagkapanalo ni Manny Pacquiao kay Erik Morales, talaga namang napakasarap ng feeling na maging Pilipino. Alam kong hindi lamang ako ang nakararanas nito. Bawat Pinoy ngayon sa buong mundo ay nasisiguro kong taas-noo na ipinagmamalaki na sila ay mga Pilipino. At gusto kong idagdag na pati extended members ng kani-kanilang pamilya ay ganoon din ang pakiramdam. Sa tanang buhay nang maraming Pinoy, ngayon lamang nila nasaksihan ang pagkakaisa ng mga Pilipino sa loob at labas ng Pilipinas para ipagdasal ang pagtatagumpay ni Pacquiao kay Morales. Wala kang makitang tao sa labas ng lansangan sapagkat lahat ay nanunuod ng makasaysayang laban ng dalawang superstars. Mga magkakalaban at nag-aaway ay nagkasundo. Wala ring kriminalidad na naganap sapagkat pati mga masasamang-loob ay nanuod ng nasabing laban. Dahil sa pangyayaring ito, feeling ng marami na dapat itanghal si Pacquiao na isang bayani ng bansa. Nasabi ko na nga sa aking nakaraang kolum na bakit nga ba hindi. Sa aking pagkakatanda, wala pang sinumang Pilipino ang nakagawa ng nagawa ni Pacman. Aba, e, pati ang mga magugulong pulitiko na mga nag-aaway-away ay nagkaisa upang magdasal sa ipagtatagumpay ni Pacquiao. Nag-high-five ang mga pulis at mga bilanggo tuwing tumatama ang suntok ni Pacquiao. Pero, sa gitna ng magandang kaganapan sa tagumpay ni Pacquiao, bigla lumapat ang aking mga paa sa lupa nang marinig kong dapat daw tumakbong senador o presidente si Pacquaio. Teka muna. Iba nang usapan ito. Mukhang malayo ang pagiging boksingero at ang pagiging isang senador o Presidente ng bansa. Pumasok sa isipan ko na marami na tayong halos katulad ni Pacquiao na humawak na rin ng mga matataas na posisyon sa pamahalaan subalit wala ring nagawa para sa bansa. Ayaw ko sanang ma-ging kontrabida sa gitna ng pagdiriwang subalit, dapat tayong magpakatotoo. Siguro naman ay nasobrahan lamang sa kasiyahan ang ibang kababayan. Marahil ay alam ni Pacquiao ang kanyang hangganan at kung ano ang mga makabubuti sa kanya. Ipagdasal na lang natin si Pacquiao na magpatuloy sa kanyang tagumpay para sa bansa.</body>
<link>http://www.philstar.com/Article.aspx?articleId=318567&amp;publicationSubCategoryId=94</link>
</article>
<article>
<title>Kaso ng lupang sinasaka</title>
<author>IKAW AT ANG BATAS Ni Atty. Jose C. Sison</author>
<date>
<month>January</month>
<day>26</day>
<year>2006</year>
</date>
<body>NOONG September 29, 1970, nabili ni Fely ang lupang pag-aari ng kanyang inang si Zita. Kaalinsunod ng bilihan, inilipat sa pangalan ni Fely ang titulo ng lupa (TCT No. 252339). Subalit, noong March 25, 1976, pumasok si Zita sa isang kasunduan ng paupa ng lupang taniman kay Cardo. Di nagtagal ay ginawa itong palaisdaan ni Cardo. Isang araw, pinapunta ni Fely ang kanyang anak na si Pol upang alamin ang estado ng kanilang lupa. Subalit nang hindi nagkaunawaan sina Pol at Cardo, humantong ito sa pananaksak ni Cardo kay Pol. Bukod dito, sinampahan ni Cardo ng kasong trespassing si Pol subalit ito ay nadismis. Samantala, nang hilingin ni Fely na lisanin na ni Cardo ang lupa, ito ay tumanggi. Kaya, noong May 14, 1997, nagsampa si Fely kasama ang kanyang asawa ng kasong ejectment sa MTC laban kay Cardo. Subalit hiningi ni Cardo ang tulong ng Legal Division ng DAR, na idismis ang nasabing kaso dahil ang kaso ay hindi saklaw ng MTC. Ayon kay Cardo, bilang isang rehistradong nagsasaka ng nasabing lupa, dapat sana ay isinangguni muna ang kaso sa DAR upang matiyak kung mayroong agricultural tenancy relationship. Tama ba si Cardo? MALI. Nang ipatupad ang Section 76 of Republic Act No. 6657 noong 1988, napawalang-bisa nito ang PD 316 at PD 1038 na nagsasabing kinakailangan munang isangguni sa DAR ang mga usapin sa mga lupang agkrikultural para tiyakin kung mayroon ngang agricultural tenancy relationship. Kaya, maari na itong dinggin ng korte kapag natiyak na walang usapin sa pagsasaka ng lupa ang kaso tulad ng mga sumusunod na elemento: (1)nasasangkot ang may-ari ng lupa at ang umuupa rito; (2) ang usapin ay tungkol sa lupang sinasaka; (3) mayroon itong pahintulot; (4) layunin ang produksyon sa pagsasaka; (5) personal ang pagsasaka sa lupa ng umuupa; at (6) mayroong hatian sa ani o kaya ay may bayad sa paupa. Sa kasong ito, walang relasyong &amp;quot;may-ari at umuupa&amp;quot; sa pagitan ng mga partido. Walang kakayahan si Zita na ipagbili o paupahan ang lupa kay Cardo dahil si Fely na ang nagmamay-ari nito. At dahil walang kontrata ng paupa sa pagitan nina Zita at Cardo, walang naganap na pag-upa sa lupang sinasaka, kaya masasaklaw ito ng MTC. Tama ang MTC nang hindi nito pagbigyan ang kahilingan ni Cardo na idismis ang kaso. Samakatuwid, pinaboran ng korte si Fely dahil inatasan nito si Cardo na lisanin ang lupa at ibalik ito kay Fely; bayaran si Fely ng P5,000.00 bawat buwan mula March 1976 hanggang maisauli ang lupa kay Fely; at maibalik ang dating kondisyon ng lupa bago ito naging palaisdaan (Gutierrez vs. Cabrera, G.R. 154064 February 28, 2005 425 SCRA 521).</body>
<link>http://www.philstar.com/Article.aspx?articleId=318570&amp;publicationSubCategoryId=94</link>
</article>
<article>
<title>EDITORYAL  Durugin ang smugglers!</title>
<author></author>
<date>
<month>January</month>
<day>27</day>
<year>2006</year>
</date>
<body>ILANG beses na bang pinagbantaan ni President Arroyo ang mga smugglers? Maraming beses na. Pero walang nangyari sa kanyang pagbabanta. Hanggang ngayon ay patuloy ang smuggling sa bansa at nadadaya ng milyon o bilyong piso ang gobyerno. Ganyan katalamak ang smuggling at aywan kung sa bagong pagbabanta ng Presidente ay mapuputulan na ng sungay ang mga smugglers. Pasulput-sulpot din naman kasi ang pag-iimbestiga ng mga senador sa nangyayaring smuggling. Noong hindi pa napapalitan ang dating Customs commissioner ay wala silang ginagawa at nang may pumalit ay saka lamang sila umatungal. Bakit hindi nila inupakan nang inupakan noon? Ngayoy panibagong pakikipaggiyera na naman sa mga smuggling ang isinigaw ng Malaca&amp;ntilde;ang. Hanggang kailan kaya ito? Isang buwan o dalawang buwan? At kapag lumulutang ang isyu sa smuggling, laging sangkot dito si First Gentleman Mike Arroyo. At lumutang din ang mga pangalang matagal nang nasasangkot sa kanya. Sikat na naman ang pangalan ni Vicky Toh. Si Toh ay unang lumutang noong nasa kasagsagan ang Jose Pidal controversy. Bukod kay Vicky Toh, sangkot din ang kanyang mga kapatid. Namatay ang isyu nang umalis ng bansa si FG Arroyo at nag-exile sa US. Ilang buwan ding nawala si First Gentleman. Nitong Disyembre 2005 muling lumutang si First Gentleman at ngayon ay nasasangkot na naman ang kanyang pangalan sa smuggling. Bukod kay Toh, sangkot din sa smuggling si Lucio Lao Co, owner ng Puregold Duty Free. Ayon sa imbestigasyon ng Senado, ang mga kaibigan ni Vicky Tho ay nag-I-smuggle ng mamahaling sasakyan, cell phones, electronic items, damit na ukay-ukay, chocolates at iba pang mga produkto na may mataas na buwis. Ayon sa report, nagbabayad lamang nang mahigit P200 ang mga smugglers sa Customs. Masyadong talamak ang smuggling sa bansa at nakapapagod na ang palaging pagbabanta ni Mrs. Arroyo sa mga &amp;quot;economic saboteurs&amp;quot;. Pawang pagbabanta na wala namang napapala. Ang kailangan at ninanais ng taumbayan ay mahuli at maparusahan ang mga smugglers. Kailangang maipakita ang tigas para maubos na ang mga smugglers. Ngayon ipakita ni Mrs. Arroyo ang kanyang katapangan. Huwag nang ibando pa ang gagawing pakikipaggiyera sapagkat hindi naman nagkakatotoo. Ang kailangan ay aksiyon para mapatay ang mga saboteurs!</body>
<link>http://www.philstar.com/Article.aspx?articleId=318739&amp;publicationSubCategoryId=94</link>
</article>
<article>
<title>Pagiging matatag na republika</title>
<author>SAPOL Ni Jarius Bondoc</author>
<date>
<month>January</month>
<day>27</day>
<year>2006</year>
</date>
<body>ANG yabang natin maggiit na i-turn over ng US Embassy sa Pilipinas ang 4 na GIs na akusado ng gang rape sa Subic. Pero hindi naman natin kayang panatilihin sa piitan ang mga NPA suspect sa Batangas. Hindi natin kaya panatilihin sa high-security cell ng Army ang 4 na Oakwood mutineers. Ang tinis natin humiyaw na segun lang sa batas ang pagpiit sa 4 na GIs habang nililitis. Pero hindi natin maitaguyod ang batas kay Capt. Nic Faeldon, isa ring Oakwood mutineer na naunang tumakas at pasulpot-sulpot sa kampo ng AFP Southcom at Wescom, at sa PNP headquarters. Ni hindi natin maayos ang mga detention center  kaya naagawan ng mga Abu Sayyaf suspect ng susi at baril ang mga guwardiya sa Camp Bagong Diwa, naglipana ang punyal at cell phones sa karsel ng immigration office, at mayat maya ang pagpuga ng bilanggo sa ibat ibang kulungan. Nililista ko ang mga irony na ito para magising na tayo. Hindi tayo matatag na republika. Malambot tayo. Alam yon ng Amerikano  kaya pinagtutulak-tulakan tayo. Alam nila na ang mga pinuno natin ay sasayaw sa kanilang tugtog, dahil mahina ang mga ito: Kalulusot lang ng Pangulo sa impeachment, hindi pa sarado ang usapin sa Garci Tape, lubog ang acceptance ratings ng Administrasyon. Sang-ayon sa Visiting Forces Agreement, hindi obligado ilipat sa custody ng Pilipinas ang sino man GI na magkasala rito. Kasalanan natin, pumayag tayo sa ganung ayos. Pinirmahan ng ehekutibo at niratipika ng Kongreso natin ang VFA. Pero mababang opisyal lang ng Amerika ang lumagda, at ni hindi ito dumaan sa Kongreso nila. Ganun tayo kahina. At ngayong binabastos ng Amarika ang ating batas, ni hindi natin kayang ibasura ang VFA. Hindi rin natin kaya suspindihin ang joint RP-US military exercises. Katwiran natin, kailangang matutunan ang galing at maawitan ang lumang kagamitang panggiyera ng Amerika. Kumbaga, walang karapatang umangal ang pulubi. Sa kalakaran ng mga bansa, ang malakas ay nananaig. Bubot pa tayo. Kailangan maging matatag na republika muna tayo, para pansinin.</body>
<link>http://www.philstar.com/Article.aspx?articleId=318753&amp;publicationSubCategoryId=94</link>
</article>
<article>
<title>Kilos pagong na exercise ng Manilas Finest</title>
<author>BANAT NI BATUIGAS Ni Bening Batuigas</author>
<date>
<month>January</month>
<day>27</day>
<year>2006</year>
</date>
<body>NAGSAGAWA ng pagsasanay ang mga kapulisan ng Manila Police District na tinaguriang Camp Defense Plan Exercise bilang paghahanda sa banta ng New Peoples Army (NPA) at sa banta ng mga sundalong nagrerebelde laban sa pamahalaang Arroyo. Dakong alas-12 ng hatinggabi ng Huwebes biglang tumunog ang malakas na serena at kasabay niyon ay biglang nagpulasang palabas ng MPD Headquarters ang mga kapulisan bitbit ang mga matataas na kalibre ng mga baril. Agad na pinalibutan ang himpilan ng mga pulis na nagsidapaan sa mga gilid-gilid ang ibay nakakubli sa pader na nakaumang ang mga armalite, Nabigla kami sa loob ng MPD Press Office ng mga oras na iyon nang biglang makitang nagtatakbuhan ang mga pulis bitbit ang mga baril. Akala namin ay sinalakay na ang aming tanggapan ng sandaling iyon, at bilang tugon sa aming tungkulin agad kaming naglabasan bitbit ang camera at pinagkukunan ang mga eksena. Hindi namin ininda ang takot ng mga sandaling dahil ang nasa isip namin ay mailarawan sa mamamayan ang buong pangyayari. At dahil sa eksenang iyon ang lahat ng mga taong naglalakad sa kalsada ay nagkandarapa sa pagtakbo upang makalayo sa naturang lugar.Maging ang kumakain at nag-iinuman sa mga karenderya sa harapan lamang ng MPD ay nataranta sa pagtago. Natanaw ko na ang ilan sa mga tao ay nagkandarapa sa pagtago sa mga poste at nagtago sa ilalim ng mga lamesa dahil sa kabiglaan. Hinarangan ng mobile car ang panulukan ng United Nation at Taft Avenue na pawang naka-armalite ang mga pulis na naka-cover sa kanilang mga sasakyan. Gayon din ang mga lansangan ng San Marcelino at Romualdez Road na nag-uugnay papasok at palabas sa naturang himpilan. Sa loob naman ng bakuran ng MPD Headquarters ay may isang Armored Personel Carrier (APC) na puno ng mga Philippine National Police Special Action Forces (PNPSAF) na urong-sulong sa main gate na naka-umang ang machine gun at maging ang tauhan ng Bureau of Fire Protection (BFP) gamit ang isang fire truck ay nakahanda na rin ang kanilang mga hose. Sino pa nga ba ang hindi maniniwalang may kudeta na sa ating bansa kung kabilang ka sa nakasaksi sa naturang eksena. He-he-he! Aber nga mga suki!. Marahil kung kabilang ka sa mga taong nagtakbuhan upang magtago sa mga kubling lugar natitiyak kong hindi ka makakatulog magdamag dahil sa takot. Ngunit mga suki sa kalaunan ay aming napag-alamang bahagi lamang pala ng pagsasanay bilang paghahanda sa banta ng kudeta at pananalakay ng mga rebeldeng NPA na nagnanais na pabagsakin ang pamahalaan. Hindi naman lihim sa inyong kaalaman na maraming insidente na ng pananalakay ng mga rebelde sa mga kanayunan. Kung kaya todo-todo ang kanilang ipinamalas na pagsasanay. Makalipas ang may kalahating oras na aksyon ay tinawag sila at tinipon sa harapan ng MPD headquarters at agad na pinagalitan ni District Deputy Director for Operation P/SSupt. Danilo Abarzosa dahil sa kanilang ipinakitang kilos pagong. He-he-he! Hindi kasi nagustuhan ni Abarzosa ang ipinakitang gilas ng karamihang pulis ng Manilas Finest. Kasi nga mga suki! Ang nais ni Abarzosa ay makatotohanan ang kanilang ipakita sa naturang pagsasanay. At lalong nagalit si Sir nang makita ang dalawang truck ng Meralco na nag-aayos pa ng kanilang sasakyan sa gitna ng kalsada na tila walang pakialam sa pangyayari. Kabilang sa kanilang pagsasanay ay ang pagdeklara ng no mans land upang kanilang madaling makita ang mga kalaban. May ilang pulis din ang nahuli sa loob ng kanilang mga opisina na nanonood pa ng telebisyon at naghuhuntahan. He-he-he! Paano na lang kaya kung totoong mga rebelde ang sumalakay ng oras na iyon. At dahil sa kapalpakan ng naturang pagsasanay, muling iniutos ni Abarzosa na ulitin ang naturang eksena at nagbantang paparusahan ang sino mang magpapatumpik-tumpik. Muling tumunog ang serena bilang hudyat ng pagsasanay. Naging mabilis na ang ikinilos ng mga pulis. Sa loob lamang ng 10 segundo ay napalibutan na ng mga pulis ang buong himpilan, naharang lahat ng mga kalsada papasok at palabas kung kaya sa kabiglaan ng mga motorista ay napadapa ang ilan sa kanila at ang iba namay naglabasan sa kanilang sasakyan upang mag-usyoso. Naging matagumpay na ang mga sumunod na pagsasanay. Ika ngay naperfect na nila ang pagsasanay na ikinasiya ng mga opisyales kaya taas noo na nilang ipagmamalaki na handa na sila sa ano mang banta ng mga kalaban at pangalagaan ang kanilang himpilan.</body>
<link>http://www.philstar.com/Article.aspx?articleId=318758&amp;publicationSubCategoryId=94</link>
</article>
<article>
<title>&amp;quot;Skateboard, baril at kutsilyo&amp;quot;</title>
<author>CALVENTO FILES Ni Tony Calvento</author>
<date>
<month>January</month>
<day>27</day>
<year>2006</year>
</date>
<body>NAG-UMPISA ang lahat sa skateboard nang magalit ang suspek sa anak na biktima nang matamaan ang paa nito. Maliit na bagay lamang ito kung iisipin subalit umabot pa ito sa patayan. Inunahang tirahin ng suspek ang biktima matapos nitong makabalita na nanghihiram ng baril ang biktima. Nagsadya sa aming tanggapan si Edna Saballes ng Taguig upang humingi ng tulong hinggil sa kaso ng kanyang asawang pinaslang na mahigit isang dekada na ang nakalipas subalit hanggang ngayon ay hindi pa rin nahuhuli ang mga pumatay dito. Ika-17 ng Enero 1992 habang naglalaro ng skateboard ang anak nitong si Jun-Jun na noon ay anim na taong gulang pa lamang, natamaan nito ang daliri sa paa ng isa sa mga suspek na si Judy Arce. &amp;quot;Hindi naman sinasadya ng anak kong matamaan siya. Nagalit siya kay Jun-Jun kaya ang ginawa niya ay binatukan niya ito. Ayon sa mga nakakita malakas daw ang pagkabatok ni Judy sa anak ko. Nagkaroon pa nga ito ng bukol,&amp;quot; kuwento ni Edna. Nang malaman ni Edna ang nangyari sa anak, agad nitong kinausap ang pulis na kamag-anak ng suspek upang itoy pagsabihan. Nangako naman na kakausapin at pangangaralan nito si Judy. Samantala dahil sa nangyari, natakot si Jun-Jun hanggang sa itoy lagnatin. Mataas umano ang naging lagnat ng bata subalit hindi pa rin nagawang sabihin ni Edna sa asawa nitong si Escolastico na mas kilala sa tawag na Resty, ang nangyari sa anak. &amp;quot;Ayoko na rin kasing palakihin pa ang nangyari kaya minabuti ko na lamang na itago ito sa asawa ko upang makaiwas sa gulo. Subalit ang hindi ko alam may isang kapitbahay na rin pala ang nagkuwento sa asawa ang nangyari sa aming anak,&amp;quot; sabi ni Edna. Kinausap ni Resty ang asawang si Edna matapos malaman ang nangyari sa anak kaya sinabi na rin nito ang totoo. Galit na galit si Resty nang malaman niya ang ginawang pambabatok ni Judy sa kanyang anak. Pinaliwanag ni Edna sa asawa kaya ayaw nitong ipaalam sa kanya ay upang wala ng pag-usapan pa. Hindi naman nito kinumpronta si Judy. Nagsawalang-kibo na lamang siya subalit narinig ni Edna na kausap ni Resty ang isang kapitbahay na agad niyang ikinabahala. &amp;quot;Tinanong ko siya kung bakit niya hinihiram ang baril ng kapitbahay namin pero hindi naman siya sumagot noon. Lingid sa kanyang kaalaman na nalaman pala ni Judy na nanghihiram siya ng baril,&amp;quot; sabi ni Edna. Ika-19 ng Enero, papuntang palengke ang mag-asawang Resty at Edna nang makasalubong ng mga ito ang suspek na si Judy. Nagkitinginan ng masama sina Resty at Judy kaya naman agad na ring iniwas ni Edna ang asawa sa posibleng kaguluhan. Napanatag naman ang loob ni Edna na walang nangyaring gulo sa pagitan nina Resty at Judy subalit noong ika-20 ng Enero bandang alas-8 ng gabi sa Maharlika Village, Taguig naganap ang krimen. &amp;quot;Katatapos lamang naming kumain ng hapunan ng yayain ako ni Resty na magpahangin sa labas. Pumuwesto kami sa tapat ng bahay ng aming ninang at doon kami ay nakipagkuwentuhan. Noong mga sandaling iyon ay dumaan sa harap namin si Judy pero hindi na rin naman siya kinausap ng asawa ko,&amp;quot; sabi ni Edna. Makalipas ang halos kalahating oras ay nagpaalam na si Resty na pumasok na sila sa loob ng bahay subalit tumanggi si Edna at pinakiusapan ang asawa na mauna na lamang siya. Pagkatapos noon ay nagpaalam na si Resty sa mga kausap. Ilang hakbang pa lamang ang layo ni Resty ay nakarinig si Edna ng ingay malapit na sa kanilang bahay. &amp;quot;Mabilis kong pinuntahan ang asawa ko at nakita ko na lamang si Judy na pinupunasan ang ginamit nitong kutsilyong panaksak sa asawa ko. Kasama niya noon ang isa pang suspek na si Cesar. Sinigawan ko sila at tinanong kung bakit nila sinaksak ang asawa ko,&amp;quot; salaysay ni Edna. Ayon pa kay Edna, natitiyak nitong inabangan ni Judy ang kanyang asawa. Inunahan na umano nitong patayin ang asawa sa pag-aakalang may binabalak na masama sa kanya si Resty. Samantala tadtad ng saksak ang ibat ibang bahagi ng katawan ng biktima. Sinubukang dalhin pa ito sa ospital subalit hindi na rin ito umabot. &amp;quot;Yakap-yakap ko noon ang asawa ko. Ibinilin pa nga niya sa akin ang aming mga anak. Pagkatapos noon ay hindi ko na alam ang mga nangyari dahil nawalan na ako ng malay,&amp;quot; sabi ni Edna. Mabilis na tumakas ang mga suspek matapos ang insidente. Nagsampa ng kaukulang reklamo si Edna laban kina Judy at Cesar. Nag-issue ng warrant of arrest subalit hanggang ngayon ay nakakawala pa rin ang mga ito. Samantala nilisan na rin nila ang bahay matapos ang nangyari kay Resty. Magmula naman nang mabiyuda si Edna hindi siya tumigil sa kahahanap ng pagkakakitaan para may ipantustos sa pangangailangan sa lima nitong anak hanggang sa nagpasya siyang mangibang bansa para mabigyan ng magandang pamumuhay ang mga ito. &amp;quot;Hirap na hirap kami noon nang mamatay si Resty kaya umaasa pa rin akong mahuhuli ang mga pumatay sa kanya kahit na may katagalan na ang kasong ito. Dapat nilang pagbayaran ang krimeng ginawa nila. Hangad kong mabigyan ng hustisya ang pagkamatay ni Resty,&amp;quot; pagwawakas ni Edna. There is a lesson to be learned here. Kung hindi natin kayang kontrolin ang ating galit ang lahat ay mauuwi sa trahedya. Dapat tayong umiwas sa mga bagay na ikapapahamak natin. Nais kong pasalamatan ang tanggapan ni Administrator Benedicto Ulep ng Land Registration Authority sa walang sawa niyang pagpapadala ng representative sa aming tanggapan para sa may mga problema sa lupa. Nagpapasalamat din ako kay Engr. Porferio Encisa Jr., Chief, Subdivision and Consolidation Division ng LRA. Para sa lahat ng biktima ng karahasan, krimen at mga legal problems, maaari kayong tumawag sa 6387285 o di kayay sa 6373965-70. Maaari din kayong magtext sa 09213263166 o 09198972854. Ang aming tanggapan ay sa 5th Floor City State Center Bldg., Shaw Blvd., Pasig City. Ugaliing makinig sa aming radio program &amp;quot;HUSTISYA PARA SA LAHAT&amp;quot; kasama si DOJ Secretary Raul Gonzalez, Prosecutor Olive Non at ang inyong lingkod, tuwing Sabado alas-7 hanggang alas-8 ng umaga sa DWIZ 882 am band. * * * E-mail address: tocal13@yahoo.com</body>
<link>http://www.philstar.com/Article.aspx?articleId=318766&amp;publicationSubCategoryId=94</link>
</article>
<article>
<title>NAIA security di puwedeng ikompromiso</title>
<author>AKSYON NGAYON Ni AL G. Pedroche</author>
<date>
<month>January</month>
<day>28</day>
<year>2006</year>
</date>
<body>MARAMI ang tutol sa panukalang $5 security fee ng Manila International Airport Authority (MIAA) sa mga lumilisang pasahero sa NAIA. Kung ang kapalit ng maliit na halaga ay kaligtasan ng maraming pasahero, bakit tututulan ito? Sinisisi ng Airline Operators Council (AOC) ang International Air Transportation Association na siya raw dahilan kung bakit gustong ipataw ang dagdag na singil na ito. Ang IATA ang nagsabi na isang standard practice sa maraming paliparan sa daigdig ang maningil ng security fee. Isang realidad ang banta ng terorismo. Kung afford mong gumasta ng libu-libong piso para sa paglalakbay, bakit hindi ka mamuhunan ng kaunti para sa iyong seguridad? Ang unang pinakamalagim na terrorist act ay nangyari mismo sa United States of America noong Sept. 11, 2001. Kung magtagumpay ang AOC sa pagpigil sa singiling ito at (huwag itutulot ng langit!) magkaroon ng malagim na terrorist attack, sino kaya ang sisisihin? Ayokong isiping kasabwat ng mga terorista ang AOC. Hindi kaya nakikita ng AOC na sa ibang bansa ay wala namang tumututol sa paniningil ng security fee? Ang sinisingil na halaga ay maliit na parte lang ng kabuuang halagang ginagastos ng MIAA para tiyakin ang seguridad sa paliparan. Dati nga, sinosolo ng MIAA ang gatusin pero mabigat kung hindi tutulong ang mga pasahero. Di birong halaga ang ginagastos sa pagmamantini ng mga pasilidad, kasama na ang pag-aaruga sa mga bomb sniffing dogs at marami pang iba. Sabi nga ni tokayong General Manager Al Cusi, dumating na ang puntong hindi na kayang balikatin ng MIAA ang lahat ng gastos porke prime target ng mga international terrorist ang paliparan. Nilinaw ng MIAA na exempted sa security fee ang mga &amp;quot;bagong bayani&amp;quot; o mga Overseas Filipino Workers na hindi rin sinisingil ng terminal fee at airport tax. Ang panukalang security fee ay dumaraan sa masusing hearing at pagkatapos nito, dapat magpasya ang MIAA kung itoy ipatutupad o hindi. Pero hindi naman marahil dapat dinggin ang pag-aalboroto ng AOC laban sa security fee at isaalang-alang ang kaligtasan ng libu-libong pasahero na gumagamit ng paliparan araw-araw. Kapag naibasura ang proposal na ito, tiyak na tiyak kong magpipista sa tuwa ang mga terorista.</body>
<link>http://www.philstar.com/Article.aspx?articleId=318911&amp;publicationSubCategoryId=94</link>
</article>
<article>
<title>Pacquiao huwag isabak sa pulitika</title>
<author>HALA BIRA! Ni Danny Macabuhay</author>
<date>
<month>January</month>
<day>28</day>
<year>2006</year>
</date>
<body>Maraming salamat po sa lahat ng nagpahiwatig na sumasang-ayon sila sa isinulat ko sa kolum na ito nuong nakaraang araw tungkol sa malaking disgrasya kung sakali mang magkamaling sumabak bilang senador o presidente halimbawa si Manny Pacquiao. Hindi natin masiguro na baka maudyukan itong si Pacman upang pumasok ng pulitika at sakyan nila ang popularidad nito para sa kanilang sariling kapakanan. Alam naman natin ang pulitika sa Pilipinas. Naggagamitan at masyadong marumi. Nasisiguro kong marami nang mga lider ng pulitika ang nag-iisip na kung papaano nila magagamit si Pacman upang umusad ang kani-kanilang interes kung kayat nakarinig na tayo na may mga nagpaplano nang isalya si Pacquiao sa pulitika na katulad ng nabanggit ko sa kolumn na ito nuong makalawa. Napansin naman ninyo marahil ang ginagawang pagdikit ni First Gentleman Mike Arroyo kay Pacman. Hindi lamang si FG ang nakabantay kay Manny sa LA at sa Las Vegas kundi ang iba pang mga pulitikong may ibat ibang kulay at pakay. Hindi naman itinatago ni Pangulong Gloria Macapagal Arroyo ang kanyang paghanga sa superstar na boksingero. Nasabi pa nga ni GMA na si Pacquiao ang kanyang inspirasyon upang magsilbi ng magaling sa bayan at sa mamamayang Pilipino. Harinawang hindi magtagumpay ang mga demonyong pulitiko na mahikayat si Pacman na pumasok sa maruming pulitika. Kung tutuusin, mas maraming mabubuting bagay ang magagawa ni Pacquiao kahit na hindi siya humawak ng posisyon sa gobyerno. Lalo pa ngang tataas at mananatili ang kanyang kredibilidad kung tutulong siya sa bayan at sa kanyang mga kababayan kung nasa pribadong sektor siya na hindi gumagamit ng salapi ng bayan. Sana nga ay magkaroon pa tayo sa Pilipinas ng marami pang mga pagkakataon na muling maranasan ng mga mamamayan, mayaman man o mahirap, bata man o matanda ang pagkakaisa at ang pagmamalaki ng bawat isa na siya ay isang Pilipino. Ipagdasal natin na marami pang mga Manny Pacquiao ang lumitaw sa ating bansa na magiging inspirasyon at magbubuklod sa lahat ng mga Pilipino patungo sa maunlad, matahimik at maligayang pamumuhay.</body>
<link>http://www.philstar.com/Article.aspx?articleId=318923&amp;publicationSubCategoryId=94</link>
</article>
<article>
<title>Mga kasinungalingan laban kay Madam Gloria?</title>
<author>PANAGINIP LANG Ni Nixon T. Kua</author>
<date>
<month>January</month>
<day>28</day>
<year>2006</year>
</date>
<body>Umangal na naman ang palasyo ng Malakanyang dahil sa patuloy na negatibong mga binabalita ng media tungkol kay Madam Senyora Donya Gloria. Si Presidential Spokesman Ignacio &amp;quot;Toting&amp;quot; Bunye pa mismo ang nagreklamo at nagsumbong pa sa mga public relations practitioners at nakikiusap na tulungan raw sila dahil &amp;quot;kakaawa&amp;quot; naman daw si Madam Senyora Donya Gloria dahil sa unfair reporting. Dahil diyan, pagbibigyan natin sila at susubukan natin hanapin kung ano ang mga kabutihang nagawa nila para sa sambayanang Pilipino. Mga &amp;quot;achievements daw nila&amp;quot; na kanilang press releases. Check tayo, kabi-kabila, dami nating kinausap at heto po ang natuklasan natin: 1. 2. 3. 4. 5. 6. 7. 8. 9. 10. 11. 12. 13. 14. 15. 16. 17. 18. 19. 20. 21. 22. 23. 24. 25. 26. 27. 28. 29. 30. O ayan ang dami ha, higit pa nga riyan ang nakita natin. Hindi magkasya sa column. Yung iba nakalista yata sa maruming tubig ng Pasig sa tabi ng Malakanyang at yung iba naman ay nakaukit sa hangin. Daming achievements, daming nagawa, daming kabutihan. Galing galing. * * * Text of the day: &amp;quot;After meeting El Terrible Morales, Manny Pacquiao meets with Small but Terrible PRESIDENTITA Moral Less Gloria.&amp;quot; * * * Para sa anumang reaksyon o kumento, text lang o e mail sa nixonkua@yahoo.com o nixtkua@gmail.com o mag text sa 09272654341.</body>
<link>http://www.philstar.com/Article.aspx?articleId=318932&amp;publicationSubCategoryId=94</link>
</article>
<article>
<title>Lagi akong may sore throat</title>
<author>WHATS UP DOC? Ni Dr. Tranquilino Elica&amp;ntilde;o Jr.</author>
<date>
<month>January</month>
<day>29</day>
<year>2006</year>
</date>
<body>ISANG reader na nagngangalang Ramon ang nagpa-dala ng e-mail at tinatanong niya kung bakit lagi siyang may sore throat. Lagi siyang may &amp;quot;ehem&amp;quot; at animoy kinakahig ang kanyang lalamunan at sobrang makati. Kung nabasa mo Ramon ang aking kolumn noong Agosto ng nakaraang taon, tinalakay ko roon ang may kaugnayan sa sore throat. Ang unang palatandaan ng lagnat, trangkaso at tonsillitis ay ang sore throat. Ang sore throat ay kagagawan ng Stretococcus bacterium. Maraming dahilan kung bakit nagkakaroon ng sore throat at isa rito ay ang unhealthy diet  mataas na intake ng refined carbohydrates, matatamis na pagkain gaya ng biscuits, table sugar at ang pagkain din naman ng mga mababa sa micronutrients. Ang pagkapagod, paninigarilyo at pag-inom ng sobrang alak ay nagiging dahilan din para bumaba ang resistance ng katawan laban sa infection. Dapat may sapat na Vitamins D at E ang diet para malabanan ang atake ng Streptococcus bacterium na lumilikha ng sore throat. Ang Vitamin D ay matatagpuan sa mga oily fish. Kaya dapat mag-fish diet ang mga may sore throat para malabanan ang infection at nang magkaroon ng healthy immune system. Ang Vitamin E naman ay matatagpuan sa abokado, olive oil, nuts at seeds. Ang kakulangan din naman sa Vitamin C ay magiging dahilan din para madaling makapitan ng infection. Mayaman sa Vitamin C ang strawberries, oranges at red pepper. Makatutulong din naman para mahadlangan ang pagkakaroon ng infection kung kakain ng mga yellow o orange fruit at vegetables gaya ng apricots, carrots, spinach sapagkat mayroong beta carotene.</body>
<link>http://www.philstar.com/Article.aspx?articleId=319075&amp;publicationSubCategoryId=94</link>
</article>
<article>
<title>Bumuwelta biktima ng PDEA</title>
<author>CALVENTO FILES Ni Tony Calvento</author>
<date>
<month>January</month>
<day>30</day>
<year>2006</year>
</date>
<body>Isang residente ng Brgy. Cuyab, San Pedro, Laguna ang nagsampa ng kaso kamakailan sa Department of Justice laban sa mga ahente ng Philippine Drug Enforcement Agency (PDEA) na naka-assign sa Camp Vicente Lim, sa Canlubang, Laguna ng a) Violation of Sec. 29, R.A. 9165 (Planting of Evidence/Incriminating Innocent Persons); b) Illegal Arrest; c) Perjury. Binuweltahan ni Arnelio Machado y Dominguez ang mga tauhan ng PDEA na humuli sa kanya matapos aprubahan ang kanyang inihaing Petition for Review sa Department of Justice sa una nitong desisyon sa Prosecutors office ng San Pedro, Laguna. Nag-file din ng Motion for Reconsideration ang PDEA subalit muli rin itong na-denied ng Department of Justice. Sinabi ni Machado sa kanyang reklamo kung paano siya hingan ng mga ahente ng PDEA sa halagang ISANG MILYONG PISO (Php 1,000,000,00). Nagsampa si Machado ng kasong criminal laban kina SP02 MARCELINO P. MALE, SPO1 ROBERTO D. MONZON, P02 LUISITO ANINIAS and P02 RONALD DIGMAN. Sa kanyang Counter-Affidavit, sinabi ni Machado kung paano siya hinuli ng mga ahente ng PDEA, dinala sa sasakyan kahit na walang damit na pantaas, nakapiring ang mga mata at dinala sa isang safe house. Hinihingan umano siya ng pera ng mga ito at sinabi niyang wala siyang ganoong kalaking halaga. Tinawagan naman ng mga ahente ng PDEA ang asawa ni Machado. Napag-isip-isip umano ni Machado na hindi nila kayang makalikom ng ganoong kalaking halaga kaya naisipan nitong tawagan ang isang Bino at Iris na sila ang bibili at magdadala ng Methamphetamine Hydrochloride na mas kilala sa tawag na SHABU. Sinabi rin ni Machado na nakahiga siya sa sahig na nakapiring ang mga mata habang ilang ulit siyang pinagsususuntok sa ibat ibang bahagi ng katawan kaya napilitan siyang tumawag at sumunod sa hiling ng mga ito. Nagfile ng Petition for Review ang abogado ni Machado sa tanggapan ni Department of Justice Secretary noong ika-23 ng Agosto at muling naaprubahan dahil sa mga merito ng petisyong inihain. Samantala nag-file naman ng motion for reconsideration ang PDEA noong ika-10 ng Oktubre 2005 at muli na naman itong na-denied ng DOJ noong ika-6 ng Disyembre 2005. Isang Senior Superintendent (Colonel) ng PDEA, na minsang nasangkot sa isang eskandalo sa kasong Rape with Homicide at Murder, (sensational case ito) dahil sa kanyang pakikialam sa mga ebidensya, at itoy nag resulta sa pagkakaalis nito sa kanyang posisyon ang nagmamayabang at nagmamalaki na makakausap umano nito si Executive Secretary Eduardo Ermita para baguhin ang naging desisyon ng Secretary of Justice. Isang miyembro ng PNP ang nagsabi na ang Senior Superintendent na &amp;quot;Buwaya&amp;quot; na gusto pa nitong makuha si Machado matapos mawalan ng pagkakataon na gatasan ito sa halagang isang milyon. Isang mataas na opisyal sa DOJ na malinaw nitong sinabi na sa ilalim ng Rules of Court under Rule112 na ang Secretary ng Department of Justice ay may kapangyarihan na mag-review ng resolution ng mga local prosecutor, rebisahin at baguhin ang resolution. Nakasaad din ito sa Department Circular No. 54 ng DOJ. Lumabas sa isang pahayagang tabloid na sinasabing &amp;quot;DOJ DRUG CODDLER?&amp;quot; at kinukuwestiyon nito ang naging desisyon ng tanggapan ng Secretary ng DOJ. Nakasaad din dito na di-umanoy tumanggap ng pera ang departamento upang mapabilis at pumabor ang Petion for Review sa kaso. Hinamon naman ng isang insider sa DOJ ang PDEA na patunayan ang kanilang sinasabi. Dinagdag pa nito na ang Motion for Reconsideration ay nai-file noong ika-10 ng Oktubre at lumabas ang denial mula sa DOJ noong ika-6 Disyembre 2005. Nasaan ang pagmamadali doon? Tanong ng isang DOJ official. Sa RESOLUTION na ginawa ng DOJ sa kaso ni Arnelio Machado na napagdesisyunan at diretsahang sinasabi na: &amp;quot;While this Court commends the efforts of law enforcement agencies who are engaged in the difficult and dangerous task of apprehending and prosecuting drug-traffickers, it cannot, however, close its eyes nor ignore the many reports of false arrests of innocent persons for extortion purposes and blackmail, or to satisfy some hidden personal resentment of the &amp;quot;informer&amp;quot; or law enforcer against the accused. Courts should be vigilant and alert to recognize trumped up drug charges lest an innocent man, on the basis of planted evidence, be made to suffer the unusually severe penalties for drug offenses.&amp;quot; WHEREFORE, the assailed resolution is hereby REVERSED and SET ASIDE and the case against the respondent is hereby DISMISSED. The Provincial Prosecutor of San Pedro, Laguna is directed to cause the withdrawal of the information filed against the accused ARNELIO MACHADO y DOMINGUEZ before the Regional Trial Court of San Pedro, Laguna, Branch 93, under Criminal Case No. 5344-SPL and to report the action taken thereon within ten (10) days from receipt hereof. SO ORDERED RAUL M. GONZALEZ (Sgd) Ibinunyag din ng insider sa DOJ na ito na maraming kaso ang PDEA ng extortion sa pamamagitan ng pagtatanim ng ebidensiya ng droga laban sa walang alam na biktima upang itoy kanilang pagkaperahan. &amp;quot;Ang kaso ni Machado ay hindi lamang ang kauna-unahang kasong nai-file sa DOJ laban sa PDEA at sigurado akong hindi rin ito ang huli,&amp;quot; sabi ng isang DOJ official. PARA SA ANUMANG COMMENTS MAARI KAYONG MAGTEXT SA 09213263166, 09198972854. Maari din kayong tumawag sa 6387285 o 6373965-70. Ang aming tanggapan ay sa 5th Floor City State Center Bldg., Shaw Blvd., Pasig City. Ugaliing makinig sa aming radio program &amp;quot;HUSTISYA PARA SA LAHAT&amp;quot; kasama si DOJ Secretary Raul Gonzalez, Prosecutor Olive Non at ang inyong lingkod, tuwing Sabado alas-7 hanggang alas-8 ng umaga sa DWIZ 882 am band. * * * E-mail address: tocal13@yahoo.com</body>
<link>http://www.philstar.com/Article.aspx?articleId=319255&amp;publicationSubCategoryId=94</link>
</article>
<article>
<title>EDITORYAL  Bobo raw sa English kaya mahina ang ekonomiya</title>
<author></author>
<date>
<month>January</month>
<day>31</day>
<year>2006</year>
</date>
<body>KAILANGAN na raw ibalik sa English ang medium of instructions sa mga paaralan para mas maraming Pinoy ang ma-hire na call center agents at medical transcribers. Ito ang mungkahi ng Department of Labor and Employment (DOLE) na agad namang sinakyan ng ibang grupo gaya ng Trade Union Congress of the Philippines (TUCP). At mas mabagsik ang sinabi ng TUCP na kaya bagsak ang ekonomiya ng Pilipinas ay dahil sa kahinaan ng mga Pinoy sa English. Ano??? Kung ang kabobohan sa English ang hadlang kaya hindi maunlad ng ekonomiya ng Pilipinas, bakit maraming overseas Filipino workers (OFWs) sa Saudi Arabia, Hong Kong, United Arab Emirates, Kuwait, at marami pang bansa sa mundo ang hindi naman mahuhusay mag-English pero sumasagip sa lugmok ng ekonomiya ng bansa. Ang mga carabao English ng OFWs ang nakikipagdakdakan sa mga dayuhan at nagdadagsa ng mga dollar remittances sa bansa. Salamat sa carabao English ng mga Pinoy na napupuri ng mga Arabo at mga Kano at Briton sapagkat madali raw makaintindi sa kanilang itinuturo. Kung ang kahinaan sa English ang dahilan kaya bagsak ang ekonomiya, bakit hindi ito nangyayari sa Japan at Korea. Sa Japan ay kinamumuhian ang English. Bullshit ang English doon. Tanungin mo nang carabao English ang German at walang isasagot sa iyo. Matindi rin ang pagkamuhi ng mga German sa English kaya marami ang ayaw itong pag-aralan. At dito sa Pilipinas, ay ang DOLE pa ang nagmumungkahing ibalik sa English ang medium ng instruction. Anong klaseng suhestiyon yan na galing pa naman sa departamentong kinalakal ang mga Pinoy para magtrabaho sa ibang bansa. Kung mahusay daw sa English ang mga Pinoy mas malaki ang tsansa na magkatrabaho agad sa mga call centers. At ang TUCP naman ay sinisisi ang kahinaang mag-English na dahilan nga raw ng mahinang ekonomiya. Nakakainggit ang mga Japanese, Koreans at maging ang mga bansa sa Middle East na ang kanilang Inang Wika ang ginagamit sa pagtuturo. Hindi hinihikayat ng kanilang gobyerno na magsalita ng English ang kanilang mamamayan. Napipreserba nila ang kanilang kinagisnang wika. Kakaiba naman dito sa Pilipinas na ang gobyerno pa ang humihikayat na magsalita ng English at pati nga pagtuturo sa mga schools ay kanila nang pinakikialaman. Sa kahusayan sa English nga ba tayo uunlad? Hindi siguro.</body>
<link>http://www.philstar.com/Article.aspx?articleId=319381&amp;publicationSubCategoryId=94</link>
</article>
<article>
<title>Rice shortage</title>
<author>ORA MISMO Ni Butch M. Quejada</author>
<date>
<month>January</month>
<day>31</day>
<year>2006</year>
</date>
<body>ANG dating Grand Master at ngayon ay Grand Secretary ng Free and Accepted Masons of the Philippines na si Most Worshipful Reynaldo S. Fajardo ay kinuha na ni Lord noong Biyernes. Ang labi ni MW Fajardo ay nakahimlay sa Funeraria Nacional sa Araneta Avenue, Quezon City. Sa mga kapatid namin, please attend the last rites tomorrow dakong alas-8:30 ng gabi. Sa mga pupuntang Brethren, huwag ninyong kalimutan, Masonic attire! * * * Nakikiramay ang NAIA Press Corps Inc. sa pagkamatay ni Ivy Joyce Lina, 25, noong Friday ng morning. Si Ivy ay anak ng aming kaibigan na si MIAA Assistant General Manager for Operation Octavio Lina. Sumalangit nawa ang kaluluwa ni Ivy! * * * Ang isyu, kung hindi malulunasan agad ang problema regarding sa usapin ng bigas tiyak alaws na tayong makakain pa sa susunod na mga araw. Sabi nga, kakapusin tayo ng rice sa Pinas. Kung kailan iyan ang dehins pa alam ng mga kuwago ng ORA MISMO. May rice shortage raw sa world market siyempre kasama at affected todits ang Pinas. Inaasahan kasi ng Pinas ang Vietnam and Thailand regarding sa supply ng bigas. Bilang na kasi sa daliri ang mga Noyping nagtatanim ng palay sa kani-kanilang mga lugar dahil sa taas na rin ng mga bilihin para sa pataba, etcetera. Ika nga, dehins pa kasama rito ang pananalanta ng bagyo sa mga pananim. Karamihan kasi sa ating mga palayan ay naibenta na sa mga mayayamang negosyante na nilagyan naman ng bagong negosyo tulad ng mga golf courses, subdivision, commercial building, malls, etcetera. &amp;quot;Lumiliit kasi ang taniman ng palay sa ngayon tulad sa Central Luzon,&amp;quot; anang kuwagong farmer. &amp;quot;Oo nga,&amp;quot; sagot ng kuwagong minero. &amp;quot;Ano ang dapat nating gawin para maiwasan ang rice shortage?&amp;quot; tanong ng kuwagong SPO-10 sa Crame. &amp;quot;Bigyan ng importansya ng gobyerno ang mga farmers para sa isyung ito,&amp;quot; sagot ng kuwagong maninisip ng tahong. &amp;quot;Dyan kamote korek ka!&amp;quot;</body>
<link>http://www.philstar.com/Article.aspx?articleId=319392&amp;publicationSubCategoryId=94</link>
</article>
<article>
<title>Suportahan ang boksing dito tayo magaling!</title>
<author>HALA BIRA! Ni Danny Macabuhay</author>
<date>
<month>January</month>
<day>31</day>
<year>2006</year>
</date>
<body>SA tagumpay ni Manny Pacquiao, nakita ko ang malaking kakulangan ng gobyerno sa pagpapalaganap o pagsuporta sa sports na maaaring makapagbigay ng karangalan sa ating bansa, gaya ng boxing. Sa ibang bansa, kasama na ito sa kanilang programa de gobyerno kaya kapag umani naman ng tagumpay, sikat na sikat ang kanilang bansa. Nasaksihan ng buong mundo ang kasiyahan ng mga Pilipino nang manalo si Pacquiao kay Erik Morales ng Mexico. Ang Pilipinas ay walang tigil sa pagsasaya nang manalo si Pacquiao. Nagbunyi sa pagiging Pinoy. Lahat ng mga opisyal ng pamahalaan, magkakakampi man o magkakalaban man sa pangunguna ni President Gloria Macapagal Arroyo, ay sumakay sa tagumpay ni Pacquiao na para bang malaki ang nagawa nila kaya nanalo ang boksingero. Iba ang dating. Parang sumasakay lang ang pamahalaan sa tagumpay ni Pacquiao. Ganito rin ang nangyari nang manalo si Efren Bata Reyes sa international billiard competition. May patawag-tawag pa si GMA sa telepono upang batiin si Bata. Pero nang umalis si Bata noon para marahil magsanay, wala man lamang siyang tulong na natatanggap kahit pang-meryenda man lamang. Ngunit nag nag-champion na, kaliwat kanan ang photo-opportunity. Dapat na magkaroon ng plano ang gobyerno sa sports kung saan tayo malakas at may pag-asang magtagumpay. At isa ang boksing na dapat pagtuunan ng pansin. Sigurado ako, malaki ang pag-asa ng bansa sa boksing kaya ito ang dapat paunlarin. Sa mga pulitiko, pag-isipan ninyo ang suhestiyon kong ito sa halip na maubos ang inyong oras sa pamumulitika.</body>
<link>http://www.philstar.com/Article.aspx?articleId=319404&amp;publicationSubCategoryId=94</link>
</article>
</data>