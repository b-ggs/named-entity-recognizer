<?xml version="1.0" encoding="ISO-8859-1" ?>
<data>
<article>
<title>EDITORYAL  Kawawang supermaids</title>
<author></author>
<date>
<month>November</month>
<day>01</day>
<year>2006</year>
</date>
<body>KUNG hindi pa nagkagiyera sa Lebanon hindi maiisip ng gobyerno na itaas ang kalidad ng mga Pinay domestic helpers (DHs). Naisip ng gobyerno na i-upgrade ang kaalaman ng Pinay DHs para lalong maging kapaki-pakinabang. Ang Technical Education and Skills Develeopment (TESDA) ang nangasiwa rito. Hindi lamang sa mga karaniwang gawain sinanay ng TESDA ang Pinay DHs kundi pati na rin ang may kinalaman sa culture, language at emergency management training. At dito rin napag-aralan ng gobyerno na itaas ang suweldo ng mga maid. Napag-isip ng gobyerno na panahon na para bigyan ng karampatang suweldo ang mga Pinay na katulong. At isinilang nga ang katagang &amp;quot;supermaids&amp;quot;. Ang gobyerno ang nagtakda na dapat ay $400 ang tanggapiung suweldo ng Pinay DHs. Mula sa dating $150 o $200 magiging $400 na ito sa darating na Nov. 16, 2006. Lahat ng DHs ay nararapat na $400 ang suweldo, ayon sa direktiba ni President Arro-yo sa Department of Labor at sa Philippine Over-seas Employment Administration. Hindi lamang iyan, inatasan din ng gobyerno ang POEA na huwag kaltasan ng placement fee ng mga ahensiya ang Pinay DHs. Bahagi ito ng package policy para maitaas ang antas ng DHs. Maganda ang hinaharap ng Pinay DHs. Marami ang nag-akala na gimik lamang ng gobyerno ang &amp;quot;supermaids&amp;quot; at ang lahat ay mauuwi lamang sa ningas-kugon. Pero hindi pala. Itinaas pa ang suweldo ng DHs. Subalit ang masaklap ay may grupong hindi naniniwala sa sinasabi ng gobyerno. Unrealistic daw ang planong pagtataas ng suweldo ng DHs sabi ng organisasyon ng mga manpower agencies. Hindi raw ang gobyerno ang magtatakda ng suweldo kundi ang mga employer at ito ay batay sa law of demand. Hindi raw dapat gobyerno ang magsasabi ng suweldo. Wala raw karapatan ang gobyerno dito. Sila raw ang naiipit sa ginawang ito ng gobyerno. Mariing sinabi ng mga kasapi ng manpower agencies na hindi patas ang gobyerno sa ginawang pagtataas ng suweldo. Hindi rin daw nag-secure ang Pilipinas ng bilateral agreements sa mga bansang pupuntahan ng DHs. Ito raw ang dapat inuna. Kawawang &amp;quot;supermaids&amp;quot; at mapupurnada pa yata. Linawin ng gobyerno ang tungkol dito para hindi umasa ang Pinay DHs.</body>
<link>http://www.philstar.com/Article.aspx?articleId=366482&amp;publicationSubCategoryId=94</link>
</article>
<article>
<title>EDITORYAL - Lumalakas ang piso pero maraming nagugutom</title>
<author></author>
<date>
<month>November</month>
<day>03</day>
<year>2006</year>
</date>
<body>MAHIGIT na P49 na lamang ang $1. At sinabi ni President Gloria Macapagal-Arroyo na patuloy pang lumalakas ang piso. Sabi pa ng Presidente, &amp;quot;mahirap nang mapigilan ang paglakas ng peso.&amp;quot; Pero kakatwa namang sa paglakas ng piso ay patuloy namang marami ang naghihirap at nakadaranas ng gutom. Ayon se survey ng Social Weather Stations, 2.9 milyong Pilipino ang nakadaranas ng pagkagutom. Ginawa ang survey noong Sept. 24 hanggang Oct. 2. Nakididismayang malaman ang ganitong survey. Imagine, naturingang agrikulturang bansa ang Pilipinas subalit maraming pamilya ang nalilipasan ng gutom. Ano ang silbi ng paglakas ng peso kung wala namang pakinabang na mahihita ang nakararaming Pinoys? Mas mabuti pang mababa ang piso na marami namang Pinoy na nakikinabang, Marami ang 2.9 milyong Pinoy na nakararanas ng pagkagutom. At kung hindi magkakaroon ng dibdibang pagbaka sa nararanasang gutom ay malamang na madagdagan pa ang bilang ng mga Pinoy na nakararanas ng pagkagutom. Sabagay kahit namam hindi magsagawa ng survey ang SWS, makikita naman ang katotohanan na marami talagang mamamayan ang nalilipasan ng gutom o walang makain. Kabila-kabila ang mga nagpapalimos ngayon. Pawang nakalahad ang mga kamay na naghihintay mabagsakan ng pera. Marami sa mga nasa squatter area ang nasanay na ang katawan sa uri ng kanilang pamumuhay na isang kahig isang tuka. Ang latest survey ay nararapat makapagbukas ng isipan sa mga namumuno sa bansang ito. Marami ang nakaranas ng pagkagutom o hindi na kumakain at dapat itong masolusyunan. Unang masasabing dahilan kung bakit patuloy ang paghihirap ay pagkaranas ng pagkagutom ay ang corruption. Dahil sa ginagawa ng mga corrupt ay naagawan ng biyaya ang mga lehitimong mamamayan. Walang pagkasawa ang mga corrupt na ubusin ang biyaya at iyan ang dahilan kaya sagad-sagaran na ang hirap.Iisa ang solusyon ngayon kung paano malulunasan ang nararanasang pagkagutom, ubusin ang mga corrupt na umuubos sa mga biyaya. Huwag na silang tantanan pa.</body>
<link>http://www.philstar.com/Article.aspx?articleId=366831&amp;publicationSubCategoryId=94</link>
</article>
<article>
<title>Tiyanak at multo</title>
<author>REPORT CARD Ni Atty. Ernest Maceda</author>
<date>
<month>November</month>
<day>03</day>
<year>2006</year>
</date>
<body>SA palayaw pa lang, kilala na natin: Chiz, Alan Peter, Mike, Ace, Nonoy, Wimpy, JV, Toby, Art at, ang muse, si Darlene. Mga tiyanak na bukambibig ng buong bansa. Walang tatanda ng 40. Datiy paisa-isa ang lumulutang na baguhan, ngayoy bigla silang dumating na parang Tsunami. &amp;quot;Ang pag-asa ng bayan,&amp;quot; narito na. Itong dekadang nakalipas, bugbog tayo sa dami ng nakayayanig na usaping pambansa. Dalawang presidential election; dalawang presidential impeachment; EDSA II at III; Davide-JDF impeachment; Garci Scandal; sunod sunod na E.O. na illegal; Charter change. Dahil sa matinding ingay nitong pangkat bulilit, madaling napaabot ang mahalagang argumento sa bawat panig na tumulong sa paghubog ng pambansang opinyon. Kung inakalang sinseridad lang ang kanilang bentahe, nagulat tayo nang makitang nasasabayan nila ang mga batikang politiko at madalas ay nilalampaso pa. &amp;nbsp;Pawang kabutihan ang maidudulot ng kanilang maagang pagdalubhasa sa mga kumplikadong isyung ito. Sa kanilang patuloy na edukasyon nakasalalay ang edukasyon din ng sambayanan. Bawat mapulot na aral o karanasang matamo ay mahalagang sahog sa kanilang paghahanda sa mas mataas pang tungkulin bukas. Congrats na kasama kayo sa mga Senate line-up! Panahon na ng mga tiyanak  naway hindi sila lamunin ng mundong kinagagalawan. GHOST SENATOR. Disappointed si Justice Isagani Cruz kay Senador Mar Roxas. Sa kanyang column, tinawag niya itong &amp;quot;The absent leader&amp;quot; dahil hindi na ito nakita mula nang manalong No. 1. Sayang: ang gastos; ang talino; ang karanasan; ang oras. Higit sa lahat sayang ang tiwala. Meron naman daw pet project - yung kanyang murang gamot. Subalit, tulad ng sabi ni Justice Cruz, malaki ang maitutulong ni Senador Roxas sa paglutas ng ibat ibang suliranin ng bansa kung siyay makikilahok lang sana sa usapan. Hindi komo number one ay &amp;quot;one issue&amp;quot; senator lang. Sa &amp;quot;Palengke ng opinyon&amp;quot; nagkakatagpo ang lahat ng ideya at posisyon maging kapanig o katunggali. Pangatawanan sana ang parangal na topnotcher at ang taguring &amp;quot;Mr. Palengke&amp;quot;. Senator Mar A. Roxas II Grade: Wala, Absent.</body>
<link>http://www.philstar.com/Article.aspx?articleId=366847&amp;publicationSubCategoryId=94</link>
</article>
<article>
<title>Service with a smile!</title>
<author>ORA MISMO Ni Butch M. Quejada</author>
<date>
<month>November</month>
<day>04</day>
<year>2006</year>
</date>
<body>ITO ang slogan na ipinatutupad ng Civil Service Commission sa lahat ng government officials at employees sa Philippines my Philippines. Dahil sa SERVICE ORIENTED ang taong nasa gobyerno dapat SERVICE WITH A SMILE, sila sa kanilang mga kliyente. Mahirap man o mayaman, pangit o gago este mali guwapo pala, may ngipin o wala echetera. Naging isyu kasi ang pagkakasipa kay Ed Padlan, isang Immigration Officer dahil inuna daw nito ang isang banyaga sa pilahan matapos singitan si Luli, ang only daughter ni Prez Gloria Macapagal-Arroyo. Dahil sa presidential daughter si Luli, aksyon agad ang mga sipsip sa BI kaya sibak si Padlan ngayon sa airport. Binigyan si Padlan ng 72 hours para bigyan linaw ang nangyari sa kanila ni Luli, ang presidential daughter. Anong parusa kaya ang ibibigay kay Padlan? Sagot  dapat reprimand lang. Sagi nga, first offense! Sa loob ng maraming taon si Padlan ay nasa paliparan wala itong naging record sa katiwalian. Natsambahan lang siguro ni Ed noong Martes masyado na sigurong pagod ang pobreng alindahaw. Maaga kasi ang duty ng ilang immigration officer sa paliparan 3:30 ng madaling-araw nandirito na sila at trabahong kabayo na ang ginagawa sa dami kasi ng mga umaalis na passengers sa departure area ng NAIA dehins natin maalis na magsungit din ang iba sa kanila dahil sa tindi ng trabaho at pagod. Mga tao din kasi sila at hindi makina! Totoong sangkaterbang pasahero rin ang mga nagrereklamo sa immigration pero ang mga taong kinikuwestiyon nila ng matindi ay ang mga taong may kaduda-duda ang mga documents. Hindi lang naman sa immigration ang problema ng ilang passengers maging sa Bureau of Customs. Ang hindi kasi mapagbigyan sa mga pasahero galit! Lalot iyong may mga dalang taxable items. Paano ngayon si Padlan? tanong ng kuwagong anak ng dating panggulo. &amp;quot;Ang mga amo nito ang magdedesisyon ng kasasapitan ni Padlan sagot ng kuwagong butangero. Tiyak tanggal na siya sa airport? Hindi naman siguro wala naman siyang mabigat na kaso&amp;quot; anang kuwagong Kotong cop. Eh, si Luli, ang presidential daughter ang naging problema niya? sabi ng kuwagong SPO-10 sa Crame. Kamote, ikaw na ang makakasagot ng tanong mo!</body>
<link>http://www.philstar.com/Article.aspx?articleId=367024&amp;publicationSubCategoryId=94</link>
</article>
<article>
<title>Diplomasya na parang tanga</title>
<author>AMBAS BRIEFS Ni Roy &amp;quot;Amba&amp;quot; Se&amp;ntilde;eres</author>
<date>
<month>November</month>
<day>05</day>
<year>2006</year>
</date>
<body>NASA balita kailan lang na papayagan ng gobyerno ang pagpasok dito ng toxic waste galing sa Japan, bilang kapalit daw ng pagpasok naman sa Japan ng mga nurses na galing sa Pilipinas. Sa gitna ng balitang ito, parang nagpahaging pa ang gobyerno na mas malaki pa ang mawawala sa atin kung hindi tayo pumayag sa palitang ito. Dinagdagan pa man din ng gobyerno na bagamat toxic waste nga ang papasok dito, safe naman daw ang mga ito dahil pasado raw sa safety standards. Kahit ano pa ang sabihin ng gobyerno, hindi nila maitatago ang katotohanan na ang toxic waste ay delikado sa ating kalusugan at kapaligiran, kahit ano pa man ang sabihin nila. Hindi rin nila maitago ang katotohanan na kung talagang safe ito, hindi na sana kailangang ilabas ito ng Japan, dahil wala naman itong panganib sa kanila. kahit sabihin pa ng gobyerno na malaki ang pakinabang ng hakbang na ito sa kabuhayan ng ating mga mamamayan, malinaw din na maaaring maging sanhi ito ng kamatayan ng mga Pilipino kaya balewala rin ang kabuhayan kung may mamamatay naman. Ganito na ba kasama ang lagay ng ating ekonomiya kayat parang napipilitan na tayong gawing basurahan ng mga mayayaman na bansa? Talaga bang napakadesperado na ang ating gobyerno, kayat pumapayag na itong ilagay tayong lahat sa panganib upang lumabas lang na pogi silla dahil nakakalikha sila ng kabuhayan? Talaga bang nahihirapan na ang gobyerno na mag-promote ng ating mga services kayat pumapayag na lamang ito na madehado sa palitan ng mga bansa? Totoo nga kaya ang balita na bina-bypass na ng Palasyo ang DFA sa mga usapang sensitibo kayat hindi na talaga napag-aaralan nang mabuti ang mga galaw natin sa ugnayang panlabas? Kung hindi kasali ang mga propesyonal na diplomat sa DFA sa pagpaplano, hindi kaya ito ang dahilan kung bakit parang tanga ang pag-iisip sa palitang ito ng Japan at Pilipinas? * * * Makinig sa &amp;quot;USAPANG OFW&amp;quot; sa DZRH tuwing Linggo 10 to 11 a.m. Mag-email sa royseneres@yahoo.com, text 09187903513, dumalaw sa www.royseneres.com, tumawag sa 5267522 at 5267515 at bumisita rin kayo sa Our Fathers Coffee.</body>
<link>http://www.philstar.com/Article.aspx?articleId=367192&amp;publicationSubCategoryId=94</link>
</article>
<article>
<title>Kaninong anino ang nasa likod ng lahat</title>
<author>CALVENTO FILES Ni Tony Calvento</author>
<date>
<month>November</month>
<day>06</day>
<year>2006</year>
</date>
<body>MGA KAIBIGAN, pinagpapaliwanag si Ombudsman Merceditas Gutierrez at ang kanyang tanggapan kung bakit naging ganun ang desisyon sa kaso ng mga COMELEC officials sa pamumuno ni Chair Benjamin Abalos at ang Mega Pacific na nagsupply ng mga Automated Counting Machines. Ilang araw (oras nga lang yata) ang ibinibigay Kay Ombudsman Mercy bago magdeliberat ang Korte Suprema tungkol sa kanilang desisyon. May mga lumalabas na mga reports, balita, unconfirmed nga nang panig para sa may taong namumuno ng isang malaking kilalang organization na namamahala din ng unofficial counting ng botohan. Ito ay si Mr. Joe Concepcion ng Namfrel. Ito kaya ay totoo Mr. JoeCon o pawang mga tsismis at hearsay lamang. Ayon sa nagbalita si JoeCon diumano ang nasa likod ng pagkukuha ng mga pirma ng mga associations katulad ng Catholic Bishops Conference of the Philippines, Management Association of the Philippines, Parish Pastoral Concil of the Philippines para banatan daw ang naging desisyon ng Ombudsman. Bukas ang &amp;quot;CALVENTO FILES&amp;quot; para sa isang balanseng pamamahayag. Ang alam ko si JoeCon nuon pa man ay para sa Automated Counting para sa mabilis na resulta ng eleksyon lalu na sa National level. Sa katunayan nakakuha ako ng dalawang email correspondence mula kay JoeCon. Ito ay ipinadala sa email address ng namfrel@rfm.c0m.ph, mula sa aldo@essvote.com nung January 10, 2001. Nais kong ipablish ng buo ang palitan ng sulat via email para mabasa ninyo. Dear Joe, I would first like to thank you for taking the time today to share your thoughts on how to best support the Philippines in its desire to automate the May 14 election. Your continued focus and dedication to this important goal is one we share together. For many years and especially over the last six months we have been trying to get our commitment to a quality election in the Philippines and need for a decision understood by the Comelec. Hopefully, with your continued support and advice we will now be successful. During our phone conversation, you outline thoughts on how ES&amp;amp;S can best deliver automated election within the 2000 modernization budget. We had a meeting immediately after your phone call to discuss a new approach to meet your objective for a &amp;quot;Workable Plan&amp;quot;. I wanted to outline for you our new solution but we will need one more day to address some open items. One of the areas you mentioned was the opportunity to use the 1,850 counting machines in Toronto. As we explore ways to revise our proposal to the Comelec, we will assume that you will manage the deliver of the Toronto counting machines to the Philippines and any requirements from Toronto or cost associated with the use and delivery of the machines will be your responsibility. We will propose preventive maintenance and firmware changes to ensure that the machines are ready to use on May 14. Please advice us if this is not an accurate assumption on our part. In regards to your request for a visit in the Philippines, I would like your review of the new solution first. Then, we would like to make an appointment to present the new solution to both Chairman Harriet Demetriou and Commissioner Luzviminda Tancancgo. I believe we need their approval upfront to make a decision to move forward soon. If possible, we would like you to attend that meeting but if not, any support before and after our meeting that you can provide would be appreciated. Going forward John Groh will be your contact for support and information. Please feel free to call me for assistance. Sincerely, Aldo Tesi President and CEO Election Systems and Software SUMAGOT naman ang pinuno ng Namfrel na si JoeCon at ito ang laman ng kanyang email kay Mr. Tesi. The machines supplier also informed us that they could quickly prepare the programming of the system in 2-3 weeks provided we know what we want. May we reiterate our position that the use of counting machines and a new canvassing system as provided by law is still the best deterrent to election frauds such as dagdag-bawas. Our people have been waiting for much-needed reforms in our electoral process. This is our chance to prove to the world and to our people that we could rise above the challenges that we currently face in introducing these reforms. The conduct of clean and honest elections through the use of counting machines and new canvassing process will be your lasting legacy to the Filipino people as you step down as chairman of Comelec in February next year. We believe that, with the courage and integrity that you have demonstrated in shelving the Voter Registration and Identification System (VRIS) project, the Comelec, under your leadership, will not disappoint the Filipino people by guaranteeing the implementation of the landmark electoral reform of using counting machines in May 2001. We together with the over 120 business, civic, religious, professional and non-governmental organizations, will now be mobilized to support you in ensuring that the coming elections will be clean and honest. Thank you very much. Very truly yours, JOSE CONCEPCION, JR. National Chairman Tugma naman ang &amp;quot;stand&amp;quot; ni JoeCon tungkol sa paggamit ng ACMS subalit parang iba yata ang ihip ng hangin ayon sa ating mga sources ng hindi niya magustuhan ang pagka-award ng COMELEC sa MEGAPACIFIC ang pagbili ng mga makinang maaring magamit sa eleksyon. Kung natuloy ito di sana wala ng controversial &amp;quot;Hello Garci Tapes.&amp;quot; Inuulit ko ang ating paanyaya kay Mr. Joe Con kung gusto niyang magbigay ng kanyang pahayag sa bagay na ito. PARA SA ANUMANG REACTION MAARI KAYONG TUMAWAG SA 6387285 o magtext sa 09213263166. E-mail address: tocal13@yahoo.com</body>
<link>http://www.philstar.com/Article.aspx?articleId=367368&amp;publicationSubCategoryId=94</link>
</article>
<article>
<title>Lusot na ba si Mayor Enteng?</title>
<author>AKSYON NGAYON Ni Al G. Pedroche</author>
<date>
<month>November</month>
<day>09</day>
<year>2006</year>
</date>
<body>WALANG personalan, pero lusot na ba si Pasig Mayor Vicente Eusebio sa mga bagay na dapat niyang panagutan? Kasama riyan ang &amp;quot;Wowowee stampede&amp;quot; sa Ultra na ikinamatay ng 71 katao. Ayon sa NBI kung humingi muna ng crowd control plan si Mayor sa mga organizers bago nag-isyu ng permit, naiwasan sana ang malagim na insidente. May rekomendasyon sa Justice department na kasuhan si Mayor noon pang Marso 8, 2006 pero ano nang nangyari? Ipinalabas na ang 17-kataong dapat kasuhan sa insidente. Labindalawa ang taga-ABS-CBN, 2 sa Ultra at 3 sa Goldlink Security. Ipinuwera sa asunto si Mayor. Sino ang makalilimot sa ni-raid na &amp;quot;restawran&amp;quot; ng shabu na nag-ooperate malapit mismo sa munisipyo ng Pasig at sa police headquarters? Maraming ebidensyang nakalap ang PNP pero kataka-takang ipinadimolis ni Mayor ang lugar at pati ebidensya ay nabura. May mga nahukay pang bangkay ng mga taong hinihinalang biktima ng salvage sa naturang lugar pero walang aksyon si Mayor. Of course, nag-deny na si Mayor na may alam siya sa operasyon ng shabu den sa hearing ng Kamara de Representante noong Sept. 5, 2006. Pero hanggang denial na lang ba at wala nang malalimang imbestigasyon? May pinakahuli pang insidente na napabalita noon lang Oktubre 19. Pinagbantaan daw ni Mayor ang isang COMELEC election officer na papatayin dahil lamang sa maliit na argumento. Hindi ko hinuhusgahang guilty si Mayor. Ang ipinagtataka ko lang ay kung bakit tila walang effort para halukayin at alamin ang culpability ng alkalde sa mga common knowledge ng balita. May mga Mayor tulad nina Jojo Binay ng Makati at Pewee Trinidad ng Pasay na agad nasususpinde gayung ang kaso nilay mas magaan kumpara sa mga alegasyon laban kay Eusebio. Iyan ang dahilan kung bakit may mga nagdududa sa takbo ng hustisya sa bansa kapag ang mga nasasangkot ay mga politiko. Ano iyan, palakasan? Email me at alpedroche@philstar.net.ph.</body>
<link>http://www.philstar.com/Article.aspx?articleId=367851&amp;publicationSubCategoryId=94</link>
</article>
<article>
<title>Pilipinas sa pamumuno ni Madam Gloria</title>
<author>PANAGINIP LANG Ni Nixon T. Kua</author>
<date>
<month>November</month>
<day>09</day>
<year>2006</year>
</date>
<body>NAGLABAS ng bagong resulta ang Transparency International, ang tinuturing na watchdog ng corruption sa buong mundo, para sa 2006 at lumalabas na ang Pilipinas na pinamumunuan ni Madam Senyora Donya Gloria ay pang-121 sa 163 bansa sa buong mundong minamarkahan ng naturang non-government organization. Kapantay ng Pilipinas ang Russia na pinamumugaran ng mga Russian Mafia, Rwanda, Nepal kung saan may Hari silang nira-rally din araw araw ng mga mamamayan dahil sa corruption at kasakiman, Honduras, Benin, Gambia and Guyana. Ilang hakbang na lang at aabutin na natin ang Iraq na kasalukuyang may civil war, Myanmar na pinamumunuan ng corrupt na military dictatorship, Guinea at siyempre ang Haiti kung saan kilalang minamalas na laging nagkakaroon ng lider na ganid, sinungaling, mandaraya, malupit, sinungaling at magnanakaw. Nanatiling mababa ang Bangladesh sa listahan bagamat hindi na ito ang kulelat at nilampasan na ng Haiti at Iraq. Bagamat nasa top ten pa rin ang bansang ito sa larangan ng corruption, malaki ang naging improvement nila dahil naungusan na sila ng Haiti, Myanmar, Iraq, Guinea, Sudan, DR Congo at Chad. Ang bansa naman natin na pinamumunuan ng isang magaling na ekonomista at nag-aral pa sa ibang bansa sa katauhan ni Madam Senyora Donya Gloria na siya ring nag-utos sa Presidential Anti-Graft Commission (PAGC) at kay Ombudsman Merceditas Gutierrez na &amp;quot;labanan ang lahat ng uri ng corruption&amp;quot; ay bumagsak mula pang 117 noong nakaraang taon sa ranking na 121 sa taong ito. Noong 2004 ay ranked 102nd naman tayo. Noong 2003 pang 92nd. Noong 2002 ay pang 77th at noong 2001 ay pang-65th. Nag-umpisa ho sa Malaca&amp;ntilde;ang si Madam Senyora Donya Gloria noong January 2001. Sa taong naninirahan siya sa Malaca&amp;ntilde;ang ay walang tigil tayong dumadausdos at hindi malayong abutin na natin ang notoriety bilang pinaka-corrupt na bansa sa buong mundo. At the rate na bumabagsak tayo, hindi malayong sa isang taon ay malalagay na tayo sa kakahiyang grupong top ten most corrupt nations in the world. Ang Sri Lanka ay pang 84, Uganda kung saan naging lider ang parang demonyong si Idi Amin na kumakain pa ng tao ay 105th at ang Vietnam ay 111th. Naungusan pa tayo ng tatlong bansang ito na kilala sa pagiging palpak. Talagang matindi ang administrasyong kilala rin bilang producer ng magic fertilizer na puwede kahit sa semento, kalyeng pinakamahal sa buong mundo, tulay na walang pupuntahan at iba pang mga achievements ng Malaca&amp;ntilde;ang at siyempre bank accounts ni Jose Pidal. Pero huwag ho kayong mag-alala, hanggang 2010 pa ang nakatira sa Malaca&amp;ntilde;ang kaya asahan niyo, lalampasan natin lahat ang mga iyan at itatanghal tayo sa buong mundo bilang no. 1, sa corruption nga lang. At kung lulusot pa ang plano nilang pagbabago sa Saligang Batas na magluluklok sa kanila sa puwesto forever ay hindi malayong maging hall of famer tayo. Hindi lang tayo magiging champion, uulit pa tayo, kukuha ng grandslam, four peat, five peat at forever most corrupt nation in the world at lahat thanks to the economist and super galing Madam Senyora Donya Gloria. Isang katanyagang hindi natin kailangan at mag-aalis ng tuluyan ng ating national pride and dignity at lahat ng iyan ay utang natin sa galing, talino at husay ni Madam Senyora Donya Gloria, Sir Senyor Don Jose Miguel Arroyo, mga Gabineteng nananatiling silaw sa kapangyarihan, mga kaalyado, kakampi, kapuso, kapamilya at mga sipsip. At tandaan ninyo, hindi sila magnanakaw, mandaraya, mandarambong, manloloko, mang-aagaw, sinungaling at higit sa lahat mahal na mahal nila ang kanilang bayan at tumutupad sila ng maayos sa kanilang tungkulin at hinding-hindi si Sir Senyor Don Jose Miguel Arroyo si Jose Pidal at walang foreign bank accounts at properties sa ibat ibang panig ng mundo ang mag-asawang Arrovo, este Arroyo pala. * * * Gaya ng boss at commander-in-chief nila, pinagmamalaki rin nitong si Philippine National Police Chief Oscar Calderon na kayang lipulin ang jueteng sa ilang buwan niyang panunungkulan bilang hepe ng mga pulis. General kumalat pa lalo ang jueteng lalo na riyan sa Alfonso, Cavite kung saan tatlong beses sa isang araw ang bola sa Bgy. Sinaliw Malaki. Ganoon din sa San Antonio, Zambales at sa San Pablo City, Laguna kung saan pati mga pulis ay tumataya dahil kakarampot nga ang kanilang suweldo at lahat ng benepisyo lalo na ang intelligence fund ay kinokopong sa Camp Crame. Happy rin ang jueteng operator na nakakasakop sa Valenzuela at sa Roxas, Isabela. Gen. Calderon, kung gugustuhin nyo kaya iyan gaya noong PNP Chief si Senador Panfilo &amp;quot;Ping&amp;quot; Lacson, kaso lang papalapit na ang eleksyon at kailangan na naman ng perang pangangampanya. Hindi na sana maulit ang masayang party sa bahay ni Madam Senyora Donya Gloria kung saan ang tanging mga imbitado ay ang mga magagaling na mga Commission on Election (Comelec) officials sa pamumuno ni dating Commissioner at Presidential phone pal Virgilio &amp;quot;Hello Garci&amp;quot; Garcillano at si Ginang Lilia Pineda na bukod sa pagiging kumare at kababayan ay may bahay ni Bong Pineda na makaiwas lang sa imbestigasyon sa jueteng ay tumakbong US upang magpatubo ng buhok. Patuloy ang jueteng, tumataas ang krimen, lumalaganap ang droga, pero ayon kay Calderon sinosolusyonan na ang mga problemang ito, Tanong ko tuloy: anong klaseng solusyon at sino kaya ang binibigyang solusyon? Tatanong lang po. * * * Para sa anumang reaksyon o kumento, e-mail sa nixonkua@yahoo.com o mag-text sa 09272654341.</body>
<link>http://www.philstar.com/Article.aspx?articleId=367876&amp;publicationSubCategoryId=94</link>
</article>
<article>
<title>Double standard na hustisya?</title>
<author>AKSYON NGAYON Ni Al G. Pedroche</author>
<date>
<month>November</month>
<day>11</day>
<year>2006</year>
</date>
<body>SALAMAT na lang at kinasuhan na ng obstruction of justice si Mayor Vicente Eusebio ng Pasig City. Magugunita na kamakalawa, iyan ang usaping inupakan natin sa kolum na ito. Kinabukasan (kahapon) ay inihayag na ang paghahain ng kaso laban sa Mayor. Ewan kung itoy reaksyon sa ating kolum o nagkataon lang. In any case, salamat, salamat, salamat. Ang kaso ay tungkol sa pagpapagiba ni Eusebio sa ni-raid na shabu tiangge na napakalapit lang sa muni-sipyo at himpilan ng pulisya ng Pasig. Marami kasi ang nagtataka kung bakit sa mas magaang na kasong inaakusa sa ibang alkalde tulad nina Makati Mayor Binay at Pasay City Mayor Trinidad, napakabilis mag-isyu ng preventive suspension ng DILG. Meron daw bang favoritism, tanong ng marami. Dapat nang mabura ang impresyon na sa politika, kakaibang hustisya ang ipinaiiral. I-review natin ang pagkakasuspinde sa mga alkaldeng kalaban ng administrasyon gaya nina Binay at Trinidad. Si Binay ay absuwelto sa Sandiganbayan samantalang di pa matiyak ang kapalaran ni Peewee. Mas kontrobersyal ang usaping kinasangkutan ni Eusebio. Bagaman at we presume him innocent, dahil di pa naman nahahatulang nagkasala, hindi dapat lumusot si Eusebio sa kaukulang pagsisiyasat. Kung walang sala, malilinis niya ang kanyang pangalan at kung guilty, dapat lang siyang parusahan. Ang gulong ng hustisya ay kailangang umikot hindi lamang sa mga karaniwang taong nasasangkot sa usapin kundi lalo na dun sa mga &amp;quot;bigatin&amp;quot; o may mga matatayog na katungkulan. Ang shabu tiangge ay isang kaso pa lang. Gaya nang naisulat ko kamakalawa sa kolum na ito, hindi pa nabubusisi ang culpability ni Eusebio sa kaso ng &amp;quot;Wowowee stampede&amp;quot; sa Ultra na ikinamatay ng 71 katao. Initially, nagrekomenda ang NBI na kasuhan si Eusebio. Hindi raw ito humingi ng crowd control plan si Mayor sa mga organi-zers at basta nag-isyu ng permit. May rekomendasyon sa Justice department na kasuhan si Mayor noon pang Marso 8, 2006 pero walang nangyari. Hindi natin tinatalakay ito para umatake ng personalidad. Isyu ang pinag-uusapan at ditoy nakataya ang integridad ng justice system. Kailangang mapanatili ang tiwala ng taumbayan sa sistema ng hustisya at mapatunayan na ang hustisya ay hindi lamang humahatol sa mga maliliit na tao kundi maging sa mga sinasabing implu- wensyal, may kuwarta at katungkulan. Email me at alpedroche@philstar.net.ph</body>
<link>http://www.philstar.com/Article.aspx?articleId=368216&amp;publicationSubCategoryId=94</link>
</article>
<article>
<title>Nawawala ang record sa SSS at Pag-IBIG</title>
<author>DOKTORA NG MASA Ni Sen. Loi Ejercito Estrada</author>
<date>
<month>November</month>
<day>11</day>
<year>2006</year>
</date>
<body>NARITO ang sulat ni Gng. Adelaida Osorio na may problema sa kanyang SSS at Pag-IBIG. Pinaikli ko ang sulat upang magkasya sa kolum. Dear Doktora Loi, Ako po ay sumulat upang humingi ng tulong. Nagtataka lamang po ako dahil hindi ko makita kung saang tanggapan ng SSS at Pag-IBIG ko hahanapin ang record ng contribution ko.&amp;nbsp; Meron po akong ID na ibinigay sa akin ng pinapasukan kong tanggapan, ang Wise &amp;amp; Co., Inc. sa Fairlane cor. Brixton Sts. Pasig, pero nagresign na po ako doon nung 1983 at ngayong 60 years old na po ako binalak kong bawiin na ang aking naging contribution sa Pag-IBIG ngunit hindi ko matunton kung saan ang opisina nito. Nanggaling na po ako sa Shaw Blvd. Ortigas (San Miguel Ave.) office, at sa Atrium Bldg. office sa Makati pero ni isa sa kanila walang makapagsabi kung nasaan ang record ko.&amp;nbsp; Ang Wise &amp;amp; Co., po ay nabili na ng Dharmala Group of Companies, at hindi ko na maari pang balikan para tanungin pa.&amp;nbsp; Sayang naman po ang kahit kaunting contribution na naipon dito sa membership ko po nakalagay sa ID ko ang date of coverage: July 1981. Habang malakas pa ako, inaayos kong lahat ng mga dokumento ko upang kung kailanganin ay walang maging abala.&amp;nbsp;Kung hindi ko malalaman ang record ko ng contribution, sayang din po ang mga pribilehiyo ko as a member kung sakaling ako ay maghangad na bawiin na ang konting naipon ko dito.&amp;nbsp; Alam ko pong hindi malaki ito, ngunit hindi ko po lubos na maintindihan kung bakit nawala at sukat lamang ang record na ito. Dahil po kaya maliit lamang ang naging contri-bution ko kaya hindi nila isinama nang isalin sa computer ang record ng members na hindi na active?&amp;nbsp; Nabalewala na po ba sa SSS at Pag-IBIG ang membership ko?&amp;nbsp; Maghihintay po ako ng kaliwanagan tungkol dito at lubos po akong nagpapasalamat kung ako ay matutulungan mo. GNG. ADELAIDA BUENO OSORIO 21-A St. Joseph St. Ismael Park Homes, Ampid, San Mateo , Rizal Gng, Osorio, abangan mo sa susunod na labas ang aking kasagutan. * * * Ang Doktora Ng Masa ay handang magbigay ng serbisyo publiko. Maaari kayong mag-e-mail sa: doktora_ng_masa@yahoo.com.ph o magpadala ng liham sa aking tanggapan sa Room 209, GSIS Building, Senate of the Philippines , CCP Compound, Pasay City.</body>
<link>http://www.philstar.com/Article.aspx?articleId=368223&amp;publicationSubCategoryId=94</link>
</article>
<article>
<title>Trahedya sa Sunny Brooke nalimutan na nina Maliksi et al?</title>
<author>BANAT NI BATUIGAS Ni Bening Batuigas</author>
<date>
<month>November</month>
<day>12</day>
<year>2006</year>
</date>
<body>NAALALA pa kaya ni Cavite Gov. Ayong Maliksi at General Trias Mayor Luis &amp;quot;Jonjon&amp;quot; Ferrer ang kalunus-lunos na trahedya sa Sunny Brooke I Subdivision sa Bgy. San Francisco nang manalasa ang super bagyong Milenyo? Buweno, para muling maibalik sa tulirong kaisipan ninyo mga Sir, noong nakalipas na Setyembre 28, 2006 ay inanod ang may 17 row house unit ng low cost housing ng Fil-Invest Land Inc matapos nang sumabog ang Butas Dam ng National Irrigation Administration (NIA)na ikinasawi ng humigit kumulang sa 30 katao. At sa kasalukuyan ay hindi pa lahat nakikita ang ilan sa mga biktima matapos na anurin habang itoy nanunungkit ng mga kagamitang inaanod ng tubig baha sa gilid ng Butas Dam noong kasagsagan ng bagyo. Pawang nagbabakasali lamang sana ang mga ito na kumita ng pera upang may maidagdag sa pangangailangan ng kanilang mga kumakalam na sikmura. He-he-he! Get nyo mga sir! Habang lumilipas ang panahon tila isang bangungot na lamang sa kaisipan ng mga biktima ang pangyayari dahil ayon sa mga residenteng nawalan ng tahanan at ang iba pang kalapit na unit na nagkabitak-bitak ay hindi na pinag-uukulan ng panahon ng Fil-Invest Land Inc na mailipat sila sa mas ligtas na lugar. May ilang beses na silang nagpunta sa naturang kompanya subalit tila mga pipi at bingi ang mga ito, he-he-he! Bakit nga naman kayo asikasuhin ng mga ito? Nabigyan na nga kayo ng mga murang pabahay naghahanap pa kayo ng kaligtasan. Get nyo mga suki? At maging ang pakiusap nila sa Pag-IBIG na huwag muna silang obligahing magbayad ng kanilang buwanang hulog ay pinagkait pa sa kanila. At sa halip sila ay sinabihang bayaran sa tamang petsa ang kanilang obligasyon upang hindi na lumaki ang interest ng kanilang utang. Tila mailap talaga sa kanila ang tadhana, walang aksyon ang naturang kompanya upang muli silang mailagay sa mas ligtas na tahanan at maging ang kanilang mga kagamitan ay wala man lamang silang nakuhang tulong, he-he-he! Ganyan talaga siguro ang buhay, matapos na pagkalooban ka ng tahanan eh bahala ka na sa huli. Ika ngay nasa &amp;quot;Diyos ang awa nasa tao ang gawa &amp;quot; Sayang lang ang oras na ginugol ni Pangulong Gloria Macapagal-Arroyo kasama ang ilang sipsip na mga opisyales ng magtungo at magtalumpati na tutulungan niya ang lahat ng biktima ng sakuna. He-he-he! Kayat tuloy naghihinanakit ang mga taga-Sunny Brooke I sa mga local na opisyal dala marahil sa kalaban nila sa partido ang pangulo. Kung talagang walang bahid na pulitika ang nasa isipan nina Gov. Maliksi at Mayor Ferrer bakit hindi sila kumikilos na obligahin ang Fil-Invest land Inc. na maibangon ang pamumuhay ng mga biktima. Mga Sir, gising na! At ito pa Gov. Maliksi, sumulat sa akin si Bgy. Chairman Emiliano F. Barzaga ng Alapan II-A, imus, Cavite na ang kanilang barangay ay nanganganib na ring malusaw dahil sa patuloy na paglaki ng ilog at ang ilan sa mga kabahayan ay unti-unti nang nilalamon at sa hinaharap ay mahahalintulad na rin sa Sunny Brooke I. Ang karaingan nila ay nag-ugat ng sila ay bahain at halos lahat ng mga residente roon ay nagkandasira ang mga kabahayaan at maging ang kanilang mga kagamitan ay tinabunan ng makapal na putik at ang ilan namay inanod din ng tubig-baha sanhi ng bagyong Mi- lenyo, subalit hanggang sa kasalukuyan, walang opisyal ng pamahalaan ng Cavite ang nagtungo sa kanilang lugar upang magbigay ng tulong. He-he-he! Nasa tungki na ng ilong ni Gov. Maliksi di pa niya nakikita o naaamoy. Abay panahon na Gov. Maliksi para ka kumilos. Umikot ka sa iyong kapaligiran upang malaman mo ang problema ng iyong mga mamamayan at baka sa darating na mga araw ay iyan na naman ang magiging daan upang muli kang pag-initan ng iyong mga kalaban sa pulitika. Abangan!</body>
<link>http://www.philstar.com/Article.aspx?articleId=368406&amp;publicationSubCategoryId=94</link>
</article>
<article>
<title>Tagumpay ng demokrasya sa US</title>
<author>AMBAS BRIEFS By Roy &amp;quot;Amba&amp;quot; Se&amp;ntilde;eres</author>
<date>
<month>November</month>
<day>12</day>
<year>2006</year>
</date>
<body>ANG nangyari sa United States kung saan nakuha ng mga Democrats ang mayoriya sa Lower House at Senado nila ay isang patunay na wala namang diperensya ang presidential system kung ito ay ipatupad lamang ng tama. Masasabi natin na nagtagumpay ang demokrasya sa US dahil sa nangyari, ngunit ano kaya ang mga leksiyon na maaari nating matutunan sa nangyaring ito? Ayon sa konsepto ng demokrasya, ang Palasyo, Kongreso at Husgado ay pantay-pantay lamang ang kapangyarihan at lahat sila ay may poder na mag check and balance sa bawat isa. Bagamat ito ang nangyayari sa maraming demokratikong bansa, parang iba ang nangyayari sa Pilipinas, dahil lumalabas na mas higit ang kapangyarihan ng Presidente dahil hawak niya ang salapi ng bayan at madalas mangyari na naaabuso ang pera ng publiko dahil sa maling patakbo ng gobyerno at pulitika. Sa nangyari sa US, masasabi kong may kapangyarihan pa rin si President Bush, ngunit hindi kaila na nabawasan na ito, dahil naagaw na ng mga Democrats ang poder sa dalawang sangay ng kanilang Kongreso. Ano nga ba ang pagkakaiba ng Kongreso sa Pilipinas at sa US? Marahil ang unang pagkakaiba ay ang realidad na hindi nabibili ang mga botante roon, in other words, nananatili sa mga botante sa US ang wagas na poder sa pagpili ng kung sinumang kinatawan na gusto nila. Ang pangalawang realidad ay hindi nabibili ng White House ang mga kinatawan sa kanilang Kongreso kahit gaano pa karami ang salapi nila, na katulad dito ay salapi din naman ng bayan. Dahil sa nangyari sa US, ang magandang tanong ngayon, ay kung ano ang dapat palitan sa Pilipinas. Ang sistema nga ba ng gobyerno ang dapat palitan, o ang mga mga taong nagpapatakbo ng gobyerno? Dahil sa nangyari sa US, nakita natin na maayos ang patakbo ng kanilang gobyerno, kaya naman hindi na isyu sa kanila kung dapat nga ba silang lumipat sa parliamentary form o hindi.&amp;nbsp;&amp;nbsp;&amp;nbsp;&amp;nbsp;&amp;nbsp; * * * Makinig sa &amp;quot;USAPANG OFW&amp;quot; sa DZRH tuwing Linggo 10 to 11 a.m. Mag-e-mail sa royseneres@yahoo.com, text 09187903513, dumalaw sa www.royseneres.com, tumawag sa 5267522 at 5267515 at bumisita rin kayo sa Our Fathers Coffee.</body>
<link>http://www.philstar.com/Article.aspx?articleId=368427&amp;publicationSubCategoryId=94</link>
</article>
<article>
<title>EDITORYAL  Ilog Pasig isa sa pinaka-polluted sa daigdig</title>
<author></author>
<date>
<month>November</month>
<day>14</day>
<year>2006</year>
</date>
<body>ILANG buwan na ang nakararaan, sinabi ni President Arroyo na isa sa proyekto ng kanyang pamahalaan ay ang paglilinis sa Manila Bay at Ilog Pasig. Sinabi niya ito sa harap ng mga environmentalists nang magkaroon ng isang pulong. Binanggit pa ng Presidente na noong kanyang kabataan naaalala pa niya ang malalaki at sariwang isda na nahuhuli sa Manila Bay. Ngayon daw ay napakarumi na ng dagat kaya nararapat nang linisin. Hindi lamang ang Manila Bay ang pinagtuunan ng pansin ni Mrs. Arroyo na lilinisin kundi pati na rin ang Ilog Pasig. Inatasan niya ang Department of Environment and Natural Resources (DENR) na isagawa ang paglilinis sa Manila Bay at Ilog Pasig. Subalit wala pang nakikitang pagkilos sa DENR para linisin ang Manila Bay at Ilog Pasig. Marami pa ring basura sa Manila Bay at Ilog Pasig. Nang manalasa ang mga bagyo nitong mga nakaraang buwan, maraming trak ng basura ang nakuha sa Manila Bay. Isinuka ng dagat sa Roxas Boulevard. Sa Ilog Pasig naman ay hindi na halos makagalaw ang tubig dahil din sa dami ng basura at water lily. Wala pang ginagawa ang DENR para maging malinaw ang tubig sa Manila Bay at Ilog Pasig. Sa isang pag-aaral ng United Nations Human Development Program (UNDP) na inilunsad noong Huwebes sa Cape Town, South Africa, tinukoy ang Ilog Pasig na isa sa mga pinaka-polluted. Ayon sa report na may pamagat na &amp;quot;Beyond scarcity: Power, poverty and the global water crisis&amp;quot; 70 porsiyento ng human wastes ang nagpapa-pollute sa Ilog Pasig. Subalit ayon naman sa report ng DENR sa isinagawa noong 2003, 150 tonelada ng domestic wastes at 75 tonelada ng industrial wastes ang araw-araw ay itinatapon sa ilog. Whew! Naniniwala kaming tama ang report ng DENR sa dami ng itinatapong dumi sa Ilog Pasig. Sino pa ba ang lubos na makaaalam ng dami ng dumi sa Ilog Pasig kundi ang DENR mismo? Ang pag-aaral na ginawa ng UNDP ay maraming kulang. Alam naman pala ng DENR ang dami ng dumi sa Ilog Pasig ay kung bakit wala pang pagkilos na nakikita sa kanila. Nag-atas na rin si Mrs. Arroyo na linisin ang Ilog Pasig at ang Manila Bay pero bakit wala pang kumikilos. Ano pa ang hinihintay ng DENR? Baka tuluyan nang mamatay ang ilog kapag nagpaudlut-udlot.</body>
<link>http://www.philstar.com/Article.aspx?articleId=368765&amp;publicationSubCategoryId=94</link>
</article>
<article>
<title>May malasakit sa media si Bataoil!</title>
<author>ORA MISMO Ni Butch M. Quejada</author>
<date>
<month>November</month>
<day>14</day>
<year>2006</year>
</date>
<body>IPINASALUBONG ni newly-designated Recom I Director Pol Bataoil ang may 2,500 pieces na full grown marijuana matapos nilang makumpiska ito sa pagitan ng La Union at Benguet province. Ang pagtsongki, este mali, pagsunog pala ay gagawin sa Camp Florendo Parian, San Fernando City, La Union. Ika nga, maraming magti-tripping sa usok. Sabi nga, hey men! Ang isyu, todo ang pagmamalasakit ni Pol sa mga patayang nangyari sa iniwanan niyang distrito dahil nang umalis siya at lumipat sa Region 1 ay nagsilutang ang mga gagong killers sa CAMANAVA para ipaghiganti ang kanilang mga kakosang naka-karsel ngayon. Sabi nga, patayang umaatikabo ngayon! Dinamdam ni Pol ang pagkamatay ng mga media practitioner na sina Alberto Orsolino, Saksi reporter, Prudencio Dick Melendrez, photog ng Tanod at Ralph Ru&amp;ntilde;ez ng RPN-9. Samantala, pinapatay naman ng mga kamoteng gago ang families ng mga eye witness na nakasaksi sa mga ginawa nilang karumal-dumal na krimen. Si Celerino Galarce, erpat ni Charles, witness sa pagpatay kay Ru&amp;ntilde;ez ay binoga ng mga kamote. Dead-on-the-spot ang pobreng alindahaw. Kaya si Pol, dehins tumitigil sa pagmonitor ng mga nangyayari sa dati niyang jurisdiction dahil up to now, tinatawagan pa rin niya ang mga katulisan, este mali, kapulisan pala na huwag tutulug-tulog sa mga maaaring mangyari dahil nakaabang lamang ang mga gagong killer para mag-revenge. Walang sinasanto ang mga killers sa CAMANAVA mapa-bata o matanda, pangit o pogi, naligo o hindi, may ngipin o wala basta ang sa mga kamote kailangan dead ka! Ika nga, six feet below the ground! Yesterday, ang latest news nadakip nina P/Supt. Willy Ramos, OIC ng Malabon police force at mga katulisan, este mali, kapulisan nito si Maico Reynaldo, sa isang masukal na lugar diyan sa Barangay Pintoy, Bocaue, San Mateo, Rizal. Samantala, si Nonoy Mondares, up to now at large. Ang dalawang kamote ang itinuturo ng mga testigo na tumigok sa erpat ni Charles Galarce. &amp;quot;Marami pang mangyayaring patayan sa CAMANAVA tiyak gustong patahimikin ng mga gago ang mga testigo para huwag kumanta,&amp;quot; sabi ng kuwagong SPO-10 sa Crame. &amp;quot;Kaya nga naghagis ng grasya, este mali, granada pala ang mga kosa ng mga killers para magsilbing warning na sila ang isusunod sa lamay,&amp;quot; naiinis na sabi ng kuwagong Kotong cop. &amp;quot;Ano ang magandang gawin?&amp;quot; tanong ng kuwagong sepulturero. &amp;quot;Dapat matinding trabaho ang kailangan para mahuli ang mga salarin,&amp;quot; sagot ng kuwagong pulis na naglalanggas ng galis. &amp;quot;Ang ibig mo bang sabihin, wag muna sila mag-concentrate sa jueteng.&amp;quot; &amp;quot;Korek ka diyan, mag-focus sila sa real killers.&amp;quot; &amp;quot;Tama ba Aging?&amp;quot; &amp;quot;Kamote, abangan natin!&amp;quot;</body>
<link>http://www.philstar.com/Article.aspx?articleId=368774&amp;publicationSubCategoryId=94</link>
</article>
<article>
<title>Rollback sa pamasahe ok na pamasko!</title>
<author>AKSYON NGAYON Ni Al G. Pedroche</author>
<date>
<month>November</month>
<day>16</day>
<year>2006</year>
</date>
<body>KAPAG naipatupad ang P.50 na pagbabawas sa halaga, magandang pagsalubong ito sa Pasko at Bagong taon. At dapat lang bawasan ang halaga ng pasahe dahil sunud-sunod din ang nangyaring pagbaba sa halaga ng petrolyo. Ang lets keep our fingers crossed. Baka ito na ang simula ng pagbaba sa halaga ng ibang bilihin at serbisyo para madama ng ordinaryong mamamayan ang epekto ng ipinamamarali ng pamahalaan na pag-igi ng ekonomiya. Malamang nga ay iyan na nga ang tinatawag na &amp;quot;trickling down effect&amp;quot; ng&amp;quot;economic upsurge&amp;quot; na inihayag kamakailan ni Presidente Arroyo. Pero marami ang umiismid lang sa pahayag na iyan dahil anila, &amp;quot;pulos press release&amp;quot; porke marami pa rin ang taong gutom. Ang ibinabalitang pag-unlad ng ekonomiya ay walang kabuluhan kay Juan dela Cruz kung mataas ang presyo ng mga bilihin at serbisyo. Ibandera mo man sa buong bansa na lumalakas ang piso kasabay ng pagpasok ng mga dayuhang mamumuhunan sa bansa, walang kawawaan iyan sa taumbayang kumakalam ang tiyan. Mas malamang, lalu lamang mainis ang taumbayan sa isang administrasyong nagsasabi na maganda ang takbo ng economy pero sila namay nananatiling naghihigpit ng sinturon. Harinawang ang pagbagsak ng halaga ng transportasyon ay umpisa na ng pagbaba rin sa halaga ng mga paninda at serbisyo sa kapakinabangan ng mamamayan. Dapat lang porke ang mga kalakal ay gumagamit din ng transportasyon sa pagyayaot dito. Kapag nangyari iyan, doon pa lang maa-appreciate ng karaniwang mamamayan ang sinasabing pagbuti ng ekonomiya. Kapag nadama na ng mararalita ang pagbaba sa halaga ng paninda at serbisyo, mapapatunayan ang puwersang ipinakikita ng piso sa merkado. Its about time na hindi lamang gobyerno ang makinabang sa paglakas ng piso kundi ang mamamayan. Email me at alpedroche@philstar.net.ph</body>
<link>http://www.philstar.com/Article.aspx?articleId=369121&amp;publicationSubCategoryId=94</link>
</article>
<article>
<title>Konting tip sa pagsa-shopping!!!</title>
<author>PANAGINIP LANG Ni Nixon T. Kua</author>
<date>
<month>November</month>
<day>18</day>
<year>2006</year>
</date>
<body>KAHIT ho hirap ang buhay ay hindi maiiwasan na mamimili tayo ngayong panahon ng Pasko kung saan muling magkikita-kita ang bawat pamilya sa mga walang tigil na reunion. Pilit nating ikakayod na meron man lang bagong damit ang ating mga anak kahit na ito ay mumurahin at sisikapin din nating magtabi para sa pambili ng laruan ng mga apo. Dahil diyan, naisip kong magbigay ng konting payo sa ating mga kababayan, lalo na ang masa na alam ko namang hikahos. Ang payo ko hong ito ay aking dadaanin sa isang kumpisal sa inyong lahat. Aaminin ko po sa inyo kung saan ako namimili ng mga damit na bagamat maganda at kakaiba ang quality ay aaminin kong mura. Hindi ko ho nais mag-endorso pero kung hindi ko naman tutukuyin ang mga binibilhan ay paano ko naman ipapamahagi sa mga kababayang katulad ko na hilig mamili ng mga gamit na bargain. Huwebes ho ng umaga ay naanyayahan ako sa opening ng bagong portion ng 168 department store sa Divisoria, Manila kung saan ang kanilang guest of honor ay si dating Unang Ginang Imelda Romualdez Marcos na nagkuwento sa akin na mas maraming pares ng sapatos ngayon ang nabili niya sa naturang mall. Pero bago ako makarating doon ay sinadya kong agahan upang makaikot sa Divisoria na alam ko namang kinalalagyan nang maraming bargain hunters. Naglakad ako mula sa may tapat ng San Lorenzo Ruiz church sa Binondo patungo sa Divisoria at kayong mga bargain hunters, mag-eenjoy kayo nang husto. Umpisa sa Juan Luna St. ay iba-ibang paninda na mura na ay maganda pa. Daming pagpipiliang mga damit, tela, bag, sapatos, salamin, kurtina, groceries at kung anu-ano pa. Nakakahilo nga po ang dami. Pero bago ko ituloy, mas mabuti ho na magpunta kayo na naka-sapatos na malambot o di kayay sandals. Medyo malayo ho ang lakaran. Huwag din ho kayo magsusuot nang masyadong makapal na damit dahil pawis ang aabutin nyo talaga. Wear something na komportable kayo. Pero higit sa lahat, alam naman natin kahit saan basta masikip ay marami ang nagsasamantala kaya hawakan nyo maigi ang mga bag ninyo at mga wallet dahil siyempre nagkalat ang mga mandurukot. Ang mga may mamahaling cell phones, iwan nyo na lang o di kayay itago nyo sa harap na bulsa upang hindi ito maagaw. Mga alahas, kahit mura, huwag nyo nang suotin. Hindi naman po ito bagay at baka mapagkamalang mahal at mahablot pa. Marami na hong paalala ang mga pulis at iba pang mga nabibiktima ng snatchers, pickpockets at iba pang kriminal na sinasamantala ang masisikip na lugar kaya tiyak natin alam nyo na yon. Pero mabalik tayo, yung kahabaan ho ng Juan Luna hanggang diyan sa 168 at iba-iba pang mga tindahan at mga malls diyan hanggang diyan sa may Tutuban ay talagang mumurahin ang bilihin. Si dating Unang Ginang Imelda Marcos nga namimili diyan dahil nga sa kamurahan at tama ang sinabi niya na: &amp;quot;the poor can afford to be fashionable,&amp;quot; sa naturang lugar. Ultimo bracelet niya na ubod ng ganda ay P80 lang pala. Ako naman ho, nakabili ng t-shirt na P250. Tinitiyak ko na maganda ang quality dahil madalas na nga akong diyan maghanap ng bargain. Aba sa hirap ng buhay, bakit tayo mamimilit mamili ng mamahalin. Siyanga pala, pati pala mga de lata ay marami rin sa lugar na yun. Of course, marami rin sa Baclaran at kahit sa Greenhills, bagamat mas mahal ng konti rito sa huli kong nabanggit. Ang mga sapatos ho, pati ho panlalaki, mga P500 ang isang pares at ang jacket, wow!!! Hilig ko kasi ito. P400 ang isa at akala mo Italian made. Mga wallet na magandang leather naman ay P100 at mga MP4 player na maganda rin naman ang tunog ay mahigit P1,000 lamang. Mga DVD players naman ay wala ring P2,000 ang bawat isa. By the way, mga kaibigan, paalala, hindi ho ako magaling tumawad kaya malamang mahal pa ang nabili ko. Dapat siguro mag-aral ako kung paano tumawad kay Jullie Yap Daza na dati kong editor, si Sol Vanzi na isang kapwa mamamahayag, si Lyn Ching ng GMA 7, si Yoyah Quizan na kaibigan ko at of course si Baba Jasmin ng Department of Tourism at iba pang mga nakita ko sa Binondo at 168 noong Huwebes. Mga clock nga pala na nag-iiba iba pa ang kulay ay wala pang P100. Kung marami nga ang binili ko, nakakuha pa ako nang malaking discount dahil wholesale na raw ito. Ang wholesale sa kanila ay anim na piraso kaya kung marami ho kayong magkakapatid, aba, sabay sabay kayo mamili para big discount. Siyanga pala, masarap din ang mga kainan sa lugar na yan lalo na yung mga nasa fast food area sa ikatlong palapag lalo na yung kakaibang HALO HALO ng Lola Inez. Nagulat ako sa sarap nito dahil inaasahan ko puro Chinese food ang nandyan samantalang Pinoy na Pinoy ito. Of course ang talo lang ho, gaya ng karamihan sa mga kalalakihan ay tamad ako sa shopping lalo na at medyo masikip kaya hindi tayo nag-ikot ng husto. Pero sa mga mahihilig sa shopping, mas maganda raw magpunta roon mula Lunes hanggang Huwebes dahil punumpuno kapag Biyernes, Sabado at Linggo. Uulitin ko lang, hindi masamang tumawad pero ingat sa ating mga gamit dahil nagkalat ang mga mandurukot, snatcher at iba pang mga mapagsamantala. * * * Pahabol ko nga pala, huwag lang kayo magtatanong ng direksyon sa mga pulis doon lalo na yung mga nandiyan sa may Reina Regente. May kaibigan akong hindi sanay sa lugar at humingi ng direksyon dahil ginawang one way ang Meisic. Tinuro siya sa isang maliit na kalye pero pagdating niya roon sarado rin pala. Tinuro sa kanya ang kumanan pagdating sa may Plaza pero laking gulat niya dahil nasa Juan Luna na siya uli. He-he-he!!! Mabuti pang naglakad na lamang siya. Tandaan nyo, mga pulis na ito ay kung hindi tanga dahil hindi alam ang direksyon ay manloloko at pinapapasok lamang sa mga kalyeng hinaharangan nila ay mga marunong mag-iwan sa kanila ng pang shopping o di kayay kahati ng mga istambay na nagpapaupa ng parking sa halagang P100. * * * Para sa anumang reaksyon o kumento, e-mail sa nixonkua@yahoo.com o mag-text sa 09272654341.</body>
<link>http://www.philstar.com/Article.aspx?articleId=369502&amp;publicationSubCategoryId=94</link>
</article>
<article>
<title>EDITORYAL  High school students high sa illegal drugs</title>
<author></author>
<date>
<month>November</month>
<day>20</day>
<year>2006</year>
</date>
<body>SANTUWARYO ng drug traffickers ang Pilipinas. Ang bansang ito ang bagsakan ng droga na galing sa China, Hong Kong, Vietnam at iba pang bansa. Mula rito, dadalahin ang droga sa ibang bansa. Kung bakit ang Pilipinas ang bagsakan ng droga, simple ang dahilan: Malambot ang batas dito. Bukod doon maaaring pasakan ng pera ang bulsa ng mga corrupt officials. Ang kalambutan sa drug traffickers ang naging daan para lalo pang lumala ang problema sa illegal drugs at marami na sa mga kabataan ang nalulu-long dito. Ang katotohanan ay nalantad nang sabihin ng Department of Health (DOH) na 160,000 high school students (8 percent) ang gumagamit nang ipinagbabawal na gamot kabilang ang shabu at marijuana. Sa ulat ng DOH, mula November 2004 hanggang March 2005, positibong nakita sa sample ng ihi ng mga estudyante ang paggamit nila ng shabu at marijuana. Ang mga estudyanteng tinesting ang ihi ay mula sa publiko at pribadong eskuwelahan. Ang mga tinesting na estudyante ay may edad na 11 hanggang 20. Pawang mga lalaki ang nakitang positibo sa paggamit ng droga. Sinabi ng DOH na mataas naman ang bilang ng mga estudyanteng gumagamit ng marijuana sa Region 10 at 11. Pero kambyo ng DOH, maliit pa raw ang bilang ng mga drug users na high school students sa Pilipinas kung ikukumpara sa ibang bansa. Katiting lang daw ang mga gumagamit ng droga sa Pilipinas kumpara halimbawa sa Israel na ang bilang ng mga estudyanteng drug users ay 33 percent. Isa sa bawat tatlong estudyante roon ay user. Maliit man ang porsiyento ng mga drug users na estudyante sa Pilipinas kung ikukumpara sa ibang bansa, hindi naman ito dapat ipagwalambahala. Kahit pa 8 percent lang, malaking problema ito na dapat nang simulang lutasin bago pa umabot sa malaking porsiyento. Marami nang sinira na buhay dahil sa pagkagumon sa bawal na droga. Marami nang namatay dahil apektado na ang kaisipan. May mga ama o inang addict na naaatim patayin ang kaniang mga anak sapagkat pinasok na ng demonyo ang utak. Wala na sa katinuan ang kanilang isipan. Nakaaalarma ang pagkalulong ng mga high school students sa illegal na droga at nararapat lamang na unahin itong lutasin ng mga awtoridad. Durugin ang mga salot ng lipunan. Ang partisi-pasyon ng mga magulang ay mahalaga upang lubusang mailayo sa bisyo ang mga anak.</body>
<link>http://www.philstar.com/Article.aspx?articleId=369853&amp;publicationSubCategoryId=94</link>
</article>
<article>
<title>EDITORYAL  May mararating ang RP sa boxing</title>
<author></author>
<date>
<month>November</month>
<day>21</day>
<year>2006</year>
</date>
<body>MARAMI nang beses nagbigay ng karangalan sa Pilipinas si Manny Pacquiao. At naniniwala kami marami pa siyang ihahatid na karangalan sa bansa. Iniaangat ni Manny ang bansa sa pamamagitan ng boxing. Kung dati ay hindi nakikilala ang Pilipinas, ngayon ay bukambibig na dahil sa sport ni Manny Pacquiao. Napuno ng tao ang Thomas and Mack Center sa Las Vegas para panoorin ang laban ni Manny at Erik Morales ng Mexico. Sabi, noon lamang napuno ng ganoon karaming tao ang nasabing sports complex. Ibig sabihin, hindi lamang mga Pilipino ang nanood kundi pati mga Amerikano at iba pang lahi. Bawat isay nananabik sa &amp;quot;suntukang&amp;quot; iyon. Tatlong rounds lang ang inabot ni Morales sapagkat tuluyan na siyang pinabagsak ni Manny. Natapos na ang paghaharap nila. At maaaring iyon na rin umano ang huling laban ni Morales sapagkat pinayuhan siya ng ama na &amp;quot;isabit na ang kanyang glab&amp;quot;. Pero ang huling salita ni Morales, maaaring sa Tijuana na lamang siya lumaban at hindi sa Las Vegas. Si Manny ang tumapos sa &amp;quot;suntukan&amp;quot; nila ni Morales. At iisa ang nakikita, mayroong mararating sa boksing ang Pilipinas. Sa sport na ito umaapaw ang galing ng Pinoy. At napapanahon na para pagtuunan ng pansin ng pamahalaan ang paghahanap pa sa mga susunod na Pacquiao. Nararapat nang magkaroon ng sapat na budget para sa pagsasanay ng mga kabataang magagaling sa boksing. Sila ang dapat pagtuunan ng pansin sapagkat sila ang mag-aangat sa Pilipinas. Mas may ibubuga ang mga Pilipino sa boksing kaysa sa ibang sports kaya nararapat na ito ang pagtuunan ng pansin. Naniniwala kaming marami pang Pacquiao ang lilitaw kung magiging masigasig ang pamahalaan sa pagbibigay ng pondo para sa mga nangangarap maging boxer. Hindi dapat mag-urung sulong ang pamahalaan sa pagbibigay ng support sa sport na ito kung ibig na umangat at lubos na makilala ang Pilipinas. Hindi dapat matapos sa pagbubunyi kay Manny ang lahat ng ito. Nararapat na magkaroon ng focus ang pamahalaan kung paano makadidiskubre ng mga batang boksingero na hindi lamang sa labanan sa Las Vegas dadalhin ang karangalan kundi pati na rin pandaigdigang kompetisyon. Halimbaway sa Olympic at Asian Games. Mas lalo pang hahangaan ang Pilipinas kung makikilala sa pandaigdigang labanan.</body>
<link>http://www.philstar.com/Article.aspx?articleId=370216&amp;publicationSubCategoryId=94</link>
</article>
<article>
<title>Pacquiao, Alcano dapat tularan!!!</title>
<author>PANAGINIP LANG Ni Nixon T. Kua</author>
<date>
<month>November</month>
<day>21</day>
<year>2006</year>
</date>
<body>ILANG minuto matapos tapusin ni Manny Pacquiao ang career ni Erik Morales ay nagsalita si Manila Mayor Lito Atienza na dapat maging huwaran ang tinatawag nating Peoples Champ dahil sa pinag-iisa niya ang bansa bukod pa sa hindi mabibiling karangalang naibigay niya sa atin. Noong Linggo ng umaga ay kabilang ako sa milyun-milyong Pinoy na nanalangin at itinigil ang anumang gagawin at ginagawa upang mapanuod ang laban niya kay Morales na kilala rin bilang si El Terrible ng Mexico. Sa unang round pa lamang ay kita ko nang kayang kaya ni Pacman ang katunggali bagamat lubos akong nag-aalala na baka makapag-bitaw ng lucky punch si Morales. Sa ikalawang round sinubukan ni Morales makabawi pero bugbog sarado pa rin siya ni Pacquiao na halatang naiinip na at gusto ng tapusin ang laban. Suwerte nga ni Morales at umabot pa siya sa ikatlong round. Sa ikatlong round, ilang beses tumumba si Morales hanggang sa sumuko na siya sa tiyak na kapahamakan. Simply outclassed si Morales ni Pacquiao na mistulang naglalaro na lamang. Pinakita ni Pacquiao na kaya niyang piliin ang round na pababagsakin ang kalaban. Ayaw niyang magtagal ang laban at gusto niyang ipakita na walang kaduda-dudang siya ang mas magaling. Ang panalo ni Pacquiao ay nagdala sa atin ng halos ubos ng pride bilang isang bansa pero higit sa lahat ay may aral ito sa lahat ng Pinoy lalo na yung mga tinatawag nating mga underprivileged nating mga kababayan. Mga kababayan nating nawawalan ng pag-asa dahil sa lubos na kahirapang inaabot sa panahong ito. Ipinakita ni Paquiao na hindi hadlang sa kaunlaran ang kahirapan bastat may pagsisikap at determination pero higit sa lahat disiplina. Siya at marami pa nating mga kababayang nagbigay ng karangalan kagaya ni Ronato Alcano na nagwagi bilang kampeon ng billiard sa buong mundo ay magandang huwaran ng mga kabataan na kinabukasan ng bayan. Lahat sila kahanga-hanga, may kanya-kanyang success story pero lahat sila ay pare-pareho ang sinunod at ginawa upang maging kampeon sa kani-kanilang larangan. Una, lahat sila may matibay na pananalig sa DIYOS. Pananalig na ginamit nila upang lampasan ang kahirapan at pagsubok. Pangalawa, lahat sila ay disiplinado. Hindi nila pinapayagan na matigil ang kanilang pag-eensayo ng anumang bagay. Walang kasing tindi ang kanilang disiplina. Pangatlo, determinasyon. Kahit anong hirap, sinuong nila upang makuha ang tagumpay. Sa pananalig nila sa DIYOS, disiplina nila sa sarili at determinasyon na maabot ang pangarap ay nagawa nilang kilalanin sila hindi lang rito sa atin kung hindi sa buong mundo. Pang-apat, marangal na pamumuhay sa pamamagitan ng pagbabanat ng buto at hindi sa panloloko o pagnanakaw. Pinakita ni Manny Pacquiao at ni Alcano ang ugali ng ating matatanda noong araw at iyan ay ang pagbabanat ng buto. Anuman ang inabot nila, nakuha nila dahil sa pagsisikap, pagtitiyaga at pagbabanat ng buto. Pawis at dugo nila ang pinuhunan nila at sa kanilang pag-akyat sa rurok ng tagumpay ay wala silang niloko o ninakaw. Panglima, pagiging tapat at perfect na sportsman. Ni minsan, hindi dinaan ni Pacquiao, ni Alcano at iba pa nating kampeon ang manalo at all cost. Never silang nandaya o nanggulang. Gentlemen at sportsman ang dalawang ginoong ito. Marami pa ho silang katangiang dapat nating gayahin, pero itong mga katangian nilang ito ang nawawala ngayon sa ating mga lider pulitika na nag-uumpisa pa lamang ang pakikipaglaban ni Pacquiao ay ginagamit na siya for political purposes. Hindi ko na sasabihin ang mga pangalan ng mga pulitikong ito dahil agad-agad namang napuna ito. Kilala nyo na naman sila. Pero sa mga pulitikong ito, nakakahiya ho kayo dahil namigay nga kayo ng libreng panonood at pagkain pero charge naman sa inyong mga opisina. Niluto nyo naman ang mga kababayan natin sa sariling mantika. Sa mga nakapanood at nakakain ng libre, magpasalamat kayo sa sarili nyo dahil pera nyo rin ang ginastos diyan. Dapat magalit kayo dahil may kumita pa riyan. Ang isang lunch pack na dapat magkahalaga lamang ng P40 ay siningil ng P100 mula sa city hall. Mga t-shirt naman na may pangalan ng kandidato ay pinabayaran naman sa supplier ng P300 bawat isa. Tsaka anong pagkakaisa ang pinagsasabi nyo, agad nyong binahiran ng pulitika ang dapat sanang perfect na panahon upang magkaisa tayo at i-cheer si Manny Pacquiao. As in all great sports heroes, honest at fair ang dalawa. Hindi kagaya ng mga lider pulitiko natin na magnanakaw, mandaraya at sinungaling. Narating nila ang tagumpay sa pamamagitan ng sipag, tiyaga, pananalig sa DIYOS, determinasyon, disiplina at pagiging tapat. Sila at marami pa nating mga kababayang matagumpay sa ibat ibang larangan ang dapat tularan ng ating mga kabataan. Sila ang mga dapat magsilbing ehemplo para sa kinabukasan ng bayan at hindi ang mga political leaders natin na hanggang sa araw na ito ay hindi masagot ang simpleng tanong na, nandaya ka ba? nagsinungaling ka ba? o nagnakaw ka ba? Sana lamang sila ang makahawa at hindi sila ang mahawa ng mga pulitiko natin ngayon pa lamang ay ginagamit na sila at binabakuran at pinapaligiran upang gamitin sa kani-kanilang kampanya. Muli, MABUHAY KA MANNY PACQUIAO! MABUHAY KA RONATO ALCANO! MABUHAY ANG PILIPINO!!! * * * Para sa anumang reaksyon o kumento, e-mail sa nixonkua@yahoo.com o mag-text sa 09272654341.</body>
<link>http://www.philstar.com/Article.aspx?articleId=370247&amp;publicationSubCategoryId=94</link>
</article>
<article>
<title>Ex-mayor ng Bolinao nangamkam ng fishponds at salt farms?</title>
<author>BANAT NI BATUIGAS Ni Bening Batuigas</author>
<date>
<month>November</month>
<day>22</day>
<year>2006</year>
</date>
<body>LUMALALIM ang sigalot na dulot ng iniwang ari-arian ni Josefa Rabago, anak ni Pedro Reinoso, na may malawak na lupain at kayamanan sa Alaminos, Pangasinan. At habang tumatagal ang usapin, maraming tao ang nadadamay at isa na rito ang dating mayor ng Bolinao na si Jesus &amp;quot;Boying&amp;quot; Celeste. Ang balitang nakarating kasi sa akin, mukhang na-Wow Mali si Celeste na kapatid naman ni Rep. Arthur Celeste ng 1st District ng Pangasinan. Imbes kasi na 11.9 ektarya na agricultural lands, eh ang kinamkam ni ex-mayor Celeste ay mahigit 88 ektarya na mga fishponds at salt farms kayat may kalalagyan siya sa hinaharap. Kaya ko nasabi ito mga suki, dahil balak sampahan ng kaso ng mga may-ari ng apektadong lupain si Celeste dahil malaki ang nalugi sa kanilang negosyo. Nilimas kasi ni Celeste at ng kanyang armed goons ang alaga nilang bangus, sugpo at pati ang nakatago na saku-sakong asin. Ano ba yan? Ito palang si Rabago ay may adopted son na si Roberto Rabago. Noong 80s si Roberto ay nakipag-ayos sa pamilya Reyes at pumirma ng quit claim noong Oct. 26, 1984 para itigil na ang labanan nila sa Korte bunga sa mana. At sa harap ng kani-kanilang abogado, hinati ang naiwang ari-arian ni Josefa Rabago sa lahat ng claimants noong Nov. 6, 1984. Ang napunta kay Roberto Rabago ay ang lote sa Makati City at Para&amp;ntilde;aque City at mga kasangkapan, kotse at pera. Isama na diyan ang tat-long house and lots na matatagpuan sa San Lorenzo, Dasmari&amp;ntilde;as at Bel-Air Subd. sa Makati City. Ayon sa records ng kaso sa Alaminos court, inaprubahan ng Ma-kati City Regional Trial Court Branch 141 ang kasunduan ng magkabilang panig noong Oct. 9, 1987. Matapos ang 19 taon, pinabuksan ni Roberto Rabago ang 1987 agreement sa Korte sa Makati City sa kadahilanang may mga property pa na hindi nakasama sa partihan nilang mga heirs. At bunga nito, iniutos ni Judge Jules Mejia na ilagay sa receivership ni ex-mayor Celeste ang kini-claim ni Rabago na agricultural at residential lots. Ayon kay Atty. Facundo Palafox, dito nagsimula ang kalbaryo sa buhay ni ex-mayor Celeste. Matapos matanggap ang court order, kaagad sinipa ni Celeste ang mga occupants sa 88 ektaryang fish- ponds na may sugpo, bangus at salt farms na may ilang bodega na naglalaman ng asin. Ayon pa kay Palafox, ibinenta pa ni Celeste ang laman ng mga fishponds. At sa ngayon. humihingi ng pahintulot ng Korte si Celeste na ibenta niya ang nakumpis- ka niyang aabot sa 100,000 sako ng asin na nakuha niya sa ilang bodega sa contested na lupain. He-he-he! Masalimuot talaga ang kasong ito. Kaya lang, na-&amp;quot;Wow Mali&amp;quot; si Celeste, ani Palafox. Kasi nga, ayon sa records ng Korte, ang dapat lang na mapunta sa pangangasiwa ni Celeste ay 11.9 hectares of un-irrigated lands na matatagpuan sa Bara-ngay Pangapisan, Alaminos City. At ang paliwanag pa ni Palafox na kung ang lupain man na pinasok ni Celeste ang tinutukoy ng Korte, aba, lumampas ng aabot sa 70 ektarya ang napasakamay niya. At sa kautusan ng Korte, maliwanag na walang binanggit doon na salt farms o fishpond, dagdag pa ni Palafox. Sana magkaroon ng solution ang siga- lot na ito sa Korte sa lalong madaling panahon bago mabalik sa taguring &amp;quot;Wild, Wild West&amp;quot; ang Western Pangasinan. Abangan!</body>
<link>http://www.philstar.com/Article.aspx?articleId=370613&amp;publicationSubCategoryId=94</link>
</article>
<article>
<title>Style ng mga duwag!!!</title>
<author>PANAGINIP LANG Ni Nixon T. Kua</author>
<date>
<month>November</month>
<day>23</day>
<year>2006</year>
</date>
<body>PAGKATAPOS ideklara ni Sen. Panfilo &amp;quot;Ping&amp;quot; Lacson ang kanyang planong lumaban bilang mayor ng Maynila ay agad agad lumabas si Mary &amp;quot;Rosebud&amp;quot; Ong upang banatan siya. Komo lumang tugtugin na ang mga hirit at bokya na ang kredibilidad ni Rosebud, walang pumansin dito. Nilangaw ang pakulo niya at parang bilasang isda na naglayuan lamang ang mga tao. Ang Malaca&amp;ntilde;ang naman ay issue naman ng press statement na nagbibigay ng assurance na hindi sila sasali sa local na pulitika ng Maynila sabay pangako pang magiging parehas sila. Pero gaya ng dati, pangakong sinulat sa tubig ito dahil ilang araw lang ang nakaraan ay hirit na si Atty. Romulo Macalintal na abogado ni Madam Senyora Donya Gloria at padi-disqualify niya raw si Sen. Lacson dahil hindi raw residente ng Maynila. Lubos nga akong nagtaka sa ginawa ni Atty. Macalintal dahil buong akala ko ay mahusay na abogado siya. Hindi muna siya nag-check para malaman na 2005 pa ay lumipat na si Sen. Lacson sa Maynila at ilang buwan na ang nakararaan ay pinakansela niya ang kanyang voters registration sa Cavite at pinalipat sa Maynila. Lahat ho ito ay sang-ayon sa batas dahil malinaw na nakasaad na ang sinumang nais tumakbo sa local na posisyon ay kailangang residente ng naturang lugar at least isang taon bago ang araw ng halalan at anim na buwang nakarehistro bago rin ang araw ng halalan. Atty. Macalintal, hindi po ako abogado na kagaya mo pero mukhang simple lamang ang sinasabi ng naturang batas. Sana po hindi naman masayang ang pinag-aralan mo. Mukhang lahat po ay gagawin mo matuwa lamang ang iyong kliyente. Huwag naman po sana ikaw maging ganoon at baka hindi na makatiis ang sambayanan at pati ang mga abogado ay personalin. Katotohanan ay may lumiham sa akin na nagsasabing dapat pati ikaw ay bigyan ng leksiyon dahil sa mga kasamaang ginagawa mo raw at pati kliyente mo. Nag-e-mail ho si Antonio dela Paz ng Tondo, Maynila at inaalam ang tahanan ni Macalintal dahil dapat daw dito ay nira-rally araw araw. Dagdag pa niya na kung kapitbahay niya raw si Macalintal ay lalagyan niya raw ng pako ang labas ng bahay nito para ma-flat ang sasakyan araw araw. Gusto pa ngang magpakawala ng anay. Sinagot ko si Ginoong dela Paz at sinabi kong abogado lamang si Macalintal bagamat nasabi ko na hindi siguro ubra yung pakuin ang sasakyan niya dahil tiyak kaya niyang maka-afford ng &amp;quot;running flat&amp;quot; na gulong. Ito po yung gulong na hindi napa-flat pero napakamahal po. Yung suggestion naman na magpakawala ng anay, sementado at bakal na mamahalin tiyak ang bahay ni Macalintal dahil kliyente niya si Madam Senyora Donya Gloria. Ewan ko lang ho kung totoong client niya rin si Mayor Lito Atienza na alam ko namang parehas kung lumaban. Sana, lang hindi nahawa si Mayor Lito ni Madam Senyora Donya Gloria. Super close kasi sila lately. Anyway, sa mga kagaya ni Ginoong dela Paz, huwag ka naman pong bumaba sa level nila. Daanin natin sa parehas na paraan ang laban. Hindi maganda ang mga style na bulok gaya nitong huling mga istilo nila na lantaran kong sasabihing hindi ugali ng isang Manilenyo at style ng mga duwag. Ang Manilenyo po ay matapang at parehas, hindi po kami duwag at maglalaro ng marumi. Atty. Macalintal at mga operator ng Malaca&amp;ntilde;ang, magba-backfire ang ginagawa mong iyan at kesa makuha mong kakampi ang mga Manilenyo ay maaasar lamang at lalong kakampihan si Sen. Ping Lacson. Kesa maliit lamang ang magiging panalo niya ay matatambakan pa kayo nang husto at madadamay pa ang iba pa ninyong kandidato. * * * Noong Martes ho ay may nagtangkang magpuslit ng mga ahas sa isang eroplano na papaalis sa Ninoy Aquino International Airport. Nakalusot ang mga ahas sa Bacolod. Binabati ko ang Customs officials sa NAIA sa pamumuno ni Atty. Ding So sa kanilang pagkakasabat sa naturang kontrabando. Congratulations sa inyo. Ang pagiging alert nila ay nakasalba ng daan-daang buhay. Nakalimutan nyo na ba ang pelikulang &amp;quot;Snakes on A Plane&amp;quot; na kelan lang pinalabas rito sa atin. Bagamat maliliit lamang ang mga ahas na nahuli, meron ding mga poisonous dito gaya ng Philippine Cobra. Mahigit 100 mga ahas ho ang nais nilang ipuslit papuntang Bangkok, Thailand. Sa nagtangkang magpuslit naman nito, dapat sa iyo ay ikulong sa loob ng maleta na kasama ang mga ahas na nasa mga bote pero pakawalan muna ang mga ito. Isama rin ang mga palpak na empleyado ng Bacolod airport na pinalusutan nito. Yung dalawang Chinese nationals na nahulihan ng shabu kamakailan puwede na rin nating isama sa loob ng maleta. Lagay natin ang mga shabu, ahas, ang mga nagpuslit ng ahas, mga drug lord at solve pa ang problema ng bansa dahil burado na sila sa mundo. Natitirang problema na lamang ay baka maging high ang mga ahas pero hulihin na lang muli ang mga ito at ilagay sa kuwarto ng mga corrupt. Tutal wala na namang death penalty pero tiyak ko namang karamihan ay nais ding ibalik ito para sa mga kriminal na ganoon kalupit sa kanilang kapwa. * * * Tungkol pa sa pulitika sa Maynila, balita ko sumama na kay Sen. Ping Lacson ang mga malalaking political clans sa Maynila at sobra-sobra na ang bilang ng pinagpipilian niya para sa mga kongresista. Inaasahan na magkakaroon ng major realignment ang mga pulitiko sa Maynila at marami sa kanila ang naghahanda nang lumukso sa grupo ni Sen. Ping. Ang problema ngayon ni Sen. Ping ay parang problema ng oposisyon. Labindalawa lamang ang kailangan sa senado pero ilang doble na ang bilang ng nais sumama sa kanilang ticket. Ganundin kay Sen. Ping, anim na congressional candidate lamang ang kailangan niya para sa anim na distrito ng Manila at 36 na konsehal lamang ang kailangan niya para sa buong lungsod pero mahigit doble na ang pumipila at nais na sumama. Sabagay, mas mabuti ang maraming pagpipilian kesa naman wala nang gustong sumama gaya ng isang nagnanais maging mayor na ultimo kakampi ay kinukumbinsi siyang umatras na at tumakbong kongresista na lamang at kay Sen. Ping pa rin. * * * Para sa anumang reaksyon o kumento, e-mail sa nixonkua@yahoo.com o mag-text sa 09272654341.</body>
<link>http://www.philstar.com/Article.aspx?articleId=370784&amp;publicationSubCategoryId=94</link>
</article>
<article>
<title>Hindi epektibong Miranda warning</title>
<author>IKAW AT ANG BATAS Ni Atty. Jose C. Sison</author>
<date>
<month>November</month>
<day>25</day>
<year>2006</year>
</date>
<body>SI Benjie na nakatapos lamang ng Grade 4 ay natanggap na delivery boy sa negosyong dressed chicken ni Donita. Si Benjie ay naging suspek sa pagkamatay ng dalawang katulong na natagpuan sa bahay ng suki ni Donita kung saan madalas mag-deliver si Benjie. Nagdesisyon ang pulis na hanapin si Benjie dahil siya ang tinukoy ng katulong na si Ana at kapitbahay nitong si Rita. Matapos ang malawakang paghahanap kay Benjie sa Northern Luzon, nahuli rin siya at binalik sa Maynila. Kinilala siya ni Rita bilang isa sa dalawang taong nakita nila ni Ana na lumabas ng bahay na maraming dugo sa mga kamay nito. Sa araw ding yun ay nagpahayag ng pag-amin si Benjie sa tulong ni Atty. Mariano, isang police commandant ng nasabing istasyon at kasalukuyang kumakatawan sa isa pa niyang kliyente. Ayon kay Atty. Mariano, pumayag agad si Benjie na kunin siyang abogado nito nang inialok niya ang kanyang serbisyo. Kaya, sinabihan niya si Benjie na mga karapatan nito sa ilalim ng Saligang Batas tulad nang pananatili nitong manahimik, kumuha ng kanyang abogado, di-magpahayag ng pangungusap, di-mapabilang sa police line-up at ang magiging pahayag nito ay maaring magamit laban sa kanya. Dagdag pa ni Atty. Mariano, sa kabila ng kanyang babalang ito ay nagbigay pa rin si Benjie ng mga pangungusap at pumirma pa ito sa isang waiver. Sa pagdinig ng kasong robbery with homicide laban kay Benjie, umasa na lamang ang prosekyuson sa boluntaryong pagtatapat na ginawa ni Benjie sa labas ng hukuman. Iniharap din ng pulis na imbestigador sina Atty. Mariano, Ana, Rita at medico-legal officer bilang mga testigo. Samantala, itinanggi ni Benjie sa Korte ang kanyang partisipasyon. Iginiit niyang binugbog muna siya at ipiniit sa loob ng isang linggo at pinilit na pumirma sa isang kumpisal na hindi niya naiintindihan dahil hindi naman siya marunong bumasa. Gayunpaman, nahatulan pa rin si Benjie ng reclusion perpetua batay sa kanyang naging extrajudi-cial confession. Tama ba ang Korte? MALI. Kahit na hindi napatunayan ni Benjie ang sapilitan niyang pag-amin, hindi pa rin tatanggapin ng Korte ang kanyang kumpisal dahil hindi epektibo ang Miranda warning na ibinigay sa kanya. Ang suspek tulad ni Benjie sa isang kustodyal na imbestigasyon ay dapat na nabigyan ng mga sumusunod: 1) na maaari siyang manahimik; 2) na ang kanyang ipahahayag ay maaaring magamit laban sa kanya; 3) na karapatan niyang magkaroon ng abogado; at 4) kung siya ay mahirap, mabibigyan siya ng abogado. Sa kasong ito, ang Miranda warning na naibigay kay Benjie ay hindi sapat at epektibo dahil hindi inalam kung mayroon siyang abogado o kung wala ay da- pat siyang mabigyan. Bukod dito, ang anumang pahayag ng isang suspek sa isang abogadong tulad ni Atty. Mariano na isang opisyal ng pulisya ay hindi maaasahang maging independente dahil iisa ang ipinaglalaban niya at ng mga pulis. Kaya, si Atty. Mariano ay hindi maituturing na isang independenteng abogado dahil sa oras nang ibinigay niya ang kanyang serbisyo kay Benjie, siya ay opisyal ng pulisya. Samakatuwid, si Benjie ay mapapawalang-sala dahil ang extra-judicial confession na ginamit laban sa kanya ay hindi tinang-gap ng Korte (Pp. vs. Obrero G.R. No. 122142 May 17, 2000).</body>
<link>http://www.philstar.com/Article.aspx?articleId=371164&amp;publicationSubCategoryId=94</link>
</article>
<article>
<title>EDITORYAL - Re-training ng airport security nararapat na</title>
<author></author>
<date>
<month>November</month>
<day>26</day>
<year>2006</year>
</date>
<body>ISA ang airport na dapat sumailalim sa mahigpit na seguridad. Ngayong matindi ang banta ng mga terorista na maghahasik ng lagim, dapat ay hindi lamang doble kundi triple ang pagbabantay sa lahat ng airport sa bansa. Pero sa nangyayari ngayon sa ilang domestic airport sa bansa na ang mga security personnel ay nalulusutan ng mga kahina-hinalang bagay, dapat na silang isailalim sa training. Hindi dapat magbantay sa airport ang ilang &amp;quot;walang kamuwang-muwang&amp;quot; na sekyu at baka malagay sa peligro ang mga pasahero. Mga buhay na ahas at bayawak ang nailusot sa Bacolod airport noong Martes at nadiskubre lamang ang mga endangered species na ito nang makita sa x-ray machine sa Ninoy Aquino International Airport. Katwiran ng dalawang walang muwang na airport security sa Bacolod, hindi gumagalaw ang ahas sa loob ng bote. Akala raw nila ay stuffed ang mga ahas kaya pinalampas nila. Owww? Malaking peligro sa mga pasahero ng eroplano kung ang ahas o bayawak ay nakalabas sa kanilang kinalalagyan. Magpapanik ang mga pasahero at malamang na magkaroon ng aksidente sa loob ng eroplano. Maaaring may himatayin sa takot o atakehin sa puso kung ang mga ahas ay gumapang sa kanilang upuan at tuklawin sila sa binti. Ayon sa report, isang babaing nagngangalang Erlinda Vergara na patungong Thailand ang magpupuslit ng mga ahas at bayawak. Ang mga ahas ay nakalagay sa plastic container samantalang ang mga bayawak ay may saping diapers. Dalawang linggo na ang nakararaan, mga &amp;quot;baby buwaya&amp;quot; naman ang nasabat habang ipapasok sa bansa. Nakalagay sa sports bag ang mga &amp;quot;baby buwaya&amp;quot;. Mabuti at alerto ang mga security sa airport. Mabuti na lang at bayawak, ahas at buwaya ang nakalalampas sa airport security at hindi bomba. Kung bomba, malaking takot na naman ang malilikha. Mag-aatrasan na naman ang mga negosyante. Hindi raw napansin ang mga ahas sapagkat hindi gumagalaw. Nagpapakita lamang ito na walang sapat na kaalaman ang ilang security personnel sa Bacolod airport at nararapat isailalim sa training. Hindi dapat manatili sa airport ang mga walang kakayahang mga sekyu. Paigtingin ang pagbabantay lalo ngayong palapit na nang papalapit ang Pasko.</body>
<link>http://www.philstar.com/Article.aspx?articleId=371342&amp;publicationSubCategoryId=94</link>
</article>
<article>
<title>Kumplikasyon ng diabetes sa sakit sa bato</title>
<author>BANTAYKAPWA Ni Cielito &amp;quot;Mahal&amp;quot; Del Mundo</author>
<date>
<month>November</month>
<day>26</day>
<year>2006</year>
</date>
<body>ISA sa mga dapat ingatan ng mga may diabetes ay ang pagkakaroon ng kumplikasyon sa kidney. Maiiwasan ang pagkakaroon ng kumplikasyon kung makokontrol ang blood sugar. Ang blood sugar ang sumisira sa mga kidney na sumasala sa mga dumi ng katawan. Ayon sa nephrologist na si Dr. Yvette T. Tomacruz, 20 percent ng type 2 diabetes ang nagkakaroon ng problema sa kidney. Ayon sa kanya, dapat masuri kaagad ang ihi sa pamamagitan ng urinalysis. Kung may problema sa kidney malaking porsyento ng protina ang itinatapon sa pag-ihi. Ang mga may kumplikasyon sa kidney ay mataas ang presyon, matataba sila na akala ay taba pero manas pala, maputla dahil hirap nang mag-stimulate ng red blood cells ang bone marrow, sobrang nahihirapan sila sa pag-ihi at laging nanghihina. Kapag malala na ang kumplikasyon, ang tanging solusyon ay dialysis at transplant. Napakamahal magpa-dialysis P 1,700 bawat dialysis at kinakailangang dalawa hanggang tatlong ulit nagpapadialysis bawat linggo. Hindi rin madali ang magpa-kidney transplant. Kakailanganin ang tamang pasyente. Madali ring kapitan ng impeksyon ang transplant. Ayon kay Dr. Tomacruz, dapat na kumain ng wastong pagkain at iwasan ang matatamis, maalat at masesebong pagkain gaya ng karne, tahong, mani at iba pa. Dapat alamin ang tamang gamot at regular na pagpatingin sa doktor.</body>
<link>http://www.philstar.com/Article.aspx?articleId=371363&amp;publicationSubCategoryId=94</link>
</article>
<article>
<title>Nagbago ang Pasko?</title>
<author>PILANTIK Ni Dadong Matinik</author>
<date>
<month>November</month>
<day>26</day>
<year>2006</year>
</date>
<body>Sasapit na naman Paskot Bagong Taon pero bakit kaya iba ang panahon? Pagdiriwang ngayoy hindi tulad noong ang buong paligid masayat maugong! Bakit nga, bakit nga parang nagbago na ang diwa ng Paskoy tila nawawala? Ngayoy walang parol sa mga bintana awiting pamaskoy naglaho rin yata! Nobyembre na ngayon pero ang daigdig ay parang tameme sa Paskong marikit; Ang sigla ng tao ay parang dinagit ng mga sakunang sa atiy sumapit! Ang bagyong Milenyoy nag-iwan ng sugat na lubhang malalim sa puso at balat; Lindol at tsunami ay nakagugulat may sunog at bulkang biglang sumambulat ! Ah siguroy ito ang mga dahilan kung bakit ang Paskoy waring di daraan; At ang Bagong Taon na nakasanayan parang kahit panoy daraan na lamang! Dati kung ganitong panahoy malamig sa putok ng kanyon nagiging mainit; Batang naglalaro sa bayan at bukid sa takot sa bombay agad lumiligpit! Binatat dalaga na nagmamahalan sa mga kalsaday hindi na mamasdan; Natatakot silang sa kalyey tamaan ng sabog ng bombang tanim ng kalaban! Paskot Bagong Taon ay ating sikapin ipagdiwang itong bukal sa damdamin; Ang datihang sayay huwag nang hanapin masiyahan na lang sa buhay na angkin! Kaya masasabing talagang nagbago ang ating panahon at saka ang Pasko; Marahil babalik ang Paskong magarbo kapag nagbago na ugali ng tao!</body>
<link>http://www.philstar.com/Article.aspx?articleId=371369&amp;publicationSubCategoryId=94</link>
</article>
<article>
<title>Reklamo vs computer shop sa Solar Homes; holdapan sa Road 10 at Moriones, Tondo</title>
<author>BANAT NI BATUIGAS Ni Bening Batuigas</author>
<date>
<month>November</month>
<day>26</day>
<year>2006</year>
</date>
<body>REKLAMO ng mga residente ng Solar Homes ukol sa mga menor de edad na pinapayagang maglaro sa mga computer shop ang aking tatalakayin upang itoy maiparating sa mga kinauukulan nang magising sila sa mahimbing na pagtulog. Ayon kasi sa mga magulang na sumulat sa akin, labis na ang poot sa kanilang dibdib sa tuwing makikita ang kanilang mga anak na lulugu-lugo at nangangalumata sa halos araw-araw na mahabang oras na paglalaro sa computer. Naniniwala sila na nasa modernong teknolohiya na ang ating panahon at malaki naman ang naitutulong sa mga kabataan ng computers subalit kung nasa murang edad pa ay tila hindi ito nararapat. Natututo na rin umanong mangupit ang kanilang mga anak upang may maibayad sa computer shop at kadalasan ay umaabsent pa sa pag-aaral ang mga ito. Dahil dito, nasisira na rin ang kanilang pag-aaral dahil bumababa na ang kanilang mga grado. Labis din ang kanilang pag-aalala sa gabi dahil karamihan sa mga bata ay ginagabi na kung umuwi sa kanilang mga tahanan. Ang tinutukoy nilang computer shop ay matatag- puan sa Block 18, Lot 38, Phase 2, Solar Homes Subdivision, Bgy. San Agustin 1, Dasmari&amp;ntilde;as, Cavite na pag-aari umano ng isang nagngangalang Tess. Sa puntong ito, nais kong tawagan ng pansin si Barangay Chairman Yeseng Encabo na agarang umaksyon sa reklamo ng mga residente. Abay huwag na ninyong hayaang magumon ang mga kabataan sa paglalaro sa computer. Gumawa kayo ng ordinansa na nagbabawal sa mga menor de edad sa paglalaro sa computer. He-he-he! Alam ko na tanging mga barangay lamang ang may karapatang magbigay ng permiso sa pag-ooperate ng mga computer shop. Kayat kayo rin ang may karapatan na pagbawalan sila. Gets mo Chairman Encabo? At para naman sa kaalaman mo Solar Homeowners Association President Dorry Montilla, may karapatan din kayong gumawa ng hakbang upang masawata ang mga ganid na computer shop owners na sumisira sa magan- dang kinabukasan ng mga kabataan. Ayon pa kasi sa liham ng mga residente, nag-aantay umano sina Chairman Encabo at President Montilla na umabot sa 10 ang bilang ng mga magulang ang magrereklamo bago nila aksiyunan. He-he-he! Kawawa naman pala ang mga magulang sa inyong mga katwiran. Wala pala silang maaasahan sa inyong pamumuno. Abangan. * * * Reklamo ng mga biktima ng holdapan sa kahabaan ng Road 10 at Moriones, Tondo ang nais ko namang iparating sa pamunuan ni Manila Police District Ac-ting Director Sr. Supt. Danilo Abarzosa. Sir, para sa kaalaman mo, mula uma-ga hanggang gabi ang pasada ng mga halang ang bituka na mga holdaper sa naturang lugar. At walang ginagawang aksiyon si Sr. Insp. Tuliao, ang hepe ng Don Bosco Police Community Pres-cinct. He-he-he! Habang pakuya-kuyakoy si Tuliao ay nagpipiyesta naman ang mga kawatan sa kanyang bakuran. Dismayado na rin ang mga biktima sa panunungkulan ni Supt. Ricardo Layug, ang Commander ng Police Station 2 Tondo dahil pawang mga reklamo na lamang ang kanilang ginagawa subalit hang-gang sa kasalukuyan ay wala pa silang nakikitang ibinandera sa publiko na nahuli nilang mga kriminal. He-he-he! Mukhang abala si Sir sa ibang aktibidades diyan sa kanyang lugar. Aalamin ko iyan mga suki sa susunod at ipararating ko sa inyo.! Abangan! * * * Tinatawagan ko si Chief Insp. Dominador Arevalo, ang hepe ng MPD Theft and Robbery Division, na agarang magtalaga ng mga naka-plain clothes na mga pulis upang malambat ang mga ito sa madaling panahon. Marahil, si Maj. Arevalo lamang ang pag-asa ng mga biktima upang masawata ang mga ito da-hil kilala ko itong si Ador pagdating sa trabahong pulis at paglilingkod sa mamamayan ng Maynila.</body>
<link>http://www.philstar.com/Article.aspx?articleId=371489&amp;publicationSubCategoryId=94</link>
</article>
<article>
<title>Candidiasis</title>
<author>WHATS UP DOC? Ni Dr. Tranquilino Elica&amp;ntilde;o Jr</author>
<date>
<month>November</month>
<day>26</day>
<year>2006</year>
</date>
<body>ISANG sulat mula sa Pinay na nagtatrabaho sa Saudi Arabia ang aking natanggap at nagtatanong siya ng ilang kaalaman sa candidiasis. &amp;quot;Ako po ay matagal nang reader ng Pilipino Star NGAYON. Hindi complete ang aking araw sa bansang kinaroroonan kapag hindi nakababasa ng Pilipino Star NGAYON. Kahit na iniitiman ng mga Saudi ang pahina ng Pilipino Star NGAYON ay hindi ako tumitigil sa pagbili ng diyaryong ito. &amp;quot;Ano po ba ang candidiasis? Maaari po ba ninyong ipaliwanag kung saan ito nagmumula. &amp;quot;Maraming salamat at tawagin mo na lamang akong Sandra.&amp;quot; Noong nakaraang taon ay naging paksa ko na ang candidiasis sa kolum na ito. Siguro ay hindi ka nakabili ng kopya diyan sa Saudi Arabia. Ang candidiasis para sa kaalaman mo Sandra at ibang mambabasa ay isang fungal infection. Isang organism na tinatawag na Candida ablicans ang may dulot ng infection. Makikita sa bibig at sa vagina ang candidiasis. Nagkakaroon ng skin infections sa mga areas na ito. Ang ilalim ng mga suso ay maaari ring magkaroon ng skin infection dahil sa friction. Ang mga sanggol ay maaaring magkaroon ng candidiasis sa bibig. May mga uri ng candidiasis na infections ay lumili-taw kapag ang katawan ay nakikipaglaban sa ibang sakit o infection na kagaya ng flu. Ang mga nagti-take ng antibiotics, hormones, o steroid drugs kagaya ng gamot sa asthma, at ang mga taong stress ang madaling kapitan ng candidiasis. Ang Candida ablicans ay isa sa mga microorganisms na naninirahan sa bibig at maging sa balat. Ang mga microorganism na ito ang nagiging dahilan ng problema kapag nagmultiply na. Normally Candida ablicans is kept check by the bodies friendly bacteria. Subalit kapag ang protective bacteria ay napinsala o ang immune system ay mahina, dahil sa paggamit ng broad spectrum antibiotic sa matagal na panahon, ang candida cells ay maaaring magparami at gumawa ng infections. Ang mga sanggol ay ipinanganak na walang proteksiyon at natanggap ang una nilang friendly bacteria mula sa kanilang ina nang magdaan sa birth canal. Ang pagsuso ng baby sa kanyang ina ay mahalaga sapagkat nakaiiwas sila sa infections.</body>
<link>http://www.philstar.com/Article.aspx?articleId=371498&amp;publicationSubCategoryId=94</link>
</article>
<article>
<title>Pag-iwas sa eleksyon</title>
<author>AMBAS BRIEFS Ni Roy &amp;quot;Amba&amp;quot; Se&amp;ntilde;eres</author>
<date>
<month>November</month>
<day>26</day>
<year>2006</year>
</date>
<body>MASYADO namang halata ang ginagawa ng administration na pagpilit sa Cha-cha na parang isang paraan lamang upang maiwasan ang eleksyon, marahil dahil sa pangambang matatalo ang mga kandidato nila kung saka-sakaling matuloy nga ang halalan. Kahit pa man sinasabi ng administration na iginagalang nila ang decision ng Korte Suprema hinggil sa Peoples Initiative, marami ang nagtataka kung bakit ipinipilit pa talaga ang Cha-cha. Ang nangyari kailan lang sa United States kung saan natalo ang mga kandidato ni President George W. Bush, Jr. ay isang patunay na malaki talaga ang posibilidad na matatalo nga talaga ang mga kandidato ng isang Presidenteng hindi popular sa mga tao. Sa usapang ito, halata rin naman na parang nagdadahilan lang si Presidential Political Adviser Gabriel Claudio na kaya raw mababa ang rating ng mga kinikilalang administration candidates ay dahil abala sila sa paggawa ng kanilang mga tungkulin, samantalang ang mga kandidato raw ng opposition ay abala nang mangampanya. Kahit ano pa man ang sabihin ni Claudio, alam natin na pareho lang naman ang galaw ng administration at opposition kung pangangampanya ang pag-uusapan. Sa isang survey na inilabas, sinasabi na karamihan sa mga tao ngayon ay ayaw na kay Mrs. Gloria Arroyo at ito ang dahilan na maaaring mangyari nga sa Pilipinas ang &amp;quot;Bush Effect&amp;quot;. Maalala na parang sobra rin ang pag-ayon ni Mrs. Arroyo sa mga panukala ni Bush, kaya hindi malayong tumama rin sa kanya ang hindi pagpabor sa kanyang mga kandidato kung saka-sakaling matuloy nga ang eleksyon. Kawawa naman ang mga tao kung magtatagumpay ang administration sa pagpilipilit ng Cha-cha at sa pagpatay ng eleksyon. Matapos madaya sa nakalipas na eleksyon, napakasakit namang isipin na madadaya na naman ang mga tao sa pamamagitan ng pag-deny sa kanilang karapatan na bumoto sa naka-schedule na eleksyon. * * * Makinig sa &amp;quot;USAPANG OFW&amp;quot; sa DZRH tuwing Linggo 10 to 11 a.m. Mag-e-mail sa royseneres@yahoo.com, text 09187903513, dumalaw sa www.royseneres.com, tumawag sa 5267522 at 5267515 at bumisita rin kayo sa Our Fathers Coffee.</body>
<link>http://www.philstar.com/Article.aspx?articleId=371653&amp;publicationSubCategoryId=94</link>
</article>
<article>
<title>Modernong bugtong</title>
<author>SAPOL Ni Jarius Bondoc</author>
<date>
<month>November</month>
<day>28</day>
<year>2006</year>
</date>
<body>LIPAS na ang panahon ng mga bugtong tulad ng &amp;quot;butot balat lumilipad&amp;quot;, o &amp;quot;isang butil ng palay sakop buong bahay&amp;quot; o &amp;quot; munting prinsesa nakaupo sa tasa&amp;quot;. Mga edad-45 patanda na lang ang nakakaalam na ang mga sagot ay saranggola, bumbilya, kasoy. May bago nang uri ng bugtong: uso sa kabataan, kumakalat sa text, at batay sa sarili nilang mga pananaw. Nakatanggap na kayo ng ganito? &amp;quot;Masaya ako dahil marami akong date.&amp;quot; Kalendaryo. &amp;quot;Alam kong mrmi akong tnong sa yo, pero ngta2nong lng nman ako. Sna wag m ako murahin patlikod pag di m msgot mga tanong ko.&amp;quot; Test paper. &amp;quot;Biktima rin kami ng abortion.&amp;quot; Balut. May mga pagkakapareho ang mga bugtong noon at ngayon. Pareho may sukat at tugma ng tula. Luma: &amp;quot;Kung kailan mo pinatay, saka humaba ang buhay.&amp;quot; Kandila. O, &amp;quot;Mababa kung nakatayo, mataas kung nakaupo.&amp;quot; Aso. Bago: &amp;quot;Ginagawa ko lahat para sumaya ka... Mahirap ba talaga makuntento sa isa? Bakit palipat-lipat ka?&amp;quot; TV. At, &amp;quot;Pilitin mo man alisin ako sa buhay mo, babalik at babalik ako.&amp;quot; Libag. Parehong nakakatawa. Luma: &amp;quot;Dumaan ang hari, nagkagatan ang mga pari.&amp;quot; Zipper. O, &amp;quot;Nagtago si Pedro, nakalitaw ang ulo.&amp;quot; Pako. Bago: &amp;quot;Hindi lahat ng walang salawal ay bastos.&amp;quot; Winnie the Pooh. Heto pa: &amp;quot;Hala sige magpakasasa ka, Alam ko naman katawan ko lang ang habol mo.&amp;quot; Hipon. Pareho ring tunog malaswa, pero safe naman pala. Luma: &amp;quot;Nilapirot ko nang nilapirot, saka ko isinundot.&amp;quot; Sinulid at karayom. O, &amp;quot;binurat ko nang binurat, saka ko kinagat.&amp;quot; Saging. Bago: &amp;quot;Bwisit na buhay ito, itlog, itlog, araw-araw na lang itlog.&amp;quot; Briefs. At, &amp;quot;Bakit mo ko binibitin, kung kelan kainitan at basang-basa ako.&amp;quot; Sampayan. Pero malinaw ang kaibahan ng luma at bagong bugtong. Ang bago ay moderno ang paksa: &amp;quot;Aww... aw...aw...aw...aw...aw...aw...aw...aww.&amp;quot; 101 Dalmatians. Text language ang ginagamit: &amp;quot;Khit ppno gusto ko rin nman ng exposure.&amp;quot; Singit. At mabilis ikatha. Kainitan pa lang ng laban ni Pacquiao nang lumabas ito: &amp;quot;Hindi lahat ng bumabagsak ay nagsa-summer.&amp;quot; Erik Morales. At katatapos pa lang ng laban nang lumabas ang: &amp;quot;Igaganti ko si Erik. Husto ang timbang at katawan ko.&amp;quot; Vina Morales.</body>
<link>http://www.philstar.com/Article.aspx?articleId=372182&amp;publicationSubCategoryId=94</link>
</article>
<article>
<title>Sumakay kay Pacman</title>
<author>BANAT NI BATUIGAS Ni Bening Batuigas</author>
<date>
<month>November</month>
<day>29</day>
<year>2006</year>
</date>
<body>ANG pagsakay ba sa katanyagan ni Manny &amp;quot;Pacman&amp;quot; Pacquiao, tinaguriang &amp;quot;Pambansang Kamao&amp;quot; ng bansa ang magdadala sa rurok ng tagumpay ng mga ambisyosong pulitiko? Ito ang naging usap-usapan saan mang sulok ng bansa mula Luzon, Visayas hanggang Mindanao matapos dumating ang bida ng boxing mula Las Vegas. Ayon kasi sa mga mapagpanuring mga pulitikong hindi nasikmura na sumakay sa katanyagan ni Pacman, nagmukha umanong meeting de avance ang pagsalubong kay Pacman mula sa terminal-2 ng Ninoy Aquino International Airport nang magdagsaan ang mga pulitikong nagnanais na makasama sa video at photo off ng mga naglalakihang station ng telebisyon at mga dyaryo. Kayat ang maayos na welcome coverage ay nauwi sa magulo at karamihan sa mga mamahayag na nagkokober ay nasaktan matapos na pumapel ang ilang airport police at maging ang mga super alalay na mga close-in bodyguard ng mga pulitikong nais makadikit sa bagong idol ng bansa. He-he-he! Hindi rin nakalusot sa mga mapagpanuring mga mata ang naging papel ni Ilocos Gov. Chavit Singson na mistulang isang close-in bodyguard ni Pacman mula nang lumabas ito ng eroplano hanggang palabas ng terminal. He-he-he! Kaya marahil naging dikit si Gov. Singson ay sa kadahilanang napakalaki ng kanyang kinabig na panalo sa pagka-panalo kay Pacman, dahil ayon sa aking espiya sinahod umano ni Gov. Singson ang lahat nang tumaya sa natalong Erik &amp;quot;Terible&amp;quot; Morales sa Las Vegas. Kayat lahat ng dolyar ay naibulsa niya nang silay umuwi ng bansa. Get nyo mga inggitero? Nagmistula rin umanong spokeperson ni Pacman ang naging papel ni Manila Mayor Lito Atienza dahil halos lahat ng reporter ay siya ang nilalapitan upang humingi ng permiso na mainterview si Pacman habang itoy naglalakad palabas ng terminal hanggang sa tinuluyan nitong hotel sa Maynila. At syempre hindi rin nakaligtas sa mapagpanuring mga mata ang naging papel ni Ali Atienza na nagmukhang right hand man ni Pacman, dahil sa kapittuko ito sa tabi sa bagong bayani na tinaguriang &amp;quot;Pambansang Kamao&amp;quot; at malikot ang mata na nagmamatyag sa kapaligiran na tila handang idepensa sa ano mang uri ng karahasan. Nadismaya naman ang mga constitutient ni Congressman Miles Roces matapos na akuin nito na maging personal driver ni Pacman na-naghatid patungo sa hotel na tutuluyan nito. He-he-he! Buwenas talaga si Pacman sa mga kamay ng pamilyang Atienza, di ba mga suki? Ayon naman kay Atienza ng kapanaya-min ng medya hingil sa naturang isyo ay taha-san niyang tinugon na si Pacman ay &amp;quot;ampon&amp;quot; ng Maynila kayat inako na nilang pamilya ang pagsasaayos lahat ng mga programa sa pagpaparangal sa bayaning si Pacquiao. Kung sabagay wala naman sa katayuan ng pulitiko kung ano sila, ang importante ay maipakita nila sa mga mamamayan na sila ay nasa tabi kasama ang mga taong karapat-dapat at kapaki-pakinabang sa kanilang layunin. He-he-he! Inggit lang siguro itong mga pulitikong nagngangawaan dahil hindi sila nakasakay sa magarang float ni Pacman. Kung sabagay malaki kasi ang maitutulong ng pagkakaway ni Pacman sa mga mamamayan habang katabi mo siya sa paglilibot, ika ngay maitatanim mo sa kaisipan nila ang iyong maamong mukha. Di ba mga suki! O kayo na mga intrigero diyan kumilos na kayo habang mainit pa si Pacman ang bagong idol ng bansa ng magamit din ninyo sa inyong ambisyon. Kayo mga suki ang bahalang humusga!</body>
<link>http://www.philstar.com/Article.aspx?articleId=372355&amp;publicationSubCategoryId=94</link>
</article>
<article>
<title>EDITORYAL - Huwag nang ipagpilitan ang pagbuhay sa Cha-cha</title>
<author></author>
<date>
<month>November</month>
<day>30</day>
<year>2006</year>
</date>
<body>MARAMI nang nakasabit na streamer ng mga pulitiko at bumabati ng &amp;quot;Merry Christmas&amp;quot;. Nagsisimula nang mamulaklak sa kung anu-anong nakasabit na pagbati ang mga poste gayong pitong buwan pa bago ang 2007 elections. Iisa lamang ang ibig sabihin nito, hindi na mapipigil ang pagkakaroon ng election sa susunod na taon. Inaasahan na nilang magkakaroon ng election sa May 2007. Atat na ang mga pulitiko at katunayan pati si boxing idol Manny Pacquiao ay kinukumbinsing tumakbong vice mayor sa Maynila. Pawang ngiti lamang si Pacman. Kung gaano ka-atat ang mga pulitiko sa pagsapit ng election, mas lalong atat ang mga nagsusulong na matuloy ang Charter change (Cha-cha). Sa kabila na ibinasura na ng Supreme Court ang peoples initiative na iniharap ng Sigaw ng Bayan at Union of Local Authorities of the Philippines (ULAP), hindi pa rin sila mapigil sa paghahabol. Isusulong daw nila ang pinakahuling laban para matuloy ang pag-amyenda ng Constitution. Inilibing na ng Supreme Court ang balak na Cha-cha pero ngayon ay hinuhukay na naman. Ayaw pa ring tigilan at pilit na binubuhay. Sinasayang ang oras para rito na wala namang katutunguhan. Hindi binigyang pansin ng SC ang nakalap na milyong pirma ng Sigaw ng Bayan at ULAP. Marahil kaya malakas ang loob ng mga nagsusulong ng Cha-cha ay sapagkat nasa likod nila ang Malaca&amp;ntilde;ang at pati na ang mga mambabatas na kaalyado ni House Speaker Jose de Venecia. Hindi magkakaroon ng lakas ang dalawang grupo na isulong ang kanilang nasimulan kung walang basbas ng Malaca&amp;ntilde;ang at mga mambabatas. Sabi ng Malaca&amp;ntilde;ang, matutuloy ang Cha-cha sa pamamagitan ng constitutional assembly (Con-Ass) at peoples initiative. Magaganap daw ito bago sumapit ang 2007 election. Pagod na ang taumbayan sa isyu ng Cha-cha kaya nararapat nang tumigil ang mga nagsusulong nito. Pagpahingahin naman ang isipan ng mamamayan. Ang pagkakabasura ng SC ay sapat nang batayan para hindi na magpumilit pa ang mga nagsusulong. Hindi na dapat hukayin ang nakalibing. Hindi na rin naman dapat makialam ang Malaca&amp;ntilde;ang. Kung gusto ng taumbayan na ma-ammend ang Constitution, hindi na kailangan pa ang paglikom ng pirma para lamang maipakita na gusto nila ito. Ang taumbayan ang kusang kikilos para maamyendahan ang Constitution.</body>
<link>http://www.philstar.com/Article.aspx?articleId=372522&amp;publicationSubCategoryId=94</link>
</article>
<article>
<title>Mahinang katwiran</title>
<author>IKAW AT ANG BATAS Ni Atty. Jose C. Sison</author>
<date>
<month>November</month>
<day>30</day>
<year>2006</year>
</date>
<body>NOONG 1988, nakabili si Fred, sa isang local car dealer (SMDC) sa pamamagitan ng salesman na si Lito ng isang Isuzu Carter Crew Cab sa halagang P212,000. Ayon sa napagkasunduan, dinala ang sasakyan kay Fred at binayaran niya ang 30% o P63,600 at ang insurance premium na P7,734.80 samantalang ang balanse ay binayaran ng banko kung saan nagsangla si Fred. Natanggap ng SMDC ang kabuuang bayad ng kotse samantalang ipagpapatuloy ni Fred ang buwanang pagbabayad ng amortisasyon. Isang araw pagkatapos dalhin ang kotse kay Fred ay ginamit na ito ng kanyang pamilya sa pamamasyal sa probinsya. Subalit habang binabagtas nila ang highway, biglang naputol ang fan belt ng sasakyan at matapos ang ilang paghinto ay tumigas na ang brake nito. Nasira rin ang heater plug, ang makina at halos maubos na ang gas nito. Pagkabalik ng Maynila, inireklamo ni Fred ang depekto ng sasakyan sa SMDC. Kaagad ipinagawa ni Lito ang sasakyan at ibinalik ito kay Fred sa araw ding yun. Subalit makalipas ang ilang araw, nasira muli ang sasakyan ni Fred kaya nagpadala siya ng sulat upang ipawalang-bisa ang kontrata at ibalik ang sasakyan dahil sa di-pagtupad ng garantiya laban sa di-lantad na depekto. Bilang tugon, ipinagawa ng SMDC ang sasakyan at ibinalik ito kay Fred na may kasamang garantiya na wala na itong depekto. Gayunpaman, nasira muli ang sasakyan kaya muli itong ibinalik ni Fred at hiniling na mapawalang-bisa ang kontrata. Muling ginawa ng SDMC ang sasakyan at sinubukang ibalik kay Fred subalit tumanggi na ito. Sa muling pagsulat ni Fred, hiniling niya na mabawi ang naibayad niyang downpayment at premium. Hindi ito naibalik ng SDMC kaya itinigil na ni Fred ang pagbabayad ng amortisasyon sa banko at ipinaalam niya rito na ipinawalang-bisa na niya ang kontrata. Kaya, niremata ng banko ang sasakyan at isinubasta ito. At dahil ang banko ang may pinakamataas na alok, ito na rin ang nakabili ng sasakyan kung saan ito ay naipagbili sa ibang tao. Samantala, naghain si Fred ng action for rescission of contract with damages laban sa SMDC, sa banko at sa salesman. Sa huli ay ang SMDC na lamang ang nakasuhan. Naatasan ito na ibalik kay Fred ang 30% na downpayment at ang premium at bayaran nito ang moral at exemplary damages at attorneys fees. Kinuwestyun ito ng SDMC at iginiit na walang karapatan si Fred na ipawalang-bisa ang kontrata dahil ang nasabing sasakyan ay nasa inosenteng nakabili at nagbayad na. At dahil bayad na ang sasakyan, wala na raw itong pananagutan pa. Tama ba ang SMDC? MALI. Mali ang katwiran ng SMDC na hindi na nito maibabalik pa ang naibayad ni Fred dahil ang sasakyan ay nabili na ng ibang tao at wala na itong panana- gutan pa dahil kumpleto na ang bayad ng sasakyan. Nararapat ang pagpapawalang-bisa ng kontrata ni Fred dahil hindi nakatupad ang SMDC sa garantiya laban sa di-lantad na mga depekto. Bawat partido ay may obligasyon na magbalik ng lahat na natanggap na benepisyo nang isagawa ang kontrata. Sa katunayan, nasa poder ni Fred ang sasakyan nang mag-desisyon itong ipawalang-bisa ang kontrata at ibalik ang sasak-yan kung saan sumang-ayon ang SMDC. Kaya, dapat na ibalik ng SMDC kay Fred ang P63,600 at ang insurance premium na P7,734.80 (Supercars, Management and Development Corporation vs. Flores, G.R. 148173, December 10, 2004, 446 SCRA 34).</body>
<link>http://www.philstar.com/Article.aspx?articleId=372545&amp;publicationSubCategoryId=94</link>
</article>
</data>