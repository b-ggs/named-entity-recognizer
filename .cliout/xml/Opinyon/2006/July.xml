<?xml version="1.0" encoding="ISO-8859-1" ?>
<data>
<article>
<title>EDITORYAL  Takot ang mga Kastila sa kurakot sa Pinas</title>
<author></author>
<date>
<month>July</month>
<day>01</day>
<year>2006</year>
</date>
<body>HINDI lang pala mga Amerikanong negosyante ang napupundi sa nangyayaring corruption sa Pilipinas kundi pati na rin ang mga Kastila. Ibig lamang sabihin, kalat na sa buong mundo ang talamak na katiwalian sa Pilipinas kaya maraming foreign investors ang nagdadalawang-isip kung dito maglalagak ng kanilang pera. Hindi natakot ang mga Kastila noong panahong sakop nila ang Pilipinas pero ngayoy bahag ang buntot nila sa mga kurakot. Kung uugatin ang corruption sa Pilipinas, maaaring mga Kastila na rin ang nagturo sa mga Pilipino. Hindi maaaring kumilos ang isang dokumentong nilalakad sa ahensiya kung walang &amp;quot;padulas&amp;quot; na pera. Nagpasalin-salin na ang masamang ugaling ito at hanggang ngayon ito ang nagbibigay ng problema kay President Arroyo. Nasa Europe tour si Mrs. Arroyo at isa sa mga bansang pinuntahan niya ang Spain. Nangako ang Spain na tatanggap ng mga overseas Filipino workers (OFWs) pero ang hindi nila maipangako ay ang investments sa Pilipinas. Unang dahilan kung bakit hindi sila makapangako ng negosyo sa bansa ay dahil sa malubhang corruption. Sabi ni Oscar Via Ozalla, director ng trade and investment ng Ministry of Industry, bukod sa problema ng red tape, mabagal din ang bansa sa pag-aapruba ng budget para sa 2006. Pinuna ni Ozalla na anim na buwan nang atrasado ang pagpapasa ng budget. Pinuna rin ng Spanish official ang mga legal obstacles na hinaharap ng mga investors sa business contracts sa bansa. Napakarami raw problema rito na hindi katulad ng sa ibang bansa gaya ng Malaysia. Hindi raw nakapagtataka kung bakit iniiwasan ang Pilipinas ng mga investors. Binigyang-diin ni Ozalla na hindi siya namumuna. Ina-analyze lamang daw ng Spanish government ang mga sitwasyon. Dapat daw humanap ng tamang framework ang Pilipinas. Maliwanag ang mga sinabing dahilan ng Spanish official kaya iniiwasan ng mga foreign investors. Ang kanyang mga puna ay sapat nang makapagbukas ng mga mata at isipan ng mga namumuno sa bansa lalo ang may kinalaman sa negosyo. Kung ang mga Amerikano ay umiiyak dahil sa red tape sa Pilipinas, mas lalo pala ang mga Kastila. At mas nakahahanga ang mga Kastila sapagkat sinasabi nila nang harap-harapan ang kanilang nakikitang masamang gawain sa bansa. Hindi na dapat magpatumpik-tumpik si Mrs. Arroyo sa pagdurog sa mga kurakot para hindi na iwasan ang bansa.</body>
<link>http://www.philstar.com/Article.aspx?articleId=344857&amp;publicationSubCategoryId=94</link>
</article>
<article>
<title>Campaign season na</title>
<author>AKSYON NGAYON Ni Al G. Pedroche</author>
<date>
<month>July</month>
<day>03</day>
<year>2006</year>
</date>
<body>SALA sa lamig, sala sa init. Iyan ang katayuan ni Presidente Arroyo. Wala nang gagawing tama sa mata ng kanyang mga kalaban sa pulitika at maging sa mata ng maraming tao. Naglaan ng P1 bilyon kamakailan ang Pangulo para sa kampanya kontra sa korapsyon. Tinuligsa siya ng mga kaibayo niya sa pulitika. Ang naturang halaga raw ay &amp;quot;kukurakutin&amp;quot; lang ng mga alipores niya sa gobyerno. Ipinag-utos din ng Pangulo ang pagpapaigting sa kampanya laban sa mga komunista na isa raw dahilan kung bakit takot mamuhunan sa bansa ang mga dayuhang negosyante. Pinaglaanan din ito ng P1 bilyon ng Pangulo banat uli ang mga kritiko. Anila, itoy mabubuslo sa lukbutan ng mga Heneral. Sabi naman ng mga obispo, nakipag-usap daw muna sa NPA ang Pangulo bago ilunsad ang opensiba. Ilang Presidente na ang nagpapalit-palit. Walang pinatutunguhang magaling ang peace talks. Ayaw tapusin ng mga komunista ang problema. Sa mga komunista, walang compromise. Ang sa kanilay wasakin ang umiiral na sistema para sila ang maghari. Basic Maoist principle iyan. Ang ipinagtataka ko, habang nagbubuwis ng buhay ang mga mandirigma ng communist party sa bansa, naroroon naman at nagpapasarap sa Europa ang kanilang leader na si Joe. Ma. Sison. Umaariba muli ang impeachment case laban sa Pangulo. Okay iyan kung may magandang motibo ang oposisyon. Pero kung ang motibo ay gumawa ng ingay bilang paghahanda sa eleksyon sa susunod na taon, hindi magandang ideya iyan dahil kapakanan ng taumbayan ang nakataya. Totoong naikintal na sa isip ng maraming mamamayan ang mga negatibong usapin laban kay Mrs. Arroyo. Pandaraya sa eleksyon, corruption at kung anu-ano pa. Pero sa tingin naman kaya ng oposisyon ay bentahe ito para sa kanila? Gaya nang nasabi ko na, marami rin ang galit sa oposisyon, hindi lamang kay PGMA. Hindi lang kay PGMA nasusuka ang taumbayan kundi sa buong sistemang bulok. Sa nakaraang ilang araw, inulan ng impeachment complaint ang Pangulo. May nagmula sa mga political opposition, simbahan at kabataang estudyante. Pero duda ako na ang lahat ng iyan ay manipulado pa rin ng mga nasa mainstream opposition para i-pressure ang buong Mababang Kapulungan na huwag ibasura ang reklamo gaya ng nangyari noong isang taon. Hindi ako maka-Gloria pero naniniwala akong dapat magbago ng diskarte ang oposisyon para magtamo ng kredibilidad at patunayang tapat ang layunin nitong mareporma ang bansa. Email me at alpedroche@philstar.net.ph</body>
<link>http://www.philstar.com/Article.aspx?articleId=345262&amp;publicationSubCategoryId=94</link>
</article>
<article>
<title>Pananagutan ng customs broker</title>
<author>IKAW AT ANG BATAS Ni Atty. Jose C. Sison</author>
<date>
<month>July</month>
<day>04</day>
<year>2006</year>
</date>
<body>KASO ito ng 545 hot rolled steel sheets in coil na may timbang na 6,992,450 metric tons na inangkat mula Russia papuntang port ng Maynila laman ng barkong naka-rehistro sa Russia at pag-aari ng BS Shipping Corporation. Ang ICS ay ang local na ahente nito. Ang mga kargamento ay ipinadala sa LGS at nai-insure ng Industrial Insurance Co. (IIC). Nang makarating ang barko sa Maynila, itinakda agad ng Philippine Ports Authority (PPA) ito sa breakwater sa Manila South Harbor. Dumating ang kargamento at kinuha ng LGS ang serbisyo ng ST Brokerage Corporation (ST) upang ayusin ang mga papeles nito, tanggapin ang kargamento mula sa daungan, at dalhin ang mga ito sa bodega ng LGS. Upang hakutin ang kargamento mula daungan ng barko hanggang bodega ng LGS, inarkila naman ng ST ang lantsa at tugboat ng STI. Nakarating ang lantsa hila ng tugboat sa daungan bandang 4:30 ng hapon. Maganda pa ang lagay ng dagat ng mga oras na yun. Bandang 7:30 ng gabi ay iniwan na ng tugboat ang lantsa pabalik sa port terminal. Samantala, bandang ika-siyam ng gabi ay naibaba na ng arrastre operator ang 37 coils mula sa barko patungong lantsa. Natapos ang pagdiskarga ng 37 coils madaling-araw na kinabukasan subalit wala ang tugboat upang hilahin ang lantsa pabalik ng piyer. Sa mga oras na yun ay naging masungit ang panahon kaya inabandona na ng tripulante ang kargamento at agad na lumipat sa barko dahil na rin sa malalaking alon. Pagkaraan nito, humagis at tumaob ang lantsa at inanod ng tubig ang 37 coils. Kaya nang dumating ang tugboat bandang alas siyete ng umaga, tanging lantsang sira at walang laman ang hinila nito pabalik ng pier. Sinubukang sagipin ng LGS at IIC ang kargamento ngunit nabigo sila. Kaya, nag-file ng claim ang LGS sa IIC na bayaran ang inanod na kargamento na nakasiguro. Binayaran naman ng IIC ang LGS ng P5,246,113.11. At nang mapirmahan ng LGS ang subrogation receipt pabor sa IIC, inihabla naman ng IIC ang ST, ang TVI na may-ari ng lantsa at tugboat at ang BS Shipping na siyang umangkat ng kargamento mula Russia sa pamamagitan ng ICS, para mabawi ang halagang ibinayad nito sa LGS, kabilang na ang adjustment fees, attorneys fees at litigation fees. Igniit ng IIC na silang lahat ay nagpabaya kaya nawala ang kargamento at lahat ay may pananagutan dahil lahat ay maituturing na common carriers. Pinaboran ito ng korte subalit kwinestyun ito ng ST. Ayon sa ST, isa lamang daw silang broker agent ng LGS sa paglalabas ng mga kargamento. Tama ba ang ST? MALI. Ang ST ay itinuring na isang common carrier dahil pampublikong negosyo nito ang maglipat ng mga kargamento mula sa daungan ng bapor patungo sa bodega ng isang consignee. Ang customs broker ay isang common carrier dahil ang paglilipat ng mga kargamento ay bahagi ng negosyo nito. Ayon sa Article 1732 ng Civil Code, ang common carrier ay maaaring tao, korporasyon o samahan na ang negosyo ay ang pagdadala o paglilipat ng mga pasahero o kargamento o kapwa pasahero o kargamento sa lupa, tubig o sa himpapawid, na may kaukulang bayad bilang serbisyo sa publiko. Walang pagkakaiba kung ito ay pangunahin o hindi pangunahing negosyo dahil sapat na ang paglilipat ng kargamento na may kaukulang bayad upang maituring na common carrier. Kaya, ang ST Brokerage kasama ng BS Shipping at TVI ay may pananagutan sa IIC (Schmitz Transport etc. vs. Transport Venture Inc. G.R. 150225, April 22, 2005. 456 SCRA 557).</body>
<link>http://www.philstar.com/Article.aspx?articleId=345386&amp;publicationSubCategoryId=94</link>
</article>
<article>
<title>US nag-react sa anomalya sa Ombudsman</title>
<author>AKSYON NGAYON Ni Al G. Pedroche</author>
<date>
<month>July</month>
<day>06</day>
<year>2006</year>
</date>
<body>BALITA ko &amp;quot;na-high blood&amp;quot; ang US Embassy sa pagsasampa ng kasong katiwalian laban sa isang Deputy Ombudsman dahil sa pamemeke ng dessistance upang resolbahin agad ang isang kaso. Natural. Nagbigay ng P1 bilyon ang Amerika para sa kampanya ng gobyerno laban sa katiwalian na agad namang tinumbasan ni Presidente Arroyo ng kaparehong halaga. Tapos, ang tanggapang taga-usig ng mga corrupt ang siya pang madadawit sa eskandalo. In fairness, maganda ang reputasyon ni Ombudsman Mercedita Gutierrez. Pero madalas na ang nakasisira sa namumuno ay yung mga &amp;quot;anay&amp;quot; na nakapaligid sa kanya. May nagsampa ng kaso laban kay Deputy Ombudsman for military and law enforcement offices na si Orlando Casimiro. Mr. Casimiro must have his day in court. Sa bigat ng mga paratang sa kanya, dapat ang masusi at walang pinapanigang pagsisiyasat. Kung talagang may sala, sibakin at papanagutin to the fullest extent of the law. Kung hindi naman, malilinis niya ang kanyang pangalan. &amp;quot;Mala-sindikato&amp;quot; raw ang estilo ni Casimiro, ayon kay graft investigation officer Gilbert Bueno na siyang nagharap ng kaso. Noon daw nakaraang taon, inutusan ni Casimiro si Bueno na resolbahin agad ang kasong Fructuoso Villarin etal vs SPO4 Francisco Torres, etal. Umatras na raw ang mga complainants. Natuklasan ni Bueno na ang affidavit of dessistance ay peke. Ang mga lagdang naroroon ay hindi talaga pirma ng mga complainants. Agad daw sinabi ni Bueno ang natuklasan kay Casimiro pero binalewala ang sumbong. Ipinagmatigasan daw ni Casimiro na resolbahin na ang kaso. Nag-akusa rin si Bueno na &amp;quot;ibinebenta ni Casimiro sa highest bidder&amp;quot; ang kasong hinahawakan nila sa Ombudsman. Ayon kay Bueno, katakataka ang paglobo ng mga ari-arian at kayamanan ni Casimiro kaya itoy kakasuhan din niya ng di maipaliwanag na yaman. Sanay walang mangyaring whitewash sa usaping ito at ang lumutang ay ang buong katotohanan. Email me at alpedroche@philstar.net.ph</body>
<link>http://www.philstar.com/Article.aspx?articleId=345920&amp;publicationSubCategoryId=94</link>
</article>
<article>
<title>Mga tirador sa rampa, malapit nang makalawit</title>
<author>ORA MISMO Ni Butch M. Quejada</author>
<date>
<month>July</month>
<day>06</day>
<year>2006</year>
</date>
<body>MALAKING kahihiyan na sa bansa ang idinudulot ng mga kawatan ng bagahe sa rampa kaya umaksyon na si Gen. Angel Atutubo. Nagpakalat na ng deffectives, este mali, detectives pala si Gen. AGA sa rampa para subaybayan ang mga kilos ng lahat ng may access todits. And the good news, alam na kung sino ang mga culprits at bilang na ang kanilang oras. Sabi nga, malapit na silang makalawit. Ang akala kasi ng mga kawatan, tutulog-tulog ang mga authorities kaya walang pakundangan kung nakawan nila ang mga bagahe. Dehin nila alam, identified na sila at in a matter of time masisilo na sila. Kumbaga sa prutas pinahihinog muna sila bago pitasin at papakin. Ika nga apaw na ang salop kaya dapat ng kalusin. Bakit hindi pa kumilos si Gen. Atutubo para sungkitin na iyong mga kawatan? tanong ng kuwagong nambuburiki ng bagahe. Oo nga kamote, bakit dehins pa sila hulihin, kilala naman na sila? tanong ng kuwagong sepulturero na naghuhukay ng sariling libingan. Kung patatagalin pa iyan, lalo lang dadami ang mabibiktima o kaya makasibat pa, sagot ng kuwagong SPO-10 sa Crame Eh mga kamote pala kayo. Bakit ba marunong pa kayo kay Gen. AGA. Hayaan natin siya ang dumiskarte. Oo nga ano? Ang galing mo talaga kamote kaya bilib sa iyo si Gen. AGA, Siyempre, laking mental to-its.&amp;quot;</body>
<link>http://www.philstar.com/Article.aspx?articleId=345928&amp;publicationSubCategoryId=94</link>
</article>
<article>
<title>Evil propagandists</title>
<author>PANAGINIP LANG Ni Nixon T. Kua</author>
<date>
<month>July</month>
<day>06</day>
<year>2006</year>
</date>
<body>PINATATAKBO na naman ng husto ng Malaca&amp;ntilde;ang ang kanilang propaganda material nitong nakaraang ilang araw at dinadagsa ako ng e-mails na galing kuno sa mga kababayan nating mga overseas Filipino workers na nakikiusap na suportahan na lamang daw si Madam Senyora Donya Gloria upang umusad ang bansa. Binaha rin nila ang e-mail ng inyong lingkod ng kung anu-anong mensahe na nais magpasok ng virus sa aking computer. He-he-he!!! Pasensiya na kayo, hindi umubra at medyo expert ang utol kong si Alex at bayaw kong si Charles pagdating sa computer kaya lahat ng pangontra meron. Sorry na lang kayo diyan. Ang hindi alam ng mga magagaling na propagandist na ito ay kumita na ng husto ang ganoong paraan dahil manner of writing pa lang ay alam na natin na iisa ang sumulat ng mga ito. Anyway, sa mga propagandist na ito, maningil na kayo pero tiyakin nyo lang na malaki ang tatanggapin nyo dahil kadedeposito lang sa Switzerland ng isang malaking-malaking tao na malapit na malapit kay Madam Senyora Donya Gloria. Tumulak siya patungong Zurich mula sa Italy at Spain at doon ay sinamahan pa siya ng kanyang paboritong kasama sa golf course sa THE COUNTRY CLUB (super exclusive na golf course ito). Dagdag ko nga rin pala, tuwing magpupunta si Miss E. sa THE COUNTRY CLUB upang panoorin maglaro ang malaking- malaking taong ito ay pinasusundo pa siya ng helicopter. Pinakikita niya talaga na super mahal niya si Miss E. Tanong ko lang muli, alam kaya ni Mrs. ito? Anyway, bago ako lumayo nang husto, pagbibigyan ko ang mga propagandist na mga ito sa column na ito. Nais nila ilabas ko raw ang mga magagandang bagay tungkol sa administrasyon ni Madam Senyora Donya Gloria kaya para makatulong naman ang inyong lingkod na mabigyan sila ng pambili ng gamot para sa kanila, anak nila at kapamilya nila ay pagbibigyan ko. Sa mga sipsip, pakisama nyo sa clippings na isusumite nyo itong susunod na portion at singilin nyo agad dahil baka maonse kayo gaya ni dating Comelec Commissioner Virgilio &amp;quot;Garci&amp;quot; Garcillano na nag-birthday kahapon pero wala na ang gayak dahil pinakinabangan na siya o itong si Comelec Commissioner Rex Borra na perfect escape goat. Kaliwaan ang gawin nyo. &amp;quot;Sa administrasyon ni Madam Senyora Donya Gloria ay mayamang-mayaman ang sambayanan at walang naghihirap. Lahat ay may trabaho at walang nangangailangang iwan ang pamilya upang magtrabaho sa ibang bansa. Kilala rin pala ang Pinoy sa pinaka-galanteng turista sa buong mundo dahil ang piso ay nakikipaghabulan hindi lang sa dolyar kung hindi sa euro, dinar, riyal, yuan, yen at iba pang malalakas na salapi. Maayos na maayos ang pagpapatakbo ng gobyerno at walang corruption o kahit pangongotong ng mga pulis, MMDA, traffic aide at iba pa. Katunayan nga pag may nilalakad ka sa alinmang opisina ng gobyerno ay hindi mo kailangang magpabalik-balik dahil sa loob lang ng isang oras ay maayos ang problema mo at makukuha mo ang papel na kailangan mo. Lahat din ay may mga bahay at walang nakatira sa bangketa, sa ilalim ng tulay o puno. Lahat ng Pinoy at magaganda ang bahay samantalang ang mga opisyal mula sa mga taga-Malaca&amp;ntilde;ang at simple ang pamumuhay at hindi nag-aaksaya ng pondo ng bayan. Katunayan, walang opisyal ng Pilipinas ang may bahay sa Spain, US o England at wala ring military general na may multi million dollar condo unit sa New York city. Sa mga magsasaka naman, hitik na hitik ang inyong mga pananim dahil kumpleto kayo sa fertilizer dahil walang Jocjoc Bolante at lalong walang fertilizer scam. Ang eleksyon naman ay malinis na malinis at sa loob lang ng ilang araw ay alam na ang resulta. Walang nagkukuwestiyon at lalong walang tumatawag sa commissioner ng Comelec. Magaganda rin ang mga kalye at hinahangaan tayo sa buong mundo dahil ang Diosdado Macapagal Highway ang pinaka-malinis, maganda, maayos at higit sa lahat murang kalye sa buong mundo. Wala ring bailey bridges na ginawa para sa mga baka at bisikleta sa gitna ng taniman at lalong walang malaking kinita sa mga proyektong ganoon. Sa larangan naman ng industry, finance at tourism at dagsa ang mga foreigners dito sa atin dahil ligtas ang mga kalye at walang agawan ng cell phones, carjacking, kidnapping at iba pang krimen. Karamihan din sa bangko sa Pilipinas nagtitiwala at hindi sa Coots Bank sa Hong Kong o kaya sa Switzerland o kaya sa Singapore. Kumikita rin nang husto at buhay na buhay ang mga local industries at walang smuggling kahit ng gulay at manok. Wala kasing Luciofer Co at lalong walang ka-golf na mataas na mataas na powerful person ang mga smugglers. In short, walang mahirap. Lahat masaya. Lahat nakapag-aaral. Walang nanlilimos sa kalye. Maunlad na maunlad ang Pilipinas sa pangangasiwa ni Madam Senyora Donya Gloria.&amp;quot; O hayan, masaya na siguro kayo. Sige bilisan nyo ang paniningil at baka gamitin pa ang pondo sa pagpatay ng impeachment process. Tandaan nyo lang, huwag kayo papayag ng maliitan dahil kadedeposit lang sa Swiss Bank. * * * Sa mga hindi sipsip at naniniwala na tama ang media sa pagsisiwalat ng katotohanan (maraming-marami ho kayo at katunayan diyan ay text messages ko na umabot ng mahigit sa 300) magsilbi sanang panandaliang comedy ang column ko ngayon. Kahit sandali ay daanin natin sa tawa ating problema. * * * Para sa anumang reaksyon o kumento, e-mail sa nixonkua@yahoo.com o mag-text sa 09272654341.</body>
<link>http://www.philstar.com/Article.aspx?articleId=345938&amp;publicationSubCategoryId=94</link>
</article>
<article>
<title>Turo natin sa mundo: Maging maka-Diyos</title>
<author>SAPOL Ni Jarius Bondoc</author>
<date>
<month>July</month>
<day>07</day>
<year>2006</year>
</date>
<body>SUMULAT kamakailan sa Internet ang isang Amerikanong bagong convert sa Simbahang Katoliko. Minsan daw ay pumasok siya sa simbahan sa Turkey, kung saan mayorya ay hindi Kristiyano. Malungkot daw ang simula ng Misa, dahil kokonti ang tao. Pero biglang nabuhay ang eksena nang umawit na ang choir. Napatingin ang Amerikano at napansin niyang puro Pilipino ang umaawit. Anang Amerikano, napapansin daw niya sa paglilibot sa mundo na kakaiba ang sumampalataya sa Diyos ang mga Pilipino. Isinisigaw daw natin ang pagkamabuti at matulungin ng Panginoon, ikinakanta natin ang pasasalamat sa Kanya, at iniluluhod o idinidipa ang paghingi ng tulong. Kumbaga, parang charismatic Christians lahat ng Pilipino. May idadagdag pa ako sa napansin ng Amerikano. Hindi lang basta sumasampalataya sa Diyos ang mga Pilipino, kundi ikinakalat pa nila sa mundo ang pagdarasal. Ihalimbawa natin ang milyong mga domestics, caregivers at nurses sa dose-dosenang mauunlad na bansa. Sa mga lugar na yon, nagiging materyoso ang mga tao; nakakalimot na sa Diyos galing lahat ng sagana nila sa buhay. Pero naaayos yon ng mga Pilipino. Ang yaya sa bahay ng mayaman sa Hong Kong, tinuturuan ang mga bata mag-rosary. Ang caregiver sa Italy, ibinabalik sa Diyos ang matandang may sakit. Ang nurse sa Amerika, ipinapakita sa pamamagitan ng dasal sa mga pasyentet doktor na lahat ng paggamot ay buhat sa Maykapal. Hindi lang yon. May mga Pilipinong Kristiyano na nagbo-volunteer ikalat ang pagsampalataya sa ibat ibang lugar. Parang si Lorenzo Ruiz na piniling ma-torture at patayin imbis na itatwa ang relihiyon, tumutungo sila sa Africa, Middle East at South America para ituro ang Bibliya. Huwag na tayong lumayo. Maraming graduate ng exclusive Catholic schools na hindi agad nagpapasuweldo sa malalaking kompanya. Pinipili nilang magturo muna sa mga musmos o sa mga walang hanapbuhay. * * *Abangan: Sapol ni Jarius Bondoc, Sabado, 8 a.m., sa DWIZ (882-AM).</body>
<link>http://www.philstar.com/Article.aspx?articleId=346111&amp;publicationSubCategoryId=94</link>
</article>
<article>
<title>Nakalimutan ni Gen. Calderon ang tungkol sa jueteng, he-he-he!</title>
<author>BANAT NI BATUIGAS Ni Bening Batuigas</author>
<date>
<month>July</month>
<day>07</day>
<year>2006</year>
</date>
<body>ABOT LANGIT ang ipinangako ni Dep. Dir. Gen. Oscar Calderon, ang bagong hirang na PNP chief, sa kanyang acceptance speech noong Miyerkules sa Camp Crame subalit nakalimutan niyang banggitin ang kampanya ng pulisya laban sa jueteng. Kaya sa ngayon, masaya ang mga gambling lords dahil alam nila wala nang balakid sa negosyo nila. Maging ang Palasyo, pulitiko at Simbahan kasi ay umiiwas na sa isyu ng jueteng kayat ang katahimikan ni Calderon sa jueteng ay nagsilbing hudyat sa mga gambling lords na mag-expand pa ng kanilang negosyo. Sa totoo lang, sa Metro Manila na lang walang jueteng sa buong Luzon. Kaya lang, magreretiro na si NCRPO chief Dir. Gen. Vidal Querol sa darating na Agosto 13 kayat may posibilidad din na manumbalik ang naturang sugal sa Kamaynilaan. At kapag malapit kay Calderon ang papalit kay Querol, tiyak kukunsintihin din niya ang jueteng. Itaga nyo sa bato yan mga suki. Tulad ng pinalitan niyang si Gen. Arturo Lomibao na nagretiro na noong Biyernes, lameduck din kaya si Calderon kung jueteng ang pag-uusapan? He-he-he! Ano pa ba? Baka nakalimutan ni Calderon na hindi lang mga NPA, kriminal, at terorista ang dapat bigyan niya ng pansin kundi maging ang jueteng na lalong nagpahirap sa mamamayan. Alam yan ni Lingayen-Dagupan Archbishop Oscar Cruz ang Krusada ng Bayan Kontra Jueteng. Kaya kung dapat lang puksain ng PNP natin ang mga terorista,kriminal at NPA, aba dapat isama rin ni Calderon sa listahan ang jueteng, di ba mga suki? Kung sabagay, baka ang pondong makalap ng kapulisan sa jueteng ay gagamitin din ng PNP at AFP sa pakikibaka nila sa NPA, terorista at kriminal kaya hindi ako magtataka kung tahimik ang Palasyo, pulitiko at iba pang sangay ng gobyerno sa naturang sugal. Ang agam-agam lang ng taga-MPD na nakausap ko, kaya hindi mapupuksa ni Calderon ang jueteng ay dahil sa magandang relasyon sa mga gambling lords. Si Calderon kasi ay na-assign sa PRO3 at PRO4-A kayat tiyak nakahalubilo na niya sina Charing Magbuhos ng Quezon, Bebot Roxas ng Tarlac at Peping Bildan ng Zambales. Kung noon na inaasinta pa lang ni Calderon ang puwesto ni Lomibao hindi niya naaksiyunan sina Magbuhos, Bildan at Roxas, ngayong PNP chief na siya lalong hindi niya ito gagalawin, di ba mga suki? At kung kumilos si Calderon laban kina Magbuhos, Roxas at Bildan, aba isama na rin niya ang jueteng ni whistleblower Wilfredo Boy Mayor at Legaspi City at sa Daraga, Albay. Matapos kasi sirain ang mga pangalan ng mga Arroyo, hindi dapat makisawsaw si Boy Mayor sa jueteng. Nagmamalinis siya tapos lulusong din pala siya sa kumunoy, di ba mga suki? At tulungan din dapat ni Calderon si Isabela Gov. Grace Padaca na linisin ang jueteng ni Tony Ong. Kung si Chief Supt. Jeff Soriano, director ng PRO2 ay hindi maikumpas ang kamay niya laban kay Tony Ong dahil sa kapatid niyang si Danny Soriano, puwedeng makialam dito si Calderon, di ba mga suki? Management kasi si Danny Soriano ng jueteng hindi lang ni Tony Ong sa Isabela kundi maging ni Madam Nora sa Cagayan, na sakop lahat ni Gen. Soriano. Kung happy ang Soriano brothers noong panahon ni Lomibao, ganun din kaya sa liderato ni Calderon? Ang sambayanan ay nakatingin kay Calderon kung jueteng ang pag-uusapan, Abangan!</body>
<link>http://www.philstar.com/Article.aspx?articleId=346115&amp;publicationSubCategoryId=94</link>
</article>
<article>
<title>Dugo at beer....</title>
<author>CALVENTO FILES Ni Tony Calvento</author>
<date>
<month>July</month>
<day>07</day>
<year>2006</year>
</date>
<body>DUMANAK ANG DUGO sa isang sayawan matapos umanong harangin ng suspek ang biktima at barilin ito. Nagsadya sa aming tanggapan si Marlon Nipa ng Bariw, Camalig, Albay upang humingi ng tulong hinggil sa kaso ng kapatid nito di umanoy isang titser ang responsable sa pagkakabaril nito. Welder ang hanapbuhay ng biktimang si Domingo Nipa. Pilit namang nagsusumikap si Domingo sa kanyang buhay dahil ayon kay Marlon madalas ay maliitin ang kanyang kapatid ng pamilya ng asawa nitong si Nenita. Ganoon na lamang ang pagsisikap nito upang matustusan ang pangangailangan ng kanyang pamilya. &amp;quot;Mabait at matulungin ang kapatid ko. Marami siyang mga kaibigan dahil mahusay siyang makisama sa ibang tao. Bahay na bahay lang din ito,&amp;quot; sabi ni Marlon. Taong 2005 noon nang makasama ni Domingo ang pamangkin ng suspek na si Fercel Navarro sa trabaho. Nahuli umanong namboboso ang pamangkin ng suspek kaya nang makita ito nang magulang ay hinabol siya. Nalaman ng pamilya ng lalaking nambosong ito ang nangyari. Imbes na pagsabihan umano ang lalaking ito ay nagpuntahan ito sa bahay nina Domingo at galit na sinita pa ito sa pangyayari. &amp;quot;Gali na galit sila sa kapatid ko. Lumabas na si Domingo pa ang may kasalanan dahil pinabayaan daw ang kanyang pamangkin. May dala-dala pang baril si Fercel nang sumugod sa bahay nina Domingo,&amp;quot; salaysay ni Marlon. Hindi na rin iba ang turing ni Domingo kay Fercel dahil pinsan ito ng kanyang asawang si Nenita. Hindi na lamang umano pinansin ni Domingo ang nangyaring iyon subalit dito nagsimula ang gulo sa pagitan nila. Nagsawalang-kibo na lamang si Domingo sa lahat ng mga nangyayari. Hindi na rin umano nito pinapansin ang mga pagbabanta sa kanyang buhay. Minsan ay nabanggit ni Domingo sa isang kapatid nito, si Willie ang umanoy tangkang pagpatay sa kanya. &amp;quot;Nagsabi siya na ang maaaring makagawa ng hindi maganda sa kanya ay si Fercel. Pinagsabihan na lamang ng kapatid kong si Willie na mag-ingat na lang ito,&amp;quot; sabi ni Marlon. Isang araw, isang nagngangalang Oyo ang umanoy lumapit kay Domingo. Humingi ito ng tawad dahil hindi niya kayang patayin o saktan lang si Domingo. Inutusan umano ni Fercel ang lalaking ito upang patayin si Domingo. &amp;quot;Dahil sa ayaw siguro ng kapatid ko ang magkaroon pa ng gulo hindi na lamang niya pinansin ang sinabi ni Oyo. Wala naman din siyang nasasabi sa iba pa naming mga kapatid ang tungkol sa hindi nila pagkakaunawaan ng suspek maliban na lamang doon sa nagsabi siya sa kapatid naming si Willie,&amp;quot; pahayag ni Marlon. Ika-11 ng Pebrero 2006 bandang alas-10 ng gabi naganap ang insidente. May sayawan noon sa may Beer Plaza sa Brgy. Bariw, Camalig. Hindi alam ng mga kaanak ng biktima na nagpunta si Domingo upang makisaya sa nasabing sayawan. Samantala pauwi noon ang biktima sa kanilang bahay nang makasalubong nito ang suspek. Kasama pa umano nito sina Gonzalo Citra, Salvador Ingua at Edmundo Namura. &amp;quot;Wala namang kasama ang kapatid ko noong magkasalubong sila ni Fercel. Ayon sa mga pahayag ng mga kasama ng suspek, nagkaroon daw ng mainit na pagtatalo ang dalawa sa hindi malaman na dahilan. Bigla na lang ipinutok ni Fercel ang kanyang baril sa kapatid ko,&amp;quot; salaysay ni Marlon. Samantala wala umanong nagtangkang tumulong o umawat man lang sa nangyari dahil sa takot na madamay sila. Ayon pa kay Marlon, kahit na barangay tanod ay hindi man umano rumesponde sa nangyaring pamamaril. Nalaman ng mga kaanak ng biktima ang insidente kaya agad itong nagpunta sa pinangyarihan ng krimen. Dinala si Domingo sa ospital subalit binawian na rin ito ng buhay dahil sa tinamo nitong tama. Nagsampa ng kaso ang asawa ni Domingo, si Nenita sa himpilan ng pulisya. Nangangamba ang pamilya na mabale-wala ang kasong ito dahil na rin sa pananakot umano ng suspek na walang patutunguhan ang kasong ito. &amp;quot;Hangad namin ang hustisya para sa kapatid kong pinaslang. Umaasa kami na magiging mabilis ang pag-usad ng kaso upang pagbayaran nito ang kanyang ginawa,&amp;quot; pahayag ni Marlon. Para sa lahat ng biktima ng karahasan, krimen at mga legal problems, maaari kayong tumawag sa 6387285 o di kayay sa 6373965-70. Maaari din kayong magtext sa 09213263166 0 09198972854. Ang aming tanggapan ay sa 5th Floor City State Center Bldg., Shaw Blvd., Pasig City. Abangan ang ibat ibang isyung tatalakayin sa aming radio program HUSTISYA PARA SA LAHAT kasama si DOJ Secretary Raul Gonzalez, Alin Ferrer at ang inyong lingkod, tuwing Sabado alas-7 hanggang alas-8 ng umaga sa DWIZ 882 am band. * * * E-mail address: tocal13@yahoo.com</body>
<link>http://www.philstar.com/Article.aspx?articleId=346125&amp;publicationSubCategoryId=94</link>
</article>
<article>
<title>Sagot ng Deputy Ombudsman</title>
<author>AKSYON NGAYON Ni Al G. Pedroche</author>
<date>
<month>July</month>
<day>08</day>
<year>2006</year>
</date>
<body>TUMANGGAP ako ng email mula kay Deputy Ombudsman Orlando Casimiro kaugnay ng naibalita natin sa Pilipino Star NGAYON at natalakay sa aking mga kolum sa PM (Pang-Masa) at pahayagang ito tungkol sa kasong katiwaliang isinampa laban sa kanya ni Atty. Gilbert Bueno. Alang-alang sa patas na pagbabalita, narito ang kabuuang sulat ni G. Casimiro. &amp;nbsp;Ito ay tugon sa artikulong nalathala sa inyong pahayagan kahapon, (July 4), &amp;quot;Graft vs Ombudsman official, isinampa&amp;quot; na nagpapahiwatig ng umano ay talamak ang katiwalian sa Office of the Ombudsman  Military and Other Law Enforcement Offices (MOLEO) na pinamumunuan ng nakalagda. Ang nasabing artikulo ay nagsasaad ng reklamong inihain ni Atty. Gilbert Bueno. Ang nasabi pong reklamo ay pag-uulit lamang ng reklamong kaniyang inihain noong Disyembre 23, 2005 sa tanggapan ni Ombudsman Ma. Merceditas N. Gutierrez.&amp;nbsp; Ito ay &amp;nbsp;inaaksyunan na ng Internal Affairs Board (IAB) ng Office of the Ombudsman. &amp;nbsp;Ang mga alegasyong nilalaman sa reklamong nabanggit ay walang katotohanan, may malisya at makapagpapaligaw sa publiko.&amp;nbsp; Ang reklamong ito ay isang paraan ng pagpapahayag ng sama ng loob at galit ni Bueno dahil hindi siya na-promote bilang Graft Investigation and Prosecution Officer III sa kabila ng kanyang mga personal na pakiusap, gayundin sa pagbabawal sa kanya na magtinda ng pagkain sa loob ng tanggapan. Tungkol naman sa kasong &amp;quot;Fructuoso Villarin vs. SPO4 Francisco Torres, et. al,&amp;quot; na may docket number OMB-P-C-02-0688-G, ito ay inaksyunan ng nakalagda bilang Deputy Ombudsman for the MOLEO sa kahilingan ng respondent na si Francisco Torres (isang retiradong pulis), kaugnay ng Affidavit of Desistance na inihain ng nagreklamo pabor sa kanya.&amp;nbsp; Ito ay isang pangkaraniwang aksyon ng tanggapang ito sa mga gayong uri ng kahilingan. Sa usapin naman ng lifestyle check laban sa Deputy Ombudsman, dapat malaman ng lahat na bago pumasok sa serbisyo publiko, ang nakalagda ay may maalwan na buhay bilang isang pribadong abugado.&amp;nbsp; Ang kanyang mga anak ay sa mga pribadong paaralan na nag-aaral bago pa man siya nagsimulang magtrabaho sa Office of the Ombudsman.&amp;nbsp; Taliwas sa mga ipinahihiwatig ng nagrereklamo, ang pagsisikap at dedikasyon ng nakalagda sa loob ng dalawamput walong (28) taon ng kanyang buhay propesyunal bilang isang abugado ay nagbigay sa kanya ng kakayahan upang ipagkaloob ang mga pangunahing pangangailangan at komportableng pamumuhay sa kanyang pamilya.&amp;nbsp; Ang mga ito ay hindi bunga ng alinmang gawaing labag sa batas. Ang taunang Statement of Assets Liabilities and Networth (SALN) isinusumite ng mga naglilingkod sa gobyerno ay magpapakita kung ang nakalagda ba o sinuman sa kanyang mga kamag-anak ay nagkamal ng di maipaliwanag na yaman o ari-arian. Sa usapin naman ng nepotismo o pagkakaroon ng paborito, ang pagpili at pagkuha ng mga empleyado ay isang transparent na proseso na naaayon sa mga umiiral na patakaran ng Civil Service Commission (CSC).&amp;nbsp; Ang mga empleyadot kandidato ay binibigyan ng kaukulang access sa mga tala ng mga sinusundang proseso. Ang nakalagda ay nagsimula sa mababang posisyon sa Office of the Ombudsman&amp;nbsp; bago nakarating sa kanyang kasalukuyang posisyon.&amp;nbsp; Nagsimula siya bilang Graft Investigation and Prosecution Officer, bago naitalaga bilang Director, Acting Assistant Ombudsman, Deputy Ombudman at sa kasalukuyan ay Deputy Ombudsman at concurrent OIC-Overall Deputy Ombudsman.&amp;nbsp; Ang&amp;nbsp; kaniyang pangangasiwa at pakikitungo&amp;nbsp; sa ibang tao ay naging transparent, balanse at naaayon sa batas. Bilang panghuli, gaya ng nakasaad sa 2005 Annual Report ng Office of the Ombudsman, ang OMB-MOLEO sa ilalim ng liderato ng nakalagda ay kinikilala bilang pinakamahusay na tanggapan pagdating sa bilang ng mga kasong nareresolbahan. Inaasahan ng nakalagda na ang paliwanag na ito ay magbibigay-linaw sa artikulong nabanggit sa unahan.</body>
<link>http://www.philstar.com/Article.aspx?articleId=346262&amp;publicationSubCategoryId=94</link>
</article>
<article>
<title>Usufructuary rights</title>
<author>IKAW AT ANG BATAS Ni Atty. Jose C. Sison</author>
<date>
<month>July</month>
<day>08</day>
<year>2006</year>
</date>
<body>ANG National Housing Authority (NHA) ay nagmamay-ari ng malawak na lupain na matatagpuan sa EDSA] mula Quezon Avenue hanggang North Avenue sa Quezon City. Noong October 24,1968 sa pamamagitan ng Proclamation 481, inilaan ang 120 ektaryang bahagi nito sa National Government Center (NGC) upang gawing isang reserved property sight. Hindi nagtagal ay ipinatupad naman ang Proclamation 1670 noong September 19, 1977 kung saan kinuha mula sa nasabing 120 ektarya ang pitong ektaryang bahagi upang ibigay sa Manila Seedling Bank Foundation (MSBF) ang usufructuary rights o ang kasunduang nagbibigay-karapatang makapagtamasa sa ari-arian ng NHA kalakip ang tungkuling ingatan ang anyo at produksyon ng nasabing lupain. Isinasaad sa 1670 na ang MSBF ang magsasagawa ng pagsusukat ng pitong ektarya ngunit hindi itinakda ang termino ng usufructuary. Inokupahan ng MSBF ang bahaging natanggap nang walang isinagawang pagsusukat kaya naman lumam- pas ito sa inilaang pitong ektarya. Taong 1984 na nagsukat ang MSBF kung saan 16 ektarya ang lumabas na inookupahan nito sa lumipas na taon. At sa ikalawang pagsusukat noong 1986, nanatiling 16 ektarya ang lumabas na inookupahan nito sa lumipas na mga taon. At sa ikalawang pagsusukat noong 1986, nanatiling 16 ektarya ang nasakop ng MSBF subalit ang pitong ektarya ay natukoy na sa pamamagitan ng kulay dilaw na linya. Samantala, nag-isyu ang Office of the President ng Memorandum Order (MO 127) noong November 11, 1987 kung saan binawi nito ang reserbang 50 ektarya mula sa 120 ektarya na pag-aari ng NHA na nailaan sa NGC. Inatasan ng MO 1276 ang NHA na gawing kalakalan ang lugar at ipagbili sa publiko. Nagsagawa ng sariling pagsusukat ang NHA kung saan natuklasan nitong ang bahaging inookupahan ng MSBF ay mas malaki sa iginawad na usufruct ng Proclamation 1670. Tama ba ang NHA na palayasin ang nangungupahan sa nasabing lugar na may kontrata ng paupa sa MSBF? Ayon sa Supreme Court, kailangan matukoy muna ang pitong ektaryang bahagi ng usufruct sa pamamagitan ng bagong pagsusukat kung saan may partisipasyon ang NHA at MSBF para maiwasan ang pagdududa at pagtatalo sa hinaharap. Sa pagsusukat, kailangang isa- alang-alang ang mga naitayong istraktura ng MBSF, hanggat maaari, kailangan ang mga istraktura na itoy pumaloob sa pitong ektarya. Ayon sa Civil Code, binibigyan ang isang asosasyon o korporasyon tulad ng MBSF ng 50 taon na usufructuary right. At dahil ang Proclamation 1670 ay inisyu noong September 19, 1977 o 28 taon na ang nakalipas, may natitira pang 22 taon ng usufruct ang MSBF. Hindi maaapektuhan ng MO 127 ang pitong ektaryang ibinigay sa MSBF dahil ayon sa Proclamation 1670, nahiwalay na ito sa 120 ektaryang inilaan ng Proclamation 481 para sa NGC (National Housing Authority vs. Court of Appeals, G.R. 148830, April 13, 2005, 456 SCRA 17).</body>
<link>http://www.philstar.com/Article.aspx?articleId=346274&amp;publicationSubCategoryId=94</link>
</article>
<article>
<title>Tunay na pagkakawanggawa</title>
<author>ALAY-DANGAL Ni Fr. Jose C. Blanco, S.J.</author>
<date>
<month>July</month>
<day>09</day>
<year>2006</year>
</date>
<body>NAKARANAS na ba kayo ng sitwasyon na kapag may ibibigay na tulong sa mga tao ay nagkakaroon ng retratuhan. Para sa nagbigay ng tulong, ito ay ebidensiya ng kanilang pagtulong. At para naman sa iba, ito ay pagkakataon upang mailathala o di kaya ay maiparating sa iba na ang tumulong ay talagang tumulong. Ang pagbigay ng tulong sa kapwang nangangaila- ngan ay isang pagkakawanggawa. Dangan nga lamang at ang pagkakawanggawa ay maaari ring abusuhin. Kapag ang itinulong sa kapwa ay higit pa sa kanilang inaasahang tulong, masasabi itong tunay na pagkakawanggawa. Ngunit kapag ang ibinigay na tulong ay kakarampot at hindi pa sapat sa kinakailangan ng tinutulungan, ito ay maituturing na limos. Inaabuso natin ang pagkakawanggawa at paglilimos kapag ang mga ito ay ginawa natin bilang pakitang-tao lamang. At ganito ang sinasabi sa Ebanghelyo sa araw na ito tungkol sa limos, ganoon din tungkol sa pananalangin (Mateo 6:1-6): &amp;quot;Pag-ingatan ninyo na huwag pakitang-tao lamang ang paggawa ninyo ng mabuti. Kapag ganyan ang ginawa ninyo, wala kayong matatamong gantimpala buhat sa inyong Amang nasa langit. &amp;quot;Kaya nga, kapag naglilimos ka, huwag mo nang ipagmakaingay ito, katulad ng ginagawa ng mga mapagpaimbabaw doon sa sinagoga at sa mga lansangan. Ginagawa nila ito upang purihin sila ng mga tao. Sinasabi ko sa inyo: Tinanggap na nila ang kanilang gantimpala. Ngunit kung maglilimos ka, huwag mo nang ipaalam ito kahit sa iyong pinakamatalik na kaibigan upang malihim ang iyong paglilimos. At gagantihin ka ng iyong Amang nakakikita ng kabutihang ginawa mo nang lihim. &amp;quot;At kapag nananalangin kayo, huwag kayong tumulad sa mga mapagpaimbabaw. Mahilig silang manalangin nang patayo sa mga sinagoga at sa mga panulukang-daan, upang makita ng mga tao. Sinasabi ko sa inyo: Tinanggap na nila ang kanilang gantimpala. Ngunit ka-pag nananalangin ka, pumasok ka sa iyong silid at isara mo ang pinto. Saka ka manalangin sa iyong Amang hindi mo nakikita, at gagantihin ka ng iyong Amang nakakikita ng kabutihang ginawa mo nang lihim.&amp;quot;</body>
<link>http://www.philstar.com/Article.aspx?articleId=346464&amp;publicationSubCategoryId=94</link>
</article>
<article>
<title>Madaling makapagpatanda ang paninigarilyo</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>July</month>
<day>09</day>
<year>2006</year>
</date>
<body>BUKOD sa pagkakaroon ng cancer sa baga, isa pang natuklasang masamang dulot ng paninigarilyo ay ang maagang pagtanda. Sinabi ng cardiologist na si Dr. Resty Cornejo, ang nikotina ng sigarilyo ay nakalalason at nakapagdudulot nang mabilis na pangungulubot ng balat. Ayon kay Dr. Cornejo natural na sa mga nagkaka-edad na magkaroon ng mga linya sa mukha pero mas nagkakaroon nang maraming lines sa mukha ang mga smokers. Mas lumalaki ang mga eyebugs ng mga naninigarilyo bukod pa sa apektado ng usok ang mga mata kaya dahilan din ito ng panlalabo ng paningin. Maging ang mga linya sa noo at pisngi ng mga chain smokers ay kitang-kita at tuloy ang paglaylay ng laman sa dakong bibig at baba. May mga ipinakitang larawan si Dr. Cornejo ng mga naging pasyente niya, before and after na magamot niya. Mapupuna ang malaking pagbabago ng mga datiy sugapa sa sigarilyo na nagawang ihinto ang kanilang masamang bisyo. Ang datiy kulubot na balat nila ay nagkaroon ng sigla at buhay, matapos na mag-quit sa paninigarilyo. Bukod dito ipinakita ni Dr. Cornejo ang nakapangingilabot na larawan ng mga baga na nagkaroon ng cancer dahil sa paninigarilyo. Sa paglitaw ng mga makabagong anti-aging devices kabilang na ang mga cream, lotion at cosmetics, naniniwala si Dr. Cornejo na ang pag-iwas sa paninigarilyo at pagkakaroon ng clean living ang mabisang paraan para maantala ang pagtanda.</body>
<link>http://www.philstar.com/Article.aspx?articleId=346470&amp;publicationSubCategoryId=94</link>
</article>
<article>
<title>EDITORYAL  Kawawang DepEd!</title>
<author></author>
<date>
<month>July</month>
<day>13</day>
<year>2006</year>
</date>
<body>SA lahat nang departamento ng gobyerno ang Department of Education ang lagi nang kinakawawa. Bukod sa hindi mabuhusan nang pinakamalaking budget, pati paglalagay ng secretary ay nagiging kontrobersiya. Kahapon ay hinirang na ni President Arroyo si Tarlac Rep. Jeslie Lapus bilang bagong DepEd secretary. Pero ang pagpili kay Lapus ay sinalubong ng protesta. Maraming ayaw kay Lapus. Hindi pa nakauupo ay isinusuka na. Kawawa talaga ang DepEd. Halos mag-iisang taon nang walang secretary ang DepEd at pinatatakbo lamang ng officer-in-charge sa katauhan ni Fe Hidalgo. Nakapagtataka na hindi agad naaksiyunan ni Mrs. Arroyo ang pagtatalaga ng secretary sa DepEd pero may panahon naman siya sa pagpunta sa ibang bansa. Mahirap bang pumili ng ilalagay sa DepEd? Nagrebelde ang dating secretary ng DepEd na si Florencio Abad noong nakaraang taon at nagbitiw sa posisyon kasama ang iba pang Cabinet members na tinaguriang &amp;quot;Hyatt 10&amp;quot;. Ang pansamantalang inilagay sa puwesto ay si Hidalgo nga. At nakapagtataka na hindi si Hidalgo ang pinili kahapon ni Mrs. Arroyo para pamunuan ang DepEd kundi si Lapus na isa na namang pulitiko. Sabi ng mga nagpoprotesta, edukador ang kailangan nila at hindi pulitiko. Nakapagtataka kung bakit hindi isang insider na kagaya ni Hidalgo ang hinirang na secretary. Matagal na naman sa serbisyo si Hidalgo at ang pagiging OIC sa DepEd sa loob ng may isang taon ay sapat na para pamunuan ang departamento. At ang pinakamahalaga, hindi pulitiko si Hidalgo. Ngayong pulitiko na naman ang nasa DepEd, nakapangangamba na lalo pang masadlak sa kumunoy ng problema ang DepEd. Nang magbukas ang klase noong June 13, lumutang na naman ang problema sa kakulangan ng mga classrooms. Sa kakulangan, pati comfort room ay kinonvert nang classrooom. Kulang sa pasilidad. Maraming mali ang mga textbooks, may mga teachers na walang kakayahang magturo. Sa kasalukuyan, maraming elementary at high school students ang bagsak sa exams at walang kakayahang magpatuloy sa high school o college. Sa ipinamamalas na ito, kailangan ang pagreporma at nang muling kuminang ang edukasyon sa bansa. Sa paghirang sa isang hindi galing sa DepEd mismo, duda kami kung mangyari ang ganitong reporma.</body>
<link>http://www.philstar.com/Article.aspx?articleId=347131&amp;publicationSubCategoryId=94</link>
</article>
<article>
<title>Impeachment: Political exercise in futility  CBCP</title>
<author>AKSYON NGAYON Ni AL G. Pedroche</author>
<date>
<month>July</month>
<day>13</day>
<year>2006</year>
</date>
<body>GANYAN inilarawan ng Catholic Bishops Conference of the Philippines (CBCP) ang ikalawang impeachment case laban kay Presidente Arroyo. Political exercise in futility. Di nila ito susuportahan ayon sa kanilang pastoral letter. Ayaw man natin kay Presidente Arroyo, ang impeachment ay pambubulabog sa gobyerno. Hadlang sa mga proyekto para sa kapakanan ng taumbayan. Tugma sa mga natalakay na natin noon ang pananaw ng mga obispo. Walang sinserong layunin ang oposisyon sa hangaring matanggal ang Pangulo. Puro vested interest ng magkakaibang paksyon ng oposisyon. Gusto lang daw mapabilis ang pag-okupa nila sa Malaca&amp;ntilde;ang. Sabi ni Opposition Rep. Chiz Escudero, kesyo suportahan o hindi ng simbahan, tuloy ang impeachment. Walang atrasan. Para sakin, may takdang panahon para papanagutin ang isang leader na inaakala nating tiwali. Kasuhan matapos ang kanyang termino. Kung ngayon siya titirahin, apektado ang gobyerno at ang mamamayan. Iyan ang ginagawa sa ibang bansa gaya ng South Korea na marami nang naipakulong na dating leader dahil sa katiwalian. Kung sinsero ang oposisyon, iyan ang dapat nilang gawin. Pero sa tingin ko, ayaw ng ibang pulitiko at ng mga tinatawag na leftists o communist elements na umigi ang takbo ng gobyerno. Hadlang ito sa sarili nilang ideyolohiya. Sana, sa pamamagitan ng deklarasyon ng CBCP ay magwakas na ang usapin sa impeachment. Bayaan nating tapusin ng Pangulo ang gawain para sa bayan. May responsibilidad pa siyang dapat gampanan para sa bansa at mamamayan. Parang nahugutan ng tinik si PGMA sa pahayag ng CBCP samantalang ang oposisyon ay napatda na animoy natuklaw ng mabangis na kobra. Numbers game ang impeachment. Kung sino ang mas maraming kakampi sa Kongreso, siya ang panalo. Nagkataon, maraming Kongresista ang pro-GMA. Kahit ang oposisyunistang si Sen. Nene Pimentel ay inaamin iyan. So whats the purpose of pursuing it maliban sa paglikha ng gulong pampulitika na sagabal sa pag-asenso ng bayan? Sa opisyal na paninindigan ng mga Obispo, dapat na rin marahil tumalima ang ibang miyembro ng kaparian tulad ni Bishop Deogracias Yniguez na kasama sa mga nagharap ng impeachment complaint laban sa Pangulo. Email me at alpedroche@philstar.net.ph</body>
<link>http://www.philstar.com/Article.aspx?articleId=347132&amp;publicationSubCategoryId=94</link>
</article>
<article>
<title>Pari tagapamagitan sa Diyos, ani Pope</title>
<author>SAPOL Ni Jarius Bondoc</author>
<date>
<month>July</month>
<day>14</day>
<year>2006</year>
</date>
<body>PATI sa hati-hating pulitika, hinihirit ang pangalan ng Diyos. Sinasabi ng mga obispo, tungkulin nilang makialam sa mga nagaganap. Banat naman ng mga tinatamaan, nanghihimasok ang Simbahan sa gawain ng Estado. Ano ba ang kuro ng Simbahan? Alamin mismo kay Pope Benedict XVI. Lumahok ang Papa sa pulong ng mga pari sa Warsaw Cathedral nung Mayo 25. Pinasakalye niya sa talumpati ang buhay ni Cardinal Stefan Wyszynski, &amp;quot;na naglaan ng sarili kay Kristo at sa Kanyang Ina, at nagsilbing matapat sa Simbahan miski napaligiran ng pagsubok.&amp;quot; &amp;quot;Maniwala kayo sa kapangyarihan ng pagpapari,&amp;quot; pinaalalahanan ng Papa ang audience. &amp;quot;Huwag maging apurado, na tila ang oras na laan sa tahimik na pagdasal kay Kristo ay oras na nasayang... Huwag manlumo na kailangan ng tiyaga sa dasal, o kayay tila tahimik lang si Kristo. Talaga, tahimik Siya, pero kumikilos Siya.&amp;quot; Patuloy ni Pope: &amp;quot;Sa maingay at magulong mundo, kailangan ng tahimik na pagsamba kay Kristong nasa Hostiya, Maging masigasig sa pagsamba, at ituro ito sa kapwa. Sanhi ito ng liwanag at ligaya lalo na sa mga nagdurusa.&amp;quot; Iginiit ng Papa na &amp;quot;isa lang ang inaasahan sa mga pari ng mga may sampalataya: Na maging ispesyalista sila sa pag-adhika ng enkuwentro ng tao at Diyos. Hindi hinihingi sa pari na maging eksperto sa ekonomiya, sa konstruksiyon, o sa pulitika. Inaasahan siyang maging eksperto sa buhay-espiritwal.&amp;quot; &amp;quot;Sa gitna ng tuksong pagka-materyoso o -imoral, hindi kailangan ng pari mabatid lahat ng huling agos ng opinyon,&amp;quot; payo ni Benedict. &amp;quot;Maging saksi lang siya ng walang-hanggang talino sa Salita ng Diyos. Kailangan ni Kristo ng mga pari na matipuno, na kayang maging amang espiritwal.&amp;quot; O hayan, e di malinaw. Pero asahan pa rin ang hati-hating politiko na baliin ang interpretasyon para sa sariling interes. * * * Abangan: Sapol ni Jarius Bondoc, Sabado, 8 a.m., sa DWIZ (882-AM).</body>
<link>http://www.philstar.com/Article.aspx?articleId=347330&amp;publicationSubCategoryId=94</link>
</article>
<article>
<title>Kahalayan...</title>
<author>CALVENTO FILES Ni Tony Calvento</author>
<date>
<month>July</month>
<day>14</day>
<year>2006</year>
</date>
<body>KUNG MINSAN napakahirap magtiwala sa tao. Ituring man na kapamilya ay hindi ka makakasiguro kung ito ay dapat nga pagkatiwalaan sapagkat ito pa minsan ang gagawa ng hindi mabuti. Karaniwan ay nangyayari ito sa isang bahay. Anak man ay tinatalo pa at pinagsasamantalahan habang walang nakakakita sa makamundo nitong pagnanasa mapagbigyan lang ang kagustuhan. Ganito ang istoryang inilapit sa aming tanggapan ni Charlie Yayon ng Angeles, Pampanga. Nais nitong humingi ng tulong hinggil sa umanoy pangmomolestiya sa kanyang mga anak na itago na lamang natin sa pangalan Janice, 14 taong gulang at Jenny 12 taong gulang. Sa loob na siyam na taong pagsasama nina Charlie at Lolita ay hindi sila nagkaroon ng pagkakataong ikasal sa huwes man o sa simbahan. Binigyan sila ng apat na anak at ang dalawa nga dito ay biktima ng pangmomolestiya. Taong 1995 nang maghiwalay ang dalawa. &amp;quot;Nalaman ko na lang na may kinalolokohang lalaki ang asawa ko kaya nagpasya na akong makipaghiwalay sa kanya. Siya naman ay sumama na sa ibang lalaki,&amp;quot; kuwento ni Charlie. Naiwan umano ang apat na anak nila kay Charlie subalit muli rin itong kinuha ni Lolita sa kanya taong 1997. Hindi naman nagpapabaya si Charlie sa kanyang mga anak. Kung may pera lang din naman siya ay hindi umano nito kinalilimutan ang kanyang obligasyon sa mga ito. Makalipas naman ang tatlong taon, taong 2000 umuwi naman sa kanya ang kanilang mga anak. &amp;quot;Maraming isinumbong sa akin ang mga anak ko. Madalas din daw paluin nito ang anak kung lalaki hanggang sa dumating ang puntong inireklamo ko na rin ito ng child abuse,&amp;quot; sabi ni Charlie. Samantala hindi rin nagtagal ang mga anak ni Charlie sa kanya. Agad umano itong binawi sa kanya ni Lolita. Sinabihan din umano siya ng dating asawa na wala na siyang karapatan sa mga bata bagay na hindi naman papayagan ni Charlie. &amp;quot;Mahal na mahal ko ang mga anak ko. Hindi man ako mayaman pero kahit papaano ay nakakapagbigay din ako sa kanila. Hanggang sa nakapag-asawa akong muli nitong 2005, si Anabelle. Ikinasal kami at sa Iloilo naman kami pumirmi,&amp;quot; pahayag ni Charlie. Malayo man si Charlie sa kanyang mga anak subalit hindi naman napuputol ang komunikasyon nito sa kanyang mga anak. Madalas nitong kausap ang kanyang mga anak. Ika-29 ng Enero 2005 sa Plaridel II, Brgy. Amsic, Angeles City naganap ang insidente sa biktima. Nakatanggap umano ng tawag si Charlie sa kanyang anak na si Janice upang ibalita ang umanoy pangmomolestiya sa kanya ng lalaking kinakasama ng ina nito, si Roberto Pandacan. &amp;quot;Umiiyak sa akin ang aking anak at ikunewento ang pangyayaring pangmomolestiya ng suspek sa kanya. Hindi lamang isang beses ginawan ng kawalanghiyaan ng suspek ang anak ko. Maraming beses na pala niyang binababoy ang mga anak ko simula pa noong taong 2002,&amp;quot; salaysay ni Charlie. Ayon kay Charlie, hindi na umano matiis ni Janice ang ginagawa sa kanya ng kanyang itinuturing na pangalawang ama. Kabalitaan umano sa kanilang ang pagkalulong nito sa ipinagbabawal na gamot. Maging ang dating asawa na si Lolita ay gumagamit din umano ng droga. Isinalaysay ni Janice na noong huling pagsamantalahan ng suspek ay ipinasok umano nito ang mga daliri sa ari ng biktimang si Janice habang ang kapatid naman nitong si Jenny ay hinahawakan umano ang mga dibdib nito. &amp;quot;Natutulog daw noon ang anak ko. Ika-22 ng Enero 2005. Nagulat na lang siya nang magising siya na pilit umanong pinapasok ni Roberto ang daliri nito sa ari ng anak ko. Wala daw itong magawa kundi umiyak na lang at dahil na rin sa sakit na naramdaman nito. Pagkatapos ay muli na namang nasundan noong ika-29 ng Enero,&amp;quot; sabi ni Charlie. Dahil dito, humingi umano ng tulong si Janice sa isang nagngangalang Antonio Sugui at sinabi ang nangyaring pangmomolestiya sa kanya ng suspek. Natakot namang magsumbong agad ang mga biktima dahil baka gawan umano sila ng hindi maganda ng suspek. Agad namang isinangguni ang reklamo sa kanilang barangay. &amp;quot;Inimbitahan naman ang suspek ng mga taga-barangay hinggil sa reklmao ng aking anak. Pero ayaw sumama ng suspek at nagkaroon pa ng pagtatalo. Nagpasyang kapkapan ng mga humuli si Roberto at noon ay nakitang nilang may patalim itong dala kaya tuluyan na siyang dinakip,&amp;quot; salaysay ni Charlie. Sa pahayag umano ng mga biktima, sinabi ng mga ito na sa tuwing wala ang kanilang ina ay pumapasok umano ito sa kanilang kuwarto at pagkatapos ay ginagawa nito ang pangmomolestiya sa kanila. Samantala ipinaalam na rin umano ng biktima sa kanilang ina ang ginagawa sa kanila ng suspek subalit hindi umano inintindi nito ang kanilang sumbong. &amp;quot;Ang sabi daw ng ina nila na huwag na lang silang magsumbong dahil baka lang lahat daw sila ay patayin ng suspek nito. Ayaw din silang paniwalaan ng kanilang ina,&amp;quot; sabi ni Charlie. Kinasuhan ng Acts of Lasciviousness, Resistance and Disobedience to an Agent of Person in Authority at BP 6 laban sa suspek na si Roberto Pandacan. Nakulong ito subalit nakalaya din matapos itong makapagpiyansa. Nasa probinsiya pa umano si Charlie noong maganap ang insidente. Sa kabutihang palad naman ay may nagpadala sa kanya ng pera para ipamasahe nito pauwi ng Pampanga. Samantala hanggang ngayon ay wala pa rin umanong resolution ang kasong ito. &amp;quot;Hangad kong magkaroon ng hustisya ang nangyari sa anak ko. Dapat lang na pagbayaran ng suspek ang kanyang ginawa. Umaasa din akong mapapabilis ang pag-usad ng kasong ito,&amp;quot; pagwawakas ni Charlie. Para sa lahat ng biktima ng karahasan, krimen at mga legal problems, maaari kayong tumawag sa 6387285 o di kayay sa 6373965-70. Maaari din kayong magtext sa 09213263166 0 09198972854. Ang aming tanggapan ay sa 5th Floor City State Center Bldg., Shaw Blvd., Pasig City. Abangan ang ibat ibang isyung tatalakayin sa aming radio program HUSTISYA PARA SA LAHAT kasama si DOJ Secretary Raul Gonzalez, Alin Ferrer at ang inyong lingkod, tuwing Sabado alas-7 hanggang alas-8 ng umaga sa DWIZ 882 am band. * * * E-mail address: tocal13@yahoo.com</body>
<link>http://www.philstar.com/Article.aspx?articleId=347344&amp;publicationSubCategoryId=94</link>
</article>
<article>
<title>Napapanahong proyekto ng PAGASA</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>July</month>
<day>14</day>
<year>2006</year>
</date>
<body>PANAHON na naman ng pagdalaw ng mga bagyo sa ating bansa at ang inilunsad kamakailan ng Philippine Atmospheric Geographical and Astronomical Services Administration (PAGASA) kaugnay ng makabagong rainfall monitoring ay isang makabuluhang proyekto. Ang proyekto na tinawag na Community-Based Rainfall Observation Network ay malaki ang maitutulong para sa epektibo at tamang weather reports and forecasts sa mga komunidad. Sa pamamagitan ng proyekto, magkakaroon din ng ugnayan ang local government units at mga residente sa pagkalap ng mga ulat na may kinalaman sa lagay ng panahon. Ayon kay Prisco Nilo, PAGASA operational services deputy director, mahalagang ma-monitor ang pag-ulan na lubhang mapanganib sa mga lugar na madalas magbaha at pagguho ng lupa na kagaya ng nangyari sa Baguio City kamakalawa. Umaabot sa 425 locally fabricated rain gauges ang ilulunsad sa mga flood-and-landslide prone areas sa Cagayan Valley, Central Luzon, Southern Tagalog, Bicol Region at Eastern Visayas. Ang mga nabanggit na lugar ang priority areas ng National Disaster Coordinating Council (NDCC). Ang mga guro at student volunteer ay sasanayin sa data collection and dissemination, basic weather forecasting and early warning system. Mamamahagi rin ang PAGASA ng cell phone sa mga volunteer para mapabilis ang transmission of information. Magagamit din nila ang radyo at mga kampana ng simbahan kaugnay sa proyektong nabanggit.</body>
<link>http://www.philstar.com/Article.aspx?articleId=347348&amp;publicationSubCategoryId=94</link>
</article>
<article>
<title>EDITORYAL - Linisin na ang Ilog Pasig</title>
<author></author>
<date>
<month>July</month>
<day>15</day>
<year>2006</year>
</date>
<body>HINDI pa natatagalan nang sabihin ni President Arroyo na ipag-uutos niya ang paglilinis sa Manila Bay at Pasig River. Masyado na aniyang marumi ang dagat at ang ilog kaya nararapat nang linisin. Ikinuwento pa niya na ang Ilog Pasig noon ay maraming nahuhuling isda. Bata pa raw siya noon ay natatandaan niyang may malalaking isda na nahuhuli sa Pasig River. Pati raw sa Manila Bay ay marami ring nahuhuling isda kaya naman maraming pinagkakakitaan ang mga tao. Ang sinabi ni Mrs. Arroyo na may kaugnayan sa gagawing paglilinis sa Manila Bay at Pasig River ay nakapagdulot ng ngiti at kasiyahan sa mamamayan. Paanoy talaga namang nakasusulasok na ang maruming tubig sa Manila Bay at Pasig River. Kung titingnan ang maitim na tubig ng dalawang nabanggit, wala nang mabubuhay na isda roon. Sa nakasusulasok na amoy pa lamang, particular ang Pasig River, wala nang mabubuhay doon. Malayung-malayo na sa sinasabi ni Mrs. Arroyo na may &amp;quot;malalaki at matatabang isda&amp;quot; noon doon. Marami nang Presidente ang nagbalak na linisin ang Pasig River pero nauwi lang sa wala ang lahat. Noon ay mayroon pang &amp;quot;Piso sa Pasig&amp;quot; at kung anu-anong mga fund raising campaign ang isinagawa para raw matulungang masagip ang ilog. Pero ang mga balak ay walang kinahinatnan. Lalo pang dumumi ang ilog sapagkat nagmistulang basurahan ng mga malalaking pabrika at food companies. Sa ilog nila iniluluwa ang kanilang mga basura. Kamakailan lamang, dalawang malalaking kompanya ang sinuspinde ng Department of Environment and Natural Resources dahil lumabag sa batas na pagtatapon ng kanilang basura sa ilog. Isang malaking basurahan na ng mga taga-Metro Manila at mga pabrika ang Pasig River at kung hindi kikilos ang pamahalaan sa masamang gawaing ito, baka tuluyang mamatay na ang ilog. Lalo pang babaho at baka wala nang makatagal na residente sa pampang ng ilog. Isang halimbawa na lamang ay ang masamang amoy na nalalanghap ng mga estudyante sa Polytechnic University of the Philippines sa Sta. Mesa na nasa gilid ng ilog. Grabe na ang amoy na sa darating na panahon ay maaaring kumapit na ang amoy sa damit. Hinihintay nang taumbayan ang sinabi ni Mrs. Arroyo na paglilinis sa Ilog Pasig at Manila Bay. Ngayon na ito dapat isagawa bago pa mahuli ang lahat.</body>
<link>http://www.philstar.com/Article.aspx?articleId=347497&amp;publicationSubCategoryId=94</link>
</article>
<article>
<title>Multi-milyong dolyar nawawala sa Poro Point</title>
<author>AKSYON NGAYON Ni AL G. Pedroche</author>
<date>
<month>July</month>
<day>15</day>
<year>2006</year>
</date>
<body>MULTI-MILYONG dolyares ang puwedeng ipasok sa ekonomiya ng Poro Point taun-taon kung itoy idi-develop lang nang husto. Itoy ayon sa pagtaya ng isang grupo ng mga negosyanteng Taiwanese. Pero tila walang magawa ang pamahalaan dahil hawak ito ng isang kompanyang may selfish interest. Nakaimbento ng dahilan para huwag itong tumupad sa obligasyong i-develop ang nabanggit na seaport. Habang ganyan ang sitwasyon, napakalaking income ang nawawala sa atin taun-taon. Ang daungang ito sa San Fernando, La Union ay isang major seaport na itinatag ng mga Kano. Ang tawag dito noon ay Wallace Air Station na bahagi ng mga US military bases. Nang magwakas ang RP-US Military Bases Agreement, ang lahat ng mga pasilidad ay ipinaubaya na sa mga Pilipino. Subsequently it came under the jurisdiction of the Bases Conversion Development Authority (BCDA). Sa panahon ni Presidente Estrada, ang operasyon ng Poro Point ay ini-award sa isang pribadong kompanya, ang Bulk Handlers, Inc. (BHI). Obligasyon ng kompanyang ito na i-develop ang naturang seaport at gawing isang industrial park. Sa umpisa, inabisuhan ang BHI na ang ilang kalapit na lupain ay nasa ilalim ng litigasyon ng Korte dahil may mga umaangkin sa naturang lugar. Alam ba nyo ang ginawa ng BHI? Bumuo ito ng development plan para gawing industrial park ang Poro Point. Ok sana iyan. Pero heto ang nangyari. BHIs &amp;quot;development plan&amp;quot; centered all the most important components of the development in the problem areas na nakapailalim sa litigasyon. Paanong maisusulong ang development plan kung may kuwestiyon sa korte ang mga lupaing ididevelop? Ang resulta, paralisado ang pagpapaunlad sa daungang ito. Kaya ngayong hinihingi ng BCDA sa BHI na tapusin ang development ng daungan, ang katwiran ng kompanya ay ibigay muna ng pamahalaan ang mga lugar sa ilalim ng depektibong development plan. Napakatusong estilo. Halatang sinadya. Bilyun-bilyong piso ang nawawala habang nakatigil ang pagpapaunlad sa daungang ito. Bukod pa riyan ang nasasayang na oportunidad sa trabaho para sa mga kababayan natin. Samantala, may dahilan ang BHI na huwag tumupad sa obligasyong paunlarin ang daungan. Kuntento na ito sa isinasagawang operasyon na nakabubusog naman sa may-ari ng BHI habang nakapeperhuwisyo sa bansa. Ang may-ari ay may negosyo sa fertilizer. Nagagamit ang daungan sa pagyayaot dito ng kanilang produkto.Kopong-kopo nila ang negosyo sa fertilizer sa Northern Luzon. Hindi na sila kailangan pang gumastos para pagandahin ang Poro Point. Ke sagwang sistema. Galit ang maraming taumbayan sa La Union pati na ang ilang Taiwanese businessmen. Hinihingi ng isang negosyante mula sa Taiwan na si Charles Chen ang development ng Poro Point. Kailangan kasi ng Taiwan ng malaking volume ng gravel and sand para sa construction projects nito. Malaking source ng gravel and sand ang Northern Luzon dahil wala ang materyal na ito sa mga kalapit nating bansa. Isipin na lang kung gaano kagandang oportunidad ang maibibigay ng Taiwan in terms of trade and jobs para sa mga kababayan natin. Ano ba iyan? Dahil lang sa isang pribadong kompanyang BHI, maglalaho na ba ang magagandang prospect na ito? E-mail me at alpedroche@philstar.net.ph</body>
<link>http://www.philstar.com/Article.aspx?articleId=347503&amp;publicationSubCategoryId=94</link>
</article>
<article>
<title>Kaplastikan ng grupong Gabriela sa kasong gang rape sa Hermosa Bataan</title>
<author>BAHALA SI TULFO Ni Ben Tulfo</author>
<date>
<month>July</month>
<day>17</day>
<year>2006</year>
</date>
<body>Patuloy na tinutukan ng BITAG sa kasong panghahalay ng grupo ng kalalakihan o gang rape sa isang dalagitang si &amp;quot;Baby&amp;quot;, na nagdala sa Barangay A. Rivera sa Hermosa, Bataan sa gitna ng kontrobersya. Sinundan din ito ng mga kasamahan namin sa media at maging sa mga malalaking news network. Malaking tulong ang nagawa ng Volunteers Against Crime and Corruption o VACC sa pamumuno ni Chairman Dante Jimenez na agaran naman niyang inaksyunan. Agad nabigyan ang biktimang si &amp;quot;Baby&amp;quot; ng abogado sa katauhan ni Atty. Pete Prinsipe, na siyang responsible sa pagbitay kay Leo Echegaray. Kabaliktaran ito sa naging aksyon ng grupong kababaihang Gabriela nang inilapit namin ang kasong ito. Sa unang paghaharap namin sa Gabriela kasama ang biktimang si &amp;quot;Baby&amp;quot; at kanyang ina, nangako sila na tutulong at susuportahan nila ang biktima. Pero sa mga sumunod na araw upang kumpirmahin ang tulong ng Gabriela sa biktimang si &amp;quot;Baby&amp;quot;, hindi na sila mahagilap. Pawang kaplastikahan ang nasaksihan namin nung araw na pumorma sila sa harap ng aming camera. Mas malaki kasi ang saklaw ng media na nakukuha ng Gabriela sa kasong panghahalay kay &amp;quot;Nicole&amp;quot; ng mga Amerikanong sundalo sa Subic kaysa sa pobreng si &amp;quot;Baby&amp;quot; na isang mahirap lang, at ang mga nanghalay, mga Pinoy at hindi mga kano. Hindi namin nakitaan ng interes ang Gabriela sa kaso ni &amp;quot;Baby&amp;quot;, kayat hindi kami nagkamali na sa VACC na lamang ilapit ang kasong ito. Hindi marunong pumili ng kulay ang BITAG, puti man ito o kayumanggi partikular sa kasong panggagahasa. Ang mailantad ang katotohanan at maparusahan ang mga sangkot sa ganitong uring krimen ang pangunahing layunin ng BITAG.</body>
<link>http://www.philstar.com/Article.aspx?articleId=347891&amp;publicationSubCategoryId=94</link>
</article>
<article>
<title>Kabulaanan ng One Voice</title>
<author>SAPOL Ni Jarius Bondoc</author>
<date>
<month>July</month>
<day>18</day>
<year>2006</year>
</date>
<body>GUMASTA ang pangkat elitistang One Voice ng tig-P150,000 sa apat na full-page ads sa broadsheets nung Huwebes  para lang magbulaan laban sa Charter Change. Sa pagbago raw sa parliamentary form, tatanggalan basta ng poder ang mamamayan na ihalal ang Presidente. Sumipi ang One Voice ng tig-ilang linya mula sa House committee on constitutional reform, sa Peoples Initiative, at sa Consultative Commission. Pinagsama-sama ito para mag-black propaganda na animoy malaking krimen ang paghalal ng mga kasapi ng parliament, imbis na ng madla, ng simbolikong Presidente at matrabahong Prime Minister. Ang presidential election ay punot dulo ng kabuktutan sa halalan at kahinaan ng gobyerno. Sa kampanya pa lang gumagasta nang P1-5 bilyon kada kandidato. Hindi mapigilan ng Comelec ang illegal overspending. Wala namang ganung pera ang mga politiko. Hinahatag yong palihim ng iilang mayayamang power brokers  na bumabawi sa pinuhunan sa pamamagitan ng makakatas ng kontrata. Pawn lang nila ang Presidente. Ang presidential election ngayon, laro na lang ng popularidad imbis na plataporma. Kaya ang lumalahok ay mga artista at basketbolista, media men at maingay na senador. Sila kasi ang may name recall, kaya hindi na kailangan gumasta nang malaki sa advertising. Naiwasan ito sa America kung saan kinopya lang natin ang presidential system. Matalino ang mga umakda ng US Constitution mahigit 200 taon na ang lumipas, kaysa mga umakda ng RP Constitution nung 1987. Nakita sa America na maaring maging magastos na pasikatan lang ang eleksiyon. Sinabi pa nga ni Thomas Jefferson nun na &amp;quot;may karapatan lahat ng lalaki na bumoto, pero inaasahang lahat silay nagbabasa ng diyaryo.&amp;quot; Ibig niyang sabihin, dapat lahat ay alam ang current events at hindi tsismis lang sa baryo. At ang humahalal ng President sa America ay piling-pili na college of electors, hindi ang madla. Kalokohang maghalal ng opisyal na hindi naman nalalapitan sa huli.</body>
<link>http://www.philstar.com/Article.aspx?articleId=348038&amp;publicationSubCategoryId=94</link>
</article>
<article>
<title>Kamangmangan sa batas</title>
<author>IKAW AT ANG BATAS Ni Atty. Jose C. Sison</author>
<date>
<month>July</month>
<day>18</day>
<year>2006</year>
</date>
<body>KINARNAP ang sasakyan ni Gina subalit nagtagumpay ang PNP sa isinagawang entrapment operation kaya naaresto si Lulu. Hinuli at ipiniit si Lulu sa Camp Crame sa Quezon City noong May 24, 2000. Sa pagsisiyasat, pumirma si Lulu ng isang waiver ng Article 125 of Revised Penal Code na nagsasabing dadalhin ang taong naaresto sa awtoridad sa loob ng ilang oras depende sa parusa ng krimeng ginawa. Naitakda ang kanyang preliminary investigation ng inquest prosecutor noong May 31, 2000, 2:00 p.m. Gayunpaman, nakakuha pa rin si Lulu ng order of release mula sa Branch 32 ng Marikina Regional Trial Court. Iginawad ng kinatawang hukom ng nasabing Korte ang pansamantalang kalayaan ni Lulu at inaprubahan din ang kaukulang piyansa kahit na walang naisagawang pormal na aplikasyon o petisyon mula kay Lulu o abiso sa piskal. Sa katunayan, ang Executive Judge ng Marikina RTC at ang Presiding Judge ng Branch 32 ay maaaring puntahan sa mga oras na yun. Nang malaman ni Gina ang ginawa ng hukom, naghain siya ng reklamong gross ignorance of the law and grave abuse of authority laban dito. Iginiit ni Gina na walang kapangyarihan ang hukom na igawad ang piyansa ni Lulu hanggat hindi pa natatapos ang preliminary investigation. At dahil hindi pa naisasampa ang information sa Korte, walang kapangyarihan ang hukom na igawad ang piyansa dahil wala pa itong hurisdiksyon sa taong akusado. Tama ba si Gina? TAMA. Ayon sa batas, ang taong inaresto, ipiniit at bago pa man pormal na maakusahan sa Korte ay maaring maghain ng aplikasyon ng piyansa. Hindi na niya kailangan pang hintaying maisampa ang pormal na reklamo laban sa kanya dahil ang piyansa ay maigagawad sa mga krimen na maaaring mapiyansahan. Ayon din sa Section 7, Rule 112 of the Rules of Criminal Procedure, maaaring igawad ng hukom ang piyansa sa taong legal na inaresto nang walang warrant kapag pumirma ito ng waiver sa ilalim ng Article 125 of the Revised Penal Code katulad ng nangyari kay Lulu. Hindi maitatanggi na si Lulu ay may karapatang magpiyansa dahil ang krimeng naiparatang sa kanya ay hindi nagpaparusa ng habambuhay na pagkakabilanggo, reclusion perpetua o kamatayan Gayunpaman, ang aplikasyon sa piyansa ay dapat na inihain ni Lulu sa korte ng Quezon City kung saan siya nakapiit at hindi sa Marikina City. Sa katunayan, walang aplikasyong inihain si Lulu at wala ring isinagawang pagdinig dito o nabigyan ng abiso ang piskal. Kaya, napatunayang ang kinatawang hukom ay nagkasala ng ignorance of the law (Ruiz vs. Beldia, Jr. A.M. RTJ-02-1731 February 16, 2005. 451 SCRA 402).</body>
<link>http://www.philstar.com/Article.aspx?articleId=348054&amp;publicationSubCategoryId=94</link>
</article>
<article>
<title>The Gentlemens League</title>
<author>PANAGINIP LANG Ni Nixon T. Kua</author>
<date>
<month>July</month>
<day>18</day>
<year>2006</year>
</date>
<body>KAYGANDANG pangalan. Imagine, liga ng mga ginoo. Ibig sabihin puro magiginoo at mararangal at disente ang mga miyembro rito at kung hindi naman asosasyon o samahan ito ay lugar kung saan nagkikita-kita at nag-uusap ang mga magiginoo, mararangal at higit sa lahat mga disenteng mga ginoo. Nahihiwagaan ako sa lugar na ito na noon ko pa naririnig kaya inalam ko kung anong meron dito at bakit mga kagalang-galang o mga honorable na opisyal ng administrasyon ni Madam Senyora Donya Gloria ang malilimit dito. Magandang-maganda ang lugar na ito at located pa sa Discovery Hotel, isang malaking malaking hotel na makikita naman diyan sa Ortigas center, isang lugar na maituturing na isa sa sentro ng komersiyo. After all, nandiyan ang Philippine Stock Exchange, Asian Development Bank Headquarters at iba pang naglalakihang mga gusali. Hindi basta-basta makakapasok sa hotel na ito, kailangan mo ng susi ultimo sa elevator at kung hindi maganda at mamahalin ang suot mo o di kayay kilala ka ng mga mahigpit bagamat magagalang na guwardiya ay hindi ka makakaakyat lalo na sa 40th floor kung saan naroon ang TGL. Class na class, social na social, super exclusive ang TGL na buong akala ko noon ay The Good Life dahil naman sa ganda ng mga kasangkapan sa loob. Fully carpeted, expensive sofas and furnitures, chandeliers at mga ilaw na mamahalin at siyempre mga glass ware na ubod nang mahal. Ultimo pagpasok sa exclusive club na ito ay may kabayarang P400,000 kada tao at bakit naman hindi, kailangan mo ng card sa unang pintuan pa lang na papasukan mo o kung makalimutan mo ang card ay fingerprint scan. High tech pa. At kahit na may P400,000 ka, hindi ka puwede basta mag-miyembro, kailangan ka-alyansa o kaalyado o kapartido ka pero kung taga-Comelec ka madalas kang ma-imbita rito. Bakit kaya? He-he-he! Paglampas mo dito, kakanan ka kung saan dadaan ka sa isang parang opisina na state of the art din  bagong computers, modelong fax machines at iba pang super high tech na office equipment at aero dynamic na mga office furnitures. Pagkalampas mo rito ay bar na puno ng mamahaling mga alak. Walang Gin dito at lalong walang Tanduay. Kung may beer, hindi maaaring local lang, lahat ng imported meron din. Maganda rin ang sound system rito at meron pang mga private rooms na pang karaoke pero nakakapagtaka dahil puwedeng mag-shower. Hindi naman siguro nagsa-shower habang kumakanta. Anyway, sa kabilang panig naman mula sa unang pinto ay conference room at iba pang mga pribadong mga kuwarto. As usual puwede ring maligo muna. Napakalinis talaga nitong mga magiginoo nating mga opisyal. Ganyan ho ang ayos niyan pero bago tayo makalimot, komo Gentlemens League na pag-aari ng isang Kagalanggalang na Gentleman na taga-Northern Metro Manila bawal ultimo mga asawa nila. Gentlemen nga naman pero bakit puwede ang mga girlfriends nila at iba pang mga magagandang mga tsika babes. Mga misis samahan nyo naman ang mga mister nyo riyan. Anyway, bulong naman sa akin na hindi raw nagtatagal ang mga tsika babes, mga girlfriends dahil &amp;quot;kakausapin&amp;quot; lang sila sandali sa isang private room at pagkatapos ng pinakamatagal ng isang oras, paalisin na ito at nakapagrelax na at nakapaligo na ang mga maginoo nating opisyal. Baka naman pinaliguan lang ano? Tanungin si RS, MD, AB at iba pang mga mahihilig sa Spices. Ang mga mas pagod pa raw ay ikukuha naman ng hotel room sa baba at maaaring mag-overnight. Super pagod kasi at super sensitive ang pag-uusapan ng maginoo at magandang dalaga. Hindi naman siguro si Garci at lalong hindi si Jocjoc? Malamang nagtataka kayo bakit ko nilalarawan ang lugar na yan, simple lang ho, sa pag-aakala ng mga kagalang-galang na opisyal natin na super exclusive at walang nakaaalam sa nasabing lugar, diyan nila dinala ang ilang mga Obispo na tumanggap din ng &amp;quot;abuloy&amp;quot; mula sa mga galamay ni Madam Senyora Donya Gloria. Alam kaya ng mga Obispo ang mga nangyayari sa lugar na yan? Mga bishops na nagtungo riyan at tumangap ng envelope, tawag ho ng masa sa ganuong lugar ay &amp;quot;katayan.&amp;quot; Of course sa mga sikat makapangyarihan tawag diyan ay &amp;quot;exclusive club.&amp;quot; Siguro naman naintindihan na ninyo at ngayon niyo isipin kung gaano &amp;quot;kataas&amp;quot; ang pagtingin sa inyo. Ni hindi na kayo ginalang. Sabagay, wala pa namang 30 pilak ang laman ng sobre at hindi na THE GENTLEMENS LEAGUE ito dahil nilipat na nila sa Penthouse ng isang condominium unit sa Greenhills na pag-aari rin ni RS tsaka diyan nagpasalamat ang Kanyang Kamahalan Madam Senyora Donya Gloria kaya malamang extension na yan ng Malaca&amp;ntilde;ang. * * * By the way, ang bagong TGL na mas maganda at mas kumpleto ay nasa penthouse diyan sa isang condominium sa Greenhills at fully equipped na ngayon ng modern bathrooms kada kuwarto at may Jacuzzi pa upang ang ating mga &amp;quot;super sipag&amp;quot; na mga opisyal ay mapawi ang pagod. As usual, bawal pa rin ang mga misis pero pwede ang mga girlfriends at mga tsika babes basta sa maikling panahon lang o sa Ingles ay short time lang. Sa mga congressional spouses, sama kayo sa TGL, ubod nang ganda at kailangan naman ma-relax din kayo. Sa mga Cabinet ladies naman, dami nyong stress sa mga charity projects ng mga mister nyong super sipag kaya kailangan nyo rin mag-relax sa TGL. Gawin nyong The Gentle Peoples League, mas akma at gender friendly pa. * * * Para sa anumang reaksyon o kumento, e-mail sa nixonkua@yahoo.com o mag-text sa 09272654341.</body>
<link>http://www.philstar.com/Article.aspx?articleId=348059&amp;publicationSubCategoryId=94</link>
</article>
<article>
<title>Ano ang sasabihin ni GMA sa kanyang SONA?</title>
<author>HALA BIRA! Ni Danny Macabuhay</author>
<date>
<month>July</month>
<day>20</day>
<year>2006</year>
</date>
<body>TODO ang preparasyon ng Philippine National Police sa idaraos na State of the Nation Address (SONA) ni President Arroyo sa Lunes. Sigurado akong daang milyong piso na naman ni Juan de la Cruz ang malalaspag nang walang kakuwenta-kuwenta. Maganda sana kung may maibabalitang mabuti si President Arroyo sa kanyang SONA. Teka, mayroon ba? Ito na nga ang ikinaiinis ko. Bagsak pa rin ang ekonomiya ng Pilipinas. Marami pa ring gutom na Pinoys dahil wala silang makuhang mahusay-husay na trabaho. Kailangan pang mag-abroad para may maipakain sa kanilang mga mahal sa buhay. Baka naman malaki na ang pinagbago ng peace and order dito? Naku, lalo pang naging grabe. Patuloy pa rin ang pagtaas ng krimen. Drugs pa rin kaliwat kanan. Marami pa rin ang nakikinabang sa jueteng. Parte pa rin ng bureaucracy ang graft and corruption. Sa halip na mabawasan, lalo pang tumindi. Kung ganito, ano pa ang irereport ni President Arroyo sa SONA. Dont tell me na iibahin niya ang laman ng kanyang report. Papaano niyang maiiba e alam naman ng mamamayan ang nangyayari sa bansa. Hindi na maganda kung lolokohin lamang niya ang mamamayan para gumanda lang ang kanyang SONA. Malaking insulto na yan.</body>
<link>http://www.philstar.com/Article.aspx?articleId=348399&amp;publicationSubCategoryId=94</link>
</article>
<article>
<title>Kalampag Boys bagong grupo ng dorobo sa lansangan</title>
<author>BAHALA SI TULFO Ni Ben Tulfo</author>
<date>
<month>July</month>
<day>21</day>
<year>2006</year>
</date>
<body>HINDI na bago sa BITAG ang mga estilo ng pangongotong sa kalye o lansangan, katulad na lamang ng mga TABO BOYS na makikita sa mga riles at kanto ng mga intersection na walang habas na nanghihingi sa mga motorista. Subalit ngayon isang estilo naman ng pangongotong ang nadiskubre ng BITAG na kung saan ay ginagawa sa pangunguna ng ilang traffic enforcer o mas kilalang yello boys sa Novaliches, Quezon City. Estilo ng mga kolokoy na yellow boys na ito ang maprotektahan ang mga barker o yung tumatawag ng mga pasahero na siyang naghahari-harian sa Novaliches. Tambayan ng mga astig na barker ang lugar na kung saan ay kumukuha ng pasahero ang mga bus na humigit kumulang ay 300 ang bilang. Hinihingian nila ng sampung piso ang mga konduktor ng bus sa tuwing dadaan sila sa kanilang ruta. ayon sa mga nagrereklamong mga bus operator hindi makapalag ang kanilang mga konduktor kapag kumalampag na ang mga nag-aastig-astigang mga barker. Dahil oras na hindi sila nagbigay sa mga barker, isang senyas lang nila sa mga kolokoy na enforcer huhulihin na nila ang driver na ayaw magbigay ng lagay. Kung hindi kumpiskado ang lisensiya, plaka naman ang kanilang babakbakin kayat walang magawa ang mga pobreng konduktor at driver kung hindi sumunod sa mga naghahari-hariang barker. Ilang araw minanmanan ng BITAG ang lugar na kung saan ginagawa ang kanilang kabulastugan ng mga kolokoy sapol sa aming surveillance system kung paano mangotong ang mga barker nakuha pang umakyat para lang kunin ang kanilang kotong. Ang hinihintay naming pagbabaklas ng mga plaka ay hindi nangyari subalit makikita sa kanila ang mga gamit sa pagbabaklas tulad ng martilyo at screw driver. Mukhang malakas ang pang-amoy ng mga kolokoy kayat nakatunog nagmistulang mga barangay tanod na pasenyas-senyas na lang. Ngayon alam na ng BITAG ang iyong estilo mas mabuti pang itigil nyo na ang iyong masamang gawain dahil nanatiling nakatutok ang BITAG sa iyong galaw.&amp;lt;</body>
<link>http://www.philstar.com/Article.aspx?articleId=348594&amp;publicationSubCategoryId=94</link>
</article>
<article>
<title>Kaso ni Amba Del Rosario</title>
<author>HALA BIRA! Ni Danny Macabuhay</author>
<date>
<month>July</month>
<day>22</day>
<year>2006</year>
</date>
<body>PALAISIPAN pa rin sa akin hanggang ngayon kung bakit ne-recall ang appointment ni Philippine Ambassador to the US Albert del Rosario. Hindi nga siya nag-resign kundi pinaalis siya sa Washington at ginawa iyon sa tahimik na paraan. Hindi na nagpatawag pa ng press conference o formal announcement si President Arroyo. Sa ngayon, napakarami nang ebidensiya ang nagsasabi na totoo ngang may mga komplikasyon ang pag-aalis sa puwesto kay Del Rosario. Maliwanag na talagang pinauwi ni President Arroyo ang ambassador at hindi totoong nag-resign. Kapag sinabing recall, ibig sabihin ipinababalik sa home office ang diplomat dahil may nagawang kasalanan o makasasama sa bansa kung saan siya naka-assigned. Masasabi ko na ang isang malakas na personahe na katulad ni Del Rosario ay puwede rin palang pasibatin na parang isang pulubi lamang kung talagang pag-iinteresan ang kanyang hinahawakang posisyon. Katulad ng nangyari sa kanya, mas marami pa palang maimpluwensiya kaysa kay Del Rosario. May mga tao pa palang mas lalong pinakikinggan ng Malaca&amp;ntilde;ang at mga taong nasa poder ng kapangyarihan. Para rin pala noong panahon ni Erapweder-weder lamang. May paniwala akong hindi agad matatapos pag-usapan ang pagkakaalis kay Del Rosario. Lumilitaw na marami pa palang VIPs ang nasa likod ng kaso ni Del Rosario at maaaring nakialam ang mga ito sa mga importanteng posisyon sa gobyerno. Ito ba yung power begets power?</body>
<link>http://www.philstar.com/Article.aspx?articleId=348759&amp;publicationSubCategoryId=94</link>
</article>
<article>
<title>Ano ang vitiligo?</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>July</month>
<day>23</day>
<year>2006</year>
</date>
<body>&amp;quot;MATERYALES fuertes&amp;quot; ang tawag sa isang babaing negosyante. Hindi siya bumababa ng bahay nang hindi nakaayos. Terno ang kanyang bag, sapatos at salamin sa suot na damit at naka-alahas pa siya. Kapuna-puna na lagi siyang nakapantalon at kung naka-palda naman ay makapal ang kanyang stockings. Kaya pala makapal ang medyas niya ay may tinatago siya. Meron siyang vitiligo sa mga paa na umaakyat na hanggang sa kanyang binti. Marami na siyang nagastos sa pagpapatingin sa doctor at pagbili ng mga gamot at mga cream na ipinapahid niya sa animoy mga puting patse-patse sa balat niya. Bunga ng kanyang vitiligo iniwasan niya ang magpaligaw hanggang sa maging matandang dalaga siya. Ayon sa dermatologist na si Dr. Grace Palacio-Beltran ng St. Lukes Medical Center, hindi nakakahawa ang vitiligo. Ipinaliwanag ni Dr. Beltran na ang vitiligo ay dala ng mga cells na sumisira sa melanocytes na pigment producing cell. Ito ang kaso ng American popular singer na si Michael Jackson na tinubuan ng vitiligo sa mukha at leeg. Maging ang yumaong award-winning director na si Lino Brocka ay may vitiligo naman sa pisngi. Sinabi ni Dr. Beltran na namamana ang vitiligo. Ang mga sintomas nito ay ang pagkakaroon ng diabetes, tyroid problem, permiscious anemia, connection tissue disease gaya ng lupus. Ang vitiligo ay auto immune at hindi ito nagagamot pero hindi nakahahawa.</body>
<link>http://www.philstar.com/Article.aspx?articleId=348927&amp;publicationSubCategoryId=94</link>
</article>
<article>
<title>I resign ang ibig marinig ng oposisyon</title>
<author>AKSYON NGAYON Ni AL G. Pedroche</author>
<date>
<month>July</month>
<day>24</day>
<year>2006</year>
</date>
<body>SIGURADONG marami ang tututok sa State of the Nation Address (SONA) ni Presidente Arroyo ngayong araw na ito. Pati oposisyon ay nakaabang. Masusing makikinig sa talumpati hindi para maghayag ng suporta kundi sumilip ng butas para barahin ang gagawing pahayag. Isa raw ambisyosong economic recovery program ang ihahayag ngayon ng Pangulo sa kanyang SONA. Isang programang huhugot sa Pilipinas sa pagiging third world country upang maging &amp;quot;first world.&amp;quot; Ang masasabi koy sayang. Gaano man kaganda ang programa ng isang leader, kung hindi siya suportado ng nakararaming sektor, lalu na ng political opposition, ang ano mang ideklara niyay tiyak na lalaitin lamang. Maliban na lang kung sa buntot ng talumpati, sasabihin ng Pangulong &amp;quot;I resign.&amp;quot; Iyan ang inaabatan ng oposisyon pero malabong mangyari. Parang sirang plaka ako marahil pero gusto kong ulitin. Tutal ilang taon na lang ang hihintayin at matatapos na ang termino ng Pangulo. Bakit hindi natin siya bayaang tapusin ang kanyang mga programa para sa bansa? Pagkatapos ng kanyang termino, doon siya ipagsakdal sa mga katiwaliang ipinaparatang sa kanya. Sasabihin siguro ng iba, kung ganyan ang gagawin ay binibigyan pa ng bagong oportunidad ang Pangulo para lalung patabain ang bulsa. Kung gagawin niya iyan, lalu niyang bibigyan ng &amp;quot;gatong&amp;quot; ang oposisyon para siya sunigin pag dating ng takdang panahon. Im sure kung totoo mang gumawa siya ng mga katiwalian noon, mag-iingat na siya ngayon lalu pat mainit na mainit ang mga isyu laban sa kanya. Kahit may base-han, all these political bickerings only amount to the retrogression of our country na ang nagdurusa ay ang mga ordinaryong mamamayan. Unfortunately, sa ngayoy dalawang bagay lang ang gusto ng oposisyon: Ang kanyang kusang pag-alis sa puwesto o puwersahang pagpapaalis sa kanya sa pamamagitan ng rebolusyon o impeachment. Ngunit gaya ng nasabi ko sa nakaraang kolum, milagro na lang ang hinihintay ng mga oposisyon para makalusot sa Kamara de Representante ang impeachment laban kay President Arroyo. Sangkatutak ang kakampi ng Pangulo sa Mababang Kapulungan, paano makalulusot iyan? Pangalawa, asar na ang taumbayan sa labis na pamumulitika na sumasabay sa sigwada ng mga problemang pangkabuhayan. * * * Email me at alpedroche@philstar.net.ph</body>
<link>http://www.philstar.com/Article.aspx?articleId=349076&amp;publicationSubCategoryId=94</link>
</article>
<article>
<title>Gringo, Bishop Tobias sinuplong ni San Juan</title>
<author>SAPOL Ni Jarius Bondoc</author>
<date>
<month>July</month>
<day>24</day>
<year>2006</year>
</date>
<body>&amp;quot;KUMANTA&amp;quot; si Magdalo Lt. Lawrence San Juan nang matauhan aniya sa sariling kataksilan sa Armed Forces of the Philippines. Kinumpirma niya sa affidavit ang pakikipagsabwatan nilang mga rebeldeng sundalo sa mga Komunista para pabagsakin ang gobyerno. Sinuplong din niya ang mga &amp;quot;elders&amp;quot; ng sabwatan, kabilang sina Gringo Honasan, Felix Turingan, Jake Malajacan at Raffy Galvez ng Reform the AFP Movement; mga abogadong contact sa Kaliwa Cristopher Belmonte at Ruel Pulido; at mga taga-suporta tulad nina Sen. Ping Lacson, Eki Cardenas na aide ni Joseph Estrada, at Catholic Bishop Antonio Tobias ng Novaliches. Nakipag-ugnay din siya kina RC Constantino at dating University of the Philippines president Dodong Nemenzo; kasama sana si kolumnista Randy David pero absent. Madrama ang 13-pahina salaysay. Dinetalye ni San Juan kung paano siya ni-recruit ni Capt. Milo Maestrecampo at Ltsg. Antonio Trillanes para sa Oakwood Mutiny nung July 2003. May ritwal pang itinuro si Gringo na pag-ukit ng alibatang &amp;quot;K&amp;quot; sa may kilikili at pagpirma ng dugo sa sumpa. Dinakip sila lahat nun, pero nakakalabas si San Juan sa maluwag na detention sa Fort Bonifacio para patuloy na makipagpulong kay Gringo. Nang ililipat sila nung Jan. 17 sa mahigpit na Army Intelligence and Security Group, mabilis kumilos si San Juan. Pinalabas ni Atty. Pulido sa media na in-incommunicado sila. Pero sa totoo nakatakas sina San Juan, at sinundo ni Atty. Belmonte sa Libis, Quezon City. Itinago muna siya nang tatlong araw sa isang kumbento, bago inilipat nang isang buwan sa bahay ni Bishop Tobias sa East Fairview, QC. Ani Tobias sa broadcast interview, tatlong araw lang si San Juan sa bahay niya pero pinalayas nang dumating ang misis. Pero sinumpaang salaysay ang kay San Juan na doon sa Fairview house siya galing nung Feb. 20 nang makipagpulong sa New Peoples Army leaders sa Padre Burgos, Batangas, kung saan nadakip siya muli ng mga awtoridad. * * * Abangan: Linawin Natin, tuwing Lunes, 11:45 p.m., sa IBC-13.</body>
<link>http://www.philstar.com/Article.aspx?articleId=349087&amp;publicationSubCategoryId=94</link>
</article>
<article>
<title>EDITORYAL  Kung wala na sanang SONA</title>
<author></author>
<date>
<month>July</month>
<day>25</day>
<year>2006</year>
</date>
<body>SUBUKAN kayang walang State of the Nation Address (SONA) para maranasan namang mapayapa ang pagbubukas ng Kongreso. Sa bawat SONA ni President Arroyo, ika-anim ang ginawa niya kahapon, ay pawang kaguluhan ang isinasalubong. Kahit pa walang tigil ang ulan kahapon, hindi nakapigil sa mga raliyista para hindi magtipun-tipon at batikusin ang SONA. Ano kaya ang mangyayari kung sa susunod na taon ay wala nang SONA. Siguro tahimik na. Mas makabubuti kung wala na ngang SONA para naman hindi na masyadong naookupa ang oras ng mga pulis para lamang bantayan ang bisinidad ng Batasang Pambansa. Kahapon ay mahigit 16,000 pulis ang nagbantay sa Batasang Pambansa para lamang masiguro na walang raliyista na makalalapit sa Batasan. Mahigit isang linggo nang siniguro na walang mangyayaring masama kay Mrs. Arroyo habang nagso-SONA. Nabulabog ang kapulisan nang mahuli ang Magdalo rebels sa isang bahay malapit lamang sa Batasan. Nakakuha ng mga baril at pampasabog sa safehouse. Nasamsam din ang blue print ng Batasan complex. Habang nakabantay ang maraming pulis sa Batasan, bihira namang pulis ang makikita sa kalsada kaya may mga holdaper na nakapambiktima. Masyadong naituon ang atensiyon ng PNP sa pagbabantay sa Batasan at tila nakalimutang mayroon pang ibang mas mahalagang nararapat bantayan. Magkano ang ginastos sa mabigat na seguridad na dapat sanay mga kapuspalad na lamang ang nakinabang. Kung wala na sanang SONA e di hindi na magiging mabigat ang trapik sa Commonwealth at mababawasan ang problema sa kinukunsumong gasolina at diesel. Marami rin sinasayang na fuel ang mga sasakyang naiipit sa trapik. Nasasayang din naman ang fuel kung magde-detour. Kung wala nang SONA, hindi na sana nakapag-aksaya ng diesel at gasolina. Kung hindi na magso-SONA, hindi na isususpinde ang klase sa mga school na malapit sa Batasan at iba pang karatig lugar. Sayang naman ang isang araw na walang pasok sapagkat malaki rin ang maitutulong sa mga estudyanteng masyado nang mahina sa English, Science at Math. Kung wala nang SONA e di hindi na maririnig ang mga inuulit na pag-uulat na wala na rin namang aasahan. Wala pa ring pagkain sa hapag ang nakararaming Pinoy kaya patuloy na nakararanas ng gutom. Aanhin pa ang SONA kung walang sustansiya?</body>
<link>http://www.philstar.com/Article.aspx?articleId=349232&amp;publicationSubCategoryId=94</link>
</article>
<article>
<title>Mga batang Magdalo kinasangkapan lang</title>
<author>SAPOL Ni Jarius Bondoc</author>
<date>
<month>July</month>
<day>25</day>
<year>2006</year>
</date>
<body>ANI Lt. Lawrence San Juan, labis siyang nagsisisi na ipinagsanib niya ang mga Komunista at rebeldeng sundalo para magkudeta sana nung Feb. 24. Nabulag daw siya ng kapalaluan na kaya niyang baguhin ang mundo. Pero sa affidavit niya, matatanto na kinasangkapan lang ng mga may kani-kanilang lihim na interes ang mga batat ideyalistang Magdalo. Kabilang sa mga nanggamit umano ay mga retiradong AFP officers: Gringo Honasan, Jake Malajacan, Felix Turingan, Rafael Galvez, Vic Batac at Mel Acosta. Sina Gringo at Malajacan ang nagbigay kay San Juan ng tatlong rifles: isang M14, isang M-16, at .50-caliber pang-sniper. Naroon din si Eki Cardenas, deputy executive secretary ni Joseph Estrada, na dalawang beses pinagamit ang bahay sa pagre-recruit ni Gringo; si Sen.Panfilo Lacson na nagbigay daw ng laptop. Kapulong din sina Brig. Gen Danny Lim at Col. Ariel Querubin. Sa panig ng Kaliwa ay mga lumang Komunista sa New Peoples Army sa Batangas; mga kontak na Atty. Christopher Belmonte at Ruel Pulido; at Catholic Bishop Antonio Tobias na nagkupkop kina San Juan nang isang buwan nung Enero-Pebrero 2006. Kapulong din sina dating University of the Philippines head Dodong Nemenzo at RC Constantino. Kinumpirma sa affidavit ni San Juan ang marami nang detalye tungkol sa Oakwood Mutiny nung July 2003 at tangkang kudeta nitong Peb. 24  ngunit binalewala ng media. Totoo pala ang alyansa ng extreme Left at Right para itumba ang gobyerno at maglatag ng junta. Pero ang nakakabigla ay, sa loob ng dalawat kalahating taon ni San Juan sa Magdalo, inabutan siya ng mga financiers ng destabilization ng P40,000-P50,000, ngunit naulinigan niya si Ltsg. Antonio Trillanes na tumanggap ng tumataginting na P28 milyon. Nakakatakot din ang scenario na sinusunod ng Magdalo. Itoy ang magkaroon ng Pangulong dating sundalo, ala-Hugo Chavez ng Venezuela, na kukumpiska sa mga malalaking negosyo at aatake sa US. Mag-isip-isip na sana ang mayayamang nagpopondo ng kudeta; patay sila sa Magdalo.</body>
<link>http://www.philstar.com/Article.aspx?articleId=349240&amp;publicationSubCategoryId=94</link>
</article>
<article>
<title>Sampolan na ang mga corrupt</title>
<author>AKSYON NGAYON Ni Al G. Pedroche</author>
<date>
<month>July</month>
<day>29</day>
<year>2006</year>
</date>
<body>DAPAT nang sampolan ng pamahalaan ang mga tiwali sa pamahalaan sa pinag-ibayong krusada laban sa corruption. Sabi nga ni Sen. Pong Biazon, unahin si dating Agriculture Undersecretary Joc-joc Bolante na dawit sa multi-milyong pisong fertilizer scam. Timbog si Bolante sa Amerika dahil overstaying daw at ayon sa reports, humihirit siya ngayon ng political asylum porke balak daw siyang ilikida ng mga rebeldeng komunista. Dapat ipakita ng gobyerno ang sinseridad at determinasyon sa pagsugpo ng katiwalian. Nagbigay ng $21 million grant ang Estados Unidos sa Pilipinas para sa kampanya. Balita ko, malaking bahagi ng pondo ay gagamitin sa paghahabol sa mga nandaraya sa buwis. Mali yata. Hindi mga corrupt na sibilyan ang dapat tugisin sa pondong ito kundi yung mga corrupt officials ng pamahalaan. Sa bawat mamamayang nandaraya sa buwis, may mga opisyal o tauhan ng pamahalaan na kakutsaba. Sila. Sila ang dapat usigin, idemanda at parusahan. Ang tulong ng US ay tinumbasan ng P 1 bilyon ng Pilipinas para tiyaking may ngipin ang kampanya laban sa katiwalian. Tiyak, matamang imo-monitor ng US government ang kampanya laban sa katiwalian. Sana, sana lang, magtagumpay na ang programa laban sa katiwalian. Iyan ang dahilan kung bakit napag-iwanan na ang Pilipinas ng ating mga kalapit na bansa sa pag-ulad. Ang perang dapat sanay nakalaan sa pagpapaunlad ng ekonomiya ay kinukulimbat ng mga kawatan sa gobyerno. Parang hindi maganda na may dayuhang bansang waring nanghihimasok sa panloob na problema ng Pilipinas. Pero sa kasong ito, ang tulong pinansyal ng Amerika pati na ang pagmomonitor nito para tiyaking nagagamit nang tama ang pondo ay dapat i-welcome. Gusto ng US na magkaroon ng mabilis na pag-uusig, pagsasakdal at paghahatol sa mga tiwaling opisyal ng pamahalaan. Sa ugali at maling kultura nating mga Pilipino, we cannot even police our own ranks. Talaga yatang kailangan ang isang dayuhang puwersa bago tayo mapagbago. Nakakahiya. Email me at alpedroche@philstar.net.ph</body>
<link>http://www.philstar.com/Article.aspx?articleId=349948&amp;publicationSubCategoryId=94</link>
</article>
<article>
<title>Hindi matinag ang jueteng sa Albay at Isabela dahil kay Ely Fontanilla</title>
<author>BANAT NI BATUIGAS Ni Bening Batuigas</author>
<date>
<month>July</month>
<day>30</day>
<year>2006</year>
</date>
<body>SINO itong si alyas Barabas? May nakarating kasing balita sa akin mga suki na si Barabas ang nasa likod nang malawakang jueteng ni Tony Ong sa Albay. Kung wala raw ang basbas ni Barabas, hindi uusbong na muli ang jueteng ni Tony Ong sa Albay, kung saan namumugad din si jueteng whistleblower Wilfredo Boy Mayor, na tahimik na sa ngayon dahil sa royalty niya sa naturang sugal. Kaya hindi ako magtataka kung bakit pati si Albay Gov. Gonzales ay hindi makakilos laban sa jueteng ni Tony Ong dahil sa impluwensiya ni Barabas. Kaya sigugo nag-aalboroto ang bulkang Mayon ay para parusahan si Gov. Gonzales at Barabas bunga sa naglilipana na naman ang jueteng sa naturang probinsiya? He-he-he! Siguro tuwang-tuwa sa ngayon si Tony Ong sa biglang pagdami ng turista sa Albay bunga sa malapit na pagsabog ng bulkang Mayon para dumami rin ang tataya sa jueteng niya, di ba mga suki Kaya pala hindi matinag-tinag ang jueteng ni Tony Ong sa Albay at sa probinsiya ni Isabela Gov. Grace Padaca eh dahil kay Ely Fontanilla, ang over-all collector ni CIDG chief Dir. Jesus Versoza sa jueteng. Si Fontanilla pala ang inutusan ni Versoza para magkaroon siya ng lingguhang intelihensiya sa mga jueteng lords kayat hayan wala na silang kaba na mahuli ang operation nila. May balitang kumakalat na tinanggihan ni Versoza ang NCRPO dahil hindi niya kayang talikuran ang milyon na iniakyat sa kanya ni Fontanilla galing sa mga jueteng lords. May report noon na ang CIDG din ang bagman ng PNP chief sa jueteng. Ganun na rin kaya ang kalakaran sa liderato ni PNP chief Dir. Gen. Oscar Calderon? Si Fontanilla rin kaya ang bagman ni Calderon? Para mabura sa isipan ng sambayanan na patong sina Calderon at Versoza sa patuloy na pamamayagpag ng jueteng sa bansa, aba kailangang magpakita sila ng gilas tulad ng pagsagawa nang malawakang raid sa mga puwesto ni Tony Ong sa Isabela at Albay. Isama na nila ang jueteng nina Charing Magbuhos sa Quezon, Peping Bildan sa Zambales, Bebot Roxas sa Tarlac, Leony Lim sa Sorsogon, Bong Villafuerte sa Camarines Sur, Tony Carpio sa Camarines Norte, Boy Bata sa Pangasinan at Luding Bongaling sa Quirino. Para mabigyan ko ng giya si Ely Fontanilla, ang draw ng winning combination ng jueteng ni Tony Ong sa Albay ay ginagawa sa isang compound ng malaking bahay na may karatulang Frens Ice Cream. Matatagpuan ito sa Bgy. Travesia sa bayan ni Guinobatan Mayor Juaning Garcia, na presidente ng mayors league sa Albay pero sugal ang pinagkakaabalahan niya. Kasama rin kaya sa galit ng bulkang Mayon si Mayor Garcia? Ang may-ari ng malaking bahay ay kamag-anak ng Cebu mayor at ang caretaker ay si Cecilio Garcia. Get mo, Ely Fontanilla Sir? Ayon naman sa kausap ko sa Albay, ang nasa likod ng jueteng sa Polangui ay ang isang Rey Salceda. May sariling bola naman si Barabas sa mga bayan ng Camalig, Daraga, Tabaco, Malinao, Bacacay, Sto. Domingo, Malilipot, at Legazpi City. Kaya kaon sa ngayon itong si Barabas. Abangan!</body>
<link>http://www.philstar.com/Article.aspx?articleId=350135&amp;publicationSubCategoryId=94</link>
</article>
</data>