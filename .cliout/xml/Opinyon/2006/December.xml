<?xml version="1.0" encoding="ISO-8859-1" ?>
<data>
<article>
<title>EDITORYAL - Mahusay na desisyon ng DepEd kung may bagyo</title>
<author></author>
<date>
<month>December</month>
<day>01</day>
<year>2006</year>
</date>
<body>MALAKI nang ipinagbago ng Department of Education tungkol sa pagsuspinde ng classes kapag may paparating na bagyo. Kung dati ay urung-sulong sa pagsuspinde at kung kani-kanino ipinapasa ang responsibilidad ngayon ay mahusay na silang magdesisyon at maaari nang markahan ng 95%. Kahapon ay naging maagap ang DepEd sa pag-aanunsiyo na walang klase sa Metro, Manila at Calabarzon areas dahil sa papalapit na super bagyong si &amp;quot;Reming&amp;quot;. Nakataas ang Signal Number 1 sa Metro Manila at mga probinsiya sa Southern Tagalog. Signal number 4 naman sa Bicol Region at Quezon. Ang maagap na pagsuspinde sa classes ay minsan nang ipinakita ng DepEd noong September nang manalasa si Milenyo. Isang araw pa bago tumama si Milenyo sa Metro Manila ay inanunsiyo na ng DepEd na walang klase sa lahat ng level. At dahil maagap ang DepEd sa pag-aanunsiyo, walang estudyante ang nakalabas ng kanilang tahanan kinabukasan. Walang naaksidente at namatay. Sa mga nakaraang taon, malaking problema ng mga estudyante at mga magulang ang urung-sulong na pagpapasya ng DepEd kung papasok o hindi kung may nakaanunsiyong bagyo. Hindi mahagilap ang mga opisyales ng DepEd lalo pa ang secretary. Nagtuturuan kung idedeklarang suspendido o hindi ang klase. At dahil mabagal magpasya at hindi malaman ang gagawin, marami sa mga estudyante ang lumulusong sa baha para pumasok sa kanilang klase. At ang matindi kapag nasa school na ang lahat ng mga estudyante, saka lamang magpapasya ang DepEd na suspindehin ang klase. Kung kailan, nakalusong at nabasa ang mga estudyante saka lamang nakapagpasya. Ilang taon na rin ang nakararaan, isang babaing estudyante ang namatay makaraang lumusong sa baha. Habang naglalakad sa bahang kalsada sa Recto Avenue, hindi napansin ng estudyante na ang nilalakaran niya ay open manhole. Nahulog siya roon at nahulog. Patay na nang makita. Ngayon, sa pamumuno ni DepEd Sec. Jesli Lapus ay hindi na marahil mangyayari ang ganoong kalagim na insidente kapag may bagyo lalo na sa Metro Manila. Hindi na urung-sulong sa pagpapasya at hindi magtatagal ay baka makatanggap sila ng 100%.</body>
<link>http://www.philstar.com/Article.aspx?articleId=372729&amp;publicationSubCategoryId=94</link>
</article>
<article>
<title>BI, underfire (2)</title>
<author>ORA MISMO Ni Butch M. Quejada</author>
<date>
<month>December</month>
<day>02</day>
<year>2006</year>
</date>
<body>SANGDAMUKAL na taga-Bureau of Immigration sa buong bansa ang crying babies dahil sa kahihiyan sa kanilang mga friends, neighborhood, families, etcetera, matapos ibulgar ni Surigao del Norte Rep. Ace Barbers last week ang mga katiwaliang naamoy sa bureau. Sabi nga, it hurts! Hindi biro ang expos&amp;eacute;s ni Ace. Mga top brass officials ang tinukoy niya at inakusahang sangkot sa anomalies. Ika nga, naging super rich sila? Ang mga rank-and-file employees kasama ang ibang officials ay nalulungkot sa nangyari dahil pati sila sa eyes of the tigers, este mali, public pala ay sama sa mga kagaguhan. Sabi nila, bakit pati kami? Nagkamal ng katakut-takot na pitsa ang mga itinuturo ni Ace dahil mga mansion ang kanilang mga houses sa ngayon. Ayala Alabang, La Vista, Tagaytay, etcetera. Sabi ni Ace, kung sa suweldo lamang nila kukunin from the government ay dehins nila kayang magpatayo ng million of pesos na halaga ng houses. Kaya malalim ang investigation regarding toits. Nakakakilabot ang expos&amp;eacute;s ni Ace dahil naka-focus ang kanyang mga sinabi sa human smuggling activities na nangyayari sa NAIA, Cebu International Airport at ilan pang daungan sa Pinas. Mga Indian nationals na may pekeng visas ang tinira ni Ace nakapasok daw sila sa Pinas at ang iba sa kanila ay naging Pinoy pa dahil holder sila ng Pinoy passports pa. May hawak si Ace na evidence! &amp;quot;Baka mga terorista pa ang iba sa mga nakapasok,&amp;quot; sabi ng kuwagong maninisid ng tahong. &amp;quot;Sana huwag maging ningas cogon ang pagbubulgar ni Ace dahil lamang sa nalalapit na election sa 2007,&amp;quot; sabi ng kuwagong urot. &amp;quot;Huwag niya itong tantanan para sa ikakabuti ng lahat ng original na Pinoy,&amp;quot; anang kuwagong SPO-10 sa Crame. &amp;quot;Kailangang huwag munang papasukin ni Ace sa BI ang mga isinasangkot niya pending investigation para dehins sila makaimpluwensiya,&amp;quot; naiinis na sabi ng kuwagong Kotong cop. &amp;quot;Para huwag maitago ang dapat itago at magsilutang ang ibang mga empleado na may mga alam pa sa malalimang operations.&amp;quot; &amp;quot;Para may lakas ng loob silang magsabi o magbigay ng vital information kay Ace.&amp;quot; &amp;quot;Sino ba ang involved?&amp;quot; &amp;quot;May part 3 magbasa ka kamote!&amp;quot; &amp;quot;Abangan.&amp;quot;</body>
<link>http://www.philstar.com/Article.aspx?articleId=372920&amp;publicationSubCategoryId=94</link>
</article>
<article>
<title>Mag-ingat kapag sobra na ang katabaan</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>December</month>
<day>03</day>
<year>2006</year>
</date>
<body>AYON sa Department of Health, mas marami ngayon ang mga batang sobra ang taba (obese). Anila, hindi ito dapat ipagwalambahala. Karaniwan nang marami ang natutuwa at nanggigigil sa mga batang matataba. Hindi nila pansin kung lumobo ang mga bata at maging lumbalumba. Merong mga batang matataba na tinutuksong parang pinakawalan sa kusina. Maraming ina naman na ayaw awatin ang sobrang appetite sa pagkain ng anak at natutuwa pa kung malakas silang lumapang at hindi na baleng maging bariles ang katawan. May mga batang matataba na ayaw nang maglaro at mas gusto nilang magbabad sa computer habang kumakain ng chocolate at pastries. Dahil sa nakaupo lang sila hindi masyadong natutunaw ang kanilang kinain, lalo na nga ang excess fats. Hindi sila pinagpapawisan. Wala silang exercise. Maraming pinsala ang obesity na humahantong sa cardiac arrest. Dapat na mag-exercise ang mga obese at kumain ng mga prutas at mabeberde at madahong gulay gaya ng kangkong at talbos ng kamote. Iwasang kumain ng masesebo at maaalat. Ang pinakuluang dahon ng banaba ay mainam na inumin para gumanda ang daloy ng dugo at naaalis ang bara dahil sa taba. * * * Alam nyo bang ang mga matatabang lalaki ay nagkakaroon ng hormonal imbalance? Ayon sa pag-aaral, nababawasan ang kanilang sperm count at dahil dito, hindi agad nila nabubuntis ang kanilang asawa. Hindi agad sila nagkakaanak. Batay pa rin sa pag-aaral, ang mga lalaking mataba ay maliit ang ari at mahina ang kanilang sexual performance. Hindi sila agresibo sa pagtatalik na hindi katulad ng mga payat o slim ang katawan.</body>
<link>http://www.philstar.com/Article.aspx?articleId=373099&amp;publicationSubCategoryId=94</link>
</article>
<article>
<title>Kahirapan at corruption</title>
<author>AMBAS BRIEFS Ni Roy &amp;quot;Amba&amp;quot; Se&amp;ntilde;eres</author>
<date>
<month>December</month>
<day>03</day>
<year>2006</year>
</date>
<body>SA ilalim ng parliamentary system, kapag sobrang bumaba na ang popularity rating ng isang Prime Minister, resignation na kaagad ang kasunod at nagkakaroon na kaagad ng bagong eleksyon upang mapalitan ang gobyerno. Dito sa Pilipinas, ayaw na kay Mrs. Gloria Arroyo ang sobra sa kalahati ng mga Pilipino ayon sa bagong survey, ngunit ang pinag-uusapan nila sa Kongreso ay ang pagpapalit ng Saligang Batas upang gawing parliamentary ang ating sistema. Bakit nga ba matindi ang pag-reject ng mga tao kay Mrs. Arroyo? Sa aking paningin, kahirapan ang sanhi kung bakit ayaw na ng mga tao sa kanya. Sa ibang bansa, kahit hindi maganda ang patakbo ng gobyerno, hindi naman nagrereklamo ang mga tao kung maganda ang ekonomiya at hindi naman masyado ang kahirapan. Dito sa Pilipinas, sinasabi ng gobyerno na maganda daw ang takbo ng ekonomiya, ngunit ano pa man ang sabihin nila, nakikita ng lahat na hindi ito nararamdaman sa ibaba, kung saan matindi pa rin ang kahirapan. Kitang-kita na sa ilalim ng patakbo ni Mrs. Arroyo, hindi bumababa ang level ng corruption, habang tumataas naman ang level ng kahirapan. Hindi kaila sa lahat na ang corruption ang isang dahilan sa pag-tindi ng kahirapan, kaya may koneksyon talaga ang dalawang problemang ito. Kung sana nagbibigay ng magandang halimbawa si Mrs. Arroyo, matagal na sanang humina ang corruption sa loob ng gobyerno. Napakalungkot sabihin na sa halip magbigay ng magandang halimbawa, parang pinalaganap pa ni Mrs. Arroyo ang corruption dahil sa dami ng scandal at scam sa kanyang gobyerno na hanggang ngayon ay wala pang resolusyon at wala pa ring napaparusahan. Dahil diyan, iniisip siguro ng mga tiwaling tao ng gobyerno sa ibaba na kung corrupt ang mga tao sa itaas, puwede pa rin silang maging corrupt sa ibaba. Hanggang kailan kaya matitiis ng mga tao ang tindi ng kanilang kahirapan?&amp;nbsp; * * * Makinig sa &amp;quot;USAPANG OFW&amp;quot; sa DZRH tuwing Linggo 10 to 11 a.m. Mag-e-mail sa royseneres@yahoo.com, text 09187903513, dumalaw sa www.royseneres.com, tumawag sa 5267522 at 5267515.</body>
<link>http://www.philstar.com/Article.aspx?articleId=373107&amp;publicationSubCategoryId=94</link>
</article>
<article>
<title>EDITORYAL  Kulang sa impormasyon ang taumbayan kaya hindi nakapaghahanda sa disaster</title>
<author></author>
<date>
<month>December</month>
<day>05</day>
<year>2006</year>
</date>
<body>KAKULANGAN sa impormasyon sa mga darating na kalamidad ang maituturing na dahilan kung bakit hindi nakapaghahanda ang mamamayan. Kung ang mga residente sa Daraga, Albay at iba pang lugar na sinalanta ng bagyong &amp;quot;Reming&amp;quot; ay nakapaghanda, hindi sila magiging biktima ng lupit ng supertyphoon. Alam nilang may darating na malakas na bagyo pero hindi nila napaghandaan ay ang pag-agos ng putik na galing sa Mayon Volcano. Isang malaking pagkakamali na hindi man lang naisip ng mga namumuno sa nasabing bayan. O naisip nila subalit hindi agad nagawang sabihan o bigyang babala ang mga residente. Sa isang iglap, ang mga barangay sa paanan ng Mayon Volcano ay nilamon ng lupa at sa pinaka-huling report ay mahigit 400 ang namatay at 398 ang nawawala. Umanoy maaaring umabot sa 1,000 ang mga namatay. Patuloy pa ang mga rescuers sa paghahanap. Hindi lamang sa Albay may namatay kundi pati na rin sa Marinduque at Oriental Mindoro. Idineklara ni President Arroyo ang &amp;quot;state of national calamity&amp;quot;. Karaniwan na ang pagdalaw ng bagyo sa Pilipinas. Taun-taon, kung Hunyo hanggang Disyembre ay maraming malalakas na bagyo ang dumadaan sa bansa at nag-iiwan nang malaking pinsala at maraming namamatay. Typhoon generator ang Pilipinas at ito ang unang binabayo nang malalakas na bagyo at saka lamang dadaan sa China, Taiwan at Japan. Pero sa kabila na paulit-ulit nang sinasalanta ng bagyo, patuloy din naman na hindi nakapaghahanda ang marami. Nako-caught in the act at saka lamang nakapaghahanda kapag paparating na ang bagyo. Ang mga dapat lumikas na nasa mabababang lugar ay hindi na magawang makakilos sapagkat nariyan na ang rumaragasang baha. Hindi lamang tubig ang rumaragasa kundi pati na rin ang mga malalaking bato at putik na kagaya ng nangyari sa Albay. Hindi nakapaghanda ang mamamayan sa Albay na hindi katulad nang ginawa ng mga taga-Naga City, Camarines Sur na maaga pa lang ay nakalikas na ang mga tao. Zero casualty doon. Kung ang mga pinuno sa Naga ay nagawang mapaghanda ang mga nasasakupan, bakit hindi ito nagawa sa Albay. Iisa ang nakitang dahilan: Kulang sa impormasyon ang mamamayan. Kulang sa gabay ng nanunungkulan.</body>
<link>http://www.philstar.com/Article.aspx?articleId=373445&amp;publicationSubCategoryId=94</link>
</article>
<article>
<title>Rules of democracy</title>
<author>REPORT CARD Ni Atty. Ernest Maceda</author>
<date>
<month>December</month>
<day>08</day>
<year>2006</year>
</date>
<body>RULE OF LAW. Isang legal system kung saan ang RULES ay malinaw, naiintindihan ng lahat at pinapatupad ng patas. Lahat ng mamamayan - maging dalubhasa, dukha o opisyal ng gobyerno - ay kailangang sumunod sa batas. Kung may RULE OF LAW, protektado ang tao sa abuso. Sa Pilipinas bay naghahari ang RULE of LAW? SIYEMPRE, di nga ba!? May sariling Konstitusyon nga tayo at katakut-takot na batas. Malinaw naman ba, naiintindihan at pinapatupad ng patas? Tingnan: Sa sangay ng Judiciary, may RULE na disqualified ang hindi sumipot sa interview for Chief Justice. Sinunod ba? Hindi. Sa sangay ng Legislative, may RULES ang Kamara na hango sa pitong dekadang karana-san. Nirespeto ba? Hindi. Mukhang may TREND yata sa gobyerno na balewalain ang batas. At ang Execu-tive? Eh di ba ito nga ang pasimuno ng lahat? Hello... Garci? Ang argumento ng iba - may RULE rin silang sinusunod. Ang RULE of the MAJORITY. Kung kagustuhan ng nakararami, ito ang dapat sundin. Ganyan daw ang diwa ng demokrasya. Kaya &amp;quot;majority rules&amp;quot; sa JBC, at &amp;quot;majority rules&amp;quot; sa HOUSE. Dalawang gabi nang puyat ang REPORT CARD sa kapapanood sa Charter change. Bagamat hindi tayo kumbinsido na tama ang prosesong sinunod, tanggap nating hindi maaring manaig ang minorya kung daanin sa paramihan. Ang Batasan ay isang sanggunian. May karapatan kang mapakinggan subalit hindi maaring hadlangan ng iilan ang kagustuhan ng mayorya. Subalit paano na lang kung ang pasya ng nakararami ay salungat sa mga umiiral na batas at patakaran? Ang sabi ni Gandhi: &amp;quot;In matters of conscience, the law of majority has no place.&amp;quot; Translation: Aanhin ang bilang kung wala namang katwiran? At paano kung ang pasya ng inyong binotong Kinatawan ay kontra sa inyong kagustuhan? 70% sa inyo ang ayaw sa Cha-cha ayon sa survey. Saan man hahantong ang Cha-cha Express - mula Kongreso may stop sa Comelec at sa Supreme Court  sa huli, nasa iyo ang desisyon. Iyan ang number one Rule ng demokrasya.</body>
<link>http://www.philstar.com/Article.aspx?articleId=374004&amp;publicationSubCategoryId=94</link>
</article>
<article>
<title>Bubuweltahan ni Miriam si GMA?</title>
<author>HALA BIRA! Ni Danny Macabuhay</author>
<date>
<month>December</month>
<day>09</day>
<year>2006</year>
</date>
<body>MABUTI at hindi natuloy ang pagwawala ni Sen. Miriam Defensor-Santiago na maging Chief Justice (CJ) ng Supreme Court. Mabuti at hindi pinatulan ni GMA ang demanda ni Miriam na huwag na munang mag-appoint ng kapalit ni Chief Justice Artemio Panganiban na nag-retiro noong Dec. 7. Hindi isinama ang pangalan ni Miriam sa listahan ng mga kandidato sa pagka-CJ. Ang tapang ng apog ng mataray na senador. Ano kaya ang mangyayari sa Pilipinas kung katulad ng senadora ang mamumuno sa Supreme Court? Mabuti na lang at hindi sinunod ng Malaca&amp;ntilde;ang ang kahilingan ng senadora at sa halip ay in-appoint ni GMA si Senior Associate Justice Reynato Puno bilang CJ. Na-impress ako sa qualifications at experience ni Puno. At least, puwede siyang pagkatiwalaan sapagkat subok na ang kanyang mga ginagawa at takbo ng pag-iisip. Dapat lang na siya ang piliin sapagkat pinaka-most senior justice ng Supreme Court. Talagang natural na naka-linya siyang maging CJ kung tradition din lamang ang pag-uusapan. Iniisip ko kung ano ang reaksiyon ni Miriam sa ginawa ni GMA na pag-appoint kay Puno. Baka galit at nag-iisip na buweltahan ang Malacanang? Umaasa kasi si Miriam na na siya ang kauna-unahang babae na magiging CJ. Sa palagay ko, may maririnig nang buweltang batikos kay Miriam laban kay GMA. Ito ang aking aabangan. Abangan din ninyo.</body>
<link>http://www.philstar.com/Article.aspx?articleId=374194&amp;publicationSubCategoryId=94</link>
</article>
<article>
<title>Million of pesos raffle sa NAIA</title>
<author>ORA MISMO Ni Butch M. Quejada</author>
<date>
<month>December</month>
<day>09</day>
<year>2006</year>
</date>
<body>BELATED Happy Birthday muna kay MIAA bossing Al Cusi last Tuesday. Ang isyu, hindi biro ang naging programa ng MIAA sa pangunguna ni Al sa paliparan dahil may Christmas raffle promo silang ginawa at ang prizes ay dalawang low cost housing na give ng New San Jose Builders. Sa January 21, 2007, malalaman kung sino ang lucky winners ng two houses. Ang lahat ng departing OFWs patungong aboard este mali abroad pala ay binibigyan ng raffle stubs upang mabigyan sila ng chance na manalo sa mga raffle prices. Ang daily raffle daw ay kinabibilangan ng 10 gift packs pero dehins ibinigay sa mga kuwago ng ORA MISMO kung anu-ano ang laman ng regalo. Ang mga departing OFWs lamang ang mananalo sa grand draw na haybol at alaws ng iba. Sa lahat ng mga arriving passengers ang raffle ay hindi limitado sa OFWs kundi sa lahat ng Pinoy passenger coming from abroad. Sabi nga, mapa-bata o matanda, pipi, bingi o bulag, may paa o wala, naka-wheelchair o hindi, may sayad o wala, pogi o pangit, may baktol o wala et cetera. Ika nga, basta Pinoy! Ang mga ito ay mabibigyan ng pagkakataon na manalo ng isang Mitsubishi Adventure. Ang kailangan lamang para makakuha ng raffle ticket ay ipakita ang kanilang boarding pass at passport sa program booths na makikita sa NAIA arrival areas dito rin nila ihuhulog ang kanilang tiket. Ang mga MIAA employees and kamag-anak up to 3rd level of consanguinity ay dehins kasama sa raffle. Ang Pamaskong Handog sa OFWs Program ng DOLE at ng OWWA sa NAIA ay magla-launch ng Pamaskong Salu-bong for OFWs. Ang highlight ng programa ay ang Presi-dential Welcome at mismong si Prez Gloria Macapagal-Arroyo ang sasalubong sa kanilang mga OFWs sa pagdating nila sa NAIA sa December 18, 2006. Isang passenger jeepney, dalawang tricycle o P1 million halaga ng accident insurance mula sa Philam at mga television ang ibibigay sa malapad ang paa este mali mapalad palang OFWs. Maganda pala ang proyekto ngayong kapaskuhan sa MIAA, sabi ng kuwagong bakla. Para sa mga unsung heroes nito, anang kuwagong SPO-10 sa Crame. Ganito ba sa airport? tanong ng kuwagong maninisid ng tahong. Yes para bigyan kasayahan ang mga OFWs from abroad. Wala bang proyekto ang MIAA sa mga street children sa kanilang vicinity? tanong ng kuwagong api. Iyan kamote ang itanong natin sa kanila.</body>
<link>http://www.philstar.com/Article.aspx?articleId=374201&amp;publicationSubCategoryId=94</link>
</article>
<article>
<title>Sa langit na magsusulat</title>
<author>PILANTIK Ni Dadong Matinik</author>
<date>
<month>December</month>
<day>10</day>
<year>2006</year>
</date>
<body>(Handog kay Kuya Maximo V. Soliven) Mayrong isang writer na ubod ng galing kahit anong paksa ay kayang sulatin; Siya ay mabait - hindi siya sakim sapagkat busilak ang kanyang damdamin! Ang writer na ito ay hinahangaan ng buong daigdg sa kanyang larangan; Ang kislap ng diwa ay tunay na brilliant at ang kanyang puso ay pandaigdigan! Tanging siya lamang sa panahong ito ang nakasusulat ng paksang ginusto; Tilamsik ng diwa ay sa isang henyo kaya publisista na walang tatalo! Kanyang pahayagay The Philippine STAR kung kaya lumago ay sa kanya utang; Bata at matanday kinagigiliwan - ang kanyang panulat ay iginagalang! May mga okasyong siyay nangungusap mga nakikinig humahangang ganap; Ang bawat katagang sa labi ay nulas ay kapupulutan ng dunong na likas! Sa mga paksaing ang bayan ay sangkot ang kanyang panulat ay nakalulugod; Sa kalabat hindi siyay naglilingkod pagkat ang layunin ang bansay lumusog! Kaya nga wala nang hihigit sa kanya sapagkat panulat tangit naiiba; Siyay Pilipinong may diwang maganda kaya kung magsulat - ginto ang resulta! Ngunit isang araw siya ay tinawag ng Poong Bathalang kadluan ng lahat; Ang sabI ng Diyos: &amp;quot;Halika na Pantas  ngayoy sa langit Ko ikaw magsusulat&amp;quot;!</body>
<link>http://www.philstar.com/Article.aspx?articleId=374370&amp;publicationSubCategoryId=94</link>
</article>
<article>
<title>Bagong umaga</title>
<author>REPORT CARD Ni Atty. Ernest Maceda</author>
<date>
<month>December</month>
<day>13</day>
<year>2006</year>
</date>
<body>NAGKAISA ang bansa sa pagkasuklam sa mga Kongresista. Garapal daw. Kapag ang batas ng mayorya ay inabuso, hindi na ito demokrasya. Itoy mobokrasya. Wala nang katwiran basta paramihan na lang ng bilang. Sayang at napapanahon na sana ang pag-amyenda ng Saligang Batas. Nagpahayag ng kontrang opinyon ang ilang dalubhasa sa Senado na hindi raw tama ang &amp;quot;timing&amp;quot; ng Cha-cha ngayon - maging con-ass o con-con - dahil galit pa ang tao. Kailangan daw ng hinahon. At pag-aralan dapat nang husto ang amyenda. Ang sagot diyan: Kung hindi ngayon, kailan pa? Nakakadalawa nang Commission (sa ilalim ni Erap at ni GMA) para lamang pag-aralan ang mga amyenda sa Konstitusyon. Hinog na ang pagkakataon. Kung hindi pa napahiya ang Kongreso, hindi sana sila papayag na mag con-con. Balik sa Kongreso. Hindi naman lahat ng nagpuyat ay tampulan ng galit ng tao. Hindi nakakalimutan ang kabayanihan ng MINORITY BLOC. Mahirap tumayo nang nag-iisa kung ang lahat ng kasamahay naupo na. Subalit kung makatwiran naman ang pinaglalaban - pinagagaan nito ang bigat ng desisyon. Sa pinamalas nilang katatagan at kagitingan sa mukha ng napakalakas na puwersa ng kalaban, para bang naaninag ko ang diwa ng isa pang dehado katulad nila na mag-isa ring tumindig laban sa pang-aapi. Ang kanilang sinserong paninindigan, walang humpay na determinasyon at alab ng puso  kulang na lang PATILYA, parang nakita ko na muli si FPJ. Dalawang taon na ang nakalipas mula nang nagpaalam siya sa atin. Buong akala natin namaalam na rin, kasabay niya, ang anumang natitira pang pag-asa sa pamahalaan. Kaya naman nakatataba ng puso ang makitang may natitira pa palang iilan na pinagpapatuloy ang kanyang mga paniniwala. Pihadong proud siya sa inyo. Naibabalik ang kumpiyansa ng bayan na hindi sila pababayaan ng kanilang mga kinatawan - papawiin ang lambong ng takip-silim at lalabanan ang abuso ng kapangyarihan. Huwag mangamba. May bagong umagang darating. HOUSE MINORITY BLOC GRADE: 95!</body>
<link>http://www.philstar.com/Article.aspx?articleId=374834&amp;publicationSubCategoryId=94</link>
</article>
<article>
<title>Nicole...</title>
<author>CALVENTO FILES Ni Tony Calvento</author>
<date>
<month>December</month>
<day>13</day>
<year>2006</year>
</date>
<body>WALANG magulang na natiis ang sariling anak. Naging ugali ng isang magulang na unahin ang anak bago ang sarili. Ang anak natin ay ibinigay ng ating Panginoon upang alagaan, arugain at subaybayan ang paglaki upang tahakin ang tamang landas. Ang kasong tampok sa araw na ito ay tungkol sa isang ama na nakuhang pagsamantalahan sa murang edad na 12 ang sariling anak. Dahil sa takot, dala ng kabataan ay nagsawalang-kibo na lamang ang biktima. Subalit ng siya ay lumaki na, aba ibang usapan na ito. Naisipan na ng batang si Nicole, di tunay na pangalan na isumbong ang ginawang pananamantala sa kanya. Ito ang buod ng istorya ni Nicole, 20 taong gulang ng Gasan, Marinduque. Lumaki si Nicole sa piling ng kanyang mga lolo at lola. Panganay sa walong magkakapatid. Sa hirap ng buhay sa probinsiya, hindi na ito nakapagtapos ng pag-aaral. Unang nagahasa ang biktima noong siya ay edad na 12 taong gulang. Ayon sa pahayag ng biktima, araw ng Linggo nang maganap ang insidente kung saan isinama siya ng kanyang ina, si Paulina sa tiangge. Pagkauwi nila ng bahay ay natulog na sila subalit hindi niya alam na pumasok ang kanyang ama at isa sa mga suspek, si Celso Mumog sa kuwarto ng biktima at pagkatapos ay pinagsamantalahan. Puwersahan daw itong pinaghubad ng damit hanggang sa wala na siyang magawa nang takpan ni Celso ang kanyang bibig upang hindi makasigaw. Matapos ang ginawang kahalayan ng kanyang sariling ama ay pinagbantaan pa raw siya nito na huwag magsusumbong kahit kanino kundi ay papatayin siya nito. Magmula nang mangyari ang nasabing insidente hindi na lumapit si Nicole sa kanyang ama. Kimkim ang poot subalit wala siyang magawa. Makalipas ang ilang taon, muli na namang naulit ang panggagahasa sa kanya ng kanyang ama noong ika-10 ng Setyembre 2006 bandang alas-6 ng gabi sa bahay ng mga Mumog. Naliligo noon ang biktima kung saan ang kanilang comfort room ay nasa labas ng kanilang bahay. Sabi ng biktima, kinatok ni Celso ang pintuan ng banyo at nagtanong kung sino ang nasa loob nito. &amp;quot;Sumagot ako sa kanya at sinabi kong ako ang naliligo. Sira noon ang lock ng pintuan kaya ang ginawa ng tatay ko ay bigla na lamang itong pumasok sa loob. Naka-short na lang siya noon pagkatapos ako naman ay wala na ring damit dahil sa ako nga ay naliligo,&amp;quot; salaysay ni Nicole. Isang manliligaw naman ni Nicole, si Florante Sadicon ang kasabay nitong magsimba sa simbahan ng Gasan noong ika-3 ng Setyembre 2006. Umuwi ng bahay sina Nicole at Florante sa bahay ng una upang magpaalam sa lolo nito na may pupuntahan lamang silang birthday party. Pinayagan naman si Nicole at pagkatapos ay dumiretso na ang dalawa sa bahay nina Florante. Pagdating sa bahay ay nagtaka si Nicole na wala namang party nagaganap sa bahay nina Florante. Wala raw tao sa bahay nina Florante maliban sa kanilang dalawa. Inaluk naman ni Florante si Nicole ng noodles o juice. Sinabi nitong juice na lamang at pagkabigay naman sa kanya ay agad niyang ininom ito. Ilang sandali ang nakalipas nang makaramdam si Nicole ng pagkahilo. Tinanong din nito si Florante kung ano ang iniligay sa juice pero ang isinagot sa kanya nito ay wala naman siyang inilagay dito at baka napagod lamang siya sa kanilang biyahe. Nakaramdam si Nicole ng antok kaya naman pinapasok na raw siya ni Florante sa loob ng kuwarto. Naramdaman na lang niya na pumapasok si Florante at habang siya ay nakahiga ay tinabihan siya nito. &amp;quot;Hinipo niya ang maseselang bahagi ng katawan ko at pagkatapos ay hinalikan ako sa labi. Sinabihan ko siya na huwag niyang ituloy ang balak niya pero hindi niya ako pinakinggan hanggang sa hinubad niya ang damit ko at saka pinagsamantalahan,&amp;quot; kuwento ni Nicole. Walang nagawa si Nicole kundi ang umiyak dahil sa takot nito. Wala siyang pinagsabihan sa nangyari sa kanya. Muling nagkita ang dalawa noong ika-17 ng Setyembre 2006 sa simbahan ng Gasan. Ipinagtapat ni Nicole kay Florante ang ginawang panggagahasa sa kanya ng sarili nitong ama. Muling inimbitahan ni Florante si Nicole at sumama naman siya dito. Habang tumatagal ang pag-uusap nila, napansin na lamang ni Nicole na wala na silang kasama sa bahay ng tiyahin ni Florante. Ipinangako naman daw nitong si Florante na ipagtatanggol siya nito sa kanyang ama subalit muli ring pinagsamantalahan nito si Nicole. Puwersahan daw siyang ipinasok sa loob ng kuwarto at pagkatapos ay pilit na hinubaran. Wala na ring nagawa si Nicole sa nais ni Florante na pagsamantalahan siya. Sa pangyayaring ito, nagbunga ang ginawang panggagahasa sa kanyang ng mga lalaking ito. Sinampahan ng kasong Rape ni Nicole sina Celso Mumog at Florante Sadicon. Hangad ni Nicole na pagbayaran ng dalawang ito ang kanilang ginawa. Umaasa siyang magiging mabilis ang imbestigasyon ng kaso. Ang buwaya ay hindi kumakain ng kapuwa bumaya. Sa madaling salita, hindi tumatalo ng sariling dugo. Anong uri ng tao na sarili mong anak ay pinagsasamantalahan simula noong edad-12 pa lamang ito. ang tibay din naman ng sikmura mo. Ang dapat sayo ay makulong ng habambuhay. Para naman sa manliligaw ni Nicole, sa halip na tulungan at damayan mo siya ay isa ka ring nanamantala. Dapat din sayo ay magsama kayo ng hilaw mong biyenan sa kulungan. Para sa mga biktima ng karahasan, pang-aabuso o anumang krimen o legal problems maaari kayong tumawag sa 6387285 o di kayay sa 6373965-70. Maaari din kayong magtext sa 09213263166 o 09198972854. Ang aming tanggapan ay sa 5th Floor Citystate Center Bldg., Shaw Blvd., Pasig City. * * * E-mail address: tocal13@yahoo.com</body>
<link>http://www.philstar.com/Article.aspx?articleId=374849&amp;publicationSubCategoryId=94</link>
</article>
<article>
<title>Karakter ng biktima, walang kaugnayan sa rape</title>
<author>IKAW AT ANG BATAS Ni Atty. Jose C. Sison</author>
<date>
<month>December</month>
<day>14</day>
<year>2006</year>
</date>
<body>SI Daisy, 14, ay kilala bilang party girl. Subalit pinapayagan lamang siyang dumalo ng inang si Sally kapag may makakasama sa party. Minsan, ipinagpaalam ni Minda si Daisy kay Sally para makadalo sa birthday party ng pamangking si James. Pumayag si Sally dahil makakasama naman ng kanyang anak si Minda, asa-wang si Badong, anak na si Jeff at mga kaibigang sina Lyn at Gina. Gabi na nang makarating sa party ang grupo ni Daisy. Dumalo rin ang mga kaibigan ni James na sina Willy at mag-asawang Ricky at Nina. Madaling-araw na nang matapos ang party. At dahil lasing, napilitan si Daisy at mga kasamahan na doon na lamang matulog sa bahay ni James. Sa sofa natulog si Daisy samantalang sina James, Willy at Ricky ay sa banig sa ibaba ng sofa. Ang sitwasyong ito ang nagdulot ng pagsasampa ni Daisy ng panggagahasa at gawaing malalaswa laban kina Willy, James at Ricky. Si Nina ay kasama sa panggagahasa. Sa paglilitis ng kaso, sinabi ni Daisy na bandang alas dos ng madaling araw nang bigla siyang hinila ni Willy sa sahig. Hinubaran daw siya at ginahasa. Hindi raw siya nakasigaw dahil tinakpan ni Willy ang kanyang bibig samantalang hinawakan naman nina James at Ricky ang kanyang mga paa at kamay habang gumagawa ang mga ito ng malalaswang bagay sa kanya. Pinilit daw ni Daisy na gisingin sina Lyn at Jeff subalit hindi nagising at tanging si Nina, asawa ni Ricky, lamang ang nagising. Itinapat daw nito ang flashlight sa kanya pero hindi siya tinulungan nito. Dagdag pa ni Daisy, nakatakbo pa siya sa CR nang makawala siya mula kay Willy subalit nasundan siya nito at muling ginahasa habang nakatutok ang patalim. Nailarawan ng hukuman ang testimonya ni Daisy na direkta at prangka kaya si Willy ay nahatulan ng rape samantalang sina Ricky at James ng acts of lasciviousness. Si Nina ay napawalang-sala. Tanging si Willy ang umapela ng desisyon kung saan itinanggi niya ang panggagahasa. Imbento lamang umano ito ni Daisy. Binanggit din ni Willy ang naging testimonya ni Nina na si Daisy ang lumandi sa kanya at nagpakita ng malisya, kahit na sa kanilang presensiya. Iginiit din ni Willy na hindi siya maaaring mahatulan ng rape beyond reasonable doubt batay lamang sa testimonya ni Daisy na maituturing na babaing pakawala. Tama si Willy? MALI. Ang pagtingin kay Daisy bilang isang pakawala at may mababang pagkatao ay hindi mangangahulugang hindi na dapat paniwalaan pa ito at ikaila ang panggagahasa rito. Sa katunayan, hindi isinasaalang-alang ang moral na karakter ng biktima sa paglilitis ng kasong rape. Kahit na ang isang puta ay maaaring maging biktima ng rape kapag tumanggi ito sa malalaswang gawain ng isang lalaki sa kanya. Sa pagbibigay ng hatol base sa proof beyond reasonable doubt, hindi kinakailangan ang lubos na katiyakan kundi moral na katiyakan lamang o ebidensyang makakakumbinse ng isang makatwirang pag-iisip. Sa kasong ito, sapat na napatunayan ng prosecution na nanggahasa si Willy laban sa kalooban at kagustuhan ni Daisy (People vs. Suarez, G.R. 153573-76, April 15, 2005, 456 SCRA 333).</body>
<link>http://www.philstar.com/Article.aspx?articleId=374989&amp;publicationSubCategoryId=94</link>
</article>
<article>
<title>Proteksyon laban sa medical malpractice</title>
<author>DOKTORA NG MASA Ni Sen. Loi Ejercito Estrada</author>
<date>
<month>December</month>
<day>16</day>
<year>2006</year>
</date>
<body>BUKOD sa pagiging doktora, ako rin ay isang ina kaya nga sa tuwing nakakabasa ako o nakakabalita ng mga kasong kinasasangkutan ng mga medical practitioner na inaaakusahan ng kapabayaan, ay hindi maiwasang mabagbag ang aking kalooban. Ito ang nagtulak sa akin upang ipanukala ang SB 2437 na sa aking pananaw ay malaki ang maitutulong upang mabigyang hustisya ang ating mga kababayan na naging biktima ng medical malpractice bukod pa sa makatutulong itong mapataas ang serbisyo ng ating mga doktor at iba pang nasa medical profession. Sa aking pag-aaral, naniniwala ako na ang pagpapalawak sa awtoridad at kakayahan ng Philippine Medical Association (PMA) ay isang paunang hakbang upang makamtan ang mga layuning nabanggit ko sa itaas. Sa kasalukuyan kasi bagaman may mga option na available sa mga naging biktima ng maling desisyon o kapabayaan ng isang doktor o kaya ay ospital, alam naman ng lahat na ang prosesong legal ay magastos, mabagal at puno pa ng teknikalidad. Sa aking panukala, mabibigyan ng bagong daluyan ng reklamo ang mga naniniwalang biktima sila ng medical malpractice sakaling mapalawak nga ng SB 2437 ang awtoridad ng PMA dahil kaya nitong agarang suspindihin o kaya naman ay tanggalan ng lisensiya ang sinumang doktor o pagamutan na may batayang maakusahan ng medical malpractice. Ito ay bukod pa sa karapatan ng biktima at kanyang pamilya na maghain ng bukod na reklamong kriminal sa ating mga korte. Sa kamay ng isang doktor o pagamutan nakasalalay ang buhay ng sinumang pasyente at marapat lamang na ang anumang pagkukulang nila ay agarang mapatawan ng karampatang parusa. Ang Doktora Ng Masa ay handang magbigay ng serbisyo publiko. Maari kayong mag-e-mail sa: doktora_ng_masa@yahoo.com o lumiham sa aking tanggapan sa Room 209, GSIS Building, Senate of the Philippines, CCP Compound, Pasay City.</body>
<link>http://www.philstar.com/Article.aspx?articleId=375319&amp;publicationSubCategoryId=94</link>
</article>
<article>
<title>Task Force Usig kumikilos sa extra-judicial killings</title>
<author>BANAT NI BATUIGAS Ni Bening Batuigas</author>
<date>
<month>December</month>
<day>17</day>
<year>2006</year>
</date>
<body>MAGPAPALITAN ng detalye ang Amnesty International at ang Philippine National Police (PNP) para hindi na magiging magkasalungat ang records ng extra-judicial killings sa bansa. Dumalaw kasi si Timothy Parritt, ang acting deputy director ng Asia-Pacific Regional Programme kay Dep. Dir. Gen. Avelino Razon Jr., ang deputy chief for administration ng PNP para nga ma-update ang kanyang organization ng mga ginagawa ng Task Force Usig para malutas ang kaso ng kung anu-anong uri ng patayan dito. Nagsagawa ng briefing si Razon ukol sa mga accomplishment ng Task Force Usig kung saan napatunayan nila na karamihan sa patayang nagaganap sa bansa ay bunga sa malawakang purge ng CPP/NPA sa kanilang hanay. Nakumbinsi rin ni Razon si Parritt na ang gobyerno ni President Arroyo ay nababahala rin sa extra-judicial killings. Nangako pa rin si Razon kay Parritt na iimbestigahan ng PNP ang lahat ng extra-judicial killings at ang mga responsable rito, maging opisyal ng militar o pulis man ay gagawaran ng kaukulang kaparusahan. Iginiit pa ni Razon na bumuo na si GMA ng Melo Commission para lutasin nga ang mga kaso. Pero tama lang na palaging nagbabantay ang Amnesty International para nga mahinto na ang mga patayan na ito, di ba mga suki? Sa kanyang pagdalaw kay Razon, iniabot ni Parritt ang report ng Amnesty International na may pamagat na Phililippine Political Killings, Human Rights and the Peace Process. Nakasaad sa report na ang patayan sa bansa ay hindi konektado sa isat isa. Medyo nababahala ang Amnesty International bunga sa mga report na ang mili- tary at pulisya ang nasa likod ng mga patayan at nagpahayag sila na dapat magkaroon ng madaliang solusyon ang gobyerno ukol dito. Inihayag din sa report na hindi magkatugma ang mga records ng Amnesty Intertional at gobyerno ni GMA ukol sa extra-judicial killings kayat magkasalungat ang mga pahayag nila sa isyu. Humingi rin si Parritt ng mga inputs ukol sa Philippine Criminal Procedures, Forensic investigation capability. AFP/ PNP relationship in the conduct of investigation of captured CPP/NPA elements, Philippine Criminal Justice System at ang mga pamamaraan para protektahan ang mga state witness at ang pagkalap ng ebidensiya. Sa isyung ito, hindi nag-aksaya si Razon para ipaliwanag kay Parritt and existing rules and regulations ng PNP at kung ano ang role nito para imbestigahan ang mga kaso sa pakikipagtulungan ng publiko. Binigyan din ni Razon si Parritt ng kopya ng recommendation ng PNP sa Melo Commission kung paano lutasin ang mga extra-judicial killings. Nangako rin si Razon na rebisahin ng PNP ang report ng Amnesty International at magsusumite sila ng kani- lang findings. Ipinaktia rin niya kay Parrit ang resulta ng imbestigasyon ng Task Force Usig, kabilang na rito ang statements ng mga witnes-ses at kamag-anak ng mga biktima. Bago umalis si Parrit, iniabot sa kanya ni Razon ang kopya ng PNP manuals on crime laboratory operations, Criminal Investigation at ang CPP/NPA/NDF atrocities against government forces, business establishments at mga sibilyan. Sa pamamagitan nina Razon at Parrit, tiyak maayos na ang records sa patayan sa bansa.</body>
<link>http://www.philstar.com/Article.aspx?articleId=375464&amp;publicationSubCategoryId=94</link>
</article>
<article>
<title>Anomalya sa QC jail</title>
<author>SAPOL Ni Jarius Bondoc</author>
<date>
<month>December</month>
<day>18</day>
<year>2006</year>
</date>
<body>PAANO naihatid si Martin Soriano sa Makati court mula Quezon City jail sa nakaw na kotse? Anang tatlong jail guards, hindi naman daw nila alam na ninakaw pala ang sasakyan nun lang Oktubre mula sa NBI tipster. Ani Soriano nagmagandang-loob lang siya nang umangal ang jail officers na kapos sila sa kotset gasolina. Isinanla lang daw sa kanya ang sasakyan at wala siyang paraan beripikahin ang papeles mula sa kulungan. Maraming nabibistong anomalya sa mga palusot nina Martin at mga guards. Una, nahuli sila (kasama ang girlfriend, secretary at dalawang drivers ni Soriano) sa isang Makati restoran. Doon sila nabuntutan ng may-ari ng nawawalang kotse. Malinaw na pabaya ang mga guards; pakainin lang, huli na ng bilanggo ang loob nila. Wala sa ruta nila ang paghinto sa restoran; dapat ibinalik nila agad si Soriano sa QC jail matapos ang bista. Pabaya rin sila sa pagsakay sa mga kotseng hindi naman opisyal at minamaneho pa ng mga tauhan ng detainee na ine-escort; nilapit nila si Soriano sa tukso ng pagtakas. Sa maluwag na trato sa isang nasasakdal sa malalaking krimen  estafa, robbery, carjacking, illegal arrest, arbitrary detention at kidnapping  dapat managot na ang QC jail warden na si Supt. Ignacio Panti. Nung Mayo lang, sinita na ng abogado ni Mary &amp;quot;Rosebud&amp;quot; Ong, isa sa mga nagsakdal kay Soriano ng kidnapping, ang VIP treatment mula kay Panti. Pinabulaanan ito ni Panti sa korte; sumumpa siya na bagamat 3,500 ang detainees sa kulungang itinayo para sa 900 lang, at miski 14 lang ang guards niya sa bawat eight-hour shift kada araw, kinakaya niya ang trabaho nang walang espesyal na pagtingin kanino man. Kung gayon, iba ang kilos niya sa salita. Nung Nobyembre inutos ng Sandiganbayan na ipiit sa QC jail imbis na sa NBI compound ang nooy kae-extradite na si Atong Ang, sangkot sa plunder case ni Joseph Estrada. Pero nakakaisang gabi pa lang si Ang sa jail, inilipat siya ni Panti sa Bicutan nang walang pahintulot ng korte. Ang palusot niya ay meron daw kasing guard na balak pumatay kay Ang. Hindi niya pinangalanan o inumbestigahan ang guard. Yang kaluwagan ni Panti ang dahilan kung bakit nakakapagnegosyo si Soriano ng kotse mula sa kulungan.</body>
<link>http://www.philstar.com/Article.aspx?articleId=375631&amp;publicationSubCategoryId=94</link>
</article>
<article>
<title>Inagawan ng mic</title>
<author>CALVENTO FILES Ni Tony Calvento</author>
<date>
<month>December</month>
<day>18</day>
<year>2006</year>
</date>
<body>ITS A BIRTHDAY. Araw ng kapanganakan, araw ng kagalakan at araw ng pagsasaya kaya naman naisipan ng grupo ng may birthday na magpunta sa isang videoke bar para mag-celebrate. Ilang kaso na rin ang dumaan sa aming tanggapan na ang ugat ng gulo ay nanggaling sa videoke. Pagsama-samahin ang elemento ng alak, inggitan, pagiging pikon, ang resulta nito ay gulo. Ito ang kuwento na inilapit sa aming tanggapan si Arnulfo Inovero ng San Rafael, Bulacan upang humingi ng tulong para madakip ang suspek sa pagpaslang sa kanyang pamangkin. Ang biktimang si Jerry Aquino ay pagkakarpintero ang pinagkakaabalahan habang ang kanyang asawa naman, si Clarissa ang siyang nag-aalaga sa kanilang nag-iisang anak. Ika-3 ng Setyembre 2004, birthday ng kanyang tiyuhin, si Arnulfo. Mula sa bahay nito ay nagyaya ang mga kaibigan at kaanak ni Arnulfo na mag-inuman sa isang videoke bar sa Poblacion, San Rafael, Bulacan. Bagamat hindi umiinom si Arnulfo dahil sa kanyang sakit na hika ay pinagbigyan niya ang mga ito. Kasama ni Arnulfo sina Rolando Inovero, Felipe Inovero, Socrates Estrella at Roberto Villacorta. Sumunod naman sa nasabing videoke bar si Jerry nang malaman nitong naroroon ang mga tiyuhin at kaibigan nito. Naabutan ni Jerry na nag-iinuman ang nagkakantahan ang mga ito. Ilang sandali pa lamang ang nakalipas nang dumating ang grupo ng suspek, si Alfredo Quilang na residente rin sa Brgy. Poblacion. Masaya pa ring nagkakantahan ang grupo ni Arnulfo hanggang sa kumanta na ang suspek. Kinantiyawan ni Socrates ang pagkanta ni Alfredo bagay na hindi nito nagustuhan. Napikon si Alfredo hanggang sa hinamon nito si Socrates. Pumagitna si Jerry upang awatin ang mga ito kaya lalong nagalit itong suspek. Pagkatapos ay mabilis na umalis si Alfredo sa videoke bar at umuwi sa kanilang bahay. Nagbanta ito na maghintay lang at babalik ito. &amp;quot;Sinabihan ko na si Jerry na umuwi na lamang siya dahil baka bumalik pa si Alfredo magkagulo pa. Mabuti na rin ang umiwas sa gulo. Sumunod naman ang pamangkin ko sa akin habang kami namang naiwan ay nagpatuloy sa kasiyahan,&amp;quot; kuwento ni Arnulfo. Lumabas na si Jerry para umuwi sa kanilang bahay. Balisa naman si Arnulfo nang lisanin ni Jerry ang videoke bar kaya naman lumabas ito upang siguruhin ang kanyang pamangkin na noon ay umiihi sa isang madilim na lugar. Hindi naman namalayan ni Jerry na dumating ang suspek na armado ng isang patalim. Kitang-kita ni Arnulfo nang saksakin ni Alfredo ang kanyang pamangkin kaya sinigawan niya ito subalit huli na para bigyang babala ang biktima sa pag-atake ng suspek. Matapos ang ginawang krimen ay mabilis na tumakas ang suspek. Tinangka naman ni Arnulfo na habulin ito subalit mabilis na itong nakalayo. Tinawag nito ang kanyang mga kasama sa loob ng vidoke bar at sinabi ang nangyari kay Jerry. Dinala sa ospital ang biktima habang si Arnulfo naman ay agad na pumunta sa himpilan ng pulisya upang ireport ang naganap na pananaksak sa biktima. Agad namang pinuntahan ng mga pulis ang bahay ng mga suspek subalit hindi na nila ito inabutan. &amp;quot;Wala na si Alfredo sa kanilang bahay saka ko pa lang nalaman na binawian na rin ng buhay si Jerry dahil sa tinamo nitong saksak. Nagsampa kami ng kasong murder laban sa suspek,&amp;quot; sabi ni Arnulfo. Samantala nalaman na lamang ni Clarissa ang nangyari sa kanyang asawa nang sabihin ito ni Arnulfo na si Alfredo ang responsable sa pagkakapaslang kay Jerry. Nagkaroon ng preliminary investigation sa kasong ito subalit hindi naman dumalo ang suspek. Lumabas ang resolution at pumabor naman ito sa pamilya ng biktima. Nag-issue na rin ng warrant of arrest laban dito subalit hanggang ngayon ay malaya pa rin ito. Hangad ng pamilya ni Jerry na mabigyan ng hustisya ang pagkakapaslang dito. Umaasa sila na sa pamamagitan nito ay mahuli na si Alfredo upang pagbayaran nito ang krimeng ginawa. Para sa anumang impormasyon na makapagbibigay-alam sa kinaroroonan ng suspek na si Alfredo Quilang maaari kayong tumawag sa 6387285 o di kayay sa 637-3965-70. Maaari din kayong mag-text sa 09213263166 o 09198972854. Ang aming tanggapan ay sa 5th Floor City State Center Bldg., Shaw Blvd., Pasig.</body>
<link>http://www.philstar.com/Article.aspx?articleId=375644&amp;publicationSubCategoryId=94</link>
</article>
<article>
<title>Chicklet Gang: Grupong kawatan</title>
<author>BAHALA SI TULFO Ni Ben Tulfo</author>
<date>
<month>December</month>
<day>20</day>
<year>2006</year>
</date>
<body>ILANG biktima na ang lumapit sa BITAG at inirereklamo nila ang grupo ng ilang kalalakihan na kung tawagin ay Chicklet Gang. Ang estilo ng grupo: Tatlo hanggang limang kalalakihan ay kumakain ng chicklet habang naghahanap ng bibiktimahin. Kalimitan ay sa mga pampasaherong bus sila nambibiktima, paboritong target nila ang mga babae na dikitan ng chicklet na kanilang nginangata. Matapos maidikit ay isa-isa nang lalapit sa babae ang mga kasabwat na kunwari ay tutulong. Dahil sa nadikitan na sa buhok ng chicklet ay mawawala na sa isip ang mga gamit katulad ng cellphone at wallet. Ito na ang oras na mananakawan na ng mga lalaking akala ay tutulong. Base sa mga reklamong natanggap ng BITAG, iisa lang ang kanilang estilong kawatan. Ang area of operation ng mga kolokoy na magnanakaw na ito ay mula Quiapo sa Maynila patungong Ayala, Makati hanggang sa Baclaran. Aktibo ang grupong ito kapag araw ng sahod at ngayong magpa-Pasko na ang mga empleyado ay maraming pera dahil sa mga bonus. Patuloy na nagbibigay babala ang BITAG sa publiko para makaiwas at nang hindi mabiktima ng dorobong Chicklet Gang. Kung sakaling makasaksi ng ganitong pangyayari, huwag mag-atubiling humingi ng tulong sa mga kasamahang pasahero at pagtulung-tulungan ang mga dorobong ito para mahuli nang makalaboso bukod sa bugbog na gagawin ng taumbayan sa kanila. Maging mapagmasid at alerto. Babala nang BITAG sa Chicklet Gang: Ang lalaki ng katawan ninyo, bakit hindi kayo magtrabaho nang patas. Hindi yung nabubuhay kayo sa masamang gawain. Tukoy na ng BITAG kung sino kayo at kung saan ang area of operation nyo kaya mas magandang tumigil na kayo bago kayo mahulog sa patibong ng BITAG.</body>
<link>http://www.philstar.com/Article.aspx?articleId=375953&amp;publicationSubCategoryId=94</link>
</article>
<article>
<title>Anak ng Pasig</title>
<author>REPORT CARD Ni Atty. Ernest Maceda</author>
<date>
<month>December</month>
<day>20</day>
<year>2006</year>
</date>
<body>PASIG River. Karangalan ng Kamaynilaan. At kahihiyan. Dito nakipaglaban sa dayuhan si Rajah Soliman at Lakandula. At kung saan itinanim ang binhi ng kalungsuran. Datiy inihambing sa tanyag na GRAND CANAL ng VENEZIA. Ngayon? Mas kilala sa taguring GRAND IMBURNAL ng MAYNILA. Naghihingalo na ang Ilog Pasig. Sa marami ay wala na itong pakinabang. Para bang nalimutan na dati itong water supply, hulihan ng isda at iba pang yamang ilog, pasyalan at libangan para sa ibat ibang klaseng watersports. Meron pa ngang ordinansa ang Maynila na ipinagbabawal ang maligo sa Ilog. Ang intensyon noon ay proteksyunan ang kalinisan ng tubig. Ngayon, ang pinoproteksyunan na ay ang buhay ng maliligo. Sa ingles  TOXIC ang Pasig River. Sa ngayon ang tanging gamit nito ay ang pagiging alternatibong paraan ng transportasyon. At maganda namang humahakbang ang PASIG RIVER FERRY SERVICE PROJECT upang maitodo ang paggamit dito. Sa halos P9 bilyong utang mula sa Asian Development Bank, inumpisahan na ang rehabilitasyon ng Ilog kasama na ang pagtayo nang maraming terminal na gagamitin sa bubuhaying ferry service. Mga airconditioned boats ang maghahatid sa tinatayang mga 28,000 na pasahero kada araw mula Marikina hanggang Intramuros (mas mabilis ng 30 minutes). Kapag bumenta ang ideya ay itutuloy ito pataas sa Laguna Lake hanggang sa mga bayan ng Laguna. Ang ferry service ay para ibsan ang kasikipan ng trapik sa Metro Manila at siyempre, makakabawas din nang malaki sa air pollution. Tulong din ito sa turismong lokal at pati na rin sa edukasyon ng kabataan - 12 na makasaysayang lugar din ang madadaanan sa ruta (kasama na ang Malaca&amp;ntilde;ang at Mabini shrine). Mura pa (P2.25 bawat kilometro) at mabilis. Sanay magsilbi itong hudyat para sa tuluyang pagmulat ng mata ng Pilipino sa Ilog na nagbigay buhay sa atin. Ang No. 1 enemy ng Pasig ay ang ating kapabayaan. Ika nga ni Geneva: &amp;quot;Anak ng Pasig naman kayo / tapon doon, tapon dito / di niyo alam ang tinatapon niyo / ay bukas ko at ng buong mundo.&amp;quot; PASIG RIVER FERRY SERVICE PROJECT GRADE: 89?</body>
<link>http://www.philstar.com/Article.aspx?articleId=375957&amp;publicationSubCategoryId=94</link>
</article>
<article>
<title>EDITORYAL - Dagdag na singil sa tubig</title>
<author></author>
<date>
<month>December</month>
<day>21</day>
<year>2006</year>
</date>
<body>HINDI maganda ang balita sa pagpasok ng 2007 sapagkat magtataas ng singil ang Maynilad Water Services, Inc. at Manila Water Co. Ang dalawa ang nagseserbisyo ng tubig sa Metro Manila at mga kalapit lugar. Magdadagdag ang Maynilad ng 48 centavos bawat cubic meter samantalang ang Manila Water ay 84 centavos bawat cubic meter. Magsisimula ang singil sa January 1, 2007. Ang pagtataas ng singil ay dahil diumano sa inflation at malaking pagkakautang. Ganoon pa man, sinabi ng Maynilad na hindi madadama ng mga maliliit na consumers ang increase sapagkat babalikatin ng industrial at commercial consumers ang tariff adjustment. Mababa pa rin daw ang babayaran ng mga maliliit na consumers. Ganoon man, walang nabanggit ang dalawang kompanya ng tubig kung anong magandang serbisyo ang kanilang ihahatid sa mga consumers. Ang pagtataas ng singil ng dalawang water concessionaires ay nataon naman sa balitang magbabawas ng supply ng tubig sa January. Bumababa raw ang level ng tubig sa Angat Dam at kailangang magtipid. Maaari raw magsagawa ng ration kung patuloy na bababa ang level ng tubig. Hindi raw nadagdagan ang tubig sa kabila na nagkaroon ng mga sunud-sunod na bagyo. Umaasa ang consumers na magkakaroon ng pagbabago sa kanilang serbisyo (lalo pat magtataas ng singil). Unang-una nang reklamo ay ang mahinang tulo ng tubig na kanilang dinaranas. Maraming nagsasabing hindi na baleng magbayad nang malaki kung malakas naman ang tulo sa gripo pero kabaligtaran ang nangyayari, wala nang tulo e malaki pa rin ang binabayaran dahil hangin ang lumalabas. At habang marami ang nagrereklamo sa mahinang tulo, makikita naman ang malakas na pulandit sa mga kalsada dahil sa mga sirang tubo ng tubig. Reklamo rin ang malabo at maruming tubig na maaaring pagmulan ng sakit. Hindi maganda ang simula ng 2007 sa mga consumers ng Maynilad at Manila dahil sa dagdag na singil. Subalit ang hindi magandang kahaharapin ay mapapawi kung itotodo naman nila ang kanilang serbisyo sa publiko. Pabuhusin nang regular ang masarap at malinis na tubig at ang pagkainis ng publiko sa mataas na singil ay maaalis.</body>
<link>http://www.philstar.com/Article.aspx?articleId=376123&amp;publicationSubCategoryId=94</link>
</article>
<article>
<title>Dr. Paul Chua vs Isuzu, Philippines</title>
<author>ORA MISMO Ni Butch M. Quejada</author>
<date>
<month>December</month>
<day>21</day>
<year>2006</year>
</date>
<body>NANGGAGALAITI sa galit si Dr. Paul Chua (GSC) MCA MNSA, isang young executive na bumili ng brand new Isuzu Trooper noong 2003, mga P1.7 million ang worth. Casa maintained ang SUV Isuzu Trooper ni Paul kaya naman kampante ito sa paggamit ng kanyang brand new vehicle siyempre plus his family. Sabi nga, kahit change oil sa Isuzu! After two years, nagkaroon ng problem ang kanyang vehicles porke kailangang palitan ng injector ang kanyang tsikot kasi bigla itong pumugak. Nagtataka si Paul dahil casa maintained ang sasakyan. Ano ang nangyari, bakit ito pumapalyo? Ang explanation ng Isuzu kay Paul, sila ang bahala sa problem solving dahil papalitan nila ang dapat palitan kasi under warranty pa ang sasakyan. Ika nga, noong una magandang pakinggan! Hindi lang isa, dalawa, kundi makatlong beses pumugak ang tsikot ni Paul na kinairitahan niya. Sabi nga, buwisit na buwisit! Sandamukal ang hinaing ni Paul sa Isuzu Philippines pero huwag ko munang ikuwento ito dahil baka kung ano pa ang mangyari sa puso ng mga readers kapag nabasa nila ang umpisa up to the katapusan ng story. Ika nga, baka ma-highblood at ma-heart attack? Hindi napigilan ang sama ng loob ng ating bida sa nangyaring kapalpakan ng kanyang Isuzu Trooper kaya sa banas, iniwan niya ito sa casa at up to now ayaw niya itong kunin. Akin na lang, he-he-he! Sabi nga, palitan ng bago or money back! Dahil researcher si Paul, nadiskubre niya sa fish net, este mali, internet pala na may three countries pala ang nagpa-recall ng Isuzu vehicles  brand names Holden Jackaroo, Trooper at Big Horn. Ang mga ito ay ang Australia, United Kingdom at ang New Zealand. Defective pala ang makinang 4JX1-TC nang ma-research ni Paul kaya ang operation nito ay pinatigil noong 2002 ang findings ayon sa una ng mga bright people ay depektibo ang injection sealing (0-ring) material at can deteriorate and cause fuel to leak into the crankcase. Ang tanong ni Paul, bakit noong 2003 itinambak pa ang mga ito sa Philippines my Philippines at ibinenta na parang hot pot, este mali cake pala? &amp;quot;May sulat si Paul sa Chief Kuwago sa Saturday ilalabas ko ito kung bakit siya nanggagalaiti sa galit sa Isuzu Philippines,&amp;quot; sabi ng kuwagong economic saboteur. &amp;quot;Dapat malaman ng mga buyers ang kuwento ni Paul para naman hindi sila matulad sa una,&amp;quot; anang kuwagong SPO-10 sa Crame. &amp;quot;Basta sa Saturday ang sulat ni Paul ilalagay ko todits sa ORA MISMO.&amp;quot; &amp;quot;Abangan mo kamote!&amp;quot;</body>
<link>http://www.philstar.com/Article.aspx?articleId=376137&amp;publicationSubCategoryId=94</link>
</article>
<article>
<title>Sin-ternet Caf&amp;eacute;</title>
<author>REPORT CARD ni Atty. Ernest Maceda</author>
<date>
<month>December</month>
<day>22</day>
<year>2006</year>
</date>
<body>Congressman Florencio Noel na baka raw maging &amp;quot;Utak-Pulbura&amp;quot; ang Pinoy kung hindi ito mapigilan. Kapag 6 p.m. daw ay dapat Angelus ang inaatupag. Ang ilang panukala ay ang Internet Curfew sa mga istudyante, ang pagpromote ng mga educational internet games o ang pag-sponsor sa loob ng paaralan ng internet gaming upang mas maganda ang pagsubaybay sa mga bata. Ang sakit na itoy malulunasan lamang kung makipagtulungan ang Magulang. Kongreso, Munisipyo, Negosyo, at Paaralan. Pinapabatid ng inyong lingkod ang malugod na pagbati ng isang Maligayang Pasko at manigong Bagong Taon. Sa kabila nang patuloy na pagdausdos ng kahirapan at di matigil na kaguluhan sa pulitika, nawa ay makamtan natin ang kaginhawaan na matagal nang pinagkait, ang kapayapaan na matagal nang inaasam at ang katiwasayan na nararapat sa ating lahat. Congressman Florencio Noel na baka raw maging &amp;quot;Utak-Pulbura&amp;quot; ang Pinoy kung hindi ito mapigilan. Kapag 6 p.m. daw ay dapat Angelus ang inaatupag. Ang ilang panukala ay ang Internet Curfew sa mga istudyante, ang pagpromote ng mga educational internet games o ang pag-sponsor sa loob ng paaralan ng internet gaming upang mas maganda ang pagsubaybay sa mga bata. Ang sakit na itoy malulunasan lamang kung makipagtulungan ang Magulang. Kongreso, Munisipyo, Negosyo, at Paaralan. Pinapabatid ng inyong lingkod ang malugod na pagbati ng isang Maligayang Pasko at manigong Bagong Taon. Sa kabila nang patuloy na pagdausdos ng kahirapan at di matigil na kaguluhan sa pulitika, nawa ay makamtan natin ang kaginhawaan na matagal nang pinagkait, ang kapayapaan na matagal nang inaasam at ang katiwasayan na nararapat sa ating lahat.</body>
<link>http://www.philstar.com/Article.aspx?articleId=376327&amp;publicationSubCategoryId=94</link>
</article>
<article>
<title>Health workers in-demand abroad</title>
<author>AKSYON NGAYON Ni Al Pedroche</author>
<date>
<month>December</month>
<day>23</day>
<year>2006</year>
</date>
<body>DETROIT, MICHIGAN  Napakalaki ng pangangailangan sa mga medical at health workers sa ibang bansa, kabilang na ang US of A. Dito lang sa Amerika ay lumalawak ang pangangailangan sa mga health workers. Kaya nga patok dito ang negosyong care giving. Sa kabila ng nangyaring eskandalo ng &amp;quot;pandaraya&amp;quot; sa nakalipas na licensure exam para sa mga nurses sa Pilipinas, ang mga Pinoy nurses ay nananatiling in-demand. Ayon sa ilang nakausap kong matatanda na nakaranas na ng &amp;quot;tender loving care&amp;quot; ng mga Pinoy health workers, iba ang charisma ng mga Pilipino. Mapag-intindi at sincere kausap. Para bang hindi sila nagtatrabaho dahil sa kikitain nila. Sabi nga ng anak kong si Alvin who is running a care giving business here in Michigan, maraming local nurses ang inaayawan ang pagiging nurse. Dahil dito, napipili-tan ang US na mag-recruit mula sa ibang bansa dahil lumalaki ang bilang ng mga senior citizens na nangangailangan ng pag-aaruga. Kaya naman diyan pumapasok ang mga expatriate professionals gaya ng mga Pilipino. Marami nang Pilipino ang umunlad ang buhay hindi lamang dito sa Amerika kundi sa ibang bansa. This is something we cannot be proud of, rather, something for the government to ponder. Kung ang kalidad ng kabuhayan ay mai-aangat at makapagbibigay tayo ng magandang empleyo sa ating mga kababayan, hindi na sila kailangang mangibang bansa pa. Kahit ang mga nasa construction o housing business ay nagpapatotoo na ang kanilang negosyo ay nalilimita para sa mga overseas workers. Ang dahilan, kahit ang kanilang most affordable housing ay hindi kaya ng mga Pilipinong nagtatrabaho lamang sa Pilipinas. Email me at alpedroche@philstar.net.ph.</body>
<link>http://www.philstar.com/Article.aspx?articleId=376440&amp;publicationSubCategoryId=94</link>
</article>
<article>
<title>Pagtupad sa tungkulin</title>
<author>IKAW AT ANG BATAS ni Atty. Jose Sison</author>
<date>
<month>December</month>
<day>23</day>
<year>2006</year>
</date>
<body>Si Atty. Fran ang Officer in Charge of the Operations and Surveillance Division, Anti-Illegal Recruitment, Licensing and Regulation Office ng POEA, sa ilalim ng proteksyon ng DOLE. Noong February 1, 1998, nakatanggap ang opisina ni Atty. Fran ng isang reklamo mula sa aplikanteng si Eddie, laban sa Recruitment Agency of Pedro Chanco (CMPI). Ayon kay Eddie, hiningi raw sa kanya ng ahensiya ang paunang bayad na P20,000, bahagi ng kabuuang recruitment fee na P55,000, bago iproseso ang kanyang aplikasyon. Kaya, nagsagawa ng sorpresang imbestigasyon at pagmamatyag ng ahensiya si Atty. Fran. Sa naging imbestigasyon, napag-alamang isang nagngangalang Betty, hindi empleyado ng CMPI, ang humaharap sa mga aplikante at ang namamahala sa pangangalap ng mga aplikante upang makapagtrabaho sa ibang bansa, ang siya ring kumokolekta ng bayad at mga dokumento ng mga aplikante ng CMPI. Si Betty din ang nakikipag-ugnayan sa mga empleyado ng CMPI at sa asawa ni Chanco tungkol sa status ng mga aplikante. Matapos ang pagmamatyag, ang opisina ni Atty. Fran at ang CIS ay nagsanib ng puwersa para sa isang entrapment ng mga empleyado ng ahensiya. Pumunta sa ahensiya ang POEA-CIS team sa pamumuno ni Atty. Fran kasama ang walong miyembro nito. Si Betty ang humarap sa grupo at nagpakilalang empleyado siya ng ahensya. Matapos isumite ni SPO4 Benito, operatiba ng CIS, ang kanyang bio-data at ilan pang dokumento, hiningi sa kanya ni Betty ang down payment na P7,000. sinabi rin ni Betty kay Benito na kailangan nitong magbayad pa ng P20,000 sa oras na nakumpleto na nito ang iba pang dokumento samantalang ang natitirang P28,000 ay dapat na bayaran ni Benito sa airport bago ito umalis ng Taiwan. Nang matanggap ni Betty ang pera, siya ay inaresto. At nang dumating si Pedro Chanco, siya rin ay inaresto at dinala sa CIS headquarters. Naniniwala si Atty. Fran na lumabag si Pedro sa Article 29 ng Labor Code o ang batas na pumipigil sa malpraktis ng mga lisensyadong ahensya na kumakalap ng mga aplikante sa pamamagitan ng mga hindi rehistradong empleyado nito tulad ni Betty na humihingi ng pera sa mga walang malay na aplikante at pagkatapos ay itatangging sila ang employer, upang maabsuwelto sa anumang pananagutan. Gabi nang nakaalis sina Pedro at Betty sa opisina ng POEA nang matapos ang imbestigasyon. Pagkatapos ay kinasuhan sina Chanco at Betty ng paglabag sa Article 29, 32 at 34 (a) ng Labor Code. Ngunit dinismis ng State Prosecutor ang kaso laban kay Chanco dahil si Betty lamang daw ang nagkasala. Gayunpaman, kinuwestyun ni Chanco ang ginawang pag-aresto sa kanya kaya naghain siya ng administratibong reklamo laban kay Atty. Fran. Ayon kay Chanco, ang entrapment ni Atty. Fran ay isang pang-aapi, pag-abuso ng kapangyarihan, kawalan ng kaalaman, matinding kapabayaan ng tungkulin at sinadyang pagkilos taliwas sa tamang proseso ng operasyon. Nagkasala nga ba si Atty. Fran? HINDI. Ang isinagawang imbestigasyon at pagmamatyag ang naging basehan ng pagkilos ng grupo ni Atty. Fran. Samantala, walang sapat na batayan ang reklamo ni Chanco laban kay Atty. Fran. Sa katunayan, ipinatupad lamang ni Atty. Fran ang kanyang tungkulin bilang opisyal ng gobyerno. Ipinapalagay ng batas na ang pagkilos ni Atty. Fran ay may mabuting layunin. Ang palagay na ito ay hindi napangibabawan ni Chanco. Bukod dito, ang pagkakamali ng mga opisyal ng gobyerno ay maabswelto pa rin kapag hindi napatuna- yang ito ay may malisya o isang matinding kapabaya- an na may masamang layunin (Golangco vs. Fung, G.R. 147640 Ombudsman vs. Court of Appeals and Fung, G.R. 147762, October 12, 2006).</body>
<link>http://www.philstar.com/Article.aspx?articleId=376455&amp;publicationSubCategoryId=94</link>
</article>
<article>
<title>Mag-ingat sa dorobong taxi drivers!</title>
<author>BAHALA SI TULFO Ni Ben Tulfo</author>
<date>
<month>December</month>
<day>27</day>
<year>2006</year>
</date>
<body>KAHIT na bakasyon ang grupo ng BITAG ay patuloy pa rin kaming nakakatanggap ng mga reklamo sa aming text messages hotlines. Karamihang reklamo laban sa abusadong taxi driver. Reklamo nila ang ginagawang pamimili ng mga pasahero ng mga taxi driver. Bukod dito ay ang patong na singil sa mga pasaherong kanilang sinasakay. Text pa ng ilan sa BITAG kapag hindi ka pumayag sa kanilang gusto nakasakay ka na at marami kang bitbit na dala ay pabababain ka ng mga kolokoy na driver. Hindi na bago sa BITAG ang ganyang estilo ng ilang kolokoy na taxi driver. Matatandaang aksidenteng nakaharap ng mga BITAG undercover ang isang abusadong driver ng taxi na si Alberto Tricano. Astig na nakipagtalo sa mga BITAG undercover ang kolokoy na si Tricano. Hindi alam ni Tricano na bastat lumakad ang mga BITAG ay laging bukas ang aming surveillance at concealed camera. Kaya naman nang hindi nakuntento si Tricano sa ipinakita niyang asal sa aming mga undercover, kinabukasan din, lakas loob siyang humarap as aming action center. Akala siguro ni Tricano na makakahirit siya. Sa harap ng aming camera pinangaralan at tinuruan siya ng leksyon. Babala ng BITAG sa pasaway na taxi driver, kapag naaktuhan namin kayo sisiguraduhin naming ipamumukha namin ang inyong kamalian. Kung mamalasin baka ipatanggal pa ng BITAG ang inyong prangkisa dahil sa kalokohan nyo. Mas maganda kung titigil nyo na ang kalokohan.</body>
<link>http://www.philstar.com/Article.aspx?articleId=376982&amp;publicationSubCategoryId=94</link>
</article>
<article>
<title>Justice denied</title>
<author>REPORT CARD Ni Atty. Ernest Maceda</author>
<date>
<month>December</month>
<day>27</day>
<year>2006</year>
</date>
<body>BINASURA ng Department of Justice ang reklamong perjury at falsification of passport laban kay COMELEC Commissioner Virgilio Garcillano. Ang mga reklamo ay inihain ng mga kongresista matapos ang pagharap ni Commissioner Garcillano sa mga &amp;quot;Hello Garci Election Fraud&amp;quot; hearings ng Kamara. Pinasinungalingan ni Commissioner Garcillano na umalis siya ng bansa; na pinag-usapan nila ni Ginang Arroyo ang vote protection; na nakausap niya si Mr. Arroyo noong eleksyon at bagamat inamin niyang boses niya ang nasa tape, ito namay &amp;quot;spliced&amp;quot; daw. Sa kanyang sinumpaang pahayag sa Committee, iprinisinta ni Commissioner Garcillano ang passport na walang departure stamp. Nakitang hindi ito naaayon sa tamang sukat at hindi tama ang ginamit ditong papel. Mismong Bangko Sentral ang humatol. At nagpakita naman ang Department of Foreign Affairs mismo ng sinumpaang report galing sa Singapore Foreign Ministry na nagpapatunay na naglanding nga roon ang isang Virgilio Garcillano. Dahil ditoy sinampahan siya ng kaso sa piskal. At heto na nga ang resolusyon ng DOJ: kulang daw ng pruweba. May mas bulag pa ba sa pilit pinipikit ang mata? Umaasa si Commissioner Garcillano na tapos na ang iskandalo. Sa totoo lang, katigan man ng DOJ ang reklamo, wala na siyang dapat alalahanin. Dahil hindi na siya iskandalo. Ang isang iskandalo ay isang kaganapang nabubulgar na naghahatid ng kahihiyan sa mga sangkot dito. Sa dami ng nagaganap na kalokohan sa pamahalaan, hindi na nakakahiya ang ginawa ni Commissioner Garcillano. Sa dalas na nasasalaula ang katotohanan at sa kawalan ng kahihiyan ng marami sa nakapuwesto, naging small time na lang ang kanyang kasalanan (kung meron man, ayon sa DOJ). Ayon kay Sen. Lacson, tali ang kamay ng DOJ dahil kung binayaan nilang isampa sa Korte ang kaso, pihadong magsasalita si Commissioner Garcillano laban sa Malaca&amp;ntilde;ang. Kung tutoo man ito ay sana hindi na lang nagpadala ang DOJ (State Prosecutor George Yarte, Chief State Prosecutor Jovencito Zu&amp;ntilde;o at Asst. Chief Prosecutor Richard Fadullon). Dahil magsalita man si Commissioner Garcillano laban sa Malaca&amp;ntilde;ang, wala ring epekto. Ang napapahiya lang ay ang mga may kahihiyan. DOJ Panel Yarte, Fadullon at Zu&amp;ntilde;o Grade: 65</body>
<link>http://www.philstar.com/Article.aspx?articleId=376984&amp;publicationSubCategoryId=94</link>
</article>
<article>
<title>Mag-ingat sa paputok mga suki, he-he-he!</title>
<author>BANAT NI BATUIGAS Ni Bening Batuigas</author>
<date>
<month>December</month>
<day>27</day>
<year>2006</year>
</date>
<body>NAGING masaya ba kayo mga suki sa pagsalubong sa Kapaskuhan? Naobserbahan ko sa nagdaang Pasko, tila naging matigas pa rin ang ulo ng ilan sa ating mga kababayan kung kayat silay kasalukuyang nakaratay pa sa ospital. Ang ilan sa mga ito ay nabawasan ang mga daliri at ang ilan namay nanganganib na mabulag sanhi ng patuloy na paggamit ng rebentador at iba pang uri ng paputok. Naging kaugalian na ng mga Pinoy na salubungin ng ingay ang bisperas ng Pasko upang umanoy maitaboy ang masamang espiritu. Bukod sa ingay, lahat ng mga tahanan na may kakayahang maghanda ay nag-uumapaw ang kasiyahan. Nariyan ang bonggang Christmas party na uma- akupa sa mga kalye, siyempre di mahuhuli ang inuman sa bawat sulok ng mga lansangan dahil walang pulis na manghuhuli. Ito ang araw na libre ang lahat sa ano man nilang pagsasaya. At pagsapit ng dilim, ito ang mga eksena mga suki! Kadalasan makikita na ang kumpulan ng nag-iinuman ay tila nagpapakontes pa kung sino ang mas malakas magpaputok ng mga dala-dala nilang rebentador at kanyon. At sa puntong maingay na ang kapaligiran ay maki-kita mo rin na ang mga kabataan ay tila naakit na lumapit at nag-uunahan pa sa pagpulot sa mga inihagis na paputok, kung kayat kadalasan ay sa mga kamay nito sumasabog, he-he-he! Kawawang bata di na niya mabibilang ang kanyang daliri dahil putol na. Kadalasan ding nauuwi sa rambolan ng magkakasama sa inuman dahil sa labis na kalasingan. At sa kasalukuyan marami pa sa kanila ang nakaratay sa mga ospital na nagpapagaling ng mga sugat. Nauuwi kasi sa saksakan at hatawan ng kung anong matitigas na bagay ang kantyawan at biruan. Madalas ding mangyari ang sunog sa mga squatters area, dahil sa walang pakundangang pagpapaputok ng kuwitis na kadalasan pumapasok sa mga kisame o mga bukas na bintana. Kailan pa kaya tayo magigising sa tradisyong ito para maiwasan ang trahedya? Hihintayin pa ba nating matulad sa kanila? Mga suki nais ko kayong paalalahanan upang makaiwas sa kapahamakan. At dahil sa nalalapit na ang selebrasyon ng Bagong Taon, lagi nating isipin na mas masaya ang ating Bagong Taon kung kumpleto ang ating pamilya at ligtas. Iwasan ang paggamit ng anumang uri ng paputok. Alamin kung sino sa mga kapitbahay ninyo o bisitang nagagawi sa inyong lugar na nag-iingat ng baril nang sa gayon ay madaling makilala at matunton kung magkaroon ng disgrasya. Maglaan ng tubig sa inyong mga tahanan upang may magamit sa oras na magkaroon ng sunog sa inyong lugar. Lagi nating tatandaan na ang lahat ng ating pinagpaguran ay mahalaga.</body>
<link>http://www.philstar.com/Article.aspx?articleId=376993&amp;publicationSubCategoryId=94</link>
</article>
<article>
<title>EDITORYAL - May namatay kaya tiyak maghihigpit sa paputok</title>
<author></author>
<date>
<month>December</month>
<day>28</day>
<year>2006</year>
</date>
<body>KARANIWAN na sa bansang ito na kapag may namatay saka lamang maghihigpit. At kapag nakalipas na ang isang linggo o isang buwan, ang paghihigpit ay mawawala na lamang parang bula. At mauulit muli ang paghihigpit kapag mayroon na namang nangyaring trahedya. Ganyan lang dito sa Pilipinas, paulit-ulit at paikut-ikot lang ang lahat at magtuturuan kung sino ang may kasalanan at dapat managot. Katulad na lamang nang nangyaring sunog sa Ormoc City, Leyte noong Pasko na 25 katao ang namatay. Nasunog ang Unitop General Merchandising Store na pag-aari ng isang Taiwanese. Halos hindi na makilala ang mga biktima dahil sa pagkasunog. Karamihan sa kanila ay nagtipon sa comfort room para matakasan ang apoy pero na-trap na sila roon. Ang dahilan ng sunog ay dahil sa paputok. Ayon sa report isang bata ang nagsindi ng &amp;quot;piccolo&amp;quot; isang uri ng paputok na madaling sumiklab. Nakita umano ang bata na nagsindi ng &amp;quot;piccolo&amp;quot; at saka inihagis iyon sa bunton ng mga paputok na paninda. Sa isang iglap ay nagkaroon nang malaking apoy. Tila impiyerno ang Unitop sa laki ng apoy. Nagkagulo ang mga taong namimili at nagkanya-kanyang ligtas ng sarili sa paghanap nang malalabasan. Nadismaya ang mga tao sapagkat ang EXIT ng gusali ay nakakandado. Ayon sa report, talagang ipinakandado ng may-ari ang pintong magsisilbing labasan sapagkat doon daw dumadaan ang mga looters. At dahil nagkagulo na ang mga tao, hindi naman kaagad nakuha ng may-ari ang susi para mabuksan ang pinto para sa EXIT. Tiyak na may magtuturuan na naman sa nangyaring trahedya. Magkakaroon ng imbestigasyon at sa dakong huli ay wala rin namang mangyayari. Tiyak na maraming paglabag na nagawa ang may-ari ng Unitop kaya nangyari ang sunog. Paano nakapagtinda ng firecrackers sa loob ng store? Bakit walang fire exit ang Unitop? Tiyak na imbestigahan siya at ang tanong ay kung makakakuha ng hustisya ang mga biktima.</body>
<link>http://www.philstar.com/Article.aspx?articleId=377141&amp;publicationSubCategoryId=94</link>
</article>
<article>
<title>Security risk turn-off sa investors</title>
<author>AKSYON NGAYON Ni Al G. Pdroche</author>
<date>
<month>December</month>
<day>28</day>
<year>2006</year>
</date>
<body>DETROIT, MICHIGAN  Maraming mga FilAms at American businessmen dito sa US ang ibig mag-invest sa Pinas. Nababalitaan nila ang pag-unlad ng ekonomiya ngunit isa ang kinatatakutan nila. Ang panganib na pang-seguridad. Mukhang kinukumpirma nito ang pag-aaral kamakailan ng isang management consultant firm, ang C. Virata and Associates na nagsasabing ang pecae and order problem ay dahilan upang ang pamumuhunan sa Pilipinas ay maging &amp;quot;magastos&amp;quot; sa mga investors. Kasama na sa ekstrang gugol na ito ang mataas na insurance cost at ang banta ng mga rebeldeng komunista na naniningil ng revolutionary sa mga negosyante lalu na yung mga nasa construction business. Hindi maililingid sa mata ng daigdig ang ginagawang panununog ng mga rebeldeng NPA sa mga kasangkapan ng mga contractors na tumatangging magbigay ng revolutionary tax. Ayon sa consultant firm, ang premium sa insurance ay karaniwang tumataas sa 2.5 percent ng kabuuang halaga ng ginagawang proyekto. Ang dahilan ay ang negatibong perception sa kalagayang pangseguridad sa bansa. Normally, dapat ay 1 porsyento lang ng kabuuang halaga ng proyekto ang halaga ng insurance. Harinawa na ang pagpasok ng taong 2007 ay mapagtuunan na ng pansin ng pamahalaan ang mga problemang pangseguridad. Malaki ang impact nito sa kalagayan ng ekonomiya. Alam naman natin na ang masiglang ekonomiya ang buhay ng bansa. With a good economy, kontento ang tao, maligaya at wala ang dahilan upang silay gumawa ng katiwalian. Kung walang pagdarahop, wala ring dahilan ang komunismo upang manatili at itoy kusang mamamatay. Email me at alpedroche@philstar.net.ph.</body>
<link>http://www.philstar.com/Article.aspx?articleId=377153&amp;publicationSubCategoryId=94</link>
</article>
<article>
<title>EDITORYAL  Ubos Sayyaf na!</title>
<author></author>
<date>
<month>December</month>
<day>30</day>
<year>2006</year>
</date>
<body>KUNG si Abu Sayyaf chieftain Khadafy Janjalani nga ang napatay sa isang engkuwentro sa Patikul, magandang balita ito sa mga kaanak ng mga naging biktima niya at kanyang grupo. Magkakaroon na rin ng hustisya ang mga kasalanang ginawa niya. Ang matagal nang inaasam ay magkakaroon na ng katuparan. Kasalukuyang bini-verify ng military kung bangkay nga ni Janjalani ang nahukay sa isang jungle sa Patikul, Sulu noong Martes. Nadiskubre ang bangkay umano ni Janjalani nang apat na Abu Sayyaf bandits ang sumurender at itinuro ang pinaglibingan dito. Naaagnas na ang bangkay ni Janjalani na nakabalot sa puting kumot. Ang pinaglibingan kay Janjalani ay may dalawang kilometro ang layo mula sa lugar na pinangyarihan ng madugong engkuwentro noong September 4, 2006. Grabe umano ang tama sa lalamunan si Janjalani. Apat na sundalong marines naman ang napatay sa enkuwentrong iyon. Ayon pa sa military, dahil sa grabeng tama, kinakailangang buhatin si Janjalani ng mga kasamahan. At doon na nga siya sa lugar na iyon inabutan ng kamatayan at doon na inilibing. May nagsasabi namang hindi si Janjalani ang nahukay kundi ang Indonesian terrorist na si Omar Patek. Sinabi ng military na kumuha na ng sample ng tissue sa katawan ni Janjalani at isasailalim sa DNA test para matiyak kung siya nga ang napatay na Abu Sayyaf leader. Sabi pa ng military, marami nang beses na napabalitang napatay si Janjalani subalit hindi pala at nakagawa pa nang mga pambobomba. Kailangan daw na masiguro muna nila bago magsagawa ng pahayag. Kung si Janjalani nga ang napatay, dapat nang magbunyi ang mga kaanak ng nabiktima sapagkat nakakuha na sila ng hustisya. Matagal nang ninanais nang marami na mahuli o mapatay si Janjalani. Maraming pinatay ang leader na ito ng Abu Sayyaf. Wala silang awa at kahit na babae ay hindi nila pinatatawad. Isang babaing bihag ang kanilang pinatay at tinapyasan pa ng suso. Balewala sa kanila ang pamumugot ng ulo. Dalawang lalaking guro ang kanilang pinugutan ng ulo at ikinalat ang mga ito sa isang palengke sa Jolo. Sila rin ang pumugot sa ulo ng Amerikanong si Guillermo Sobero. Sila ang kumidnap sa mag-asawang Martin at Gracia Burnhams sa Palawan noong May 2001. Napatay si Martin nang i-rescue ng military sa Basilan noong June 7, 2002. Nailigtas naman si Gracia. Ubos Sayyaf na nga ba? Sana nga ay si Janjalani na ang napatay. Siguro ngay nagwakas na ang kanyang pamamayagpag.</body>
<link>http://www.philstar.com/Article.aspx?articleId=377477&amp;publicationSubCategoryId=94</link>
</article>
<article>
<title>Makakamtan ang pagkakaisa kung paiiralin ang disiplina</title>
<author>HALA BIRA! Ni Danny Macabuhay</author>
<date>
<month>December</month>
<day>30</day>
<year>2006</year>
</date>
<body>NAPAKAGANDA ng pahayag ni Manila Archbishop Gaudencio Cardinal Rosales kaugnay ng pagsapit ng Bagong Taon 2007. Sinabi niya na kailangan ng mga Pilipino na magkaisa upang tuluyan nang mabago ang takbo ng pamumuhay. Mariing ipinaliwanag ng cardinal na hindi natin makakamtan ang pagkakaisa kung hindi paiiralin ang disiplina at pagsasakripisyo. Idinagdag din niya na hindi na dapat kalkalin pa ang mga nakaraang masasakit at masasamang karanasan. Huwag nang muling buksan pa ang mga ito at ang atupagin ay ang pag-usad upang matamo ang hinahangad na kabutihan at kagalingan sa bayan at mga mamamayang Pilipino. Hooray! Bravo! Napakagandang panawagan. Subalit, makatotohanan ba naman kaya ito? Kaya bang gawin ito ng ating mga kababayan? Karamihan sa atin ay nakagisnan nang parati na lamang banatan nang banatan ang mga pinuno ng bansa. Siraan, batuhan ng putik na malimit na humantong sa patayan at mga bayolenteng pamamaraan ang nagaganap. Ang malungkot pa nito ay wala ka nang mapiling mabuti sa mga nag-aaway na mga lider ng ating bansa. Pare-parehong bulok naman sila. Kung anong kawalanghiyaan ang ginagawa ng isa ay ganoon din ang ginagawa ng mga nasa kabilang partido. Ganito na ang nangyayari sa Pilipinas noon pa. Hanggang ngayon, ganoon pa rin ang kaganapan. Kahit saan ka tumingin, may awayan, kaguluhan at hindi pagkakasundo. Buksan ninyo ang mga pahayagan, sasakit ang inyong ulo. Isa pang panggagalingan ng kaguluhan ay ang darating na eleksyon. Hindi ko maisip kung papaano maisasakatuparan ang panawagan ni Cardinal Rosales para makamtan ang tunay na katahimikan sa ating bansa sa 2007? Dapat siguro doblehin na natin ang mga panalangin upang pagmilagruhan na matauhan ang ating mga lider at ang lahat ng Pilipino. Happy New Year!</body>
<link>http://www.philstar.com/Article.aspx?articleId=377494&amp;publicationSubCategoryId=94</link>
</article>
<article>
<title>Lalim ng freedom for sale sa BI</title>
<author>ORA MISMO Ni Butch M. Quejada</author>
<date>
<month>December</month>
<day>30</day>
<year>2006</year>
</date>
<body>HABANG lumalalim ang investigation regarding sa freedom for sale na kinasasangkutan ng ilang bugok sa Bureau of Immigration nagkakaroon ng linaw kung sinu-sino ang mga nagsabwatan. Isang testigo sa Department of Justice ang kumanta para malaman ang buong katotohanan kung no-si ang umalalay kay Vo Van Duc, Vietnamese-American citizen, na hinihinalang terorista para makatakas. Sinasabing nakalabas ng Pinas si Vo Van Duc matapos iskortan daw sa NAIA ng ilang immigration officers. Si Vo Van Duc, ay gumamit ng Philippine passport para makalusot sa airport at dehins masita. Natutuwa naman si retired Col. Teddy Delarmente, OIC ng BI noong panahong makalabas si Vo Van Duc sa Pinas dahil nilinis ng singer ang kanyang name na alaws siyang alam o participation sa anomalya. Una nang binira ni Rep. Ace Barbers ang nangyaring anomalya sa BI marami itong sinabi sa kanyang privilege speech kaya naman up to now ay may imbestigasyon ang House of Congress at ang DOJ tungkol sa ginawang pagbubulgar ng una. Sana lumabas ang buong katotohanan. Sabi nga, truth shall prevail! Nakausap ko si Delarmante na naggagalaiti sa galit porke isinabit siya ng mga bugok sa kaso ni Vo Van Duc maraming tsismis ang pinalabas para sirain ang kanyang kredibilidad at integridad bilang isang public servant. Si Teddy, ay dating Associate Commissioner sa BI pero ito rin ang nag-acting commissioner noon makatakas ang terorista. Ikinalat noon na isa si Teddy sa tumanggap ng pitsa P20 million worth ang pinag-uusapan todits para makalabas ng country ang kilabot na terrorist. Si Vo Van Duc, ay wanted sa Tate dahil sangkaterba ang kanyang pinasabog na lugar noon kainitan niya. Kapos ang kolum ng Chief Kuwago, anang kuwagong sepulturero. Sige kamote asahan namin ang mga magagandang story regarding sa freedom for sale sa BI sabi ng kuwagong SPO-10 sa Crame. Wait and read tayo kamote next year! Abangan!</body>
<link>http://www.philstar.com/Article.aspx?articleId=377502&amp;publicationSubCategoryId=94</link>
</article>
<article>
<title>Masaganang Bagong Taon sa ating lahat!!!</title>
<author>PANAGINIP LANG Ni Nixon T. Kua</author>
<date>
<month>December</month>
<day>30</day>
<year>2006</year>
</date>
<body>ITO po ang aking huling column sa 2006 at nais ko pong pasalamatan ang lahat sa patuloy na sumusubaybay at tumatangkilik sa akin. Kasama na ho riyan ang mga daan- daang nagpapadala ng text messages at e-mail sa akin araw araw. Mga liham at text messages ho nyo ang patutuloy na nagbibigay sa akin ng lakas ng loob na labanan ang anumang uri ng katiwalian kahit pa nilalagay nito sa panganib ang aking buhay. Binibigyan ho nyo ako ng lakas ng loob dahil sa patuloy ninyong pagtitiwala ay alam kong tama ang aking pinaglalaban. Sa mga TUNAY kong kaibigan, samantalahin ko na ho ang pagkakataong ito upang magpasalamat sa inyo. Kay Mayor Sonny Belmonte, Kevin, Isaac, Miguel and Joy at sa inyong buong pamilya, taos pusong pasasalamat. Malaking malaki na ho ang utang na loob ko at ng aking pamilya sa inyo. Sana dumami pa ang mga katulad nyo na higit pa sa pamilya kung ituring ang mga kaibigan at kasamahan. Muli maraming maraming salamat. Sa lahat ng mga taga Philippine STAR, Pilipino Star NGAYON, STARWEEK at iba pang publication ng STAR, Mabuhay kayo at sana tuloy-tuloy na tayong maging numero uno. Pasalamatan ko rin kay Ka Lito Banayo, isang kapwa ko kolumnista at parang nakatatandang kapatid. Ganundin kay Ginoong Rollie Estabillo na naging boss ko na hanggang sa araw na ito ay takbuhan ko at sumbungan ng mga problema. Thank you rin kay Ginoong Manny Zamora at Congressman Ronaldo Zamora, Greg and Ermin Garcia (hindi ho sila magkapatid), Peter Sing at isa pang kapwa ko columnist na si Raymond Burgos at siyempre kay Yoyah Quizan at Lourdes Menodiado. Kay Tita Guia Gomez ang susunod na Mayor ng San Juan at siyempre sa susunod na Senador ng Republika na si JV Ejercito, Mabuhay kayo. Kay Anthony Taberna, Gerry Baja, Ted Failon and Corina Sanchez, Vic de Leon Lima, Karen Davila at lahat ng mga taga DZMM, kay Arnold Clavio, Ali Sotto, Joel Reyes Zobel, Orly and Fernan at kay Boss Mike Enriquez at lahat ng taga DZBB, Deo Macalma at kanyang mga bubwit at kay Boss JT ng DZRH sanay dumami pa ang mga makikinig sa inyo. Lagi nga ho akong hirap magpipipindot dahil sa galing at tindi ng inyong mga commentaries. Sa lahat ng mga kasamahan ko sa industriya ng media, both sa print at broadcast, panalangin natin sa sanay maging mas Tahimik at Mapayapa ang 2007 para sa ating lahat. Pagbati rin kay Gerry Cunanan, Mike Dino, Ariel Buenaventura, Mel Robles, Cesar Chavez, Jeremy Regino, Jimmy Recio, Master Fermin Eucariza at Nelson Eucariza, Jobert Cocjin, Totoy Mendez, ka Efren Adan at sa inyong mga pamilya. Ning Sing, Lalaine Ampil, Ray Rivera, Erwin Pandi, Boy Pato, thank you for all the help. Mga dati kong kasama diyan sa Philippine Tourism Authority kung saan naging General Manager ako greetings din ho bagamat hindi ko mababanggit ang mga pangalan ninyo lahat at alam niyo na ho sino kayong tunay na kaibigan at kakampi, salamat nang marami. Sa mga kaibigan kong abogado na magtatanggol sa akin (he-he-he) gaya nina retired Justice Teddy Regino, Atty. Ric Cruz, Bingbong Medialdea, Ricky Pilares, Hernan Cabrera, Ed Serapio, Jojo Reyez, Cesar Salazar at siyempre si Harry Roque advance na pasasalamat sa pag-waive ng professional and hearing fees. Batiin ko rin ang mga barangay chairman at mga Kagawad diyan sa ikatlong distrito ng Manila na nakaharap at nakasalamuha ko habang ako ay nag-iikot kasama ni dating Congressman Harry Angping at real Congresswoman Zenaida Angping. Thank you po sa mainit ninyong pagtanggap sa akin. Huwag nyo akong kalilimutang imbitahan sa mga susunod na gift giving nyo at proyektong nakakatulong sa mga mas naghihikahos nating mga kababayan. Chairmen Danny Aquino, Jerry Cabiltes, Tony Cayetano, Iyo Mateo, Dandan Tan at sa inyong lahat diyan, sama ako uli anytime sa taong papasok at pagtulungan nating mas marami pa ang sasaya. Kina barangay chairman Anghel Rivero, Antonio Navarro, treasurer Sonny Hidalgo doblehin natin ang gift giving nyo sa papasok na taon. Kay Edwin Zamora, thanks for all the help at sana hindi ka magsasawa sa kakukulit at katatanong ko. Salamat din sa pag-iistima kay Kagawad Shirley Sarmiento, Nelson Egos, Malou Cansino at siyempre kay birthday boy kagawad Rey diyan sa office ni Cong. Angping. Kay Kagawad Edi U Jasmin naman ng barangay 313 at lahat ng kasama niya riyan, super sarap ho ang kinilaw na bangus, kakaiba at ultimo ang pansit akala nyo galing sa sikat na pansiterya. Thank you at sa isang taon, kahit hindi Christmas game tayong tumungo riyan. Cesar Panti, na dating Chairman diyan sa 313 sa may Fugoso st., Manila, TY sa pagtanggap pero medyo hinay sa inom. Kahit anong bagay pag sobra masama. Sa aking pamilya at sa lahat ng kaibigan at sa inyo na laging pinagtitiyagaan ang inyong lingkod, MULI, MARAMING MARAMING SALAMAT at HARINAWAY MAGING MAPAYAPA AT MAUNLAD ANG BANSANG PILIPINAS AT SAMBAYANANG PILIPINO sa pagpasok ng 2007. Happy, Prosperous and Peaceful New Year ho sa ating lahat. * * * SA mga maglalaro ng paputok huwag na at baka maputulan. Kain na lang at enjoy. Sa mga iinom naman ng husto, tandaan masama ang sobra at sa ating lahat, konting hinay sa pagkain at share sa mga mas hikahos at hirap sa atin pero higit sa lahat, pasalamat tayo sa PANGINOON sa lahat ng ating mga BLESSINGS at tandaan natin, utang natin sa KANYA ang lahat ng tinatamasa natin. * * * Para sa anumang reaksyon o kumento, e-mail sa nixonkua@yahoo.com o mag-text sa 09272654341.</body>
<link>http://www.philstar.com/Article.aspx?articleId=377507&amp;publicationSubCategoryId=94</link>
</article>
<article>
<title>Naway magbago na ang takbo ng buhay sa 2007</title>
<author>BANAT NI BATUIGAS Ni Bening Batuigas</author>
<date>
<month>December</month>
<day>31</day>
<year>2006</year>
</date>
<body>HANDANG-HANDA na ang sambayanang Pilipino sa pagsalubong sa Bagong Taon at halos ang lahat ay nagkanya-kanya ng paghahanda sa kani-kanilang mga tahanan. Ito ang panahon ng pagtitipon-tipon ng buong pamilya sa kani-kanilang mga tahanan. Paalam 2006 at mabuhay 2007 naway magbago na ang takbo ng buhay ng bawat isa. Hindi naman kaila sa sino man sa atin na ang nagdaan taon ay nag-iwan nang napakaraming trahedya at maraming buhay ang nalagas. Naging saksi ako sa naging pamumuhay ng mga biktima ng kalamidad sa Southern Leyte, Cavite at Bicolandia nang akoy mapabilang sa relief goods operation ng Damayan Foundation ng Star Group of Publication. Hirap at pagod ay hindi alintana ng buong staff ng Damayan Foundation sa oras ng pagtulong sa mga biktima ng kalamidad, walang turingan na &amp;quot;bossing&amp;quot; sa aming grupo. Ang lahat ay kumikilos at nagtutulungan upang maisakatupan ng mabilis at maayos ang pagtulong sa mga biktima. Maging si Mr. Miguel Belmonte ang over-all Chairman ng Damayan Foundation ay matiyagang nagsu-supervise sa amin upang maging maayos ang lahat at kadalasan ay abonado pa sa kaunting pagkukulang sa pondo. Ang Damayan Foundation ni yumaong Betty Go Belmonte ang ina nang mga pahayagang The Philippine STAR, Pilipino Star Ngayon, PM PangMasa at kompanyang Pilipino Star Printing ay itinatag upang tumulong sa mga mahihirap nating mga kababayan sa pamamagitan ng libreng gamot at doktor, Adopt-a-School Program sa mga Elementary, relief operation sa panahon ng kalamidad na higit pang pinalawak ng kanyang anak na si Miguel. At dahil sa halos sunud-sunod na trahedya ang naganap ng taong ito ay unti-unti na ring kinakapos ang pondo ng Damayan, subalit patuloy pa rin ang pag-aambagan ng tatlong diyaryo upang maipagpatuloy ang operasyon. Kung kayat akoy kumakatok sa inyong ginintuang puso mga suki, makibahagi kayo sa aming layunin na makatulong sa mga taong nangangailangan ng tulong, maaari ninyong ipadala ang inyong tulong sa aming opisina sa Roberto Oca St., Port Area, Manila o dili kayay sa lahat ng branches ng Metro Bank na may Account No. 151-3-04161622-9 Makakaasa kayo na ang lahat ng inyong naiambag ay makakarating sa mga taong nangangailangan. Kung nagawa ng Manila Police District sa pangunguna ni Acting Director SSupt. Danilo Abarzosa, President Emma Lim ng Manilas Fi- nest Brotherhood Associa-tion at President Francis Naguit ng MPD Press Corps na tapyasan ang kanilang Christmass Party kayo pa kaya? At bilang tugon sa aking panawagan, agad na nagbigay ng tulong ang Leslie Products ng halagang P50,000.00 at mga lumang damit. Ayon kay G. Raul Ramirez, Vice President ng Human Resources ang naturang halaga ay mula sa tinapyas nilang budget sa kanilang Christmas party. Naisagawa umano ang naturang donasyon ng magpatawag si Ginoong Bobby Wong ang Presidente ng Leslie Products ng meeting sa lahat ng mga empleyado at mga kasapi ng unyon ng naturang kompanya at hilingin na bawasan na lamang ang gastusin sa party upang maitulong sa mga biktima ng bagyong Reming sa Bicol. He-he-he! Natuloy naman ang kanilang party at lalo pang sumigla dahil kahit simple lang ang selebrasyon ay masaya naman sila dahil nakatulong sila sa mga taong higit na nangangailangan. Tularan natin sila mga suki! Aasahan ko ang inyong tulong. Happy New Year sa inyo mga suki! At naway patuloy ninyong tatangkilikin ang Banat ng pahayagang ito.</body>
<link>http://www.philstar.com/Article.aspx?articleId=377642&amp;publicationSubCategoryId=94</link>
</article>
</data>