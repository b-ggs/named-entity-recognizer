<?xml version="1.0" encoding="ISO-8859-1" ?>
<data>
<article>
<title>EDITORYAL  Ibigay ang nararapat para sa manggagawa</title>
<author></author>
<date>
<month>May</month>
<day>01</day>
<year>2006</year>
</date>
<body>WALANG tigil ang pagtaas ng gasoline, diesel at liquefied petroleum gas (LPG) kaya natatangay din sa pagtaas ang mga pangunahing bilihin. Balewala ang rollback na ginagawa ng mga oil companies sapagkat makaraan lamang ang ilang araw ay muli na namang itataas at mas malaki pa ang itinaas kaysa ni-rollback. Parang niloloko na lamang ang mga consumers ng walang tigil na pagtaas, pagrollback, pagtaas, pagrollback. Hilung-hilo na ang taumbayang sagad na sa kahirapan. Noong nakaraang taon ay matindi ang pagtaas ng LPG umabot sa mahigit P500. Ngayon ay bumaba na ang LPG subalit hindi pa rin naman ganap na mapanatag ang kalooban ng taumbayan sapagkat nagbabanta na naman ang pagtaas. Wala nang katapusan ang pasakit sa mahihirap. Ang kinikita ng mga karaniwang manggagawa ay hindi makasapat sa mahal na bilihin. Kulang na kulang ang sahod na kulang pang pambayad sa koryente at tubig. Kakarampot na lamang ang natitira sa sahod at pinipilit tipirin kahit na sagad na sa higpit ang sinturon. Pinalaki ng expanded-value added tax (EVAT) ang presyo ng mga pangunahing bilihin. Sinasabi ng gobyerno na hindi raw apek- tado ang mamamayan sa pagpataw ng EVAT pero ano ang nangyayari ngayon na kahit ang sardinas at noodles ay nagtataas na rin. Humihirit ng P125 increase ang mga manggagawa sa kanilang suweldo para magkasya ang kanilang ginagastos sa araw-araw. Bukod sa dag-dag na suweldo, hinihiling din na ibasura ang contractual labor practice. Sumisigaw din ang labor sector na bigyan ng kaukulang proteksiyon ang mga manggagawa laban sa mga mapang-api at mapang-abusong employer. Hindi lamang ang labor sector ang humihiling na bigyan ng dagdag ang suweldo ng mga manggagawa kundi pati na rin si Manila Archbishop Gaudencio Cardinal Rosales. Sabi ni Rosales dapat nang pag-aralan ng gobyerno ang kahilingan ng labor sector na dagdagan ang kanilang suweldo para makaabot sa mataas na presyo ng bilihin. Dapat daw ibigay sa mga manggagawa ang nararapat lang sa kanila. Ganoon man nanawagan din ang cardinal sa mga manggagawa na maging mahinahon at huwag dalhin sa kalsada ang kanilang mga karaingan. Ibigay ang nararapat sa mga manggagawa. Ngayong sagad na sa kahirapan ang kanilang buhay at hindi na mapagkasya ang kinikita, dapat namang hindi mag-urung-sulong ang gobyerno sa pagkakaloob ng dagdag sa suweldo. Bawasan ang nakapasan sa kanilang balikat.</body>
<link>http://www.philstar.com/Article.aspx?articleId=334415&amp;publicationSubCategoryId=94</link>
</article>
<article>
<title>Erap sinangkot sa Piatco scam</title>
<author>SAPOL Ni Jarius Bondoc</author>
<date>
<month>May</month>
<day>01</day>
<year>2006</year>
</date>
<body>MULAT MULA pa, maanomalya na ang NAIA-3. Naagaw ng Piatco ang build-operate-transfer deal mula sa Asian Emerging Dragons Corp. nang mag-bid ito nung 2006 ng mas murang construction cost at mas malaking parte sa gobyerno  pero iba ang terms of reference. Tapos, naghintay ito ng dalawang taon bago mag-construct. Nang maupo si Joseph Estrada, nilakad ng Piatco na mabago ang kontrata nang apat na beses. Tumaas ang construction cost at bumaba ang parte ng gobyerno. Saka lang sinimulan itayo ang kunoy state-of-the-art airport  na bumagsak ang kisame nung Marso miski hindi pa nabubuksan. Maanomalya rin ang construction phase. Anang mga testigo sa kaso mismo ng Piatco sa Singapore at partner na Fraport sa Washington, may kolatilya sa kontrata ng general contractor Takenaka Corp. Dapat ibalato ng Takenaka ang trabaho sa subcontractors at suppliers na katoto o lihim na pag-aari ng Piatco at Fraport. Nakalista sa 2-pahinang &amp;quot;Schedule 7&amp;quot; ang mga ito. Angal ni Robin Swinnerton, Takenaka designer, inobliga silang ipasilip sa Piatco at Fraport ang mga bids, lalo na kung wala sa Schedule 7 ang bidders. Tapos, kinikilan ang mga ito nang hanggang 10% ng bid price kapalit ng kontrata. Si Jefferson Cheng, director ng Piatco, ang tagakubra raw ng kickbacks. Dagdag ni Maurits Van Linder ng Siemens, kinumpromiso ng Schedule 7 ang kalidad ng equipment at construction. Kasi raw, pati mga palsipikadong kumpanya ay binigyan ng Takenaka ng kontrata. Ehemplo ang Crisplant, na palpak ang baggage handling system pero kaibigan ni Chengs na may-ari ng Piatco. Matindi ang testimonya ni Linder. Hindi lang daw para sa mga taga-Piatco at Fraport ang kickbacks. Kinukubra daw ito para pansuhol sa mga opisyales ng gobyerno nung 2000. Kabilang sa mga sinangkot niya ay sina Erap mismo at nooy-Executive Secretary na si Ronaldo Zamora. Yon pala ang rason kung bakit apat na ulit binago ang kontrata para pumabor sa Piatco at malugi ang taumbayan!</body>
<link>http://www.philstar.com/Article.aspx?articleId=334436&amp;publicationSubCategoryId=94</link>
</article>
<article>
<title>Bibig tinahi ng alambre</title>
<author>CALVENTO FILES Ni Tony Calvento</author>
<date>
<month>May</month>
<day>03</day>
<year>2006</year>
</date>
<body>(Huling bahagi) SA PAGPAPATULOY ng kuwento ng biktimang si Roderick Eusebio ng Gapan, Nueva Ecija na umanoy pinaghinalaang pusher ng ipinagbabawal na gamot narito ang mga susunod na pangyayari. Hinuli sa loob ng bahay ang biktima noong ika-19 ng Hulyo 2005 bandang alas-3 ng hapon sa bahay nito sa Purok 5 Brgy. Pambuan, Gapan City. Pinangunahan umano ito ni P/Supt. Rolando Santos at mga kasama nitong sina PO3 Eduardo Gonzales, PO1 Edwin Yambot, Edwin Ayroso at apat pang mga naka-unipormeng pulis. Wala umanong ipinakitang search warrant o warrant of arrest laban dito. Pilit umanong ipinaamin ang biktima na itoy pusher subalit sinabi naman nitong user lamang siya. &amp;quot;Nang ibalita sa akin ni PJ ang nangyari sa anak ko ay agad naming sinundan ng anak kong si Rolando gamit ang tricycle na pag-aari ni Roderick ang owner-type jeep at L-300 na ginamit nila sa paghuli sa anak ko at kay Armando. Mabilis ang pagpapatakbo ng sasakyan kaya naman noong lumiko ang owner hindi na namin ito malaman kung saan ang direksyon nito&amp;quot; pahayag ni Ligaya. Hindi na nasundan nina Ligaya at Rolando ang nasabing sasakyan kaya minabuti na lamang nilang magpunta sa himpilan sa may munisipyo. Doon ay naabutan nilang pinapasok sa kulungan si Armando subalit ang kanyang anak ay hindi naman dinala sa kulungan. Patuloy pa rin sa paghahanap ang pamilya ng biktima. Nakarating na rin umano sila sa Cabanatuan sa himpilan ng pulisya at maging sa mga ospital subalit bigo pa rin silang matagpuan si Roderick. Nakarating din ito sa PDEA sa Cabanatuan. &amp;quot;Bumalik ako sa munisipyo pero wala doon ang hepe, si P/Supt. Rolando Santos. Alalang-alala ako kay Roderick dahil naging kabalitaan na kapag may hinuli ang grupo nina hepe ay bangkay na itong natatagpuan,&amp;quot; kuwento ni Ligaya. Hindi pa rin tumigil si Ligaya sa paghahanap sa anak. Binalikan pa din nito ang opisina ni P/Supt. Rolando Santos hanggang sa nagkaroon siya ng pagkakataong makausap ito. Tinanong umano ni Ligaya kung saan nito dinala ang kanyang anak subalit wala naman siyang makuhang impormasyon dito. &amp;quot;Ang sabi niya sa akin hindi raw siya ang humuli sa anak ko pero sinagot ko siya na papaanong hindi siya ang huhuli dito siya ang pumasok sa bahay at basta na lamang dinampot ang anak ko. Siya at ang mga tauhan nito ang kumuha dito. Sinabi ko rin sa kanya na nakarating pa ako sa PDEA Cabanatuan pero imposible daw na humingi ng back-up ang Gapan dahil malawak ang kapulisan dito,&amp;quot; pahayag ni Ligaya. Humingi rin umano ng tulong si Ligaya sa kanilang mayor na si Ernesto Natividad. Ipinagbigay-alam nito ang pagkawala ng kanyang anak. Sinabihan naman siya na paiimbestigahan umano nito ang nangyari sa anak at kung anuman ang magiging resulta ay sasabihin nito sa kanilang kapitan, si Let Ancheta. &amp;quot;Wala namang nangyari sa ipinangako ng aming mayor kaya nagsampa na rin ako ng kaukulang reklamo laban sa mga pulis na humuli sa aking anak. Hindi pa rin ako tumigil sa paghahanap sa anak ko. Pinagtanung-tanong ko ito sa mga posibleng lugar na maaari siyang matagpuan,&amp;quot; kuwento ni Ligaya. Ika-20 ng Setyembre 2005, may isang taong ang ayaw lumantad ang umanoy nagbigay kay Ligaya ng impormasyon hinggil sa pagkawala ni Roderick. Sinabi umano ng taong ito na noong kinagabihan ng hulihin ng mga pulis ang biktima dinala ito sa bahay ng isang nagngangalang Boyet Gabriel sa P.Cruz Subd., Mangino, Gapan City. &amp;quot;Ayaw pakilala ng taong ito dahil natatakot din siya dahil pulis ang makakabangga nito. Nagmamalasakit lang siya sa amin at sinabi din niya na isang araw daw ang itinagal ng anak ko sa bahay noong Boyet pero kinabuksan naman ng gabi ay muli itong inilipat sa bahay ni Nilo Simon na tauhan ni Mayor Natividad,&amp;quot; salaysay ni Ligaya. Dalawang araw umano ang itinagal ni Roderick sa bahay ng Nilo Simon. Noong ikatlong gabi naman ay dinala ito sa Brgy. Marcelo, Gapan City at dito pinahirapan ng husto hanggang sa patayin at ibinaon. Muli umanong hinukay ang bangkay at inilipat sa ibang lugar hanggang sa matagpuan sa irrigation sa Brgy. Garcia, Sto. Cristo Norte, Gapan City. Nakagapos ang mga paa at kamay ng biktima nang itoy matagpuan. &amp;quot;Bangkay na ng matagpuan ang anak ko sa isang patubig. May mga nagtatanim kasi noon at isa sa aming kamag-anak ang nagbalita sa akin tungkol sa bangkay na natagpuan kaya agad namin itong pinuntahan. Pero ipinagkakaila pa rin nila ang bangkay ng anak ko. Ang sabi pa raw sa munisipyo na ilibing na ang bangkay dahil wala namang kumukuha,&amp;quot; salaysay ni Ligaya. Isang tao ang ayaw magpakilala ang nagbigay ng impormasyon kay Ligaya upang matunton na nito ang bangkay ng anak. Itinuro nito kung saang nitso sa Gapan Public Cemetery inilibing ang biktima. Matapos ibigay ang impormasyon ay tuluyan na nitong nilisan ang lugar dahil sa takot nito na sila naman ang pagbalingan ng kalaban. &amp;quot;Mabuti na lamang ay may nagbibigay ng impormasyon at sa kabutihang palad naman ay natunton na rin ang kinaroonan ng aking anak. Humingi ako ng tulong sa mga pulis at noong ika-24 ng Setyembre 2005 natagpuan ang bangkay ng anak ko sa sementeryo na nakalagay sa isang plastic bag,&amp;quot; pahayag ni Ligaya. Kinilalang mabuti ni Ligaya ang natagpuang bangkay. Positibo naman na si Roderick ang bangkay na ito nang magbigay ng palatandaan ang kanyang ina para sa pagkakakinlanlan nito. &amp;quot;Bugbog-sarado ang inabot ng aking anak. Usap-usapan ang pangyayaring ito. Masyado raw maingay ang aking anak dahil nagmamakaawa ito sa kanila dahil sa tindi marahil na dinanas nito kaya tinahi pa ang bibig nito ng alambre at binaril sa ulo. Inaagnas na ang bangkay ng anak ko nang mababad ito sa patubig,&amp;quot; sabi ni Ligaya. Matapos makalap ang mga impormasyon nagbigay ng karagdagang pahayag si Ligaya hinggil sa sinapit ng anak. Mariin namang itinanggi ng mga suspek ang paratang laban sa kanila. &amp;quot;Hangad naming mabibigyan ng hustisya ang nangyari sa aking anak. Umaasa kaming sa pamamagitan ng ating batas ay mapaparusahan ang mga suspek,&amp;quot; pagwawakas ni Ligaya. Para sa lahat ng biktima ng karahasan, krimen at mga legal problems, maaari kayong tumawag sa 6387285 o di kayay sa 6373965-70. Maaari din kayong magtext sa 09213263166 o 09198972854. Ang aming tanggapan ay sa 5th Floor City State Center Bldg., Shaw Blvd., Pasig City. * * * E-mail address: tocal13@yahoo.com</body>
<link>http://www.philstar.com/Article.aspx?articleId=334760&amp;publicationSubCategoryId=94</link>
</article>
<article>
<title>Pansupil sa media: Payola o pistola</title>
<author>AKSYON NGAYON Ni Al G. Pedroche</author>
<date>
<month>May</month>
<day>04</day>
<year>2006</year>
</date>
<body>IPINAGDIRIWANG sa buong mundo ngayon ang World Press Freedom Day. Pandaigdig na araw ng kalayaan sa pamamahayag. Anong kalayaan? Kalayaang mapatay? Tila iyan ang lumilitaw dahil parami nang parami ang mga mamamahayag na pinapaslang ng mga taong nasasapol ng kanilang mala-asidong panulat. Isa na namang hard-hitting provincial columnist ang pinaslang dahil umano sa kanyang mga maanghang na isinusulat. Ang insidente ay naganap kamakalawa ng hapon sa Mandaluyong City. Ang biktimang si Nicolas Cervantes ay kolumnista ng isang pahayagan sa Surigao. Napakahaba rin pala ng kamay ng mga taong nagplano ng pagpatay sa kanya. Dito pa siya sa Metro Manila itinumba. Sa tingin ko, palubha nang palubha ang situwasyon. Iyan ang dahilan kung bakit sinasabing ang Pilipinas ay kabilang sa mga bansang &amp;quot;pinakamapanganib&amp;quot; para sa mga nasa propesyon ng pamamahayag. Hindi ko kilala si Cervantes at hindi ko rin alam kung sino ang mga inuupakan niya. Posibleng mga sindikatong kriminal o tiwaling opisyal ng gobyerno. Dalawang paraan para mapatahimik ang manunulat sa kanyang mga batikos: Tapalan siya ng salapi at pabor o kayay patayin siya. Kapag di nakuha sa payola pistola ang solusyon. Pero may mga nagsasabing ang motibo ng pagpatay sa isang mamamahayag ay dahil patuloy pa rin siyang umuupak kahit natapalan siya ng salapi. Pero sa aking palagay, natanto ng mga tiwaling taong laging binabanatan sa media na mas mura kung ipapapatay mo ang isang mamamahayag kaysa ilagay mo siya sa payola payroll. Babayaran mo lang ng kaunting halaga ang hit man solved na ang iyong problema. Ano man ang rason, ang lumalaganap na pagliligpit sa mga kagawad ng media ay indikasyon na sumasahol ang panganib na kinakaharap ng mga nasa propesyong ito. Dapat gumalaw ang pamahalaan upang mapigil ang ganitong uri ng intimidasyon. Ang pagsupil sa kalayaan ng pamamahayag, kahit hindi taong-gobyerno ang may kagagawan ay pagsupil sa umiiral na demokrasyang ginagarantyahan ng Konstitusyon. Iyan ang dahilan kung bakit responsibilidad ng pamahalaan ang pagprotekta sa mga media practitioners.</body>
<link>http://www.philstar.com/Article.aspx?articleId=334939&amp;publicationSubCategoryId=94</link>
</article>
<article>
<title>Charter change kawang-gawa</title>
<author>SAPOL Ni Jarius Bondoc</author>
<date>
<month>May</month>
<day>05</day>
<year>2006</year>
</date>
<body>NAKAPAGTATAKA ang tanyag na ekonomistang Bernardo Villegas. Isa siya sa mga umakda ng 1987 Cons-titution. Iisipin natin na patitigasan niya ang nilalaman noon. Pero hindi. Isa siya sa pangunahing umaadhika ng pagrebisa ng Charter. Aniya, dapat alisin ang mga probisyong hadlang sa pagpasok ng foreign investors. Hangad niya kasi ang maraming trabaho at matatag na kita. Ito raw ang aahon sa masa sa kahirapan. Matindi ang salita ni Villegas. Ang mga hadlang sa Charter change, aniya, ay hadlang din sa kapakanan ng Pilipino. Kasapi si Villegas ng Opus Dei, grupo ng mga &amp;quot;Katoliko-sarado&amp;quot; na nagsusulong ng doktrinang turo ng Simbahan. Ang unang encyclical ni Pope Benedict XVI, &amp;quot;Diyos ay Pag-Ibig&amp;quot;, ay tungkol sa pagmahal sa kapwa tulad ng pagmamahal ni Kristo sa sangkatauhan, at pagkakawang-gawa. Turo rin ng mga obispo na tunay na pagmamahal at kawang-gawa ang paglunas sa kahirapan at paglingkod sa maralita. Yan marahil ang ugat ng pananaw ni Villegas. Ano mang ikabubura na karukhaan sa Pilipinas ay isusulong niya. Kaya bale wala sa kanya ang pride na isa siya sa 50 sumulat ng Konstitusyon. Kung nakasasama ito sa madla, aaminin niyay ipababago. Nakakakilabot na nga naman ang kahirapan sa paligid. Isa sa bawat tatlong Pilipino ay dukha; 2.54 milyon pamilya ang nagkakasya na sa P50-kita kada araw  kapos para sa wastong pagkain at sapat na damit, at lalo pa sa gamot para maging malusog at makapaghanapbuhay, sa edukasyon para makaangat, at sa pabahay para mabuhay nang matino. Apat na milyon ang walang trabaho; 10 milyon ang kapos ang suweldo. Kung ang lunas dito ay papasukin ang dayuhang puhunan, bakit hindi? Kung kulang ang puhunan ng Pilipino, isali ang dayuhan para magtayo ng mga pabrika na mag-e-empleyo sa maralita. Hindi puwedeng puro &amp;quot;nasyonalismo&amp;quot; na pabor lang pala sa kokonting mayamang Pilipino. May katwiran si Villegas. Ang mga nagpapanatili ng mga umanoy &amp;quot;makabayan&amp;quot; pero makitid na linya sa Charter, aniya, ay hindi makatao.</body>
<link>http://www.philstar.com/Article.aspx?articleId=335125&amp;publicationSubCategoryId=94</link>
</article>
<article>
<title>Bakit kaya di pa rin umuusad ang mga kaso ni Erap?</title>
<author>HALA BIRA! Ni Danny Macabuhay</author>
<date>
<month>May</month>
<day>06</day>
<year>2006</year>
</date>
<body>Nasisiguro kong napakaraming puso ang naantig sa pagtatagpong muli ni dating Pangulong Joseph Estrada at ng kanyang mahal na ina na si Donya Mary na nag-diwang ng kanyang 101 taong kaarawan. Sa dami ng nakasaksi sa pagkikita ng mag-ina na hindi pinakawalan ng media upang masubaybayan ng kanilang mga camera, maaaring hindi na mabibilang pa ang mga nakaramdam ng awa sa mag-ina dahil sa talaga namang hindi maitatago na dumadanas ng hirap at sama ng loob hindi lamang si Erap at ang kanyang ina kundi pati na ang mga kaanak at mga kaibigan nila nang dahil sa ang dating pangulo ay biktima ng pulitikahan. Nang dahil sa mga tagpong katulad nito, muli na namang lumitaw ang patuloy na katanungan ng marami. Bakit ba tumagal ng 5 taon na hindi man lamang umuusad ang pagdinig sa mga kaso laban sa dating pangulo? Sa tagal na ng panahon, dapat sana ay tapos na ang trial at lumabas na ang desisyon at alam na ang kahihinatnan ni Erap. Guilty ba siya o hindi? O patuloy ba siyang ikinukulong upang ang mga kalaban niya ang siyang mga magtamasa ng lahat ng bunga ng kapangyarihan. Mas marami kaming nakikitang kapakinabangan kung mahahatulan na ang dating pangulo sa kanyang mga kaso. Mababawasan ang sakit ng ulo ng ating pamahalaan lalo na ang kasalukuyang pangulo at iba pang mga opisyal, ang kapulisan, military, korte at ang lahat ng sektor na may kinalaman sa hustisya. Hindi gawang biro ang ginugugol na salapi at panahon upang harapin ang lahat ng pangangailangan sa pangangalaga sa dating pangulo.Maipagmamalaki natin sa buong daigdig na buhay ang katarungan sa Pilipinas. Yun nga lang, hindi natin alam kung ano naman ang pwedeng gawin ni Erap kapag siya ay nakawala na lalo na kung siya ang mananalo sa kanyang mga kaso. Maaari niyang buweltahan ang mga kalaban niya sa pulitika lalo na ang mga may kinalaman sa pagpapakulong sa kanya. Tandaan ninyo na lumalakas ng lumalakas ang impluwensiya ng dating pangulo. Nasasaksihan na natin na marami pa rin ang kanyang mga followers at mga naniniwala pa rin sa kanya. Subalit, alam ko na hindi naman tanga si GMA at ang kanyang kampo, kabisado na nila kung ano ang kanilang gagawin kay Erap. Nuon pa mang umpisahang ipakulong si Erap ay nakaplano na ang lahat. Marahil ay lalo pang pinagbuti at up-to-date ang estratehiya nila kay Erap at sa mga personalidad na katulad ni Erap. Siguro ay kasama na rin sa plano nila ang pagbibigay sa ilang kahilingan ni Erap upang maipakita na hindi nila masyadong sinasakal si Erap. Abangan...</body>
<link>http://www.philstar.com/Article.aspx?articleId=335285&amp;publicationSubCategoryId=94</link>
</article>
<article>
<title>EDITORYAL - Paglobo ng populasyon bigyang prayoridad</title>
<author></author>
<date>
<month>May</month>
<day>07</day>
<year>2006</year>
</date>
<body>ANG populasyon ng Pilipinas ay tinatayang nasa 87,857,473 na at patuloy pa sa pagdami. Parang may pabrika ng bata sa Pilipinas. At sa nangyayaring ito, walang epektibong hakbang na ginagawa ang pamahalaan kung paano mapipigilan ang pagdami. Tila hindi na nasusunod ang tungkulin ng pamahalaan na i-educate ang taumbayan tungkol sa mga dapat gawin para maiplano ang pamilya. Kapag hindi napigil ang paglobo ng populasyon, hindi na makaaahon sa kahirapan ang bansa. Lalo pa ngayong may oil crisis na ang apektado ay ang mga bansang mahihirap na kabilang ang Pilipinas. Paano pa kung hindi na matapos ang krisis sa langis at patuloy pa rin sa pagdami ang mga Pinoys. Saan pupulutin ang bansang ito? Kung patuloy ang kahirapan, tiyak na uusbong ang krimen. Maraming problema at walang ibang papasan kundi ang pamahalaan mismo. Balewala ang pagsisikap ng mga namumuno na mapaunlad ang bansa kung hindi naman nila bibigyang pansin ang paglobo ng populasyon. Ang pangamba na hindi na makaaahon sa kahirapan ang Pilipinas ang naging paksa ng pulong ng mga miyembro ng United Nations Population Fund (UNPF) noong nakaraang Martes. Sinabi ni Dr. Zahidul Huque, UNPF representative sa Pilipinas, na hanggat hindi nagkakaroon ng epektibong pagkontrol sa pagdami ng populasyon ang Pilipinas, magpapatuloy ang kahirapan. Isang nararapat gawin ng gobyerno para mapigilan ang pagdami ay maturuan ang mamamayan sa iba pang paraan ng pagpaplano ng pamilya. Ipinagdiinan ni Huque ang kahalagahan ng reproductive health issues na isang magandang paraan para matamo ang kaunlaran. Hindi raw basta kaunlaran ang makakamit dito kundi kaunlarang pagmatagalan. Tularan daw ng Pilipinas ang Brazil na sa maikling panahon ay na-managed ang pagdami ng mga tao. Maging ang iba pang bansa sa Asia ay ginaya ang Brazi at epektibong nakontrol ang pagdami ng kanilang populasyon. Ganito raw ang dapat gawin ng Pilipinas. Dapat aksiyunan ang pagdami ng populasyon at maging prayoridad. Lalo pang malulubog sa kahirapan ang bansa kung patuloy ang pagdami. Nararapat na hindi lamang natural na pamamaraan ang ituro kundi pati na rin ang iba pang makatutulong para hindi lumobo ang mga Pilipino. Wala namang ibang mahihirapan kundi ang gobyerno na rin kung hindi malulunasan ang population explosion. Iprayoridad ang pagkontrol sa pabrika ng mga bata.</body>
<link>http://www.philstar.com/Article.aspx?articleId=335440&amp;publicationSubCategoryId=94</link>
</article>
<article>
<title>Masaya ang Mayo</title>
<author>PILANTIK Ni Dadong Matinik</author>
<date>
<month>May</month>
<day>07</day>
<year>2006</year>
</date>
<body>Ang buwan ng Mayoy buwan ng bulaklak At buwan din itong masaya ang lahat; Sa bayan at nayoy ating mamamalas Ang mga balwartey may bagong pahiyas! Sa mga lugaring buhay pa ang batis Mga bangka rooy palaging malinis; Mga namamangkay binatang makisig At ang kasama nyay dalagang marikit! Silay sumasagwang may ngiti sa labi At ang ilaw nilay buwang nakangiti; May mga bituing sumisilip lagi Sa siwang ng dahong sariwa palagi! Sa mga probinsyay ating makikita Na namumulaklak mga punong mangga; Itoy mababangong ang sanghayay iba Pagkat mamumungang sariwat sagana! Sa loob ng hardin ang mga bulaklak Ay nag-uunahan sa biglang pagbukad Kaya mga itoy pinuputi agad Upang sa simbahay ialay ng dilag! Sapagkat bakasyon ang mga eskwela Ay nagpapasyalan na barka-barkada; Bata at teenagers sa mga kalsada Nagsisipaglarot nagsisigawan pa! Kung Linggo ay puno ang mga simbahan Ng mga pamilyang dooy nagdatingan; Dalagat binata ay nasa luhuran Kapwa sumusumpang tapat sa suyuan! At higit sa lahat ang dala ng Mayo Ay ulang pambuhay sa halamat damo; Ang unang ulan daw kung buwang ganito Dapat ipaligo ng lahat ng tao!</body>
<link>http://www.philstar.com/Article.aspx?articleId=335470&amp;publicationSubCategoryId=94</link>
</article>
<article>
<title>Ibalik natin ang ating dangal!!!</title>
<author>PANAGINIP LANG Ni Nixon T. Kua</author>
<date>
<month>May</month>
<day>09</day>
<year>2006</year>
</date>
<body>WALANG tigil ang mga istorya ng mga pang-aapi sa atin. Andyan ang istorya ng 7-taong gulang na Filipino Canadian sa Montreal na hiniya at pinarusahan ng kanyang gunggong na guro dahil pag kumakain siya, ang ginagamit niya ay kutsara at tinidor at hindi kutsilyo at tinidor na gaya ng karamihan sa mga Canadian. Baka nakalilimot ang Canadian principal na sa mga bansang mas mahaba ang kultura at kasaysayan sa kanila gaya ng China at Japan ay hindi rin kutsilyo at tinidor ang ginagamit kung hindi chopsticks hanggang sa panahong ito. Ang dahilan ho nila at ang kutsilyo ay dapat sa kusina lamang at hindi nasa hapag kainan dahil dapat cook o ang nagluluto ang gumagawa nito. Ang mga barbarians daw o mga taong walang kultura ang kumakain na gamit ang kutsilyo. Anyway, isa lang yan sa napakaraming kaso ng Pinoy na inaapi sa ibang bansa. Araw- araw ay makakarinig ka ng kaso ng Pinoy na tunay na turista sa ibang bansa pero pinahihirapan ng immigrations at customs officials sa bansang kanilang pinupuntahan. Andyang tanungin sila ng tatlong oras, halughugin ang kanilang mga gamit, paghubarin upang tiyaking walang dalang kontrabando at iba pang uri ng pagpapahirap na hindi naman nagagawa sa mga turistang Chinese, Japanese, Amerikano, European, Australiano, Europeans, Taiwanese o kahit mga Thai at Malaysian. Ang mga manggagawa naman natin sa ibayong dagat, ang mga tinatawag nating mga bayani, ang mga overseas Filipino workers ay araw-araw ding nakatitikim ng mga pang-aalipusta. Mula sa Hong Kong, Singapore, Japan, Middle East, Europe at iba pang bansa ay patuloy ang hinagpis nila lalo na ang ating mga kababaihan. Merong uuwi nang bangkay, baldado, bugbog sarado at sira-ulo. Puwera pa riyan ang mga nakukulong at napagbibintangan o kayay pinaglaban lang ang karangalan pero parurusahan dahil lumabag daw sa batas ng bansang kinaroroonan nila. Dito sa atin, patuloy din ang pamamayagpag ng mga dayuhan na nakikinabang pero walang tigil na inaapi ang ating mga kababayan. Andiyang kuwento ng mga katulong na niri-rape ng kanilang amo, mga Pilipinang binabatuk-batukan at inaalila ng kanilang mga asawang dayuhan, mga matitinong babaeng aalukin ng malaswang proposisyon komo Pilipina, mga kababayan nating tinatratong mga alipin at marami pang iba. Kasama pa riyan ang kababayan nating ni-rape ng mga sundalong Amerikano sa Subic. Napakarami ng kaso ng pang-aapi, pang-aalipusta, pang-aalipin nila sa atin. Sa buong mundo ang baba ng tingin nila sa atin. Bakit nagkaganoon? Bakit wala silang respeto sa atin? Una, mahirap ho tayong bansa dahil sa kapabayaan ng ating mga lider na iaangat ang ekonomiya natin dahil sa patuloy na pangungurakot. Pangalawa, hindi tayo maipagtanggol ng ating mga pinuno. Naalala tuloy natin itong si dating Thai Prime Minister Thaksin Shinawatra na kahit walang basehan ay sinabing nandaya ang atleta natin pero ano ang naging katugunan ni Madam Senyora Donya Gloria  &amp;quot;paiimbestigahan.&amp;quot; Pangatlo, ayaw tayong ipagtanggol ng ating mga opisyal, hindi dahil sa hindi nila kaya kung hindi nabayaran sila o kayay naayos na sila. Pang-apat, kung ang mga opisyal mismo natin inaapi ang ating mga kababayan, bakit hindi gagaya ang mga dayuhan samantalang mas makapangyarihan at mayaman sila. Panglima at pinaka-importante, hindi tayo kumikibo at pumapayag na lang na apihin at tratuhing busabos. Sa Thailand, nandaya sa buwis ang pamilya ni Thaksin na naging dahilan nang walang tigil na rally at protesta na naging dahilan ng kanyang pagbibitiw. Sa Nepal, inalis ng hari ang karapatang pantao at pilit na sinusupil ang anumang protesta na sinalubong ng mas matinding protesta kaya napilitan siyang umatras at ibalik ang human rights. Dito sa atin, nakipag-phone pal si Madam Senyora Donya Gloria kay dating Comelec Commissioner Virgilio &amp;quot;Garci&amp;quot; Garcillano, nag-aksaya ng bilyun-bilyong piso sa fertilizer si Jocjoc Bolante na tao ni Sir Senyor Don Jose Miguel Arroyo, tinayo ang pinakamahal na highway sa buong mundo - Diosdado Macapagal Highway, kabi-kabilang anomalya pero patuloy pa ring namamayagpag ang mga kampon ng kasamaan at patuloy na naghahari-harian. Meron mang lumalaban iilan, ang karamihan hindi kumikibo, nag-iintayan, nanunood. Walang pakialam at lahat ng bagay ang sagot ay bahala na. Lahat yan nakikita, nababasa, napapanood ng mga dayuhan. Nagtataka sila, bakit wala tayong ginagawa na animoy para tayong mga alipin na sunud-sunuran na lamang. Paano tuloy nila tayo rerespetuhin. Tandaan natin, mga kabababayan, ang respeto ay inaani at hindi nakukuha ng biglaan. Kakalungkot, pero tingin kasi nila, hindi tayo dapat respetuhin, walang dangal at duwag na lahi. Sana gumising na tayo at anihin natin ang respeto gaya ng ating mga ninuno na hinangaan at nagsilbing halimbawa sa ibang mga magagaling na lider ng ibang bansa. Ibalik natin ang ating dangal, ang honor! * * * Para sa anumang reaksyon o kumento, mag-e- mail sa nixonkua@yahoo.com o nixtkua@gmail.com o mag-text sa 09272654341.</body>
<link>http://www.philstar.com/Article.aspx?articleId=335784&amp;publicationSubCategoryId=94</link>
</article>
<article>
<title>EDITORYAL - Sila-sila ang nagkagatan sa National Press Club</title>
<author></author>
<date>
<month>May</month>
<day>10</day>
<year>2006</year>
</date>
<body>HABANG tumatagal, palala nang palala ang nangyayari sa National Press Club. At maaaring hindi magtagal ay buwag na ang social club na ito. Kapag nagpatuloy ang pagkakagatan ng mga miyembro, tapos na ang lahat sa 53 taong gulang na press club. Babay yu! Nakita ang tunay na kulay ng press club nang magkaroon ng eleksiyon noong Linggo (May 7). Dalawang partido ang naglaban at kulang na lamang ay magkaroon ng patayan dahil bawat partido ay gustong sila ang paniwalaan ng mga lito at nakangangang miyembro. Dalawang sabay na election ang naganap: Isa sa itaas ng building at isa naman sa ibaba. Hindi malaman ng mga miyembro kung saan tutungo para bumoto. Sa itaas ba o sa ibaba? Dahil sa nakitang kaguluhan, maraming miyembro ang hindi na bumoto sa nakitang kaguluhan. Kahit na malaki pa ang binayarang membership fee (mahigit na P1,200). At nang matapos ang election parehong nagki-claim ang dalawang partido na sila ang nanalo. Mahirap paniwalaan pero iyan ang totoo. Limamput tatlong taon na nga ang press club subalit ngayon lamang nangyari sa kasaysayan na may dalawang sabay na election. Ngayon lamang naging magulo. Sabagay, ilang taon na ang nakararaan, nararamdaman na ang mga pagbabago sa press club. Nagkakabanggaan na ang mga miyembro. Nagkakabulatlatan na ng mga baho. Nauungkat na ang mga ginagawang katiwalian ng mga naging pangulo at kung anu-ano pa. May mga utang na hindi binabayaran. Pasingawan ng mga mababaho. Habang patuloy ang pagbabanggaan, tila napapabayaan naman ang press club building. Hindi katulad noon na malinis at makinis. Nakatatakot sumakay sa elevator doon. Ngayon ay dalawa ang nagki-claim na nanalo sa eleksiyon. Kung sino ang tunay na nanalo sa kanila ay walang nakakaalam. Maaaring dumaan pa sa matagal na pagtatalo kung sino nga ba ang tunay at peke. Pero iisa ang tiyak, sa nangyaring kaguluhan sa election, nakita kung ano ang kulay ng press club sa kasalukuyan. Nakita kung paano magkagatan ang mga magkakapatid sa hanapbuhay. Nakita kung paano sila magbigay ng halimbawa sa mga miyembro. At hindi na nakapagtataka kung hindi na magtagal ang club dahil sa kanilang ipinamalas.</body>
<link>http://www.philstar.com/Article.aspx?articleId=335911&amp;publicationSubCategoryId=94</link>
</article>
<article>
<title>Sumpak sa dibdib...</title>
<author>CALVENTO FILES Ni Tony Calvento</author>
<date>
<month>May</month>
<day>10</day>
<year>2006</year>
</date>
<body>TAMA NG SUMPAK ang tumapos sa buhay ng biktima matapos magkaroon ng kaguluhan sa pagitan ng dalawang grupo. Nagsadya sa aming tanggapan si Analiza Pornete ng Muntinlupa upang humingi ng tulong hinggil sa kasong pagpatay sa kapatid nitong si Emmanuel Pornete, 18 taong gulang. Ayon kay Analiza, kilalang mabait, mapagbigay, matulungin at palakaibigan ang kanyang kapatid sa kanilang lugar. Isa sa mga kaibigan nito ay ang kapatid ng dati nitong nobyang si Jessica, si Bojed Frias. Kapatid din ng mga ito si Jamie na nililigawan ng isa sa mga suspek, si Alvin Baldonado. &amp;quot;Ayaw ni Bojed kay Alvin para sa kapatid nitong si Jamie dahil ang suspek na si Alvin ay kilalang notoryus ang pamilya. May nagsasabing suspek umano ang tatay nito sa kasong murder kaya naman ganoon na lang ang pagtutol ni Bojed sa panliligaw nito,&amp;quot; sabi ni Analiza. Ika-15 ng Abril 2006 bandang alas-10 ng gabi sa Tanglaw PNR Site, Cupang, Muntinlupa naganap ang insidente. Magkakasamang nag-iinuman ang biktima at mga kaibigan nitong sina Rey Aguilar, Richie Cantongos at isang alyas Jomar na dumating ang apat na kalalakihan na mula sa Kelly Compound, Alabang Muntinlupa. Kinilala itong si Alvin Baldonado alyas Nonoy, Ramil Grafia, Jay-Ar Grafia at Jerrald Lamio. Hinahanap umano ng mga ito si Bojed. &amp;quot;Nakita daw kasi ni Bojed na hinatid ni Alvin ang kapatid nito kaya nag-away ang dalawa. Inawat ito ng isang nagngangalang alyas Lobo at doon ay nag-alisan na ang grupo ni Alvin,&amp;quot; sabi ni Analiza. Bago tuluyang lisanin ng grupo nina Alvin ang lugar ay nagbanta umano ang mga ito na babalikan nila si Bojed. Bumalik naman ang grupong ito subalit hindi nito matagpuan ang kanilang hinahanap. &amp;quot;Nagtanong daw ang grupo ni Alvin kung sino ang mga barkada ni Bojed at sumagot naman ang grupo ng mga kapatid na sila nga ang mga kaibigan nito. Hanggang sa nagkasagutan na raw ang mga ito at siyang dating ng tatay ni Bojed,&amp;quot; salaysay ni Analiza. Pinauwi ng ama ni Bojed ang grupo nina Alvin at habang papalayo umano ang mga ito ay pinagbantaan ang grupo nina Emmanuel na huwag dadaan sa Kelly Compound hanggang sila ay pagbabatuhin ng mga bato nito. Dahil dito, hinabol nila ang grupo ni Alvin at pagdating sa tulay ay may nagpaputok umano ng sumpak. &amp;quot;Si Alvin daw ang sinasabing nagpaputok at ang kapatid ko ang tinamaan. Agad naman siyang dinala sa Alabang Medical Hospital upang bigyan ng lunas ang tinamo nitong sugat subalit binawian na rin siya ng buhay,&amp;quot; pahayag ni Analiza. Dalawang bala ang tumapos sa buhay ni Emmanuel. Makalipas ang ilang sandali ay may mga pulis na dumating sa pinangyarihan ng krimen subalit hindi naman nahuli ang mga suspek. Samantala dalawang kaibigan naman nito ang nagpunta sa bahay ng mga Pornete upang ipagbigay-alam ang nangyari sa biktima. &amp;quot;Sa ospital na kami nagpunta pero patay na nga ang kapatid ko. Nagpunta kami sa himpilan ng pulisya upang ireport ang nangyaring insidente subalit hindi naman kami agad inasikaso ng imbestigador na naroon sa presinto. Ang sabi sa amin ay hindi agad nila kami maasikaso dahil marami pa silang ginagawa. Ite-text na nga lang daw kami,&amp;quot; sabi ni Analiza. Ika-24 ng Abril 2006 nang maisampa ang kasong Homicide laban sa mga suspek. Naghhihintay na lamang ang pamilya ng biktima sa subpoena at kung sinong fiscal sa Muntinlupa Prosecutors Office ang hahawak nito. &amp;quot;Dahil sa hindi naman agad nahuli ang mga suspek ay malaya pa rin silang nakakapunta sa lugar na yon na para bang wala silang ginawang krimen. Marami ang nakakita sa pangyayari subalit ang ilan sa kanila ay ayaw magbigay ng pahayag at ang iba naman ay minabuti na lamang na umuwi sa kanilang probinsiya dahil natatakot ang mga ito,&amp;quot; sabi ni Analiza. Hangad ni Analiza na mabigyan ng hustisya ang nangyari sa kapatid. Umaasa din siyang pagbabayaran ng mga suspek ang ginawa nito at maging mabilis ang pag-usad ng kaso. Para sa may mga problema sa lupa maaari kayong magsadya sa aming tanggapan tuwing araw ng Huwebes. Mayroong representative mula sa Land Registration Authority na magbibigay ng advice sa inyo. Para sa lahat ng biktima ng karahasan, krimen at mga legal problems, maaari kayong tumawag sa 6387285 o di kayay sa 6373965-70. Maaari din kayong magtext sa 09213263166 o 09198972854. Ang aming tanggapan ay sa 5th Floor City State Center Bldg., Shaw Blvd., Pasig City. * * * E-mail address: tocal13@yahoo.com</body>
<link>http://www.philstar.com/Article.aspx?articleId=335934&amp;publicationSubCategoryId=94</link>
</article>
<article>
<title>EDITORYAL  Unti-unti nang nauubos ang mga health workers</title>
<author></author>
<date>
<month>May</month>
<day>11</day>
<year>2006</year>
</date>
<body>KAWAWA naman ang mga Pinoy na may sakit. Bukod sa hindi na makatikim ng gamot dahil sa kamahalan, napipinto na ring hindi magamot ng doktor at maalagaan ng nurse sapagkat unt-unti nang nag-aalisan sa bansa. Mas malaki ang oportunidad sa ibang bansa kaysa rito sa Pilipinas. Sa ibang bansa katulad ng Canada at US, malaki ang kikitaing dollar. At ang nakababahala pa sa kasalukuyan, pati mga pharmacists ay unti-unti na ring nag-aalisan sa bansa. Nahawa na rin sila sa mga doktor at nurses na pawang nagsisiliparan patungong ibang bansa. Sino nga ba naman ang magtitiyaga sa suweldong P10,000 ng pharmacist samantalang sa ibang bansa ay napakalaki ng suweldo at marami pang benepisyo. Hindi kataka-taka kung gumaya na rin ang mga pharmacist at sundan ang yapak ng mga doktor at nurses. Marahil nakikita ng mga pharmacists ang kaunlarang tinatamasa ng mga doktor at nurses na umalis ng bansa. Nag-exodus ang maraming nurses noong 2000. Umabot sa 51,000 ang nakaalis mula 2000 hanggang 2003. Patuloy pa rin sa kasalukuyan ang pag-alis ng mga nurses. Hindi lamang sa US at Canada nagtutungo kundi pati na rin sa Middle East. Sumunod naman sa yapak ng mga nurses ang mga doktor na para mapabilis ang pag-alis ay nag-aral muna ng nursing. Ang nursing ang mabentang trabaho sa abroad. Ngayon naman ay pharmacists na ang nag-eexodus. At sa maikling panahon lamang ay marami na ang nakaalis. Masyado nga kasing mababa ang suweldo ng mga pharmacists. Hindi mapagkasya sa pang-araw-araw na gastos na ngayon ay lalo pang bumigat dahil sa walang patlang na pagtataas ng gasolina. Madaling natatanggap sa abroad ang mga Pinoy doktors, nurses at pharmacists sapagkat mahuhusay kumpara sa ibang lahi. Mahuhusay ding magsalita ng English at madaling makaagpang sa buhay sa bansang kinaroroonan. Sa pag-alis ng mga health workers, makikinabang din naman ang bansa sapagkat ang ipadadala nilang remittance ay makatutulong para sa pag-unlad ng ekonomiya subalit ang masakit, mawawalan naman ng titingin sa mga maysakit na Pinoy. Kung magpapatuloy ang pag-exodus ng mga health workers, walang ibang kawawa kundi ang mga maysakit na isang kahig, isang tuka.</body>
<link>http://www.philstar.com/Article.aspx?articleId=336049&amp;publicationSubCategoryId=94</link>
</article>
<article>
<title>Pati pag-akyat sa mountain nagpapaligsahan ang 2 at 7</title>
<author>HALA BIRA! Ni Danny Macabuhay</author>
<date>
<month>May</month>
<day>11</day>
<year>2006</year>
</date>
<body>MATINDI ang labanan ng ABS-CBN at GMA 7. Walang tigil ang kompetisyon. Pati ang pag-akyat sa tuktok ng Mt. Everest ay pinaglalabanan ng dalawa. Todo ang publicity nila sa kanya-kanyang sinusuportahang climbing team na naghahangad na makuha ang record na the first Pilipino to climb and reach the top of Mt. Everest. Ang Mt. Everest ang highest mountain in the world. Sinasabi nilang wala pang Pilipino na nakarating sa tuktok ng Mt. Everest. Kung tutuusin, ano ba naman ang kinalaman ng TV network na makaabot sa tuktok ng Mt. Everest. Hindi naman siguro para maglagay ng antenna roon? Ewan ko kung sino ang naunang mag-Mt. Everest project, ngunit, di nagtagal, nakigaya naman kaagad yung isa. Kaya ang dalawang TV network na ngayon ang naglalaban at nag-uunahan na makarating ang team nila sa tuktok ng Everest. Pero, ayun, magkalaban na rin sila sa project na ito. Ang ipinagmamalaki ng dalawang magkalabang team, iisa lang daw ang pangarap ng mga Pilipino at ito ay ang makarating sa tuktok ng Everest. Maliwanag nang wala nang pagkakaisa ang mga Pinoy. Iisa ang objective ng ABS-CBN at GMA 7 pero, magkaiba naman ang kanilang mga ginagawa. Hindi maitatago na magkaribal at naglalabanan pa rin sila sa Mt. Everest project. Dahil dito, nagiging katawa-tawa ang mga Pilipino. Hindi ko alam kung sino ang magtatagumpay sa dalawang team. Pabayaan na lang ang dalawang TV network kung ano ang magiging kalalabasan ng kanilang pagkukumpitensiya.</body>
<link>http://www.philstar.com/Article.aspx?articleId=336062&amp;publicationSubCategoryId=94</link>
</article>
<article>
<title>Pamilya pinaulanan ng bala...</title>
<author>CALVENTO FILES Ni Tony Calvento</author>
<date>
<month>May</month>
<day>12</day>
<year>2006</year>
</date>
<body>MILAGRONG nakaligtas sa tiyak na kamatayan ang isang pamilya matapos pagbabarilin ng suspek. Hindi umano nagustuhan ng suspek nang pakiusapan ito ng isa sa mga biktima na huwag maingay dahil nakakaabala. Dahil dito, nagwala ang suspek at pinagbabaril ang mga ito. Inilahad ni Clarita Rivera ng Paniqui, Tarlac ang umanoy pamamaril sa pamilya nito ng isang barangay tanod. Ang suspek ay kinilalang si Reynaldo Vidad at kapitbahay ng mga Rivera. Naglilingkod sa barangay bilang tanod subalit ayon sa pamilya ay kilala itong manginginom, mayabang at madalas magpaputok ng baril sa tuwing nalalasing. Ika-21 ng Marso 2006 bandang alas-9 ng gabi sa Brgy. Nipaco sa nabanggit na lugar naganap ang insidente. Nanonood noon ng telebisyon sina Randy, kasama ang mga anak noong nag-iinuman ang grupo ng suspek. Maingay umano ang suspek habang nakikipag-usap ito. Umiyak ang bunsong anak ni Randy kaya nang marinig ito ni Ramil ay pinakiusapan nito ang mga nag-iinuman na huwag masyadong maingay dahil naaabala sa pagtulog ang bata. &amp;quot;Bakod lamang ang pagitan ng bahay namin. Ikinagalit naman ni Reynaldo ang ginawa ng anak ko. Minura pa nga niya ito hanggang sa nagkasagutan na sila&amp;quot; salaysay ni Clarita. Galit na galit umano ang suspek dahilan upang batuhin nito ng bote ang bubong ng bahay ng mga Rivera. Tinanong umano ni Clarita kung sino ang nambato ng bote at dahil dito, muling nagalit si Reynaldo sa mga Rivera. Ilang minuto ang nakalipas ay nakarinig naman ng putok ng baril si Randy at nakita nitong pumasok ang suspek sa loob ng bakuran ng mga Rivera na may dala umanong baril at itak. &amp;quot;Nagulat na lamang ako noong nakita kong nasa loob na siya. Nagwawala si Reynaldo at pilit na pinapalabas ang anak kong si Ramil pero ang sabi ko wala upang iiwas ito sa gulo,&amp;quot; sabi ni Clarita. Sinabihan umano ni Clarita ang suspek na mas mabuting umuwi na lamang ito. Subalit sunud-sunod na putok ng baril ang ginawa umano ni Reynaldo. Samantala lumabas naman ng bakuran si Randy. Tiningnan nito ang ina subalit hindi pa umano nakakalapit ay bigla na lamang siyang pinaputukan ng baril. &amp;quot;Hindi naman tinamaan si Randy dahil nakapagtago siya sa likod ng bahay ng isa ko pang anak, si Roger. Nang sumigaw ako noon ay nakita naman ako ni Randy na palabas ng bahay at binaril nitong si Reynaldo,&amp;quot; salaysay ni Clarita. Hindi naman natiis ni Ramil na tulungan ang ina. Nang barilin umano ito ng suspek ay agad niya itong sinaklolohan subalit pinaputukan din ito. Sa likod ang tama ni Ramil habang si Clarita naman ay tinamaan sa kaliwang hita nito. &amp;quot;Sinubukan kasi akong buhatin ng anak ko upang ilayo kay Reynaldo subalit siya naman ang pinuntirya nito. Nabitiwan pa nga niya ako kaya ang ginawa niya ay tumakbo na lamang at nagtago sa likod bahay,&amp;quot; kuwento ni Clarita. Samantala nagising naman si Jose, asawa ni Clarita nang marinig ang mga putok ng baril. Bumangon ito mula sa kanyang pamamahinga at nalaman sa mga apo ang ginawang pamamaril ng suspek. &amp;quot;Pupuntahan sana ako ng aking asawa upang saklolohan din pero noong makita siya ni Reynaldo pati rin siya ay binaril nito. Nang paputukan siya ay nagtago rin siya sa likod ng bahay. Nadaplisan naman ang asawa ko sa bandang likod nito,&amp;quot; pahayag ni Clarita. Matapos ang ginawang krimen ay umalis na rin ang suspek. Nang matiyak naman ni Jose na wala na ang suspek sa loob ng kanilang bakuran ay saka pa lamang nitong nasaklolohan ang asawa. Agad namang dinala ang mga biktima sa ospital. Kinabukasan, ika-22 ng Marso 2006, kusang-loob namang sumuko ang suspek sa himpilan ng pulisya hinggil sa kinasangkutang kaso nito. &amp;quot;Nakalaya rin siya noon. Ika-24 ng Marso nang magsampa kami ng kasong double frustrated murder pero ang nangyari double frustrated homicide na lamang ang kaso,&amp;quot; sabi ni Clarita. Sa kabutihang palad naman ay walang nasawi sa nangyaring pamamaril. Milagrong nakaligtas ang mga biktimang tinamaan ng bala. Subalit dahil sa tinamong bala sa hita ni Clarita ay kinailangan umanong putulin ang paa nito. &amp;quot;Ipinagpapasalamat ko na lamang na wala sa pamilya ang napatay. Kaya lamang ang sinapit ko mula sa kamay ng suspek na ito ay ang pagkaputol ng aking hita. Nagfile rin kami ng kasong attempted homicide dahil sa ginawa rin nitong pamamaril sa dalawa ko pang anak,&amp;quot; pahayag ni Clarita. Hangad ni Clarita na mabigyan ng hustisya ang nangyari sa kanyang pamilya. Umaasa din itong magiging mabilis ang pag-usad ng kaso upang pagbayaran ng suspek ang ginawa nitong krimen. &amp;quot;Umaasa kaming papaboran kami ng batas lalo na sa naging kalagayan ko. Nararapat lamang na makulong siya upang maging aral sa kanya ang ginagawa niyang pagwawala sa tuwing siya ay malalasing at isa pay natatakot na rin kami,&amp;quot; pagwawakas ni Clarita. Nais kong pasalamatan ang tanggapan ni Administrator Benedicto Ulep ng Land Registration Authority sa walang sawa niyang pagpapadala ng representative sa aming tanggapan para sa may mga problema sa lupa. Nagpapasalamat din ako kay Engr. Porferio Encisa Jr., Chief, Subdivision and Consolidation Division ng LRA. Para sa lahat ng biktima ng karahasan, krimen at mga legal problems, maaari kayong tumawag sa 6387285 o di kayay sa 6373965-70. Maaari din kayong magtext sa 09213263166 o 09198972854. Ang aming tanggapan ay sa 5th Floor City State Center Bldg., Shaw Blvd., Pasig City. Abangan ang ibat ibang isyung tatalakayin sa aming radio program HUSTISYA PARA SA LAHAT kasama si DOJ Secretary Raul Gonzalez, State Prosecutor II Olive Non at ang inyong lingkod, tuwing Sabado alas-7 hanggang alas-8 ng umaga sa DWIZ 882 am band. * * * E-mail address: tocal13@yahoo.com</body>
<link>http://www.philstar.com/Article.aspx?articleId=336243&amp;publicationSubCategoryId=94</link>
</article>
<article>
<title>Naantalang bayad</title>
<author>IKAW AT ANG BATAS Ni Atty. Jose C. Sison</author>
<date>
<month>May</month>
<day>13</day>
<year>2006</year>
</date>
<body>KASO ito ng 172 ektaryang sakahan na pag-aari ni Don Manolo na umaani ng 132 hanggang 231 kaban ng palay bawat ektarya sa loob ng isang taon. Nang mamatay si Don Manolo, ang anak niyang si Paco ang namahala ng sakahan. Noong 1972, binungkal ng National Irrigation Authority (NIA) ang 10 ektarya ng sakahan ni Paco at tinayuan ng dalawang kanal ng patubig. At kahit na 10 ektarya lamang ang sakop ng patubig, nagsimula nang bahain ang buong sakahan sa loob ng dalawang buwan sa isang taon. At kahit natapos na ang pagtatayo ng patubig, hindi pa rin nagsagawa ang NIA ng ekspropriyasyon o bayaran man lamang si Paco. Kaya, hiniling ni Paco ang kaukulang bayad ng naapektuhang sakahan. Nagsadya rin siya sa opisina ng NIA sa Maynila upang isumite ang mga kinakailangang dokumento. Samantala, taong 1980, binili na rin ng NIA mula kay Paco ang 10-ektaryang patubigan. Pagkatapos, nagsagawa rin sina Paco at ang NIA ng Deed of Sale saklaw ang 22,073 square meters. nito. Gayunpaman, hindi kailanman naipatupad ang nasabing Deed of Sale at wala ring natanggap na kabayaran si Paco mula rito. Kaya, noong August 20, 1993, naghain si Paco ng reklamong damages at just compensation laban sa NIA o kaya ay maatasan ang NIA na lisanin ang patubigan at ibalik ang lupa sa kanya. Samantala, iginiit naman ng NIA na ang katagalan ng pagpapatupad ni Paco ng Deed of Sale ay maituturing na laches o ang pagpapabaya sa paggiit ng kanyang karapatan sa loob ng makatwirang panahon na maituturing na hadlang sa reklamong inihain. Ayon pa sa NIA, kailangang idismis ang reklamo ni Paco dahil sa pagpapabaya niya sa kanyang karapatan. Tama ba ang NIA? MALI. Hindi nag-aaplay ang prinsipyo ng laches sa kasong ito. Ang 13 taong pagitan sa pagsasagawa ng 1980 Deed of Sale at ang paghahain ng reklamo ni Paco ay hindi isang hadlang para makuha niya ang kaukulang bayad. Kapag kinumpiska ng gobyerno ang pribadong ari-arian nang hindi pa naililipat dito ang titulo sa pamamagitan ng ekspropriyasyon o bentahan, ang karapatan ng may-ari na mabawi ang kanyang lupa o makuha ang kaukulang bayad ay hindi masasaklaw ng preskripsyon (NPC vs. Campos, Jr. 405 SCRA 194). Kaya, kahit na nanahimik ang mga pribadong may-ari sa loob ng 26 o 30 taon bago pa sila magreklamo, makukuha pa rin nila ang kaukulang bayad (Ansaldo vs. Tantuic, Jr. 188 SCRA 300; Amigable vs. Cuenca, 43 SCRA 360). Natagalan man si Paco bago maghain ng reklamo, kasabay naman nito ang walong taong lumipas bago pa nabili ng NIA ang ginawang patubigan. Samakatuwid, tatlong dekada pa ang lumipas bago pa nakakuha si Paco ng kauting kabayaran mula sa NIA. Pansamantala ring nagbayad si Paco at ibang magsasaka ng irrigation fees sa NIA. Bilang ahensya ng ekspropriyasyon, dapat sana ay ibinigay na ng NIA ang kaukulang bayad matapos kumpiskahin ang pribadong ari-arian ni Paco. Ayon sa Section 2(e) ng RA 3601 as amended by PD 552, dapat sana ay ginamit ng NIA ang kapangyarihan nito na makuha ang pribadong ari-arian ng may makatarungang bayad para sa pampublikong pangangailangan o ang eminent domain para nasimulan na ang ekspropriyasyon. Walang kapangyarihan ang NIA na kumpiskahin ang bahagi ng sakahan nang hindi naghahain ng paglilitis o magbigay ng kaukulang bayad sa may-ari (Republic vs. Court of Appeals, G. R. 147245, March 31, 2005. 454 SCRA 516).</body>
<link>http://www.philstar.com/Article.aspx?articleId=336409&amp;publicationSubCategoryId=94</link>
</article>
<article>
<title>Bagong sayaw, lumang tugtugin</title>
<author>AMBAS BRIEFS Ni Roy &amp;quot;Amba&amp;quot; Se&amp;ntilde;eres</author>
<date>
<month>May</month>
<day>14</day>
<year>2006</year>
</date>
<body>MATAGAL nang problema ang hunger sa Pilipinas ngunit parang nagulat pa ang gobyerno sa mga datos na inilabas ng Social Weather Station (SWS) tungkol sa problemang ito. Bilang tugon daw sa problema, tiniyak daw ng gobyerno na magpakalat ng mga sangay ng Tindahan Natin upang makabili raw ang mga Pilipino ng murang bigas at ulam. Alam kaya ng mga government leaders natin ang kanilang sinasabi? Naisip na kaya nila na ang problema ng mga nagugutom ay hindi ang presyo ng bilihin, kundi ang perang pambayad sa bilihin? Kung luma na ang problema at matagal na itong hindi nalutas, hindi ba dapat lamang na maglabas ang gobyerno ng mga bagong solution? Sa halip na lutasin ang problema ng hunger sa pamamagitan ng isang pang-matagalan na solution, parang wala nang maisip ang gobyerno kundi ang short term at mabababaw na idea na magpakalat na lamang ng mga tindahan. Hindi ba ang kailangan talaga ng mga tao ay hanapbuhay? Nang pumunta si Mrs. Gloria Arroyo sa Saudi, may bumulong yata sa kanya na dapat magkaroon ng mga local lawyers ang Philippine Embassy sa Riyadh, upang maasikaso ang mga problema ng mga nakakulong doon, kaya iyon na nga ang sinabi ni Mrs. Arroyo. Bakit kaya parang maging sunod-sunuran lang siya sa mga ibinulong sa kanya? Hindi niya ba alam na matagal nang problema na ang kawalan ng local lawyer sa ating mga embahada? Hindi niya ba alam na kung anumang pondo ang nakalaan para sa legal defense ng mga OFW ay parang hindi nagagamit ng tama, dahil wala namang kinukuhang lawyers ang ating mga embahada? Bigas man o bilanggo ang usapan, sana naman maging tapat ang ating gobyerno upang marinig natin sa kanila ang mga bagong tugon sa mga lumang problema, at hindi ang mga lumang tugtugin na parang sinasabayan lamang ng mga bagong sayaw. Higit sa lahat, sana maging long term ang mga solutions na galing sa gobyerno, at hindi pang-one shot deal lamang. * * * Tune in to USAPANG OFW on DZRH AM radio every Sunday from 10 to 11 AM. Email royseneres@yahoo.com, text 09187903513, visit my website www.royseneres.com, call 5267522 or 5267515 or visit Our Fathers Coffee.</body>
<link>http://www.philstar.com/Article.aspx?articleId=336608&amp;publicationSubCategoryId=94</link>
</article>
<article>
<title>EDITORYAL - Mga dukhang Pinoys mababawasan na</title>
<author></author>
<date>
<month>May</month>
<day>15</day>
<year>2006</year>
</date>
<body>MARAMING kapakinabangan kung mapipigil ang pagdami ng mga Pinoy. At isa na riyan ang pag-unlad ng ekonomiya at ang pamumuhay ng mamamayan. Nakagugulat ang report na bumaba raw ang paglobo ng mga Pilipino noong nakaraang taon. Ayon sa mga economic authorities, bumaba ng 1.95 percent ang population growth at maganda raw kung mapapanatili ang ganitong porsiyento. Mula 2001 hanggang 2004, ang population growth rate ay tinatayang nasa 2.1 percent kaya naman nasa 85.2 million na ang mga Pinoys as of 2005. Sabi ng National Economic Development Authority (NEDA) ang medium-term target ng gobyerno ay 1.94 percent. Sabi ni NEDA director general Romulo Neri na ang pagbaba ng population rate sa 1.94 percent ay mahalaga sapagkat masusustain ng gobyerno na mapakain ang mga tao. Sa ganitong kalaking porsiyento ng pagbaba, magagampanan ng gobyerno ang mga pangangailangan ng mamamayan. At kung mami-maintain ang ganitong porsiyento, tiyak na mababawasan na ang nagdarahop na mga Pilipino. Maganda ang report na ito tungkol sa kalagayan ng populasyon ng mga Pinoys. Kung bumababa ang porsiyento ng paglaki maaari ngang mabawasan na ang naghihirap at mga nagugutom. Kamakailan, isang survey ang ginawa at lumabas na maraming Pinoy ang nagugutom. May mga pamilyang pinagkakasya ang P50 sa maghapon. May inang tinitimplahan na lamang ng asukal ang tubig at saka ipinasususo sa kanyang sanggol. Marami ang idinadaan na lamang sa pagtulog ang nararamdamang gutom. Ang iba, dahil sa kawalan ng pag-asang matakasan ang gutom ay naiisip nang magpakamatay. Makokontrol ang pagdami ng populasyon at ito naman talaga ang tungkulin ng pamahalaan. Bagamat walang sinabi ang mga eksperto kung bakit bumaba ang rating ng pagdami ng mga Pinoys, maituturo marahil ito sa paraang kanilang ginagawa para makontrol ang pagbubuntis. Mababawasan ang mga nagdarahop na Pinoys kung mapapanatili ang katamtamang dami ng populasyon. Dapat pang magsagawa ng puspusang kampanya ang pamahalaan para maituro sa bawat pamilya ang tamang pagpaplano ng pamilya. Marami ang makikinabang sa pagkatuto na dapat ay katamtaman lamang ang dami ng tao.</body>
<link>http://www.philstar.com/Article.aspx?articleId=336755&amp;publicationSubCategoryId=94</link>
</article>
<article>
<title>Middle class nasa abroad</title>
<author>SAPOL Ni Jarius Bondoc</author>
<date>
<month>May</month>
<day>15</day>
<year>2006</year>
</date>
<body>TINATAWAG silang &amp;quot;mga bagong bayani&amp;quot; na nagpapasok ng $10 bilyon kada taon sa ekonomiya. Pero pabalat-bunga lang yon ng mga politico  pagtatakip sa kawalan ng trabaho sa Pilipinas, kaya 9 milyon na ngayon ang overseas workers, isa sa bawat apat na manggagawang Pilipino. Nagsimulang dumagsa ang OFWs nung term ni Ferdinand Marcos. Ngayon, 6,000 ang umaalis araw-araw para magsapalaran bilang nurse sa America, yaya sa Hong Kong, skilled worker sa Saudi, entertainer sa Japan o marino sa lahat ng dagat sa mundo. Simbulo sila ng maling patakaran sa ekonomiya  ang pag-export ng tao imbis na produkto. At dahil dun, lalo lang nanghihina ang naiwang ekonomiya. Biruin mo, kundi dahil sa OFWs, manlulupaypay ang ekonomiya ng ibang bansa. Sila ang ating middle class, na puhunan ay talino, pero hindi magamit sa Pilipinas dahil abala ang mga politico sa sariling interes. Kung sa Pilipinas nila nailalabas ang galing, uunlad sana tayo; pero hindi sila mabigyan ng pagkakataon. Chicken and egg ang problema. Sa kahit anong lipunan at kahit anong panahon, middle class ang nagsusulong ng kaunlaran. Sa ilalim ng piyudalismo lumitaw ang traders sa seaports na nagbunsod ng kapitalismo. Sa kapitalismo naman lumitaw ang specialized workers: Doktor, engineer, electrician, welder, teacher, etc. Sa Pilipinas imbis na ukulan sila ng paraan umangat, pinalawig lang ng mga politico ang mayayamang hacendero at kokonting comprador. Tapos, bilang consuelo, bumuo sila ng burokrasya para sa OFWs: Ang POEA, OWWA, TESDA, at kung ano-ano pang ahensiya. Ramdam na ang epekto ng maling patakaran. Hindi masusustena ang pag-export ng tao dahil walang patuloy na training. Nauubos na rin ang specialized workers na magtuturo sa second line OFWs. Bukod dun, nauubos na ang trabaho abroad dahil natuto na ang ibang bansa sa OFWs. Uuwi ang OFWs pero walang trabaho o tulong para magnegosyo. * * * Abangan: Linawin Natin, Lunes, 11:45 p.m. sa IBC-13.</body>
<link>http://www.philstar.com/Article.aspx?articleId=336777&amp;publicationSubCategoryId=94</link>
</article>
<article>
<title>Bakit iniiwas ng NBI ang bitag kay Alex Garces?</title>
<author>BANAT NI BATUIGAS Ni Bening Batuigas</author>
<date>
<month>May</month>
<day>17</day>
<year>2006</year>
</date>
<body>KUNG bakit iniiwasan ng mga ahente ng National Bureau of Investigation (NBI) ang mga bookies operation ni Alex Garces sa Maynila, sa tingin ko ay may malaking halagang dahilan. Ang mga bookies ni Garces kasi ang itinuturo kung bakit bumaba ang gross sales ng karera sa Sta. Ana at sa San Lazaro, pero iniiwas ng NBI ang kanilang bitag laban sa kanya. At ang dahilan? Ayon sa kausap ko sa MPD, ipinagyayabang ng kapatid ni Garces na si Beth Mendoza, na isang pulis-Maynila, na ayos na ang NBI sa kapatid niya. Totoo ba yan NBI acting director Atty. Nestor Mantaring Sir? Para mapatunayan niya kung totoo ang ipinagyayabang ni Beth Mendoza, dapat ipa-warrant ni Mantaring ang mga bookies ni Alex Garces sa Bgy. Carmona o kilala sa tawag na Kristal. Usap-usapan kasi sa MPD na ginagamit ni Beth Mendoza ang NBI para salakayin ang mga puwesto ng kalaban ni Garces sa negosyo para masolo niya, he-he-he! Hindi pala parehas ang NBI kung pagpapatupad ng batas ang pag-uusapan, di ba mga suki? Sinabi ng mga kausap ko sa MPD na sa mga bookies ni Garces itinatakbo ng mga llamadistang horseowners tulad nina Ed Gonzales at Jun Amelda, ang kanilang mga taya. O alam mo na kung bakit bumababa ang gross ng karera ha, Mandaluyong City Rep. Benhur Abalos Sir? Umaabot kasi sa P200,000 ang gitna ng bookies ni Alex Garces kayat sayang din naman ang porsiyento ng kanilang taya. Kaya diyan mismo sa loob ng karera, maraming ahente si Alex Garces na taga-kuha ng taya ng mga llamadistang horseowners. Si Garces pala ay may kontak na si Sonny Cabantog, na miyembro ng isang sindikato sa loob ng karera, na kumakausap para i-perder ang mga llamadong kabayo at presto kita ang bookies niya. Get mo Rep. Abalos Sir? Kung sabagay, yumaman na si Alex Garces sa karera at katunayan, milyon ang halaga ng bahay na ipinatayo niya sa Sta. Ana. Ang nagpayaman kay Alex Garces, anang taga-MPD, ay ang pyramid scam suspect na si Bong Espinocillo, na nagumon din sa karera. Hindi alam ni Espinocillo na naging biktima siya ng sindikato nina Garces at Cabantog at sa bandang huli ay binugbog pa siya bunga sa hindi na siya makabayad ng milyong utang sa karera. Kaya sa desisyon niya na mag-expand ng negosyo, ginamit ni Garces ang kontak ng kapatid niya na si Beth Mendoza sa NBI nga. Kaya kung ang NBI ay kaliwat kanan ang apply ng warrant para dakpin ang mga bookies operators sa Metro Manila, si Garces ay pakuya-kuyakoy lang sa kanyang bahay dahil pasok na siya sa NBI, anang taga-MPD. At habang patuloy ang pamamayagpag ng NBI laban sa mga bookies ang napapahiya sa mata ng tao at nagmukhang walang silbi ay ang liderato ni PNP chief Dir. Gen. Arturo Lomibao, ayon sa taga-MPD. Kaya hindi ako magtataka kung sa darating na mga araw, nakopo na ni Alex Garces at kapatid niya na si Beth Mendoza ang mga bookies operation sa Sta. Ana at maging sa boundary nito sa Makati City. Si Beth Mendoza pala ay naka-assign sa Station 6 ng MPD kung saan sakop nila ang nabanggit na area. Papagamit kaya ang kaibigan kong si Supt. Jojo Rosales sa kagustuhan ng magkapatid na Alex Garces at Beth Mendoza na mag-expand ng negosyo sa area niya? Sa susunod na mga araw ang kasagutan mga suki? Abangan!</body>
<link>http://www.philstar.com/Article.aspx?articleId=337099&amp;publicationSubCategoryId=94</link>
</article>
<article>
<title>Buod ng kapayapaan</title>
<author>ALAY-DANGAL Ni Fr. Jose C. Blanco, S.J.</author>
<date>
<month>May</month>
<day>17</day>
<year>2006</year>
</date>
<body>NOONG nakaraang linggo, isang pangkat ng mga estudyante mula sa Philippine Normal University ang nakipanuluyan at nakipagtalastasan sa mga base groups namin sa Alabat, Quezon. Ang anim na estudyante ay sina Ramona Joy Carasco, Laarni Casayuran, Wilma Dadube, Marie Charlotte Lugo, Jenica Manrique at Carleen Nomorosa. Silay nag-aaral sa Sikolohiya at mga fourth year na sa darating na pasukan. Bahagi ng pag-aaral na isinasagawa nila ay upang matukoy kung paano ipinalalaganap ang mga adhikain at gawain ng pagtataguyod ng kapayapaan. Ito ay kaakibat ng kanilang pag-aaral sa Values Education na pinangungunahan ni Prof. Elvira Asuan at ng kanilang Program Coordinator na si Prof. Nonita Marte. Sa pag-oobserba at pakikilahok sa mga gawain ng base groups ng aming samahang AKKAPKA-CANV sa Alabat, natuklasan nila na napakahalaga ng pagkilala sa dangal ng bawat tao at paggalang sa mga karapatang pantao. Ito ang pinakabuod ng pagtataguyod ng kapayapaan. Natuklasan din nila na ang mga gawaing pangkapayapaan ay nagmumula sa isang pananalig na ang bawat tao ay nilikhang kalarawan ng Diyos. Sa gayon, ang taong nais magpalaganap ng kapayapaan ay dapat munang magkaroon ng kapayapaan sa kanyang sarili. Datapwat hindi lamang ang naturang mga estudyante ang nabiyayaan sa kanilang pakikipamuhay sa mga taga-Alabat sa pamamagitan ng kanilang pakikilahok sa seminar ng Alay-Dangal sa Quezon, Quezon. Sila man ay naging mga biyaya rin para sa mga taga-Alabat. Ang kanilang kasiglahan, pagkamasayahin, kabukasan at pag-abot sa kanilang kapwa-kalahok at pag-aalay lalo na sa mga kulang-palad sa kaalaman ay hindi malilimutan ng aming mga staff at mga kaanib ng base groups. Sa aming mga gawaing pangkapayapaan sa Alabat, lubos at taos-puso kaming nagpapasalamat kay Fr. Jing Caparros, kura paroko ng Holy Cross Parish sa Quezon, Quezon, sa paggabay sa mga pang-espiritwal na pangangailangan ng mga kalahok sa seminar ng Alay-Dangal nitong Mayo 9-12, at kay Gng. Myrna Belen, isang wholistic therapist, na tumulong sa pag-angat ng kaalaman at kasanayan ng mga therapists ng aming mga miyembro noong Mayo 13. (Si Gng. Myrna Belen ay makokontak sa tel. no. 7466984 at 09063138753).</body>
<link>http://www.philstar.com/Article.aspx?articleId=337106&amp;publicationSubCategoryId=94</link>
</article>
<article>
<title>EDITORYAL - Kaliwat kanan ang mga patayan</title>
<author></author>
<date>
<month>May</month>
<day>18</day>
<year>2006</year>
</date>
<body>WALANG tigil ang patayan. Sunud-sunod. Kaliwat kanan. At baril ang karaniwang gamit sa pagpatay. Maitatanong tuloy kung seryoso nga ba ang mga awtoridad sa paghanap sa mga hindi lisensiyadong baril. Nagkalat ang mga baril kaya naman parang laruan na lamang ang pagpatay. Parang mga manok na nangingisay pagkaraang barilin. At bago makarating ang mga alagad ng batas, nakatakas na ang mga kriminal. Kamakalawa ay isa na namang militant leader ang napatay makaraang pagbabarilin ng mga hindi kilalang kalalakihan. Ang napatay ay si Jose Doton, secretary-general ng Bayan Muna-Pangasinan chapter. Si Doton ang ika-79 na miyembro ng Bayan Muna na napatay mula noong 2001. Sa ulo siya tinamaan. Kilalang aktibista umano si Doton na tumutol sa construction ng dam sa kanilang lugar. Habang sinusulat ang editoryal na ito wala pang nahuhuling suspect ang pulisya. Si Doton ay napatay, dalawang araw makaraang patayin din naman ang isa pang Bayan Muna leader sa San Fernando, Pampanga. Binaril din si Manuel Nardo sa ulo. Halos magkapareho ang estilo ng pagpatay sa dalawang lider ng Bayan Muna. Sa ipinalabas na talaan ng Bayan Muna, 67 na ang napapatay nilang kasamahan sa taong ito. Halos kasabay nang pagpatay sa lider ng Bayan Muna sa Pangasinan, itinumba rin naman ang photographer ng tabloid na Saksi. Binaril at napatay si Albert Orsolino habang nagpapakarga ng gasolina sa isang lugar sa Caloocan City dakong 10:00 ng umaga noong Martes. Hindi na nakarating ng buhay sa ospital si Orsolino dahil sa mga tama sa katawan. Si Orsolino ang ika-78 miyembro ng media na napatay mula noong 1986. Bukod sa pagiging tabloid photographer, isang councilman si Orsolino. Patuloy ang pagtaas ng krimen at maaaring tumaas kung hindi makukumpiska ang mga nagkalat na armas sa buong bansa. Nakapagtataka namang sa kabila ng mga may checkpoint ang Philippine National Police ay patuloy pa rin na nakapupuslit ang mga armas. Bukod sa mga patayan, patuloy din naman ang pagtaas ng mga holdapan, kidnapping at carjacking. Pawang mga baril din ang gamit ng mga sindikato na mas malalakas pa ang kalibre kung ikukumpara sa mga pulis. Paigtingin pa ng PNP ang pagkumpiska sa mga loose firearms. Hanggat hindi nakukumpiska ang mga hindi lisensiyadong baril, patuloy ang pagtaas ng krimen. Mahihintakutan ang taumbayang naghihirap.</body>
<link>http://www.philstar.com/Article.aspx?articleId=337246&amp;publicationSubCategoryId=94</link>
</article>
<article>
<title>Bakit sinisisi ni Rep. Salceda ang BIR?</title>
<author>AKSYON NGAYON Ni Al G. Pedroche</author>
<date>
<month>May</month>
<day>18</day>
<year>2006</year>
</date>
<body>ANO ba ang totoo sa claim ni Rep. Joey Salceda? Sabi niya kailangang balasahin ang Bureau of Internal Revenue (BIR) dahil bagsak ang tax collection nito. At the same time, taumbayan daw ang humihingi ng pagbalasa dahil sobra-sobra ang sinisingil na tax. Bagsak ba ang koleksyon o sobra-sobra? Nakakalito. Kung tutuusin, napaka-unrealistic ng itinakdang revenue target ng gobyerno na P676 bilyong buwis na dapat makulekta ng BIR. Sinong parurusahan? Eh di taumbayan na nagdurusa na nga sa sobra-sobrang buwis. Hindi kuntento si Rep. Salceda sa koleksyon ng BIR, bagamat ayon sa datos ng ahensya, maganda naman ang performance nito. Gusto ni Salceda na balasahin ang BIR. By the way, economic adviser ng Pangulong Arroyo si Salceda. Si Rep. Salceda at ang mga technocrats sa Department of Finance (DOF) ang nagtatakda ng mga revenue collection target ng BIR. Kung mabigo ang BIR sa itinakdang target, ang ahensya ang sisisihin. Sagad-sagad na sa buwis ang mga tao at mga negosyante kung tutuusin. Basta ang gusto lang kasi ng mga technocrats ay makalikom ng mas malaking pera para sa kaban ng bayan. Kesehoda kung saan ito hahagilapin ng mga revenue collecting agencies. Kung isa kang opisyal o hard-working staff ng BIR at pipintasan pa ng ibang opisyal ng gobyerno ang ginagawa mong pagsisikap as if kulang pa, pihong demoralisado ang kalalabasan mo. Hinagpis nga ni BIR commissioner Jojo Bu&amp;ntilde;ag, ang P675 bilyong itinakdang revenue collection ng DOF sa BIR para sa buong 2006 na &amp;quot;unrealistic.&amp;quot; Taumbayan ba ang iniisip ni Salceda o ang pork barrel niya at ng kanyang mga kasamahang Solons na dapat mapunuan kung kaya kailangan ang ganyang koleksyon? Ipagpalagay natin maabot ng BIR ang dambuhalang target nila, imbes na magtipid ang mga opisyal ay gastos dito, gastos doon, kurakot dito, kurakot doon. Heto pa ang tanong: Bakit hangga ngayoy hindi pa inaalis ng DOF ang revenue collection target ng BIR sa R-VAT na dapat nang i-credit sa Bureau of Customs, gayundin ang tax sa interes ng treasury bills na dapat ikredito sa Bureau of Treasury? Wala sa BIR ang problema saan mang anggulo tingnan. (Email me at alpedroche@philstar.net.ph)</body>
<link>http://www.philstar.com/Article.aspx?articleId=337253&amp;publicationSubCategoryId=94</link>
</article>
<article>
<title>Editoryal - Ang RA 9344 at ang mga batang rugby</title>
<author></author>
<date>
<month>May</month>
<day>19</day>
<year>2006</year>
</date>
<body>MAHIGIT 4,000 batang bilanggo ang nasa mga city jail at detention centers sa buong bansa. Kasama sila ng mga pusakal na criminal  rapists, drug traffickers, kidnaper, holdaper at iba pang halang ang kaluluwa. Nakikipagsiksikan sila sa loob ng bilangguan na parang nasa lata ng sardinas. Mainit, nahahawa ng kung anu-anong sakit at ang matindi pa, sa halip na mareporma, lalo pang nagiging matigas at pasanin ng lipunan. Karamihan naman sa mga batang nakabilanggo ay hindi mabibigat ang kasalanan, karaniwang pandurukot, pang-aagaw ng kuwintas, cell phone at bag, samantalang ang iba ay basta na lamang dinampot ng mga pulis habang lumalaboy sa kalye. Salamat at napagtuunan ng Arroyo government ang nakaaawang kalagayan ng mga batang nasa jails. Isang batas ang nilikha para hindi na magdusa ang mga bata sa kulungan at sa halip ay sa mga rehabilitation centers sila dadalhin para mareporma. Pangangasiwaan ito ng Department of Social Welfare and Development (DSWD). Pinirmahan na ni President Arroyo ang Juvenile Justice System Act o ang Republic Act 9344 noong nakaraang April 28. Sa ilalim ng batas, ang lahat ng mga batang nakakulong ay ililipat sa mga rehab upang doon i-undergo sa diversion program kagaya ng counselling, capacity building at training and socio-civic work. Sa ilalim din ng batas, hindi na kakasuhan ang mga batang 15 anyos pababa at ang mga edad 15 hanggang 18 ay hindi rin naman sasampahan ng kaso kung ang nagawang kasalanan ay hindi nila alam na labag sa batas. Ang kaawa-awang kalagayan ng mga batang bilanggo ay napanood sa Cable News Network. At ang panooring iyon marahil ang nagmulat sa mga mata ni Mrs. Arroyo para ipag-utos sa Department of Justice na asikasuhin ang kalagayan ng mga batang nasa jail. Isang taon ang makalipas mula nang mapanood ang kalagayan ng mga batang nasa jail, nabuo na ang isang batas at ngayon ay sinisimulan nang alisin sa mga bilangguan ang mga bata. Malawak ang saklaw ng RA 9344 at maaaring magkaroon na nga ng bukas ang mga batang dumanas ng kadiliman sa jail. Subalit hindi lamang ang mga nakakulong na ang dapat pa ring bigyang pansin kundi pati na rin ang dumadaming bilang ng mga &amp;quot;batang rugby&amp;quot; na parang mga kabuteng nagsulputan sa maraming lugar sa Metro Manila. Maraming sumisinghot ng rugby sa Sta. Cruz, Blumentritt, Rizal Avenue sa Maynila na tila hindi naman pinapansin ng mga pulis. Nagkalat din ang mga batang rugby sa Caloocan, at sa Balintawak, QC. Damputin at dalhin sa mga rehab ang mga batang ito na pawang tuyo na ang mga utak.</body>
<link>http://www.philstar.com/Article.aspx?articleId=337423&amp;publicationSubCategoryId=94</link>
</article>
<article>
<title>Ang tumulong sa kapwa</title>
<author>ALAY-DANGAL Ni Fr. Jose C. Blanco, S.J.</author>
<date>
<month>May</month>
<day>20</day>
<year>2006</year>
</date>
<body>PATULOY ang pagtaas ng presyo ng langis kaya patuloy din ang pagtaas ng presyo ng mga bilihin. Ang reklamo nang marami: pahirap nang pahirap ang buhay. Ngunit sa kabila niyan, marami pa ring mga tao ang may pusong tumulong sa kapwa. Isa na rito ang nakilala kong dyipni drayber na si Mang Larry. Siyay nakatira sa isang bayan sa Quezon province. Sa kanyang pamamasada, disiplina ang kanyang pinaiiral, sumusunod siya sa batas-trapiko. Sa kanyang pamamasada, kapag mga bata ang sumasakay  lalot yaong mga naghahanapbuhay tulad ng pagtitinda ng isda o mga kakanin  kung ano lamang ang bayad na ibigay sa kanya, ay kanyang tinatanggap. Ang katwiran niya: Sila man ay nais ding mabuhay. Marangal ang kanilang ginagawa, kung kaya hindi na dapat silang singilin ayon sa itinatadhanang pamasahe, bagkus dapat tulungan upang madama nila na may halaga rin sila sa buhay. Nang tanungin ko si Mang Larry kung paano naman ang kanyang kikitain, ang naging sagot niya ay: &amp;quot;Hindi nagpapabaya ang Diyos&amp;quot; At tama siya. Sa ibang paraan, binibiyayaan siya ng Diyos na may makain ang kanyang pamilya sa araw-araw, na makapag-aral ang kanyang mga anak, at matustusan ang kanilang mga simpleng pangangailangan ayon sa abot ng kanyang kinikita. Ang tumulong sa kapwa ay tunay na dakila. Sa mumunting paraan, naipapakita at naipapadama sa iba ang iyong pagpapahalaga, at ang pagkilala na anumang mayroon ka ay biyaya ng Diyos na ipinagkaloob upang ang naturan ding biyaya ay maging grasya para sa iba. Maraming Mang Larry na hindi naghihintay ng ganting-kabutihan mula sa kapwa, bagkus nagpapasalamat pa sa mga kaloob ng Diyos. Naway mas dumami pa ang mga Mang Larry na handang tumulong sa kapwa, kahit sa mga mumunting paraan.</body>
<link>http://www.philstar.com/Article.aspx?articleId=337610&amp;publicationSubCategoryId=94</link>
</article>
<article>
<title>Marikina Mayor Fernando, sayo nakasalalay ang bukas ng mahihirap hindi kay Laarni</title>
<author>BANAT NI BATUIGAS Ni Bening Batuigas</author>
<date>
<month>May</month>
<day>21</day>
<year>2006</year>
</date>
<body>HALOS dalawang linggo nang nagsara ang kapitalista na si Bardot, etot nagbukas na naman ang lotteng at EZ2 ng bangkang si Laarni sa kaharian ni Marikina City Mayor Marides Fernando. Kung si Bardot ay namulubi sa abot langit na intelihensiya na hinihingi ni alyas Nestor, ang bagman ni Sr. Supt. Manny Gaerlan, hepe ng pulisya ng Marikina, si Laarni ay mukhang madamo. Sa paglisan niya sa illegal na negosyo sa siyudad ni Fernando, ipinamalita ni Bardot ng Pampanga na lampas leeg ang gustong intelihensiya ni Gaerlan kayat minabuti na niyang magsara. Pero si Laarni ng Santolan, Pasig City ay nagyayabang pa. Ayon kay Laarni, hindi raw siya kayang tanggihan nina Gaerlan, EPD director Chief Supt. Charlamagne Alejandrino, CIDG chief Dir. Jess Versoza at ng NCRPO dahil pera-pera lang ang lakad nila. Kaya kung mamasdan ang timbre ni Laarni, aba bagyo talaga ang connection niya. Anong say mo PNP chief Dir. Gen. Arturo Lomibao Sir? He-he-he! Saan na ang transformation program mo Sir? Ang kasosyo pala ni Laarni sa lotteng at EZ2 sa siyudad ni Fernando ay sina Pinong at Butch na kapwa taga-Quezon City. Ang tagapamahala naman ng tatlo sa mga kabo o over-all cabo ay si alyas Ato. Tulad ni Bardot, umaabot din sa P100,000 kada araw ang kubransa ng tatlo sa kaharian ni Fernando. Ang ipinagtataka ko, bakit pumapayag si Fernando na maging pugad ng sugal ang kanyang siyudad? At isa pa, hindi taga-Marikina ang nakikinabang kundi taga-ibang lugar. Bakit? Hindi naman botante niya sina Laarni, Pinong at Butch ah? Kaya ang mangyayari niyan, ang taga-Marikina ang patuloy na naghihirap o dinadaya samantalang taga-labas naman ang nakikinabang. Wala itong ikinaiba sa kasabihang, ako ang nagsaing, iba ang kumain, di ba mga suki? He-he-he! Tuso lang talaga itong si Laarni at mga kasosyo niya. Hindi lang pala sa Marikina City may pa-lotteng at EZ2 si Laarni kundi maging sa Pasig City at sa probinsiya ng Rizal. At ang balita ko pa, maraming management ang galit kay Laarni dahil mahilig pala itong manulot ng mga kubrador. Aba, tuso pala talaga itong si Laarni, no mga suki? At siyempre, kung sa Metro Manila malakas ang connection ni Laarni, ganun na rin sa PRO4A ni Chief Supt. Prospero Noble. Lintek talaga no? Ang bibigat ng nasa likod ni Laarni, Gen. Lomibao Sir. At hindi ako magtataka, Gen. Lomibao, Sir, kung pati opisina mo ay mabanggit ni Laarni sa pagyayabang niya. Baka naman panay hangin lang ang bokabolaryo ni Laarni? Teka nga pala. Nabanggit ko na rin lang ang Rizal, totoo ba na nag-dry run na ang jueteng sa probinsiya ni Gov. Ito Casimiro? Sa susunod na yan. Ang masasabi ko lang kay Mayor Fernando, tiyak lalong tataas ang bilang ng kriminalidad kapag patuloy na nag-ooperate ang pasugalan ng tropa ni Laarni sa siyudad mo. Tingnan mo ang mga records ng pulisya mo Mayor Fernando, Mam at sabihin mo sa akin na mali ako. At bakit ayaw kumilos laban sa kriminalidad ang mga pulis mo Mayor Fernando Mam? Yan ang dapat na alamin mo at bigyan mo kaagad ng solusyon bago maging huli ang lahat. Sa iyo Mayor Fernando nakasalalay ang kinabukasan ng mga mahihirap sa Marikina City at hindi sa lotteng at EZ2 ni Laarni, di ba mga suki? Abangan!</body>
<link>http://www.philstar.com/Article.aspx?articleId=337754&amp;publicationSubCategoryId=94</link>
</article>
<article>
<title>Iligtas ang Biak na Bato!</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>May</month>
<day>21</day>
<year>2006</year>
</date>
<body>MAKASAYSAYAN ang Biak na Bato sa Bulacan. Nagsilbing kuta ito ng mga Katipunero at dito iprinoklama ang kauna-unahang Republika ng Pilipinas. Sa ngayon nakalulungkot isipin na ang historical landmark na ito ay nanganganib dahil sa walang patumanggang quarying na nag-ugat sa awayan ng mga pulitiko sa Bulacan at mga grupo na may kanya-kanyang sariling interes. Dahil nga sa pagku-quarry kaya halos makalbo na ang bundok at pinangangambahan na itoy humantong din sa kalunos-lunos na Leyte landslide tragedy. Ayon sa mga residente na malapit sa bundok ang walang tigil na quarying ay magiging dahilan ng landslide. Pati na ang tubig na nanggagaling sa bukal ay mako-kontamina na rin ng ibat ibang kemikal. Ayon sa impormante ng BANTAY KAPWA dahil sa magkakatunggaling grupo kaya walang hakbang na nagagawa para mahinto ang mistulang panggagahasang ito ng kalikasan. Sa puntong ito ay nananawagan ang BANTAY KAPWA sa mga concerned citizens at kina Environ- ment Sec. Angelo Reyes, Bulacan Gov. Josie dela Cruz at iba pang opisyales ng Bulacan na gumawa ng aksyon para maisalba ang Biak na Bato.</body>
<link>http://www.philstar.com/Article.aspx?articleId=337757&amp;publicationSubCategoryId=94</link>
</article>
<article>
<title>Pinakadakilang tao</title>
<author>PILANTIK Ni Dadong Matinik</author>
<date>
<month>May</month>
<day>21</day>
<year>2006</year>
</date>
<body>Sa lahat ng taong nabuhay sa mundo Kaiba ang Ina at ang puso nito; Ang lahat ng Ina ang tanging ginusto Ligaya ng anak  ligaya ng bunso! Ang Ina ay Inang laging nagmamahal Ilan man ang anak na kanyang iluwal; Mabutit masama ang anak na basal Minamahal niya na sa pusoy bukal! Mayrong mga Inang nang dahil sa anak Hindi alintana saanman masadlak; Kahit kamatayay kanyang hinaharap Upang ipadama ang kanyang paglingap! Mayrong mga Ina na handang magdusa Upang mailigtas ang anak na sinta; May mga Ina pang pati kaluluwa Ay handang isugal para sa anak nya! May mga Ina pa na ang tanging hangad Maging matagumpay ang mahal na anak; Kahit musmos pa nga at kulang sa edad Pinag-aaral na sa eskwelang tanyag! At may mga Inang ang dangal at puri Ay inilulusong sa dagat-asupre; Tanging nais nila sanay mapabuti Ang kinabukasan ng anak na tangi! Kaya ang daigdig ay hindi daigdig Kung wala ang Ina na hulog ng langit; Siya ang sandigan nitong pananalig Simbulo ng buhay  tapat na pag-ibig! Sa balat ng lupa kung ang Inay wala Ay wala rin tayo sa ating buntala; Sa lahat ng taong nabuhay sa lupa Ang Ina ang siyang pinakadakila!</body>
<link>http://www.philstar.com/Article.aspx?articleId=337769&amp;publicationSubCategoryId=94</link>
</article>
<article>
<title>EDITORYAL - Mahal na gamot ay hindi na maabot ng mga naghihikahos!</title>
<author></author>
<date>
<month>May</month>
<day>22</day>
<year>2006</year>
</date>
<body>KAWAWA ang mga naghihikahos kapag nagkasakit sapagkat hindi sila karakarakang makabili ng gamot. Paanoy sobrang mahal. Kawawa ang mahirap kapag nagka-hypertension sapagkat karaniwan nang nasa P40 ang isang piraso ng gamot. Mahirap kapag naging diabetic sapagkat ang isang piraso ng gamot para bumaba ang blood sugar ay P50. Mas lalong mahal ang mga gamot para sa baga o ang mga may tuberculosis at ganoon din naman mga may sakit sa atay. Dahil kailangan ng pasyente ng gamot, aagawin pa nila ito sa budget para sa pagkain. Mas mahalagang makainom ng gamot para madugtungan ang buhay. Tumaas ang presyo ng mga gamot at maisisisi marahil ito sa 12 percent expanded-value added tax (VAT) na inimplement noong nakaraang Pebrero. Dahil sa EVAT, tumaas ang presyo ng mga gamot na para sa hypertension, diabetic, Hepa-B at iba pang malulubhang sakit. Hindi na maabot ang presyo ng mga pinahihirapan ng kanilang sakit. Ang mas nakaaawa ay ang mga kasya lamang ang kinikita sapagkat sa halip na maibili ng pagkain ay sa gamot na lamang nila napupunta ang pera. Inaagaw sa bibig ang pambili ng gamot. Sa nangyayari, hindi totoo ang sinabi ng pamahalaan na gumagawa sila ng paraan para mapagaan ang bagsak ng EVAT sa balikat. Maski ang mga senior citizens na may discount na ang mga binibiling gamot ay apektado rin sapagkat hindi sapat ang diskuwentong ibinibigay sa kanila. Ang hindi maabot na presyo ng gamot at labis na nagpapahirap sa masa ang nagtulak marahil kay Iloilo Rep. Ferjenel Biron para umakda ng batas na kokontrol sa presyo ng mga ito. Ayon pa kay Rep. Biron, panahon na para makatikim ng gamot ang mga mahihirap na dahil sa kamahalan ay hindi nga makabili. Isa sa makatotohanang sinabi ni Biron ay mas marami raw ang namamatay hindi sa sakit kundi dahil sa kamahalan ng gamot. Totoo ito, maraming naguguluhan ang isip dahil hindi malaman kung paano hahanap ng perang pambili ng mahal na gamot. Dapat nang makontrol ang presyo ng mga gamot para naman hindi na mahirapan ang masa. Nakaaawa naman ang mahihirap na dahil sa kamahalan ng gamot ay naaagaw pa ang perang nakalaan para sa kanilang pagkain sa araw-araw. Mahal ang gamot dito sa Pilipinas kumpara sa ibang bansa. Sinasabing sa India ay malaki ang kamurahan ng gamot kaya naman kahit ang mahihirap doon ay nakabibili ng gamot. Hindi sila namamatay sa presyo ng gamot na hindi katulad dito sa Pilipinas. Nararapat na maipasa ang batas na magre-regulate sa mga gamot at nang hindi mabigatan ang mga maysakit. Magkaisa ang mga mambabatas para naman hindi mahirapan ang mga maysakit.</body>
<link>http://www.philstar.com/Article.aspx?articleId=338093&amp;publicationSubCategoryId=94</link>
</article>
<article>
<title>Dating nag-overprice sa Hacienda Luisita?</title>
<author>SAPOL Ni Jarius Bondoc</author>
<date>
<month>May</month>
<day>23</day>
<year>2006</year>
</date>
<body>HUMUHUGONG sa barangay na sakop ng Hacienda Luisita na P2 milyon kada ektarya ito ibebenta sa mga magsasaka sa ngalan ng land reform. Kayat umaangal si Jobert Pahilga ng Alyansa ng Manggagawang Bukid sa Asyenda Luisita na hindi ito makakayanan ng beneficiaries. Para lang silang lalong nilubog sa karalitaan, mas malala sa 16 na taon sa ilalim ng stock distribution option ng Cojuangco family ni dating President Cory Aquino. Lalong nagmumukhang onsehan ang deal sa kabila ng pag-amin ni Agrarian Reform Undersecretary Narciso Nieto Jr. na P100,000-P300,000 kada ektarya lang pala ang pagbili o pagbenta sa marami nang tubuhan na ni-land reform. Samantala, may ulat na nagpahiging na raw ang Cojuangcos sa team na magpe-presyo sa higanteng lupain. Ayon umano sa Hacienda Luisita Inc., bilang estate manager, dapat P1 milyon kada ektarya daw ang ibayad ng gobyerno. Kasi ito rin daw ang presyong ibinayad ng Bases Conversion and Development Authority sa Cojuangcos nung 2003, nang kainin ang 77 ektarya ng bagong expressway. Kung totoo ito, dapat pumasok sa eksena ang Ombudsman. Tila kasi may anomalyang naganap sa pagbayad ng BCDA. Maraming tubuhan ang na-e-expropriate ng gobyerno para gawing highway, airport o iba pang public utility. Nitong nakaraang walong taon, sakop ang 2003, ang opisyal na valuation sa tubuhan ay P50 per square meter, o P500,000 kada ektarya. Sinasabi ng Cojuangcos na P1 milyon kada ektarya ang nasingil nila. Kung gayon, may overprice na P500,000 kada ektarya. Sa P77 milyon para sa 77 ektarya, P38.5 milyon ang overprice. Hindi malinaw kung ano ang naging batayan sa special valuation na P1 milyon. Ang klaro lang, umalingasngas na ito nung 2003 sa House of Representatives. Bulung-bulungan nun na may tumibang kongresista na nagbabalak kumandidatong Vice President sa 2004. Hindi siya sinisti noon dahil kakampi pa ng administrasyon, pero ngayon nasa oposisyon na.</body>
<link>http://www.philstar.com/Article.aspx?articleId=338238&amp;publicationSubCategoryId=94</link>
</article>
<article>
<title>Cebu Manpower, hindi illegal recruiter!</title>
<author>ORA MISMO Ni Butch M. Quejada</author>
<date>
<month>May</month>
<day>25</day>
<year>2006</year>
</date>
<body>PATUNG-PATONG na kaso pala ang isasampa ng owner ng Cebu Manpower versus ilang top brass officials ng Philippine Overseas Employment Administration dahil sa akusasyon ng huli na ang una ay involved sa illegal recruitment. Sabi nga, illegal recruiter! May lumabas na balita sa website ng POEA at maging sa ilang newspapers na ang Cebu Manpower ay illegal na nangangalap ng mga workers papuntang Sweden. Sabi sa news, 27 people ang nagharap ng reklamo sa POEA dahil up to now ay dehins sila napapaalis ng Cebu Manpower para mag-hotraba sa isang pabrika sa Sweden. Ang Cebu Manpower, ay isang licensed agency for the deployment ng Pinoy workers na ang owner ay si Beth Papag kasama ang ilang European investors na nag-invest sa Europa para gumawa ng Pinoy invented products. Ang company ay nangalap ng skilled workers para sa isang pabrika sa Sweden. Sa hindi malamang dahilan matapos ibigay ng Cebu Manpower ang lahat ng important documents na kinakailangan ng Embahada natin sa Sweden at authen-ticated ni Vice Consul Porfirio Mayo Jr., ng Philippine Embassy sa Stockholm. Nangalap ng mga Pinoy workers ang Cebu Manpower sa Pinas para makapagtrabaho sila sa aboard este mali abroad pala. Kaya lang ang problema naging urong-sulong ang POEA para sa pag-accreditation ng job order. Ang POEA, kasi sa hindi malamang dahilan ay nag-withdraw sa kanilang ibinigay na accreditation sa Cebu Manpower na naging dahilan naman para magbulabog o malito ang mga ni-recruit na aplikante para sa nasabing hotraba. Hindi lamang inalis ang akreditasyon kundi nagpalabas pa ng pangit na balita sa telebisyon at pahaya- gan sa Sweden ang POEA na sadyang ikinasira ng pangalan at reputasyon ng nasabing kompanya. Sabi nga, illegal recruiter sila! Hindi dapat nagpa-dalus-dalos o nagpa-bright-bright todits ang POEA dahil natural lamang ang Cebu Manpower ay inisyuhan ng accreditation kaya na- man umarya ang mga ito upang mangalap ng mga applicants para tumugon sa kanilang commit- ment para sa kanilang principal at employers sa Sweden. Ang Cebu manpower ba ay illegal recruiter? tanong ng kuwagong maninisip ng tahong. Hindi! sagot ng kuwagong manananggol. Ano ba itong POEA police, prosecutor, judge at recruiter na rin at the same time? tanong ng kuwagong Kotong cop. Interested ba ang POEA sa job order sa Sweden kaya pati ang legitimate agency ay ginaganito? Paano na ito at na-sira ang pangalan ng Cebu Manpower sa Pi-nas at abroad? Iyan kamote ang sasagutin ng POEA sa Ombudsman bukod pa sa na-file sa Civil Service Commission dahil hinaharass nila ang Cebu Manpower kaya naman nasira ang pangalan at reputation nito. Abangan!</body>
<link>http://www.philstar.com/Article.aspx?articleId=338524&amp;publicationSubCategoryId=94</link>
</article>
<article>
<title>Baluktot na balita ng ABS-CBN -TV Patrol sa BITAG!</title>
<author>BAHALA SI TULFO Ni Ben Tulfo</author>
<date>
<month>May</month>
<day>26</day>
<year>2006</year>
</date>
<body>TALIWAS sa baluktot na balita na inilabas sa TV Patrol kamakalawa ng gabi, HINDI marunong umalma ang BITAG. Ang alam namin ay KUMASA kapag nasa tama at katuwiran! Dahil sa mga tips, reklamot sumbong na ipinarating sa BITAG hinggil sa mga kotongerong pulis na nakatalaga sa Baywalk, agad naming ipinakilos ang aming surveillance at undercover team sa nasabing lugar. Sinadya ng aming team na maglakad sa kahabaan ng Baywalk hawak-hawak ang botelya ng beer habang iniinom ito ng mga BITAG undercover. Kumpirmado ang sumbong ng mga biktima ng mga kotong cops ng Baywalk. Napitikan ng aming surveillance camera ang mga pobreng nahuli nila. Isinakay ang mga ito sa van at dinala sa kanilang punit-punit na toldang holding center kuno sa tapat lang ng Baywalk. Sa dami ng kanilang mga nahuli nung gabing iyon, ni isa walang dinala sa WPD-U.N. headquarters Station 5. Sa presintong ito dapat sampahan ng kasong paglabag sa Manila city ordinance na &amp;quot;Drinking on Public Place&amp;quot;. Nakita ng mga undercover ng BITAG na &amp;quot;kinotongan lang&amp;quot; ang mga pobreng biktima. Ilan dito ay mga bakasyunistang kolehiyala at mga mag-boyfriend. Matapos magbayad ng tigda-dalawaang daan, pinalarga na. Estilo ng BITAG ang mahulog sa aming surveillance camera ang mga &amp;quot;patay gutom&amp;quot; na parak ng Baywalk Station 5. Tatak na ito ng BITAG. Subalit sadyang makapangyarihan nga si Satanas sa lupang ito kayat nakalusot sa aming patibong ang mga gunggong na lespu. Naamoy ang dala ng aming cameraman na si Sandy Villapando na isang beterano na datiy taga-GMA 7. Nang matunugan ng mga gagong sina PO3 Erwin Bucud at si PO2 Jovel Kristal, nag-panic ang dalawang putok sa buhong pulis. Biglang naglaho ng parang bula nang malaman ng mga ito na parating na ako upang hambalusin ang dalawa sa kanilang katarantaduhang gawain. Kawawa naman yung kanilang hepe, hindi malaman kung anong gagawin nang humarap sa BITAG. Hinamon ko siyang arestuhin niya muna ako dahil sumusunod lang ang BITAG surveillance team sa aking mga utos. Hindi yata naniniwala rito ang news department ng TV PATROL kayat kinulayan at hinaluan ng kasinungalingan ang kanilang mga balitang &amp;quot;ewan&amp;quot;. Uulitin ko, tinutuwid ng BITAG ang baluktot na balitang lumabas sa TV PATROL ng ABS-CBN. Kaya naman pala sila matagal nang nilamon sa ratings ng kanilang kakompetensiyang balitang &amp;quot;walang kinikilingan, walang pinuprotektahan, walang bahid, walang kulay, serbisyong totoo lamang&amp;quot;, ang 24 ORAS ng GMA 7. Tsk-tsk-tsk! UPDATE: Ni-relieve na ni Col. Miranda kahapon ng hapon ang kawawang kapitan at dalawang patakbu- hing gunggong na kotongerong mga pulis. Hindi marunong UMALMA ang BITAG. Ang alam namin ay KUMASA!</body>
<link>http://www.philstar.com/Article.aspx?articleId=338696&amp;publicationSubCategoryId=94</link>
</article>
<article>
<title>Paano mo sasabihin?</title>
<author>ALAY-DANGAL Ni Fr. Jose C. Blanco,S.J.</author>
<date>
<month>May</month>
<day>26</day>
<year>2006</year>
</date>
<body>MAY isa kang kaibigang naaksidente at ikaw ang nagdala sa ospital. Nasa bingit siya ng kamatayan. Paano mo sasabihin sa kanyang mga magulang ang pangyayari? Ang iyong kapatid na lalaki ay nasa ibang bansa at nagtatrabaho. Ang kanyang asawa at mga anak ay narito sa Pilipinas. Nahuli mo ang iyong hipag na may ka-date na ibang lalaki. Paano mo ito sasabihin sa iyong kapatid? Ang isa sa iyong kapamilya na may sakit ay nagpatingin sa doctor. Ikaw ang inutusan ng iyong kapamilya na kunin ang resulta ng eksaminasyon. Kinausap ka ng doctor at napag-alaman mong ang iyong kaanak ay may cancer. Paano mo sasabihin sa iyong kapamilya ang kanyang sakit? Ang bawat sitwasyon ay humihingi nang naaayon na paraan ng pagsasabi sa mga dapat pagsabihan. Ngunit halos sa lahat ng sitwasyon, ang paraan ng pagbabalita ng anumang di-maganda ay laging sa paraang mahinahon, banayad ngunit matatag; at pawang payak na katotohanan lamang ang sasabihin - walang labis, walang kulang. Ang katotohanan ay masakit, lalot higit doon sa makatatanggap nito. Subalit kapag ang katotohanan, bagamat masakit, ay banayad, mahinahon at matatag na ipinarating sa kinauukulan, mas madali itong tanggapin at lunukin. Hindi kailangang ipagsigawan ang katotohanan. Ni hindi rin ito dapat ipagyabang o ipangalandakan. Ang katotohanan ay may sariling kapangyarihan. At kapag ito ay maluwag sa pusong natanggap, kahit na masakit, ito ay nakapagpapalaya.</body>
<link>http://www.philstar.com/Article.aspx?articleId=338708&amp;publicationSubCategoryId=94</link>
</article>
<article>
<title>EDITORYAL  Nakatatakot! Pati pulis at sundaloy nagdudurog</title>
<author></author>
<date>
<month>May</month>
<day>27</day>
<year>2006</year>
</date>
<body>NAKABABAHALA na pati miyembro ng Philippine National Police (PNP) at Philippine Air Force (PAF) ay nalululong na sa ipinagbabawal na droga. Hindi na maliit na problema ito na ang mga inaasahang huhuli sa mga drug traffickers ay sila pala ang nagugumon. Sabagay, hindi na balita ang ganito. Noon pa man, napapabalita na ang mga pulis o sundalo na nagsa-shabu at meron pang nagtutulak o di naman kayay protector ng drug syndicate. Hanggang ngayon palay marami pa ring bugok sa PNP at maging sa PAF. Sila ang dapat iprayoridad na alisin sa puwesto. Nakatatakot kung ang mga katulad nila ay nasa puwesto. Malala na ang problema sa droga at lalo pang nagiging problema sapagkat ang mga awtoridad na magpapatupad ng batas ay kabilang na rin sa pasanin ng bansa. Hindi na nakapagtataka kung mawalan nang tiwala ang mamamayan sa mga alagad ng batas. Ang pagkakahuli sa dalawang miyembro ng PNP at dalawang officers ng PAF sa aktong gumagamit ng shabu sa Merville Park, Para&amp;ntilde;aque City noong nakaraang Lunes ay nagpapaalala na dapat nang magkaroon ng paglilinis sa PNP at PAF. Nararapat nang isagawa ang sorpresang pag-drug test sa mga pulis at sundalo ng air force. Nahuli sa mga durugistang sundalo at pulis ang 10.8 grams ng shabu, Valium tablets at drug paraphernalias. Nahulihan din sila ng granada. Matagal na raw tinutugaygayan ng National Bureau of Investigation (NBI) ang bahay na ginagawang drug den sa Merville. Nang makakuha ng arrest warrant ang NBI ay sinalakay nila ang bahay na pinagdarausan ng shabu session. Nakababahala at nakaaalarma na ang nangyayaring ito na pati ang mga alagad ng batas ay nalululong na sa shabu. Kanino pa hihingi ng tulong ang mamamayan sa oras ng kagipitan? Maaari bang hingian ng tulong ang isang pulis o sundalong bangag sa shabu? Baka ang mangyari, ang nagsusumbong pa ang ikulong o barilin kaya ng pulis na bangag. Hindi na rin nakapagtataka kung marami sa mamamayan ang natatakot nang lumabas sa bahay sa gabi dahil sa mga krimeng nagaganap na ang pinag-uugatan ay ang pagkalulong sa shabu. Kabi-kabila ang mga nangyayaring krimen, gaya ng panghoholdap, panggagahasa. pangingidnap at kung anu-ano pang krimen. Kung anu-ano ang pumapasok na kademonyohan sa isip kapag nakagamit ng shabu. Maging prayoridad ng pamahalaan ang pagwasak sa sindikato ng droga para matapos na ang problema. Durugin ang mga salot. Para sa amin, walang ibang makadudurog sa mga &amp;quot;salot&amp;quot; kundi ang mga matitinong pulis na handang ialay ang buhay.</body>
<link>http://www.philstar.com/Article.aspx?articleId=338859&amp;publicationSubCategoryId=94</link>
</article>
<article>
<title>NAIA-3 &amp;quot;vampires&amp;quot; exposed!</title>
<author>AKSYON NGAYON Ni Al G. Pedroche</author>
<date>
<month>May</month>
<day>27</day>
<year>2006</year>
</date>
<body>KATULAD nilay maninipsip ng dugo. Hindi man sila ang mga literal na kampon ng kadiliman, ang talamak na kasamaan ng mga itoy matatawag na diaboliko. Nagkakamal sila ng salapi sa proyektong substandard kaya pumalpak. Mga taong-gobyerno na nakikipagsabwatan sa mga pribadong kontratista sa kanilang katiwalian. Ngunit silay nangalantad na sa liwanag matapos ang pagguho ng malaking bahagi ng kisame ng NAIA-3, ang ipinagmamalaking world class international passenger terminal. Ang sakunang iyan ang nagbulgar sa katiwalian ng mga tao sa pamahalaan at mga kakutsabang kontratista kasama ang Philippine International Air Terminals Corp. (PIATCO). PIATCO ang nagpatayo ng pasilidad at ngayoy sinisingil ang pamahalaan ng US$650 milyon. &amp;quot;Tip of the iceberg&amp;quot; lang. Iyan ang sinabi ng isang international consultant na tumestigo pabor sa pamahalaan sa International Court for Settlement of Investment Disputes (ICSID). Ibig sabihin, posibleng malalantad pa ang mas malaking depekto ng istruktura. Kung sa paga-andar lang ng aircon ay bumagsak na ang kisame, paano pa kaya kung yanigin ito ng dagundong ng mga dambuhalang eroplano? Hindi dapat magbakasakali ang gobyerno rito. Kung kailangang buwagin ang istruktura, gawin ito kaysa mapahamak ang maraming pasahero sa hinaharap. Tama ang Board of Airlines Representatives (BAR) na siyang pumili ng grupong masusing mag-iinspeksyon sa gusali. Bagamat pamahalaan ang magbabayad sa mag-o-audit sa NAIA 3, tama lang na BAR ang pipili ng grupong magsisiyasat sa tibay ng gusali. Thorough inspection ang kailangan bago buksan ang terminal para siguruhing walang sakunang magaganap sa NAIA 3. Hinggil sa sinisingil na pera ng PIATCO, payo ko sa gobyerno, huwag muna. Hindi natin sinasabing huwag magbayad pero dapat munang tiyaking materyales fuertes ang istrukturang ito at hindi mapupurnada ang pera ng bayan. (Email me at alpedroche@philstar.net.ph)</body>
<link>http://www.philstar.com/Article.aspx?articleId=338862&amp;publicationSubCategoryId=94</link>
</article>
<article>
<title>Lord, salamat po!!!</title>
<author>PANAGINIP LANG Ni Nixon T. Kua</author>
<date>
<month>May</month>
<day>27</day>
<year>2006</year>
</date>
<body>Nakatanggap po tayo ng kakaibang e mail. Hindi ito papuri sa atin at lalong hindi naman ito pagpuna sa inyong lingkod pero isang liham po ito na minarapat nating i-share sa inyong lahat dahil madalas nga nating malimutan gawin ang bagay na ito. Anyway, eto po ang liham na nakuha natin: Isang bagong-saltang kaluluwa ang umakyat sa langit ang ngayon ay nakaharap kay San Pedro. Namasyal silang dalawa sa langit. Magkahawak-kamay silang naglakad-lakad sa isang malaking silid duon na puno ng mga anghel. Huminto si San Pedro sa harap ng isang lupon ng mga anghel at nagsalita, &amp;quot;Ito ang silid tanggapan. Sa silid na ito tinatanggap lahat ng mga kahilingan sa panalangin.&amp;quot; Pinagmasdan ito ng kaluluwa at nakita nitong abala ang lahat sa pag-uugnay ng mga kahilingan na nakasulat sa bunton ng mga papel na galing sa buong mundo. Nagpatuloy silang maglakad hanggang madaanan nila ang pangalawang lupon ng mga anghel. Ang wika ni San Pedro sa kaluluwa, &amp;quot;Ito naman ang Packaging at Delivery Section. Dito ang biyaya at mga pagpapala na hiniling ng mga tao ay binabalot at dini-deliver sa mga tao na humingi noon.&amp;quot; Nakitang muli ng kaluluwa kung gaano ito kaabala. Maraming anghel doon ang talagang subsob sa trabaho sa dami ng mga pagpapalaing hiniling at dini-deliver araw-araw sa lupa. Hanggang sa dumako sila sa huling silid, sa pinakamalayong kuwarto. Huminto si San Pedro at ang bagong saltang kaluluwa sa harap ng maliit na silid. Namangha ang kaluluwa, iisang anghel lamang ang nakaupo roon at walang ginagawa. &amp;quot;Ito ang Acknowledgement Section,&amp;quot; sabi ni San Pedro. &amp;quot;Bakit tahimik? Bakit mukhang walang ginagawa rito?&amp;quot; tanong ng kaluluwa. &amp;quot;Nakakalungkot,&amp;quot; sagot ni San Pedro, &amp;quot;pagkatapos makatanggap ng sagot sa kanilang mga panalangin ang mga tao, kakaunti ang nagpapasalamat.&amp;quot; &amp;quot;Eh papaano ba magbibigay ng acknowledgement ang mga tao sa Diyos,&amp;quot; tanong ng kaluluwa. &amp;quot;Simple lang. Sabihin mo lang na &amp;quot;Salamat po Panginoon.&amp;quot; &amp;quot;Ano bang pagpapala ang dapat nilang ipagpasalamat,&amp;quot; dagdag na tanong ng kaluluwa. &amp;quot;Kung may pagkain ka sa iyong hapag-kainan, damit na sinusuot, may bahay na tinutuluyan at kamang tinutulugan, ikaw ay mas mayaman sa 75% sa mundong ito.&amp;quot; &amp;quot;Kung may salapi kang naiipon sa iyong pitaka at may natitira pang pambili ng pagkain, ikaw ay isa sa 8% na may mga kabuhayan sa mundo.&amp;quot; &amp;quot;Kapag nakuha mo ang mensaheng ito sa iyong computer, bahagi ka ng 1% sa mundong ito na may ganuong oportunidad.&amp;quot; &amp;quot;Kapag gumising ka sa umagang ito na walang sakit, mas pinagpala ka sa milyong tao sa mundong ito na hindi na makagising dahil sa hirap ng buhay.&amp;quot; &amp;quot;Kung hindi mo nararanasan ang takot sa gitna ng giyera, ang kalungkutan sa loob ng piitan, ang pasakit ng mga pagsubok, at ang pangit ng pagkagutom, mas malayo ka ng milya milya sa 700 milyong tao na nabubuhay sa mundo.&amp;quot; &amp;quot;Kung buhay pa ang iyong mga magulang at nananatiling magkasama sa bisa ng kasal, kakaunti lang kayo.&amp;quot; &amp;quot;Kung naititingala mo pa ang iyong ulo nang may ngiti sa iyong mga labi, hindi ka kasama sa karamihan. Naiiba ka kaysa sa kanila na puno ng kapighatian at mga kagulumihanan.&amp;quot; Tanong muli ng kaluluwa, &amp;quot;kung ganon, papaano ako magsisimulang magpasalamat?&amp;quot; &amp;quot;Kung nababasa mo ang mensaheng ito, nakatanggap ka na naman ng dobleng pagpapala, dahil may isang nagpadala sa iyo na iniisip na espesyal kang nilalang at mas pinagpala ka kaysa sa dalawang bilyong mga tao sa buong mundo na hindi marunong magbasa. &amp;quot;Pagpalain ang araw mo, bilangin mo ang iyong mga pagpapala at kung ibig mo pagpalain mo rin ang mga tao sa iyong paligid upang malaman din nila kung gaano sila pinagpala ng Panginoon.&amp;quot; Attention: Acknowledgement Department: &amp;quot;Salamat po, Panginoon. Salamat po sa pagbibigay mo sa akin ng abilidad na ibahagi ang mensaheng ito at sa pagbibigay mo sa akin ng mabubuti at magagandang tao na babahaginan nito!&amp;quot; LORD Thank You po. Utang ho namin lahat ng tinatamasa namin sa inyo. Huwag nyo kaming pababayaan LORD. Bahala na ho kayo sa amin LORD. Muli, maraming maraming salamat po PANGINOON!!! * * * Para anumang reaksyon o kumento, text lang o e mail sa nixonkua@yahoo.com o nixtkua@gmail.com o mag text sa 09272654341.</body>
<link>http://www.philstar.com/Article.aspx?articleId=338881&amp;publicationSubCategoryId=94</link>
</article>
<article>
<title>Paglubog ng araw</title>
<author>PILANTIK Ni Dadong Matinik</author>
<date>
<month>May</month>
<day>28</day>
<year>2006</year>
</date>
<body>Sa tabi ng dagat ay aking nakita Paglubog ng araw na napakaganda; Ang huling silahis nang itapon niya Kumislap ang dagat at nagpaalam pa! Ilang saglit lamang ay biglang nagdilim Ang buong paligid ay naging maitim; Liwanag ng tala at mga bituin Hindi pala sapat umilaw sa atin! At ang haring araw sa kanyang paglubog Parang bolang apoy na gustong sumabog; Itong buong bansa at buong sinukob Araw nang maglaho ay naging malungkot! Saka ang daigdig ay tila nanaghoy Sa biglang pag-alis ng araw na apoy; Ang liwanag pala kung ganap nang lipol Ang buong daigdig ay nakatalukbong! Kaya ang panangis ay gayon na lamang Ng maraming pusong nawalan ng tanglaw; Ang tao, ang dagat, hayop at halaman Ay lumuluha rin - palihim nga lamang! Laganap ang dilim sa lahat ng dako Wala kang makita kahit na anino; Ilaw ng kuryente di sapat din ito Upang mailawan ang lahat sa mundo! Kaya tayong lahat pawang nagdarasal Liwanag ng araw ay muling mamasdan; Sanay huwag itong tuluyang lumisan At muling magningning sa kinabukasan! Ang araw ay bigay sa atin ng Diyos Upang unawaing Siyay Manunubos; Liwanag ng araw sa buong sinukob Araw-araw Niyang ipagkakaloob! Lahat ng narito sa mundong ibabaw Laging nakaabang sa bukang-liwayway; Sa muling pagsikat nitong haring araw Biyaya ng Diyos tiyak na daratal!</body>
<link>http://www.philstar.com/Article.aspx?articleId=339066&amp;publicationSubCategoryId=94</link>
</article>
<article>
<title>May pabahay na sa La Mesa forest</title>
<author>SAPOL Ni Jarius Bondoc</author>
<date>
<month>May</month>
<day>30</day>
<year>2006</year>
</date>
<body>KAYA naman pala pursigidong magbahay ang 1,411 empleyado ng MWSS sa 58 ektaryang gubat ng La Mesa Dam na hindi dapat kalbuhin. Nauna na pala ang managers nilang magbahay sa 3.3 ektarya sa gilid mismo ng filtration plant doon. Kumbaga, gumagaya lang sa masamang ehemplo. Paliwanag ni MWSS Administrator Orlando Honrade, maliliit lang naman ang mga bahay ng 94 managers at senior rank and file. Bungalows lang na tig-36 o 44 sqm ang karamihan, sa presyong P345,000-P390,000 kada unit. At nasa ibaba raw ng filtration ponds at La Mesa reservoir, kaya hindi nakakarumi sa tubig-inumin ng 14 milyong Greater Manilans. Pero inamin din ni Honrade na binili na ng MWSS Corporate Office Multi-Purpose Cooperative ang lupa, at tinitulohan na sa kanila. Iniutang at inipon daw nila ang pagpapatayo ng mga bahay. Ganun din daw ang iba pang housing projects sa paligid ng 3.3 ektarya. Yon na nga ang sinasabi kong bad example. Bakit tinituluhan sa kanila ang mga lote? Sa madaling salita, hindi ito staff housing para sa managers at empleyadong nagtatrabaho pa sa MWSS. Permanente at indibidwal na pabahay na nila ito  magretiro man o masibak  dahil pag-aari na nila. Kaya puwede rin nila itong ibenta sa outsiders, kabilang na ang mga teroristang nais lumason sa tubig o ng mall developers na nais magtayo ng matataas na gusali. Dalawa ang implikasyon nito. Isinubo ng pabahay ang reservoir sa kapahamakan  labag sa unang tungkulin ng mga taga-MWSS. At nilabag nila ang batas na nagtatalaga sa Kongreso lamang na tukuyin kung anong lupaing pampubliko ang puwedeng isapribado. Kung nagawa ito sa La Mesa watershed ng National Capital Region, talagang nanganganib na ang 378 pang ibang watershed ng bansa. Ano ngayon ang pipigil sa watershed managers at empleyado na gayahin ang estilo ng MWSS? Mauuhaw tayong lahat. * * * Lumiham sa jariusbondoc@workmail.com</body>
<link>http://www.philstar.com/Article.aspx?articleId=339424&amp;publicationSubCategoryId=94</link>
</article>
<article>
<title>Naisaling tungkulin</title>
<author>IKAW AT ANG BATAS Ni Atty. Jose C. Sison</author>
<date>
<month>May</month>
<day>30</day>
<year>2006</year>
</date>
<body>NAGMAMAY-ARI si Tina ng 3,090 square meters na lote. Noong August 21, 1971, pinaupahan niya ito sa TRCDC sa loob ng 20 taon at maaring upahan pa bastat may 60 araw na abiso bago magtapos ang termino. Nakasaad sa kontrata ng paupa na kung sakaling ipagbibili ni Tina ang lote, ang TRCDC ang mauunang bumili nito. Sa pamamagitan ng kasunduan, nagtayo ang TRCDC ng sabungan sa inupahang lote. Noong June 17, 1991, sinulatan ng TRCDC si Tina upang ipaalam nito ang intensyong upahan pa ang lote. Subalit, hindi pumayag si Annie, anak ni Tina. Sa halip ay hiniling ni Annie sa TRCDC na tanggalin na ang anumang naitayo sa lote dahil siya na ang bagong may-ari nito. Sa katunayan, ipinagbili ni Tina ang lote sa kanyang anak noong August 8, 2006 sa halagang P10,000 bilang pormalidad upang maging kinatawan si Annie ng kanyang magulang sa oras na wala sila. Ang titulo ay naipangalan na rin kay Annie. At upang masolusyunan ang problema, hiniling ng TRCDC kay Annie na uupahan pa nito ang lote. Tumanggi si Annie kaya inalok siya ng TRCDC na bibilhin na nito ang lote. Hindi pumayag si Annie at sinabi pa nitong ang anumang mehora rito ay maaring ipagbili matapos matasa ito. Nang hindi magkasundo, naghain ang TRCDC ng reklamo laban kina Tina at Annie ng annulment of sale and cancellation of title ni Annie, specific performance of its right of first refusal and damages. Matapos ang paglilitis, iginawad ng Regional Trial Court (RTC) ang pitong taong pag-upa pa ng TRCDC sa halagang P7,000 kada buwan samantalang dinismis ang usapin sa bayad-pinsala. Umapela ang TRCDC sa Court of Appeals (CA). At habang dinidinig ang apela sa CA, namatay si Tina. Sa desisyon ng CA noong June 14, 1999, inatasan nito ang TRCDC na lisanin ang lugar, magbayad ng P10,000 buwanang upa hanggang makaalis ito sa inuupahan, kuwentahin ang idedepositong upa at payagan si Annie na i-withdraw ang naidepositong upa na P320,000. Tama ba ang CA? TAMA ang CA sa paggawad kay Annie na ma-withdraw ang lahat na upa na nai-deposito ng TRCDC matapos ang pagkuwenta pati na rin ang pagbabayad ng TRCDC ng P10,000 buwanang renta habang tinutukoy pa ang makatwirang kondisyon ng pagbibili ng lote o hanggang lisanin nito ang lugar nang hindi ginamit ang right of first refusal Gayunpaman, ang pagbibili ni Tina kay Annie ng nasabing lote noong August 1990 ay napawalang- bisa. Hindi kasi ginampanan ni Tina ang kanyang legal na tungkulin na unang alukin ang TRCDC na bilhin ang lote bago pa man ang ibang tao kabilang na ang kanyang anak. Dapat sana ay ipinagbili niya ang lote kay Annie kung sakaling tumanggi ang TRCDC. Bukod dito, ang anumang obligasyon at karapatan ni Tina sa kontrata ng paupa ay isasalin ng batas sa kanyang mga tagapagmana tulad ni Annie. Kaya si Annie bilang tagapagmana ay may tungkuling gampanan ang mga nakasaad sa kontrata sa pagitan ni Tina at ng TRCDC. Tulad na lamang ng tungkuling ibigay ang lote sa TRCDC kapag pinili nitong bilhin ang lote. Samantala ang TCT ay mananatili sa pangalan ni Annie at maaaring kanselahin sa oras na bilhin ng TRCDC ang lote. Babayaran din ni Annie ang TRCDC ng P20,000 bilang actual damages plus interest ayon sa legal rate at attorneys fees na P10,000 at cost of suit. (Tanay Recreation Center and Development Inc. vs. Fausto, G.R. 140182, April 12, 2005, 455 SCRA 436).</body>
<link>http://www.philstar.com/Article.aspx?articleId=339435&amp;publicationSubCategoryId=94</link>
</article>
</data>