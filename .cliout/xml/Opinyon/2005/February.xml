<?xml version="1.0" encoding="ISO-8859-1" ?>
<data>
<article>
<title>EDITORYAL - Saka na muna ang Cha-cha</title>
<author></author>
<date>
<month>February</month>
<day>05</day>
<year>2005</year>
</date>
<body>MARAMING mahahalagang dapat unahin ang Kongreso kaysa sa pagsusulong sa Charter change (Cha-cha). Sa panahong ito na maraming problemang kinakaharap ang bansa, ang dapat muna nilang pagtuunan ng pansin ay kung paano makalilikha nang mga makabuluhang batas para tuluyang mahango sa kahirapan ang taumbayan. Namamayani ang 3-K sa bansa (kahirapan, katiwalian at kaguluhan) at kung ang uunahin ay ang Cha-cha, baka lalo lamang mahirapan sapagkat gastos na naman ang kahaharapin. Hindi pa dapat asahan ang mga surveys na gumaganda ang ekonomiya batay sa pag-angat ng gross domestic product (GDP) at ang paglakas daw ng peso laban sa US dollar. Pagkatapos ipasa ng Kongreso ang kontrobersiyal na 12 percent value added tax (VAT) noong nakaraang linggo, ang kontrobersiyal na Cha-cha naman ang kanilang isinusulong ngayon at tila hindi na sila maaawat kahit na mismong si President Arroyo ay nagpahiwatig nang pagtutol dito. Inaprubahan ng isang committee sa House of Representatives ang proposal para magdaos ng constitutional assembly para isulong ang Charter change. Ang pag-aammend sa 1987 Constitution ang magiging daan para mabago ang kasalukuyang parliamentary government sa unicameral parliamentary system. Ang patuloy daw na political instability at serious economic difficulties sa loob ng 18 taon ay isang dahilan para palitan ang kasalukuyang political structure at ang sistema ng gobyerno. Masyado na raw apektado ang lahat sa isyung ito kaya ngayon na ang tamang panahon para isagawa ang pagpapalit sa Constitution. Sabi ni Cagayan de Oro Rep. Constantino Jaraula, chairman ng committee, nagawa na nila ang part para sa revenue-generating measures na isinusulong ng Malaca&amp;ntilde;ang at ngayon naman itong pinakamahalagang isyu ang kanilang isusulong. Kailangan na ang pagbabago sa sistemang political. Wala sa panahon ang pagsusulong ng Kongreso sa Cha-cha at para lang gustong pagtakpan ang ginawa nilang pag-apruba sa kontrobersiyal na VAT. Hindi ito ang dapat maging prayoridad. Hindi dapat isangkalan na ang pagpapalit sa Constitution ay makatutulong sa economic reforms ni Mrs. Arroyo. Nakikita namin sa ngayon na pansarili lamang ang nakikita kaya nagpupumilit sa Cha-cha. Hindi kataka-taka na ang biglang pagsusulong sa Cha-cha ay batikusin sapagkat hindi pa panahon lalo ngayong batbat ng hirap ang dinaranas ng mga Pinoy.</body>
<link>http://www.philstar.com/Article.aspx?articleId=268167&amp;publicationSubCategoryId=94</link>
</article>
<article>
<title>Gulo kay Asi tapusin na!</title>
<author>HINDI PA TAPOS ANG LABAN Ni Danny Macabuhay</author>
<date>
<month>February</month>
<day>05</day>
<year>2005</year>
</date>
<body>MAINIT na pinagtatalunan ang citizenship ni Asi Taulava ng Talk n Text (TnT). Anang TnT, na naniniwala sila na totoong Pinoy si Asi sapagkat Pilipina ang nanay nito kahit na sa Tonga ipinanganak at sa Amerika lumaki. Ito ang naging basehan kaya nakapaglaro si Asi dito bilang isang amateur at hindi nalaunan bilang isang professional player sa Philippine Basketball Association (PBA). Maraming Pil-Ams na tulad ni Asi ang dumating sa Pilipinas upang maglaro ng basketball. Nagpakilala silang may dugong Pilipino upang hindi magkaroon ng problema sa kanilang citizenship. Subalit halos lahat sa mga ito ay hindi makapagbigay ng matibay na katibayan na sila ay may dugong Pinoy. Sa pagkaalam ko, si Asi na lamang ang natitirang Pil-Am basketball player na lumalaban upang magpatunay na siya ay Pinoy kaya nakapaglalaro siya sa PBA. Maliwanag na suportado si Asi ng kanyang koponang TnT. Marami ang nalilito sa kaso ni Asi. Hindi siya pinayagang maglaro sa finals ng Philippine Cup best-of-seven title playoff sa pagitan ng TnT at Barangay Ginebra. Nagulat ang marami nang maglaro si Asi noong unang laro ng series noong Linggo. Nanalo ang TnT subalit nagdesisyon ang PBA na igawad na panalo ang Ginebra dahil sa lumabag ang TnT nang pinaglaro nila si Asi. Sa nangyayaring ito sa PBA, nararamdaman ko ang pulitikahan. Madali lang resolbahin ang kaso ni Asi. Papuntahin dito ang nanay ni Asi. Sinasabi nilang taga Bohol o Samar ang nanay nito. Dalhin siya sa lugar na binabanggit nilang kung saan siya ipinanganak. Maaari bang wala man lamang ni isang makakatanda sa mga kamag-anak nito. Kahit isa lamang o isang katunayan na talagang nanggaling sa Pinas ang ina ni Asi. Tapusin na kaagad ang kaso ni Asi. Pati ba naman sa sports ay may terrorism. Tutal naman, may palagay akong mananalo rin naman ang TnT kahit na walang Asi. Lagot ako, baka takluban nila ako ng bilog na mundo.</body>
<link>http://www.philstar.com/Article.aspx?articleId=268182&amp;publicationSubCategoryId=94</link>
</article>
<article>
<title>EDITORYAL - May makalaboso kayang illegal loggers?</title>
<author></author>
<date>
<month>February</month>
<day>06</day>
<year>2005</year>
</date>
<body>HANGGAT hindi nakikita na walang ipinapasok sa kulungan na mga illegal loggers, mahirap paniwalaang seryoso nga ang gobyerno sa kanilang kampanya laban sa mga &amp;quot;tulisan ng kagubatan&amp;quot;. Kailangang maipakita ang ebidensiya na talagang nasa kulungan ang mga illegal loggers para masiyahan ang taumbayan lalo pa ang mga naging biktima ng landslide at mga pagbaha sa maraming lugar sa bansa. Kapag nasa kulungan na ang mga &amp;quot;tulisan&amp;quot; mababawasan na ang kirot na nadarama ng mga napinsala ng kalamidad. Maaaring malimutan na ang masamang bangungot na sa iglap ay biglang dumating sa kanilang buhay. Kinasuhan na ni Environment Sec. Mike Defensor ang 19 na tao kabilang ang dalawang korporasyon na sangkot sa illegal logging activities. Kasong kriminal ang isinampa sa kanila. Ayon pa kay Defensor, inihahanda na rin ang pagsasampa ng administrative charges laban sa 15 barangay officials kung saan, ayon sa secretary ay hindi nakipag-cooperate sa kanila para matukoy ang mga illegal loggers. Ayon naman sa justice department, pinag-aaralan nila kung sasampahan na rin ng economic sabotage ang 19 kataong kinilala ni Defensor. Magandang balita ito para sa mga nasalanta ng pagguho ng lupa at pagbaha lalo pa sa Real, Infanta at Nakar sa Quezon at ganoon din naman sa Dinggalan, Aurora. Pero ang tanong, mabilis bang gigiling ang batas laban sa mga illegal loggers? Mabilis ba silang maihahatid sa kulungan o kasingbagal din ng mga kasong hanggang ngayon ay nakabimbin sa Korte? Ang 19 na illegal loggers ay kinasuhan ng paglabag sa Presidential Decree No. 705 o ang Revise Forestry Code of the Philippines. Ang illegal logging sa ilalim ng batas ay may kaparusahang anim hanggang 20 taong pagkabilanggo. Maganda ngang balita na may nakasuhan ng mga illegal logger. Pero nakapagtatakang hindi naman naisama ni Defensor ang una niyang binunyag na may mga pulitikong sangkot sa operasyon ng illegal logging. Ayon kay Defensor, tatlong mayor at isang dating congressman ang protector ng mga illegal loggers hindi lamang sa Quezon kundi pati sa Mindanao. Nasaan na ang mga ito? Ibinunyag ito ni Defensor makaraang magbangayan sila ni Sen. Jamby Madrigal. Inakusahan ni Defensor ang pamilya ni Madrigal na sangkot sa mining operations at illegal logging. Itinanggi naman ito ni Madrigal. Labis na masisiyahan ang marami kung mabubulok sa bilangguan ang mga illegal loggers para hindi na maulit ang ngitngit ng kalikasan.</body>
<link>http://www.philstar.com/Article.aspx?articleId=268308&amp;publicationSubCategoryId=94</link>
</article>
<article>
<title>Pagkain ng daing na isda nakaka-cancer?</title>
<author>WHAT'S UP DOC? Ni Dr. Tranquilino Elica&amp;ntilde;o Jr</author>
<date>
<month>February</month>
<day>06</day>
<year>2005</year>
</date>
<body>NARITO pa ang karugtong ng mga katanungan tungkol sa cancer. Kaugnay pa rin ito sa pagdiriwang ng &amp;quot;Cancer Consciousness Week&amp;quot;. Bakit ang cancer sa nasopharynx ay madalas na umatake sa mga Chinese? Ang pagkain ng mga daing na isda sa maraming lugar sa China at Hong Kong ay pinaniniwalaang dahilan nang pagkakaroon ng cancer sa nasopharynx ng mga Chinese. Isang virus ang natuklasan at ito ang sinasabing dahilan sa development ng ibat bang uri ng cancer sa nasopharynx sa nabanggit na mga lugar. Ang cancer sa nasopharynx ay karaniwan na ring tumatama sa mga Pilipino. Ang tumor ba na nadiagnosed na benign ay nagiging cancerous? Ang benign tumor ay hindi nagiging cancerous. However, although not probable, it is always a possibility no matter how remote. Ang pag-aasawa ba ng babae sa murang edad ay nagiging dahilan ng cancer sa cervix o kuwelyo ng bahay bata? Ang cancer sa cervix ay karaniwan sa mga kababaihang may edad na 35 hanggang 55 lalo na sa mga may poor personal hygiene, sa mga nag-asawa sa murang edad, sa mga nanganak nang marami at doon sa mga kababaihang kung sinu-sino at ibat ibang lalaki ang nakakatalik. Kailan nagiging makirot ang cancer? Ang cancer kapag nasa early stage ay hindi masakit. Makadarama lamang ng kirot kapag ang cancer ay nagkaroon ng pamamaga. Ang cancer na nasa advanced stage ay makirot lalo na kapag may nerve involvement, damage sa buto o pressure sa sensitive areas.</body>
<link>http://www.philstar.com/Article.aspx?articleId=268323&amp;publicationSubCategoryId=94</link>
</article>
<article>
<title>EDITORYAL - Walisin lahat ang 'hoodlum in robes'</title>
<author></author>
<date>
<month>February</month>
<day>09</day>
<year>2005</year>
</date>
<body>KUNG mayroong &amp;quot;hoodlums in uniforms&amp;quot; (mga pulis) mayroon ding &amp;quot;hoodlums in robes&amp;quot; (mga hukom). At kung nakatatakot ang mga &amp;quot;hoodlums na naka-uniporme&amp;quot; mas nakatatakot ang &amp;quot;mga hoodlums na naka-roba&amp;quot;. Sila ang nagpapasya sa mga kasong isinasampa. Sa isang iglap maaari nilang baligtarin ang desisyon at pumabor sa kabila. Maaari nilang patagalin o madaliin ang kaso. Kung may pera ang magsasampa, madali ang desisyon. Kung walang pera, kawawa ka. Kaya hindi na nakapagtataka kung ngayon ay maging kalakaran na hindi na paabutin sa husgado ang kaso. Gantihan na lang. Ngipin sa ngipin na lamang ang batas. Kung ano ang inutang siya ring kabayaran. Hindi na idadaan sa husgado at baka maimpluwensiyahan lamang ng ganid, suwapang, tamad at bias na hukom. Masisisi ba ang taumbayan kung magrebelde sa kawalan ng katarungan. Sabi nga, dalawa ang ipinagrerebelde ng tao: Kagutuman at kawalan ng katarungan. Gutumin at apihin ang tao at sisilang sa kanyang dibdib ang matinding pagrerebelde. Isang magandang balita naman na ang Supreme Court pala ay hindi natutulog sa ginagawang kabulastugan at kawalanghiyaan ng mga &amp;quot;hoodlums in robes&amp;quot;. Noong nakaraang taon, 56 na hukom ang pinarusahan ng Supreme Court. May kabuuang 582 na ang mga hukom na kanilang pinarusahan, ayon kay Justice Artemio Panganiban mula pa noong 1986. &amp;quot;Sila ay mapanganib sa lipunan. Mas masahol pa sila sa mga kriminal na kanilang sinentensiyahang makulong,&amp;quot; sabi ni Justice Panganiban. Si Panganiban ang chairman ng Supreme Courts 2004 Judical Excellence Committee. Ang 56 na &amp;quot;hoodlums in robes&amp;quot; ay pinarusahan dahil sa imoralidad, masamang asal, masamang gawain, pag-abuso sa tungkulin, hindi makatuwirang hatol, pag-atrasado sa desisyon sa kaso at kapabayaan. Noong 2002, pitong hukom ang sinibak sa tungkulin at 91 pa ang sinuspinde at pinagmulta. Ito ay bahagi ng kampanya ng Supreme Court sa mga &amp;quot;hoodlums in robes&amp;quot;. Masahol pa sila sa criminal gaya ng sinabi ni Panganiban. Totoo ito. Dahil sa mga corrupt na hukom kaya marami ang nagrerebelde. Marami ang inilalagay sa kamay ang batas sapagkat nagiging biktima ng hukom na mukhang pera, abusado, tamad at hindi alam ang tungkulin. Paigtingin pa ng Supreme Court ang kanilang kampanya laban sa mga &amp;quot;hoodlums in robes&amp;quot; upang maibalik ang tiwala ng taumbayan sa judiciary. Marami pang &amp;quot;hoodlum in robes&amp;quot; sa ngayon at dapat lamang sila madurog.</body>
<link>http://www.philstar.com/Article.aspx?articleId=268437&amp;publicationSubCategoryId=94</link>
</article>
<article>
<title>Kontrobersiyal na promo ng Sun Cellular</title>
<author>BAHALA SI TULFO Ni Ben Tulfo</author>
<date>
<month>February</month>
<day>09</day>
<year>2005</year>
</date>
<body>ANG kontrobersyal na promo ng Sun Cellular na call and text unlimited&amp;quot; ay makabubuti sa kanilang mga subscribers at sa mga potential customers na gustong makatipid. Ang siste, ang promong itoy maaaring panghatak lang dahil may kahinaan at kakulangan ang serbisyo ng Sun Cellular. Una, kulang sila sa cell sites kaya may kahirapan sa koneksyon. Sa mga may tiyagat gustong makatipid, ito yung nararapat na promo para sa kanila. Pero sa pananaw nitong dalawang higanteng Smart at Globe, predatory pricing at unfair competition daw. Tsk-tsk-tsk! Akala siguro nitong dalawang kompanya, bobo at walang sariling pag-iisip yung mga subscribers. Ayaw lang nilang diretsuhin na malaki ang epekto nitong promo sa kanila. Sa halip na mag-ingay ang Smart at Globe na animoy mga batang nagsusumbong sa National Telecommunication Commission, tapatan na lang nila ng kahalintulad na promo nitong Sun Cellular, tutal kaya naman nila. Ang kaso, kung sino pa yung mga higante, sila pa yung mga iyakin! Kung tutuusin, ang liit ng Sun Cellular, hindi nila kaya? Sa bandang huli, ang mga promong ganito, ang makikinabang ay ang taumbayan. Tutal, serbisyo naman ang pinag-uusapan. Pinangangalandakan pa nga ng Smart at Globe marami silang cell sites, di tulad nitong naghihingalong Sun Cellular. At napakahirap makontak kapag wala ng (Sun) araw. Bahala na yung mga subscribers ng Sun Cellular, sila ang makakapagsabi kung talagang may saysay ang promo at kung sulit nga yung kanilang matitipid sa perwisyong kapalit. * * * BITAG hotline numbers, 932-8919/932-5310 at mag-text sa 0918-9346417. Manood tuwing Sabado, 9:00-10:00 p.m. IBC-13, BITAG. Panoorin ang BAHALA SI TULFO live sa UNTV 37, Simulcast DZME 1530, Monday-Friday; 9:00-10:30 ng umaga.</body>
<link>http://www.philstar.com/Article.aspx?articleId=268441&amp;publicationSubCategoryId=94</link>
</article>
<article>
<title>Tuloy ang laban ng DENR sa illegal loggers</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>February</month>
<day>09</day>
<year>2005</year>
</date>
<body>MAS pinaigting pa ngayon ang kampanya laban sa illegal na pagtotroso. Malaking bahagi ng tagumpay ng DENR Task Force on Anti-Illegal Logging ay ang aktibong pagkilos ng mga opisina ng departamento sa mga rehiyon at probinsiya, at tulong na binibigay ng military, pulisya, lokal na pamahalaan, at lalo na ng mga miyembro ng komunidad na nagsisiwalat ng mga nabanggit na illegal na gawain. Noong nakaraang linggo, nagpapatrulya sa may San Jose, Tarlac, ang grupo ng DENR at Bantay Kalikasan Task Force ng Tarlac, nakadakip ng 1,800 board feet ng ilegal na troso na nagkakahalaga ng P55,800. Ang mga troso ay iniwan ng mga hindi pa nakikilalang kalalakihan matapos silang sitahin. Habang pabalik na ang grupo ng DENR sa kanilang base, inambush sila. Tatlong forest guard at isang volunteer ang malubhang nasugatan. Sina Forest guards Solomon Balot, Benny Transfiguracion, Salvador Principe at volunteer Florante Catacutan ay malubhang nasugatan at kasalukuyan nagpapagaling sa Tarlac Provincial Hospital. Ang ganitong mga pangyayari ay bahagi lamang ng tungkulin ng mga empleyado ng departamento, partikular ang mga forest guards na nakikipaglaban sa mga armadong ilegal na mangangahoy. Hindi aatras ang DENR sa panganib ng ganitong kampanya. Maaaring masaktan, pero siguradong tuloy pa rin ang laban.</body>
<link>http://www.philstar.com/Article.aspx?articleId=268462&amp;publicationSubCategoryId=94</link>
</article>
<article>
<title>&amp;quot;Nawawala ang testigo&amp;quot;</title>
<author>CALVENTO FILES Ni Tony Calvento</author>
<date>
<month>February</month>
<day>09</day>
<year>2005</year>
</date>
<body>GUSTO KO LAMANG BIGYANG DAAN ANG ISANG panawagan mula kay Irene Sudario tungkol sa pagkapaslang kay Romeo D. Javier. Hindi makausad ang kaso laban sa mga akusado dahil sa star witness na biglang nawala at hindi makita. Layon ko na sa pamamagitan ng &amp;quot;CALVENTO FILES&amp;quot; matulungan ang pamilya ng biktima. &amp;quot;I am a family member of Mr. Romeo D. Javier who was killed last December 05,1997. July 25,1998 it was in your column &amp;quot;CALVENTO FILES&amp;quot;. Last December 30, 2004 a gunman named Cesar Balela was captured at Dasmari&amp;ntilde;as, Cavite where he was hiding for almost 7 years. Cesar Balela is no.1 most wanted criminal of Sta. Maria Laguna and made to be no.14 most wanted in the whole region 4. He is now detained at Sta. Cruz Laguna. Nakuha ko ang address ng testigong si Dominador Crusada. Brgy.Tungkod Sta.Maria Laguna. Tungkol po dun sa dalawa pang at large na sina Fidel Casapao at Diosdado Despida sumuko na daw po sa Canlubang nuong January 24 lang po ng umaga. Naka piit po ngayon sa Sta. Maria City jail.&amp;quot; Ang problema na sinasabi nitong si Ms Sudario ay hindi makita ang testigo na nakakita ng pagpaslang kay G. Javier. Narito ang nilalaman ng Sinumpaang Salaysay ng STAR WITNESS na ito na susi para mabigyang hustisya ang nangyaring brutal na murder na ito. SINUMPAANG SALAYSAY NI DOMINADOR CRUSADA y CULAWIT NA IBINIGAY KINA NBI AGENTS RENAN A.T. OLIVA AT NELSON S. MORENO DITO SA TANGGAPAN NG NATIONAL CAPITAL REGION, NATIONAL BUREAU OF INVESTIGATION, TAFT AVENUE, MANILA NGAYONG IKA- 07 NG ENERO 1998 S: Ako po ay si Dominador Crusada y Culawit, 45 taong gulang, may asawa, ipinanganak noong Enero 07,1953 sa Rosario, Batangas, isang magsasaka at ako ay kasalukuyang nakatira sa Brgy. Tungkod, Sta. Maria Laguna. 03. T: Bakit ka nandirito sa tanggapan ng NBI, NCR, Manila? S: Upang magbigay ng salaysay tungkol sa nasaksihan kong pag baril na naging sanhi ng kamatayan ni ROMEO JAVIER. 04. T: Kailan at saan binaril itong si ROMEO JAVIER? S: Noong humigit kumulang 08:00 ng gabi ng December 05, 1997 sa terrace ng bahay ni Cesar Balela. 05. T: Ikaw ba ay nakakaunawa at nakakabasa ng salitang tagalog? S: Opo 06. T: Maari mo bang isalaysay ang iyong nalaman tungkol sa pagkabaril kay Romeo Javier? S: Nang pumasok ako sa terrace na kinapupuwestuhan ng mga nag-iinuman ay umupo na ako at binigyan ako ng baso ni Cesar Balela at nakipag-inuman na ako sa kanila. S: Habang kami ay masayang nag-iinuman ay tumayo si Cesar Balela at pumasok sa kabahayan, at si Romeo Javier ay tumayo rin at lumipat sa puwesto ni Cesar Balela sa tabi ko sa kaliwang bahagi ng lamesa. At kami ay masayang nagkukuwentuhan at nag-iinuman. 20. T: Ano ulit ang sumunod na pangyayari ng lumipat sa puwesto ni Cesar itong si Romeo? S: Habang kami ay nag-iinuman ay nakita ko na nasa kusina si Cesar Balela at lumabas sa pinto ng kusina at pumunta sa parteng likuran ni Romeo Javier. 21. T: Ano ang sumunod na pangyayari? S: Nakita ko na tinutukan ng baril ni Cesar Balela sa likod ng bahagi ng ulo itong si Romeo Javier at pinutukan ng isang beses. Nakita ko na bumagsak sa kanyang kinauupuan si Romeo una ang ulo, habang si Cesar Balela ay lumakad pabalik sa kusina. 23. T: Anong klaseng baril ang ipinutok ni Cesar sa likod ng ulo ni Romeo Javier S: Baril na de bola po. 30. T: Ano ulit ang sumunod na pangyayari matapos na barilin ni Cesar Balela si Romeo Javier? S: Nang makita ko na bumagsak sa lupa itong si Romeo Javier ay natigilan kaming lahat na nag-iinuman. At ng makita ko na bumalik sa pinto ng kusina si Cesar Balela ay tumakbo na ako pabalik sa aking bahay. 35. T: Nakahanda mo bang lagdaan itong ibinigay mong salaysay sa ilalim ng isang panunumpa na ikaw ay hindi tinakot, sinaktan o pinangakuan ng anumang pabuya? S: Opo. Ang salaysay na ito ay sinumpaan kay HA Mamerto Espartero nung ika-7 ng Enero, 1998 sa tanggapan ng National Capital Region, NBI.. Itong Salaysay na ito ay nilagdaan ni Dominador Crusada. Hindi na siya mahagilap at ang huling balita ay nasa Batangas siya at natatakot dahil may umaaligid daw sa kanyang bahay. Maliwanag na nakita ng testigo ang buong pangyayari. Para na rin sa iyong kaligatasan, inuulit ko ang aking panawagan sa taong ito o kanino man na maaring maiparating ang panawagan natin na makipag-ugnayan sa akin. PARA SA ANUMANG COMMENTS O REACTIONS MAARI KAYONG MAGTEXT SA 09213263166. MAARI DIN KAYONG TUMAWAG SA 7788442,</body>
<link>http://www.philstar.com/Article.aspx?articleId=268468&amp;publicationSubCategoryId=94</link>
</article>
<article>
<title>Video karera laganap sa Cabuyao,ano ba PNP Dir. Oscar Calderon</title>
<author>BANAT NI BAATUIGAS Ni Bening Batuigas</author>
<date>
<month>February</month>
<day>13</day>
<year>2005</year>
</date>
<body>BULAG ang mga mata ni Police Director Oscar Calderon, Provincial Director ng Laguna laban sa illegal na operasyon ng video karera at jueteng sa kaharian ni Governor Ningning Lazaro. Ito ang nilalaman ng liham na ipinaabot sa akin ng mga magulang na labis na naapektuhan ang pag-aaral ng kanilang mga anak. Ayon sa kanila sina Ernesto Perez at ang magkapatid na Eric at Jose Matias ang kapitalista sa video karera at jueteng sa kanilang bayan. Super bagyo sa lakas umano ang mga ito sa liderato ni Philippine National Police (PNP) Dir. Gen. Edgar Aglipay kaya wala silang takot sa mga kapulisan. Tubong Nueva Ecija sina Ernesto Perez, Eric at Jose Matias na dumayo sa Cabuyao upang ikalat ang kanilang ilegal na negosyo. Malaki umano ang ipinararating na datung sa tanggapan ni Calderon linggu-linggo kaya walang aksyon na hulihin ang mga ito. He-he-he! Kaawa-awa naman ang mga mamamayan ng Cabuyao. May takip ang mga mata ni Sir kaya hindi niya makita ang malaganap na operasyon ng mga ilegal sa sugalan. Aba! Mga suki, maging ang tanggapan ng Mayor at mga Barangay Chairman ay namamantikaan din ayon sa sulat na nakarating sa akin, he-he-he!, Naku po! mga suki, kung gayon, lahat pala ng mga opisyal diyan sa Cabuyao ay nakikinabang sa video karera at jueteng. Totoo ba iyan mga Sir? Isang sakong bigas ang ipinamumudmod ng tatlo sa mga barangay chairmen kaya tikom ang mga bibig nila. Ang bait din naman ng mga chairmen ala &amp;quot;Robinhood&amp;quot; dahil ang bigas na ibinigay ay ipinamamahagi rin nila sa kanilang mga tanod. Kayat di kataka-takang mga tanod mismo ang nagsisilbing look-out sa naturang illegal na negosyo. Sayang ang botong ibinigay sa inyo mga taga- Cabuyao, matapos kayong iluklok sa puwesto eto ang inyong ipapalit. Dahil lamang sa kinang ng &amp;quot;datung&amp;quot; nalimutan na ninyo ang inyong tungkulin na paglikuran sila ng tapat. At para sa kaalaman ninyo mga Sir, lantaran na ang mga video karera sa buong Cabuyao na makikita sa harapan ng munisipyo, maging sa tapat ng mga barangay outpost at sa kapaligiran ng mga eskwelahan, kayat kadalasan sa halip na pumasok sa school ang kanilang mga anak ay nauubos ang baon at oras sa paglalaro ng video karera. Hayagan din ang kubransa ng mga kubrador ng jueteng sa loob ng munisipyo, palengke at bahay-bahay. Ano ba iyan, Gen Aglipay? Wala na bang maasahan ang mamamayan sa kapulisan ninyo sa Cabuyao? Antayin pa ba natin na magumon sa masamang bisyo ang mga kabataan? Alam naman ninyo na ang kakambal ng video karera ay shabu kaya karamihan sa mga naglalaro ay mga adik. At sa halip na ibili ng pagkain upang panawid gutom ayan napupunta pa sa bulsa ng mga illegalista. Ikumpas mo na ang iyong kamay, hagupitin mo si Calderon upang magising sa mahimbing niyang pagtulog. Huwag ka nang patumpik-tumpik at baka makarating pa sa kaalaman ni DILG Secretary Angelo Reyes. He-he-he! Abangan.</body>
<link>http://www.philstar.com/Article.aspx?articleId=268566&amp;publicationSubCategoryId=94</link>
</article>
<article>
<title>Paninigarilyo dahilan ng lung cancer (Ika-4 na bahagi)</title>
<author>WHAT'S UP DOC? Ni Dr. Tranquilino Elica&amp;ntilde;o Jr.</author>
<date>
<month>February</month>
<day>13</day>
<year>2005</year>
</date>
<body>KARUGTONG na mga katanungan hinggil sa cancer. Ipaliwanag mo po ang tungkol sa lung cancer. Tinatayang 80 percent hanggang 85 percent ng lung cancer ay dahil sa paninigarilyo. Ang lugar na trabaho na naka-expose sa mga substances na gaya ng asbestos at iba pang organic materials o ang pagkalanghap ng usok mula sa isang naninigarilyo ay isang dahilan sa pagkakaroon ng cancer. Ang mga sintomas ng lung cancer ay walang tigil na pag-ubo, sputum na may kahalong dugo, hinahabol na paghinga, pananakit ng dibdib at balikat at pamamaga ng mukha at leeg. Para sa detection at diagnosis, kinakailangang dumaan sa chest x-ray, analysis ng cells sa sputum at bronchoscopy (fiber-optic exam ng lung passages). Marami sa mga naninigarilyo ang hindi nagpapa-chest x-ray kahit na sila ay inuubo sa paniniwalang iyon ay &amp;quot;smokers cough&amp;quot; lamang. Sa oras na sila ay magpa-chest x-ray, ang kanilang lung cancer ay nasa late stage na at hindi na maaaring gamutin. Ang operasyon ay maaaring isagawa kung ang lung cancer ay nasa early stage. Ang radiation theraphy at chemotheraphy ay maaaring isagawa pagkaraan ng operasyon. However it must be pointed out that the prognosis of lung cancer is very poor. Kaya ang payo, itigil na ang paninigarilyo.</body>
<link>http://www.philstar.com/Article.aspx?articleId=268571&amp;publicationSubCategoryId=94</link>
</article>
<article>
<title>EDITORYAL - Perang ninakaw di-sana manakaw</title>
<author></author>
<date>
<month>February</month>
<day>14</day>
<year>2005</year>
</date>
<body>MAY karapatang mangamba ang mga human rights victims sa kalagayan ng kanilang pera. Baka ang perang &amp;quot;ninakaw&amp;quot; ay unti-unting ninanakaw? Baka hindi sila ang makinabang sa $10 bilyon na bahagi nila sa $683 million na Marcos ill-gotten wealth. Lalo pang kinabahan ang mga biktima nang mismong ang administration senator na si Joker Arroyo ay nagsabing bahagi ng narekober na ill-gotten wealth ay ginastos ng Malaca&amp;ntilde;ang. Nagkaroon ng hinala si Sen. Jokey Arroyo nang makita ang report ni incoming Finance Sec. Cesar Purisima na ang balance ng Marcos money ay $467.67 million na lamang noong Dec. 31, 2004. Nagtaka si Arroyo sapagkat ang original amount nito noong 2003 ay $683 million. Bakit malaki ang nabawas? Saan ito dinala? Paano nagastos ang pera? Marami ang natigatig sapagkat matagal na ipinaglaban ang perang ito. Ngayong narekober na ay nakapagtatakang nababawasan at hindi alam kung saan napunta. Ang ninakaw ay ninanakaw pa yata? Kawawa naman ang mga biktima ng karapatang pantao kung hindi maipagkakaloob ang $10 billion shares nila mula sa Marcos money. Bukod sa human rights victims, makakuha rin ng share ang agrarian reform ng halagang P28 billion. Sinabi naman ni President Arroyo na ginagastos nang maayos ang narekober na pera. Aatasan daw niya ang Department of Finance at Department of Agrarian Reform na ipaliwanag kung saan napunta ang pera. Binibigyan niya ng kaseguruhan ang mga human rights victims na ang pera nila ay hindi ginagastos. Tutulungan daw niya ang mga biktima. Kailangan din ang batas tungkol dito kaya isang bill ang kanyang pinaaapura sa mga mambabatas. Hindi naman dapat mag-urung-sulong ang Finance at Agrarian Reporm kung paano ginastos ang pera. Ilahad ito sa taumbayan lalo na sa mga biktima ng karapatang pantao. Karapatan nila ito Kapag hindi naisagawa ng dalawang departamento ang pagrepaso kung paano ginagastos ang pera, dito magkakaroon ng perception ang marami na ginamit sa pansariling kapakanan ang pera. Paghihinalaan ang Malaca&amp;ntilde;ang na ginamit sa nakaraang election. Busisiin kung bakit ang orihinal na halaga ng Marcos money noong 2003 ay nabawasan nang malaki. Dapat na itong ipaliwanag para mawala ang alinlangan ng mga naging biktima ni Marcos. Gawin ito sa lalong madaling panahon.</body>
<link>http://www.philstar.com/Article.aspx?articleId=268689&amp;publicationSubCategoryId=94</link>
</article>
<article>
<title>Sa Araw ng Puso</title>
<author>SAPOL Ni Jarius Bondoc</author>
<date>
<month>February</month>
<day>14</day>
<year>2005</year>
</date>
<body>O PAG-IBIG na lubhang makapangyarihan, hahamakin lahat makamit ka lamang.  Balagtas Romantiko talaga si Max Hedglin ng South Carolina. Gumasta ng $18,000 para sa helicopter na nagbagsak ng 2,500 carnations at 10,000 love letters sa hardin ng dating kasintahang Bonnie. Lingid sa kaalaman niya, nakapag-asawa na pala ng iba si Bonnie. Minultahan si Max sa littering. Kakaiba ang paggamit ni Marguerite de Valois, asawa ni Henry IV ng Pransiya, sa malaking hoop ng palda ng panahon niya. Sa laylayan ay pinasulsihan niya ng malalaking bulsa, sa bawat bulsa ay isang kahonat sa bawat kahon ay embalsamadong puso ng yumaong kasintahan. Kung nais masilo ng dalagang gypsy sa Central Europe ang pag-ibig ng binata, hahaluin niya ang buhok, dugo, laway at kuko nito sa gawgaw. Gagawing pigura at, sa bagong buwan, ibabaon sa sangandaan. Habang binibigkas ang salitang, &amp;quot;Iniibig kita, kapag nalusaw na ito susundan mo ako na parang asong hahabol-habol,&amp;quot; iihian niya ang hukay. Ugali ng mga Pathun sa northwest Pakistan na haranahin ng partido ng ikakasal na lalaki ang babae sa pamamagitan ng pagpapaputok ng mga antigong riple. Binago ito ng Afghanistan War, na nagdala sa Pakistan ng automatic rifles at rocket launchers. Ang AK-47 na gawang Ruso ay naging popular pangharana: Nauupahan ito sa halaga ng kalabaw sa isang araw. Sa isang wedding party, nilagot ng putok-AK ang electric wire; lumagpak ito sa mga bisita, nagliyab ng sunog at kumoryente sa walong tao. Minsan pa hindi maka-landing ang eroplano sa runway dahil sa tracer bullets; pilit lumapag ang piloto sa highway pero nag-crash at 13 ang namatay. Nung 1800s sa Upper Egypt, may mga misis na kung nais magkaanak ay tumitihaya sa gitna ng riles para &amp;quot;buntisin&amp;quot; ng rumaragasang tren. Mas-safe ang pagbuntis sa India. Lumalapit sila sa riles kapag parating na ang tren, at nilililis nila ang palda habang dumadaan ito. Mahigpit si Clea Deatherge ng Oklahoma House of Representatives. Nagpanukalang-batas na bago magtalik dapat muna magpapirma si lalaki kay babae ng pagsang-ayonkasama ang babala na ang pagtatalik ay maaring makabuntis, at ang pagbubuntis ay maaring magdulot ng health problems.</body>
<link>http://www.philstar.com/Article.aspx?articleId=268702&amp;publicationSubCategoryId=94</link>
</article>
<article>
<title>Suportado ng mga mamamayan ang promo ng Sun Cellular!</title>
<author>BAHALA SI TULFO Ni Ben Tulfo</author>
<date>
<month>February</month>
<day>14</day>
<year>2005</year>
</date>
<body>MARAMI ang sumasang-ayon na huwag suspindihin ang 24/7 call and text unlimited ng Sun Cellular. Matatandaan, hiniling sa National Telecommunication Commission (NTC) ng dalawang higanteng cell phone networks na Smart at Globe ang agarang pagsususpinde sa nasabing promo. Ang siste, nawawalan ng diumano ng subscribers ang Smart at Globe dahil sa murang serbisyong ito. Marami ang kumentong dumating sa Bahala si Tulfo mula sa iba-ibang parte ng bansa matapos naming mailabas sa kolum na ito noong nakaraang linggo ang kontrobersyal na promo. Lahat sila nagsasabing malaking katipiran at kaginhawahan ang dulot ng nasabing promo. Maging ang ilang mambabatas ay nagpahayag na rin ng suporta dito. Wala daw silang nakikitang mali sa sistemang ito. Mas maganda pa nga daw dahil nagkakaroon ng alternatibo ang ilang subscribers. Kung gusto ng Smart at Globe na mabawi ang nawawala nilang mga subscribers, dapat ay gayahin na lamang nila ang promo ng Sun Cellular. Dahil wala namang kaduda-duda na kayang-kaya naman nilang tapatan to. Sa sistemang ito, lahat silay magkakapantay-pantay. At wala naman siguro silang dapat ikatakot sa Sun Cellular dahil mas lamang sila dito kung cell sites at serbisyo ang pag-uusapan. At kung ang mga subscribers ang tatanungin, natural, sila pa rin ang may karapa-tang pumili. Lalo na sa panahon ngayon kung saan ang mga presyo ng produkto ay nagtaasan na. Hayaan na lang silang magdesisyon kung saan sila mas makakamura. At higit sa lahat, kung alin ang mas makakatulong sa kanila. Ika nga ng ilan, hindi bale ng mawalan ng signal paminsan-minsan bastat nakakalibre ka naman. Dapat magsagawa ng masusing imbestigasyon ang pamunuan ng NTC at huwag maging padalos-dalos sa pagpapatupad ng kahilingan ng dalawang higanteng kumpanya laban sa promong ito. * * * Hotline numbers para sa mga tips sa anumang uring katiwalian, i-text (0918) 9346417, (0927) 8280973, o tumawag sa mga numerong ito 932-8919 / 932-5310. Bahala si Tulfo sa UNTV 37 at DZME 1530 mula Lunes hanggang Biyernes, 9-10:30 a.m.</body>
<link>http://www.philstar.com/Article.aspx?articleId=268710&amp;publicationSubCategoryId=94</link>
</article>
<article>
<title>&amp;quot;Prosecutor sa Nida case naduwag?&amp;quot;</title>
<author>CALVENTO FILES Ni Tony Calvento</author>
<date>
<month>February</month>
<day>14</day>
<year>2005</year>
</date>
<body>SI STATE PROSECUTOR ARCHIMEDES MANABAT, HEAD NG PROSECUTION PANEL AT ANG NAGSASAGAWA NG INVESTIGATION SA NIDA BLANCA MURDER CASE AY PINALITAN NI PROSECUTOR ANTHONY FADULLON. ANG DAHILAN NA IBINIGAY AY PUNO DAW NG TRABAHO ITONG SI MANABAT. Sinong binola mo? Naisulat ang mga pahayag ni Manabat na siya daw ang &amp;quot;loaded with work&amp;quot; kaya nagbibitiw siya sa kanyang tungkulin sa kasong ito. Ganun ba? Ayaw ni former Sandiganbayan Justice Harriet Demetriou ng ganyan! Gusto nyong malaman ang totoong pangyayari ang likod ng isyung ito? Si Prosecutor Manabat ay SINIBAK, TINANGGAL PINALITAN ni Justice Secretary Raul Gonzales sa kaso ng Nida Blanca. Bakit? Dahil ipinarating sa kanya ang balita na ayaw daw imbestigahan si Gen. Galileo Kintanar tungkol sa kasong ito. His cowardice has no room in this murder case. We want justice to be served for the brutal slay of Ms Nida Blanca. Ang mga taong sangkot sa kasong ito ay dapat managot at maisali sa demanda! Isang insider sa Department of Justice ang nagsabi kasi na itong si Manabat ay natatakot na baka balikan siya at ang kanyang pamilya kung iimbestigahan si dating Intelligence Service of the Armed Forces of the Philippines (ISAFP) Chief. Bakit naman siya babalikan nitong si Gen. Kintanar? Sigurado akong gusto nga ni Gen. Kintanar na mabigyan siya ng pagkakataong malinis ang kanyang pangalan at minsanan na ring matanggal ang mga ispekulasyon tungkol sa pagkadawit ng kanyang pangalan sa pagkamatay ng premyadong aktres na si Nida Blanca. Pasensya na Prosecutor Manabat, alam ko ang inside story kasi nandun ako nang magdesisyon si Sec. Gonzales na palitan ka! Ito kaya ang dahil kung bakit ang mga subpoena para kina Elena dela Paz, Ditas dela Paz and Gen. Kintanar. Ay hindi pa naipapalabas? Nung Biyernes lamang ipinadala na ang mga subpoena sa tatlong taong ipinapaliwanag kung bakit hindi sila dapat sampahan ng kaukulang demanda sa Nida Blanca murder. Kung meron ngang katotohanan sa likod ng impormasyon na natatakot itong si Manabat na mag-imbestiga dahil baka mapahamak siya o ang kanyang pamilya, dapat sa kanya magbitiw sa pagiging prosecutor. Trabaho mo yan Prosecutor Manabat. Paano mo magagampanan iyan kung wala kang lakas ng loob? It is not fair for all of us who are risking their lives and that of their family for truth and justice in this case, gaya ng mga testigo, sina Atty Harriet, Sec. Gonzales, si Kaye Torres tapos natatakot ka lang pala Prosecutor Manabat! Para na rin sa isang balanseng pamamahayag, nais kong imbitahan si Prosec Manabat na magbigay ng kanyang panig tungkol sa isyung ito. Nakatanggap ako ng fax message mula sa tanggapan ni administrator Rosalinda Baldoz, tugon sa liham at mga reklamo ni Cyril Ocampo. Basahin po natin. Mr. Tony Calvento CALVENTO FILES PILIPINO STAR NGAYON tocal13@yahoo.com Dear Mr. Calvento: This concerns the article that appeared in your column entitled, &amp;quot;Sulat para sa iyo Patricia...&amp;quot; in December 15, 2004. You cited the letter written by Mr. Cyril Ocampo, a Filipino seafarer who worked as a Mess man in the passenger vessel TSS China Sea Discovery for ten months. Mr. Ocampo filed a case against the vessels Taiwanese owner, Mr. Gary Lu, for not paying his salary for the ten-month contract. Verification from records on file with this office discloses the following information: 1. The name Cyril Ocampo does not appear in the Sea based Employment Contract Processing Division database; 2. Per the Adjudication Office, from 2003 up to the present, there was no case filed against Alliance Maritime Support Services, Inc., involving the above vessel and its owner, Mr. Gary Lu, nor was there any case filed by Mr. Ocampo; 3. The Assistance and Welfare Division (AWD) reports that the subjects complaint was made known to the office through the letter of OFW Rebecca Ruiz who had just arrived from Taiwan for vacation and is allegedly a friend of one of the crew. AWD communicated with MECO, Kaoshiung, Taiwan and the President of Alliance Maritime and endorsed a copy of Ms. Ruizs letter to the Workers Assistance Division of OWWA on August 14, 2003. Thirty-six (36) Filipino crew members were reported not receiving their salaries for five (5) to Seven (7) months and seriously suffered health problems due to lack of food supply. The SARS outbreak caused the said vessel to dock in Kaoshiung, Taiwan and all operations had been stopped. 4. Immediate investigation and negotiation with the authorities involved resulted to the repatriation of thirty-six (36) crew members from Taiwan, temporary suspension of Alliance Maritime for five (5) months and watch listing of the vessels principal China Sea Cruises, Inc. Five (5) of the crew were paid to their full salaries last October 2003 prior to their departure. With reference to the claim for unpaid salary of Mr. Ocampo, the same should be filed with the National Labor Relations Office (NLRC) pursuant to Republic Act 8042, otherwise known as Migrant Workers and Overseas Filipino Act 1995. We hope that the above explanation will clarify the issues raised by Mr. Ocampo in his letter. ROSALINDA DIMAPILIS-BALDOZ Administrator Maraming salamat kay Ms Baldoz para aksyon ninyo sa reklamong ipinarating sa atin ni Cyril Ocampo. Hinihiling ko kay Cyril na makipag-ugnayan sa atin. PARA SA ANUMANG COMMENTS O REACTIONS MAARI KAYONG MAGTEXT SA 09213263166. MAARI DIN KAYONG TUMAWAG SA 7788442. * * * E-mail address: tocal13@yahoo.com</body>
<link>http://www.philstar.com/Article.aspx?articleId=268716&amp;publicationSubCategoryId=94</link>
</article>
<article>
<title>Mahahalagang dapat tandaan para maiwasan ang cancer</title>
<author>WHATS UP DOC? Ni DR. Tranquilino Elica&amp;ntilde;o JR.</author>
<date>
<month>February</month>
<day>20</day>
<year>2005</year>
</date>
<body>(Huling Bahagi) MAIIWASAN ang cancer kung susundin lamang ang mga sumusunod:  Huwag manigarilyo. Umiwas sa isang saradong kuwarto na puno ng usok ng sigarilyo. Delikadong malanghap ang second hand smoke.  Huwag uminom nang sobrang alak. Ang pag-inom nang sobra ay nagiging dahilan ng liver at esophageal cancer.  Ingatan ang diet. Huwag kumain ng mga pagkaing maraming salitre. Huwag kumain ng mani na niluto sa maantang mantika.  Ugaliin ang personal hygiene  oral at dental. Panatilihin lagi ang kalinisan.  Iwasan ang matagal na pagkakababad sa init ng araw sa pagitan ng 10:30 a.m. hanggang 3:00 p.m.  Iwasan ang matagal na exposure sa mga substances gaya ng asbestos, chromates, fumes at chemical.  Sa mga nagkaroon ng Hepatitis B, kailangang pag-ingatang mabuti ang atay sapagkat maaaring ma-develop ang liver cancer.  Sa mga inang nagsilang ng sanggol, i-breast feed ang anak kung may pagkakataon.  Ang lalaki at babae na may edad 40 ay dapat sumailalim sa yearly stool at rectal exam para madetect kung may colon o rectal cancer. Maaaring sumailalim sa Barium enema (labatiba) x-ray, colonoscopy (sinisilip ang bituka gamit ang fiber optics) at sa CEA laboratory exam.  Ang mga matatanda na may problema sa pag-ihi ay dapat magpa-prostate examination.  Ang mga kababaihan na nasa early stage ng kanilang pagbubuntis ay dapat umiwas sa paggamit ng Diethylstilbestrol.</body>
<link>http://www.philstar.com/Article.aspx?articleId=268828&amp;publicationSubCategoryId=94</link>
</article>
<article>
<title>Ang pagbabagong-anyo</title>
<author>ALAY - DANGAL Ni FR. Jose C. Blanco, S.J.</author>
<date>
<month>February</month>
<day>20</day>
<year>2005</year>
</date>
<body>NOONG nakaraang Linggo (unang Linggo ng Kuwaresma) ang Ebanghelyo ay kung paano tinukso ng demonyo si Jesus. Ngayong ikalawang Linggo ng Kuwaresma, makikita natin si Jesus sa kanyang Pagbabagong-Anyo. Ito ay kamangha-manghang pangyayari. Basahin ang Mateo 17:1-9. Pagkaraan ng anim na araw, isinama ni Jesus si Pedro at ang magkapatid na Santiago at Juan. Umakyat sila sa bundok. Samantalang naroon, nakita nilang nagbagong-anyo si Jesus. Nagliwanag na parang araw ang kanyang mukha at pumuting parang busilak ang kanyang damit. Nakita ng tatlong alagad sina Moises at Elias na nakikipag-usap kay Jesus. Sinabi ni Pedro kay Jesus, &amp;quot;Panginoon, mabuti pay dumito na tayo. Kung ibig ninyo, gagawa ako ng tatlong kubol: Isa sa inyo, isa kay Moises at isa kay Elias.&amp;quot; Nagsasalita pa siya nang liliman sila ng isang maningning na ulap. At mula ritoy may tinig na nagsabi, &amp;quot;Ito ang minamahal kong Anak na lubos kong kinalulugdan. Pakinggan ninyo siya!&amp;quot; Ang mga alagad ay natakot nang gayon na lamang nang marinig nila ang tinig, at silay napasubasob. Ngunit nilapitan sila ni Jesus at hinipo. &amp;quot;Tumindig kayo, at huwag matakot!&amp;quot; sabi ni Jesus. Habang bumababa sila sa bundok, iniutos sa kanila ni Jesus, &amp;quot;Huwag ninyong sasabihin kaninuman ang pangitain hanggat hindi muling nabubuhay ang Anak ng Tao.&amp;quot; Si Jesus na tao may laman at dugo ay nagbagong-anyo. Siya ay naging maningning, taglay ang pinaka-liwanag ng Diyos. Si Pedro ay manghang-mangha na ipinanukala niya na magtayo ng tatlong kubol para kina Jesus, Moises at Elias. Subalit tayong mga nagninilay sa mga pangyayari ay di-dapat malihis sa aral na itinuturo sa atin ng Ebanghelyo. Ang Pagbabagong-Anyo ni Jesus ay isang pagsilay sa Pagkabuhay na Muli ni Jesus. Subalit hindi natin dapat kalimutan na ang pagpapakasakit ay nauuna muna bago ang Muling Pagkabuhay. Ganoon ang buong programa ng Kuwaresma at nang Muling Pagkabuhay: Pagpapakasakit, pagkamatay at muling pagkabuhay. Pagnilayan nating maigi ang mga kataga ng Ama: &amp;quot;Ito ang minamahal kong Anak na lubos kong kinalulugdan. Pakinggan ninyo siya!&amp;quot;</body>
<link>http://www.philstar.com/Article.aspx?articleId=268836&amp;publicationSubCategoryId=94</link>
</article>
<article>
<title>Palusugin ang katawan mag-exercise araw-araw</title>
<author>BANTAY KAPWA Ni Cielito Mahal Del Mundo</author>
<date>
<month>February</month>
<day>20</day>
<year>2005</year>
</date>
<body>TOTOO na ang taong malusog ay talo pa ang tumama sa sweepstakes. Kahit na marami kang pera kung ikaw naman ay sakitin, walang halaga ang pera mo. Mahalaga kaysa pera ang kalusugan. Para maging malusog, masigla at malakas ang katawan, kailangan ang exercise. May mga paraan ng pag-eehersisyo na hindi na kailangang magbuhat ng barbel sa gym pero ang katumbas nito ay ang pagkakaroon ng katawang physically fit. Isa sa mabisang form of exercise ang brisk walking tuwing umaga. Mainam din ang jogging pero bago gawin ito kumunsulta muna sa doktor at baka makasama lalo sa mga may sakit sa puso. Mahusay din ang pagbibisikleta, swimming, volley ball, tennis at badminton. Dapat na habang nag-eexercise ay relax ang mga muscles. Mabuti sa katawan ang pag-eexercise kaya gawin ito araw-araw.</body>
<link>http://www.philstar.com/Article.aspx?articleId=268837&amp;publicationSubCategoryId=94</link>
</article>
</data>