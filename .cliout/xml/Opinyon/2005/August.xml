<?xml version="1.0" encoding="ISO-8859-1" ?>
<data>
<article>
<title>EDITORYAL - Patayin ang Aedes Aegypti!</title>
<author></author>
<date>
<month>August</month>
<day>01</day>
<year>2005</year>
</date>
<body>NG Aedes Aegypti ang lamok na naghahatid ng dengue. Mabilis dumami ang mga lamok na ito. Paborito nilang tirahan ang mga maruruming lugar. Ang lamok na ito ay sa araw lamang nangangagat. Ang lamok na nangangagat naman sa gabi ay tinatawag na Anopheles na nagdadala naman ng malaria. Ngayong Agosto na inaasahang uulan pa nang grabe, ay magsisilang pa nang maraming Aedes Aegypti. At tiyak na lalo pang kakalat ang dengue. Maraming pipinsalain lalo pa sa mga mahihirap na lugar na walang kamuwang-muwang sa mga mamamatay-taong lamok. Ang Department of Health ang may malaking responsibilidad kung paano imumulat ang mamamayan sa mga nakamamatay na sakit kagaya ng dengue. Taun-taon na lamang ay mga insidente nang pagsalakay ng mga lamok na may dengue subalit natutulog sa pansitan ang DOH at walang maibigay na babala sa mamamayan. Naagaw din ba ang kanilang atensiyon ng kaguluhang pulitikal na nangyayari sa bansa. Naaliw sa &amp;quot;Hello Garci&amp;quot; at ang panawagang magbitiw si President Arroyo? Huli na yata ang kanilang pagkamulat at saka lamang nakapagbigay ng babala para mag-ingat sa mga lamok na may dengue. Kung kailan may nalagas nang buhay saka lamang magbibigay ng babala. Sa kanila galing ang report na may 200 kaso na ng dengue sa Gen. Tinio, Nueva Ecija. Apat na ang namatay sa nasabing bayan. Ayon sa DOH, ito ang unang outbreak ng dengue sa taong ito. Ayon kay DOH Undersecretary for Public Health Dr. Ethelyn Nieto, hindi lamang ang bayan ng General Tinio ang kanilang binabantayan sa kasalukuyan kundi pati na rin ang mga bayan ng San Leonardo, General Natividad at Cabiao. Kamakalawa, naireport na pati ang ilang bayan sa Bulacan at maging sa Valenzuela ay may nabiktima na rin ng dengue. Itinanggi naman ng Valenzuela ang report. Kulang ang DOH sa pagbibigay ng babala sa mamamayan na may kaugnayan sa dengue. Malayo na ang nararating ng radyo at telebisyon subalit wala man lang anunsiyo ang DOH na nagsasabing mag-ingat ang mamamayan sa lamok na may dalang dengue. O kung hindi man makapagbigay ng babala sa pamamagitan ng radyo at mamudmod ng mga babasahin para mabasa ng mamamayan ang tungkol sa dengue at kung makaiiwas. Ituro sa mga mamamayan na maging malinis sa kapaligiran. Alisin ang mga maaaring pamahayan ng lamok  sirang lata, gulong ng sasakyan, mga paso at iba pang tinatahanan ng tubig. Ituro rin ang mga gagawin sakali at nakitaan ng sintomas ng dengue gaya ng mataas na lagnat, pananakit ng kalamnan, panghihina ng katawan, maliliit at mapupulang spots sa balat. Turuan ang taumbayan kung paano patayin ang Aedes Aegypti at nang wala ng dengue.</body>
<link>http://www.philstar.com/Article.aspx?articleId=289338&amp;publicationSubCategoryId=94</link>
</article>
<article>
<title>Alamin ang dahilan sa patuloy na pagkalat ng mga pekeng gamot</title>
<author>BAHALA SI TULFO Ni Ben Tulfo</author>
<date>
<month>August</month>
<day>01</day>
<year>2005</year>
</date>
<body>PINAG-IINGAT namin ang lahat sa pagbili ng mga gamot dahil patuloy na naman ang pagkalat ng mga pekeng gamot sa ating bansa... Tuloy-tuloy ang pamamayagpag ng mga sindikatong nasa likod nito. Target nila ang malaking bilang ng mga maliliit at mga independent drug stores na madaling mahulog sa kanilang patibong. Kabilang na rin dito ang mga pribadong klinika at mga doktor Suma-tutal, may kabuuang bilang na 17,500 na mga drug stores sa buong bansa. Itoy ayon sa talaan ng Drug Stores Association of the Philippines (DSAP). 5,000 sa mga ito ang miyembro ng DSAP; 500 ang kabuuang bilang ng malalaking drug stores; at 12,000 ang maliliit at independent drug stores na maaaring napi-penetrate ng sindikato. Malaking pera ang kinikita ng mga sindikato sa industriya ng mga pekeng gamot. Ayon sa World Health Organization (WHO), mahigit 32 bilyon US dollar ang kinikita taon-taon ng sindikato sa likod ng mga pekeng medisina Naging oportunidad sa mga sindikato ang nagtataasang presyo ng mga pangunahing medisina ng mga multi-national pharmaceutical companies sa ating bansa Para maiwasan ang paglaganap ng problemang ito, itinatag ng ating pamahalaan ang botika ng bayan ng Philippine International Trading Corporation o PITC. Layunin ng PITC ang mag-angkat ng mga tunay, mura at de-kalidad na gamot mula sa ibang bansa tulad ng india. itoy upang iben-ta sa mga mahihirap nating kababayan sa pamamagitan ng parallel importation. Subalit mahigpit na tinututulan ng Coalition Against Fake Medicine ang ginagawa ng pitc, ang pag-iimport ng mga tunay, mura at de-kalidad na medisina mula sa bansang india. Ayon kay Sec. Roberto Pagdanganan, kinokontra ng ilang malalaking pharmaceutical companies ang pagpasok ng mga imported na gamot na ibinibenta ng PITC. Counterfeit medicine ang tawag dito ng mga malalaking pharmaceutical companies. Hindi peke. Para sa BITAG, malinaw na monopoly at protectionism ang nasa likod ng ganitong propaganda. Hanggat hindi bumababa ang presyo ng gamot sa merkado, patuloy na mamamayagpag ang sindikato ng pekeng gamot. Iisa lamang ang nakikitang solusyon ng PITC sa problemang maituturo ang sisi sa mga malalaking pharmaceutical companies na pinangangalagaan ang kanilang interes. Kung maibababa lang sana nila ang presyo ng ilang mga pangunahing medisina, mawawala ang problema. Ito ang dahilan kung bakit namamayagpag ang sindikato ng mga pekeng gamot dahil nakita nilang malaki ang kikitain sa nagmamahalang presyo ng medisina. * * * Hotline numbers, i-text (0918) 9346417 o tumawag sa mga numerong ito 932-8919 / 932-5310. Panoorin Bahala si Tulfo, 9:00-10:30 a.m. UNTV, 9:00-10:00 a.m. DZME 1530 kHz.</body>
<link>http://www.philstar.com/Article.aspx?articleId=289361&amp;publicationSubCategoryId=94</link>
</article>
<article>
<title>Maudlot kaya ang impeachment?</title>
<author>SAPOL Ni Jarius Bondoc</author>
<date>
<month>August</month>
<day>02</day>
<year>2005</year>
</date>
<body>NANGAKO ang Oposisyon ng malakihang rally sa Makati, ala EDSA-1 at -2, para paalisin si Gloria Arroyo. Nasa 40,000 lang ang dumalo. Nag-ibang taktika sila. Naghanda ng impeachment complaint at nangako ng 79 lagda, ikatlo ng 236 miyembro ng Kamara de Representante. Apatnaput dalawa lang ang pumirma. Napilitan tuloy si Speaker Jose de Venecia na isalang sa committee on justice ang habla. Matatagalan na yon doon. Saad ng Konstitusyon ang dalawang paraan ng pag-impeach. Una, ang beripikadong habla ay itatala sa Order of Business sa loob ng tatlong session days, at ibibigay sa justice committee sa loob ng 10 session days. Sa loob ng 50 session days, dapat mag-report ang komite sa plenary. Ikalawa, kung ang habla ay itaguyod ng ikatlo ng Kamara, diretso na ito sa Senado para litisin. Sa impeachment ni Joseph Estrada nung Okt. 2000, tatlo lang ang unang lumagda; kapos sa 76 na nooy ikatlo ng Kamara. Sinalang ni nooy-Speaker Manny Villar ang habla sa justice committee, kung saan inupuan lang ito ng mayoryang kakampi ni Erap. Pero ginapang ng 42 ang iba pang kongresista. Biglang naging 89 sila nang sumali si Villar at 14 na katoto. Hindi na hinintay ni Villar ang justice committee report. Pinadala na agad sa Senado ang habla, at nagsimula ang paglilitis nung Nob. 2000. Nais ito ulitin ngayon ng Oposisyon. Pero ang problema, binabago na ang rules. Nais ng mayorya ngayon na kapag nasa justice committee na ang habla, hinto na ang paggapang ng dagdag pang pirma. Yun kasi ang nais ng Konstitusyon. Sa justice committee na may 60 kasapi (11 lang ang Oposisyon), maaring ibasura na ang habla. Himala lang kung makalusot pa ito sa mayorya para isumite sa plenary, kung saan magkakaroon na naman ng pagkakataon ang Oposisyon na gumapang ng 79 boto. Ang masaklap, si Minority Leader Francis Escudero ng Oposisyon ang nagpanukala ng bagong rules nung 2001 para hindi na maulit ang paspasang ginawa ni Villar kay Erap. Naiipit ngayon ang Oposisyon sa sariling panukala, na siyempre ay ilulusot ng Administrasyon.</body>
<link>http://www.philstar.com/Article.aspx?articleId=289503&amp;publicationSubCategoryId=94</link>
</article>
<article>
<title>Maling pag-aakala</title>
<author>ALAY - DANGAL Ni Fr. Jose C. Blanco, S.J.</author>
<date>
<month>August</month>
<day>03</day>
<year>2005</year>
</date>
<body>MAY kuwento tungkol sa dalawang anghel na nagpanggap na mga tao. Nakipanuluyan sila sa isang maya- mang pamilya. Pinatuloy nga sila sa tahanan ng naturang mayamang pamilya, ngunit hindi bukas-loob ang pagtanggap sa kanila. Pinatulog ang dalawang &amp;quot;bisita&amp;quot; sa basement ng malaking bahay ng mayamang pamilya. Napuna ng isang anghel na may butas sa semento ng naturang basement. Tinapalan ng anghel ang butas. Kinaumagahan, ang mga &amp;quot;bisita&amp;quot; ay nagpaalam na at nakipanuluyan sa isang mahirap na pamilya na bukas-loob silang tinanggap. Bagamat mahirap, ang anumang mayroon sila ay ipinagkaloob pa sa dalawang &amp;quot;bisita.&amp;quot; Nang mag-uumaga na, namatay ang kaisa-isang kalabaw na pag-aari ng mahirap na pamilya. Ang naturang pamilya ay naghihinagpis sapagkat wala na ang kala-baw na kanilang tanging inaasahan upang makapagbungkal ng bukid at nang silay may maitanim at may makain. Nagpaalam ang dalawang &amp;quot;bisita&amp;quot; sa ganoong kalagayan ng mahirap na pamilya. Nagreklamo ang isang anghel sa kanyang kasamang anghel, &amp;quot;Bakit mo tinulungang ayusin ang butas sa semento ng bahay ng mayamang pamilya, ngunit di mo man lamang tinulungan ang mahirap na pamilya na namatayan ng kalabaw?&amp;quot; Tinugon siya ng kasamang anghel, &amp;quot;Mali ang inaakala mo tungkol sa mga bagay-bagay. Tinakpan ko ang butas sa semento ng bahay ng mayamang pamilya upang hindi nila masilip at madiskubre ang baul ng kayamanang nandoon sa kanilang basement. Masyado na silang mayaman at ganid ang umiiral na sa kanila. Tungkol naman sa mahirap na pamilya, naramdaman mo bang dumating si Kamatayan ng madaling-araw? Kukunin na sana niya ang mahirap na maybahay. Ngunit ipinakiusap ko na ang kalabaw na lamang ang siyang kunin sa halip na yaong maybahay.&amp;quot; Ang aral ng kuwento: Kadalasan, mahirap nating tanggapin ang mga bagay-bagay o mga sitwasyon lalo pat kung wala tayong kontrol sa mga ito. Datapwat batay sa ating pananalig sa Diyos, walang nangyayari sa ating buhay na hindi alam at hindi itinakda para sa atin ng ating Maykapal. Ang hamon sa atin ay: Kaya ba nating &amp;quot;basahin&amp;quot; o kilatisin ang galaw ng Diyos sa ating buhay, kahit na sa mga mumunting bagay sa araw-araw?</body>
<link>http://www.philstar.com/Article.aspx?articleId=289666&amp;publicationSubCategoryId=94</link>
</article>
<article>
<title>Cabbage therapy mabisa sa prostate cancer</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>August</month>
<day>03</day>
<year>2005</year>
</date>
<body>KARANIWANG tumatamang sakit sa kalalakihan ay prostate cancer. Isang importanteng kaalaman tungkol sa pagbaka sa prostate cancer ang inilabas na report ng Fred Hutschinson Cancer Research Center sa Seattle, USA. Itoy may kinalaman sa pagkain araw-araw ng repolyo gayundin ng brocolli, cauliflower at ang mga na kabilang sa cruciferous family. Ayon sa mga American researchers sa tatlong araw na sunud-sunod na pagkain ng mga naturang gulay ay napapahaba ang bilang ng mga kalalakihang magkaroon ng problema sa bayag. Napag-alaman na ang mga gulay na nabanggit ay may taglay na phytochemicals na nagpapasigla sa enzymes na nagdi-detoxify ng mga cancer-producing compounds sa katawan. Sa pinakahuling study na isinagawa sa Seattle umaabot sa mahigit sa isang libong kalalakihan na may edad 40 hanggang 64 ang sumasailalim sa cabbage therapy at napatunayan na ang mga lalaki na kumakain ng tatlong servings ng mga nabanggit na gulay bawat araw ay may 48 percent lower risk of prostate cancer kumpara sa mga lalaking kakaunti lang ang kinakain.</body>
<link>http://www.philstar.com/Article.aspx?articleId=289674&amp;publicationSubCategoryId=94</link>
</article>
<article>
<title>EDITORYAL - Susi si Zuce?</title>
<author></author>
<date>
<month>August</month>
<day>04</day>
<year>2005</year>
</date>
<body>MARAMING nalalaman si Michael &amp;quot;Louie&amp;quot; Zuce tungkol sa mga nangyari noong 2004 elections at bawat buka ng kanyang bibig ay inaabangan naman ng mga maka-administrasyon para pabulaanan kaagad. Lumantad si Zuce at sinabing nagkaroon ng dinner sa bahay ni President Arroyo sa La Vista kung saan namudmod ng P30,000 sa mga regional director ng Comelec si Lilia Pineda, asawa ng jueteng lord na si Rodolfo Pineda. Kahapon ay ginisa ng mga Senador si Zuce. Isa-isang sinabi ni Zuce ang kanyang mga nalalaman tungkol sa nangyaring pagbibigay ng jueteng money sa mga Comelec official at pati na rin ang iba pang mahahalagang bagay noong panahong iyon. Nang lumantad sa isang press conference si Zuce kasama ang kanyang abogadong si Liwayway Vinzons-Chato at sinabi ang mga nalalaman, agad naglabas ng statement ang Malaca&amp;ntilde;ang para pabulaanan ang mga pahayag. Sinabi ni Political Adviser Joey Rufino, dating boss ni Zuce, na walang katotohanan ang mga sinabi ng dati niyang staffer na nagkaroon ng dinner sa La Vista at walang nangyaring pagbibigayan ng pera. Ang statement naman ni Rufino ay agad ding binuweltahan ni Zuce at sinabing paano makapagbibigay ng ganoong kahabang pahayag si Rufino gayong malubha ang kalagayan nito sa ospital dahil sa liver cancer. Si Zuce ay pamangkin ni dating Comelec commissioner Virgilio Garcillano at naemploy sa Malaca&amp;ntilde;ang noong 2001, sa ilalim nga ng tanggapan ni Rufino. Kabilang umano sa mga trabaho niya sa opisina ni Rufino ang magpapirma ng mga papeles at naglalakad ng mga papirmahan sa Department of Budget and Management. Sumasahod si Zuce ng P16,000 isang buwan at katagalan ay naging P19,000 makaraang ma-promote. Nang lumutang si Zuce at magsalita nang magsalita ay nagkukumahog ang Malaca&amp;ntilde;ang sa pagsalag. Laging may ganti. Hindi kaya si Zuce ang susi sa kontrobersiyang sinimulan ng tawagan sa telepono noong 2004 elections? Giniling na si Zuce kahapon ng mga senador at walang nababago sa mga naunang pahayag. Ang malaking katanungan ay kung paano makapagpipresenta ng mga katibayan si Zuce na magpapatunay sa kanyang mga alegasyon. Marami nang naisalang ang mga senador kaugnay sa jueteng controversy pero wala pang nangyayari. Nakaabang na naman ang taumbayan sa ginagawang imbestigasyon at sana naman ay meron nang nangyari. Sana ngay susi na si Zuce.</body>
<link>http://www.philstar.com/Article.aspx?articleId=289806&amp;publicationSubCategoryId=94</link>
</article>
<article>
<title>GMA hadlang sa Charter change</title>
<author>SAPOL Ni Jarius Bondoc</author>
<date>
<month>August</month>
<day>05</day>
<year>2005</year>
</date>
<body>NOONG 1997 pa, nang mag-sampung taon ang Konstitusyon, pinag-usapan na ang pag-amyenda rito. Nabatid kasi na hindi akma ang presidential system, kung saan multi-party ang umiiral imbis na dalawang partido lang. Nagiging pasikatan na lang ang halalan, imbis na tagisan ng plataporma para sa Presidente na ubod ng kapangyarihan. Nabatid ding hindi akma ang unitarian form, kung saan nasesentro sa Maynila ang pamamahala. Napapabayaan tuloy ang kaunlaran ng ibang rehiyon. Bukod sa marami pang ibang puna sa Konstitusyon, pinanukala ang pagbago tungo sa parliamentary system at federal form. Sa parliamentary, hahalal lang ng mga representante kada distrito, na siya namang hihirang ng Prime Minister. Mula rin sa mga representante hihirang ang PM ng mga miyembro ng Gabinete. Sa federal, magkakaroon ng sari-sariling parliament ang bawat rehiyon, na may poder na magpasa ng sari-sariling batas at regional budgets. Mapapailalim lang lahat sa national parliament sa larangan ng defense, foreign policy at iba pang usaping pambansa. Isinulong ang Charter change nung mga huling buwan ng termino ni Fidel Ramos. Naudlot dahil pinaghinalaan siyang nagbabalak lang palawigin ang termino. Sinubukan muli ni Joseph Estrada mag-Charter change; bumuo pa nga siya ng komisyon para pag-aralan ang mga dapat na amyenda. Naudlot muli dahil na-impeach at nag-resign siya. Binara ni Gloria Arroyo nung una ang Charter change; wala naman daw problema sa Konstitusyon. Nagbago ang isip niya nung kampanyang 2004; sinama niya ito sa kanyang plataporma. Naudlot muli nang manalo siya. Tinuon niya ang pansin sa fiscal deficit at bagong buwis. Ngayon, dahil sa jueteng at Gloria-gate scandals, 72% ng Pilipino ay nais nang umalis si Arroyo. Mai-impeach na siya at maari pang mapatalsik kung mapatunayang nagkasala. Binuhay na naman ang Charter change, pero para lang magkaroon siya ng graceful exit. Puputulin na lang ang termino niya sa ilalim ng isang bagong Konstitusyon, para hindi na litisin. Nasira ang esensiya ng Charter change; naging pakanang politikal na lang.</body>
<link>http://www.philstar.com/Article.aspx?articleId=289990&amp;publicationSubCategoryId=94</link>
</article>
<article>
<title>Isang pribilehiyo</title>
<author>IKAW AT ANG BATAS Ni Atty. Jose C. Sison</author>
<date>
<month>August</month>
<day>06</day>
<year>2005</year>
</date>
<body>SI Zorayda ay ang halal na alkalde ng kanilang bayan sa Lanao del Norte. Dalawang buwan pa lang sa puwesto nireklamo na siya ng ingat-yaman ng bayan sa Sangguniang Panlalawigan dahil sa umanoy tiwaling asal, di pagiging tapat, panlulupig at pag-abuso sa kapangyarihan. Pagkatapos ng paglilitis, nagdesisyon ang Sanggunian na may sala nga si Zorayda ng grabeng katiwalian ng asal at pag-abuso sa kapangyarihan. Kaya sinuspinde siya ng anim na buwan. Kinuwestiyon ni Zorayda ang desisyon ng Sang- gunian sa pamamagitan ng isang petisyon sa Court of Appeals at hiniling dito na maglabas ng utos sa pagpigil (writ of certiorari, prohibition and mandamus) sa Sanggunian sa pagpapatupad ng desisyon nito. Ngunit tinanggihang magbigay ng CA ng nasabing sulat utos o writ. Sabi ng CA, dapat daw umapila muna si Zorayda sa tanggapan ng Pangulo bago dumulog sa Korte. Tama ba ang CA? TAMA PO. Ayon nga sa Local Government Code (Section 61[b] and 67 [b]) may remedyo pa si Zorayda na umapela sa Tanggapan ng Pangulo. Ang certiorari, prohibition ro mandamus ay hindi maigagawad ng korte kung may iba pang sapat na lunas na maaaring gamitin ng isang partido. Dahil nga puwede pang umapela si Zorayda sa Tanggapan ng Pangulo, hindi pa siya dapat nagpunta sa CA. (Balindong vs. Dacalos et.al. G.R. 158874, November 10, 2004).&amp;lt;</body>
<link>http://www.philstar.com/Article.aspx?articleId=290161&amp;publicationSubCategoryId=94</link>
</article>
<article>
<title>Walang tigil na gapangan</title>
<author>PANAGINIP LANG Ni Nixon T. Kua</author>
<date>
<month>August</month>
<day>06</day>
<year>2005</year>
</date>
<body>Ayaw raw ng administrasyon o mga kampo at kaalyado ni Madam Senyora Donya Gloria ng gapangan o itong tinatawag na &amp;quot;creeping impeachment.&amp;quot; Pero nitong nakaraang araw ay napakalaking halagang mga pera ang tumatapon, kasama na ang paglipad sa ibat ibang bansa ng ilang mga kilalang mga personalidad na kumakausap kay dating Isabela Governor Faustino Dy, Jr. Ilan sa mga napabalitang lumipad sa United States upang &amp;quot;gapangin&amp;quot; itong si Dy ay si Pampanga Board Member Lilia Pineda. Mas naunang nakilala bilang may bahay ni Rodolfo &amp;quot;Bong&amp;quot; Pineda na sinasabing jueteng lord. Kilala rin itong si Ginang Pineda bilang si Tita Baby at matalik na matalik na kaibigan ni Madam Senyora Donya Gloria. Siya rin ang tinuro nitong si dating kawani ng Malakanyang na si Michael Angelo &amp;quot;Louie&amp;quot; Zuce na pinanggalingan ng perang pinamigay sa ilang mga opisyales ng Commission on Election sa bahay ni Madam Gloria sa La Vista, Quezon city. Pero bukod kay Ginang Pineda, mga matitinding kaalyado ni Madam Gloria ang nanduon din upang pigilan itong si Dy na magbigay ng kanyang testimonya tungkol sa supposedly nangyaring meeting daw diyan sa La Vista. Kahapon nga pala ay nag-isyu ng statement itong si Dy pero hindi niya dineny o kinumpirma ang naturang meeting o mga meeting nila Madam Gloria at ilang mga Comelec officials. Bulong sa atin ng ilang mga malalapit na tao kay Dy ay sinubukan pa raw suhulan ng posisyon o pera itong dating gobernador pero ang tanging commitment daw ay sasabihin niya ang katotohanan at gagawin niya lang ang naturang testimonya kung siya ay patatawag ng senado o di kayay kongreso. Sa madaling salita, hindi raw umubra ang panggapang na ginawa nila kay Dy, bagamat aaminin natin na hindi natin alam kung ano ang magiging pahayag ng dating gobernador kung sakaling siya ay patawag. Bukod ho kay Dy matindi rin ang patuloy ang gapangan sa mga miyembro ng kongreso at sinusuhulan ng pera o proyekto ang mga kongresistang &amp;quot;kinukumbinsing&amp;quot; huwag pumirma sa impeachment. Kasama na rito ang isang party list congressman na nagbulgar sa &amp;quot;gapangang&amp;quot; ito na napapatunayan namang totoo dahil hanggang sa araw na ito ay ayaw tanggapin ng Department of Budget and Management ang hamon ng mga kongresista sa minorya na ibigay nila ang listahan ng mga approve budgets nitong nakaraang dalawang buwan. Kung wala silang tinatago, bakit sila matatakot na ipakita. Afterall, dapat nilang tandaan na public document na ang mga yon dahil pera ng bayan ang pinantutustos kahit sa pork barrel fund o mas pinaganda lang na PDAF. Sa larangan naman ng media, matindi rin ang gapangan na ginagawa kasama na ang paglapit nila sa mga kilalang mga taga media industry na kanilang inaalok ng ibat ibang suhol kasama na ang outright na pera, posisyon o magbiyahe ng ilang linggo upang hindi makapag-kumento either sa radio o sa dyaryo. Mukhang hindi rin masyado umuubra dahil ultimo mga pinagbibigyan nila ng pera sa press conference nitong si Richard Garcia ay tinanggihan sila. Talking about Garcia, tiyak na nagapang ang taong ito dahil ultimo ang nilapitan niyang si Ding Santos ay kilalang miyembro ng Lakas-NUCD. Tumakbo si Santos bilang alkalde ng Pasay (apat na beses na siyang natalo) sa partido Lakas-NUCD. Tinalo nga lang siya nitong si Mayor Peewee Trinidad. Si Santos rin ay laging napapabalitang involve rin sa jueteng ayon sa mga taga Pasay na nakausap natin. Mas matindi nga raw ang operasyon nito nuong panahon ng yumaong Pasay Mayor Pablo Cuneta kung saan siya ang close in bodyguard. Itong si Garcia ay biglang nagpatawag ng press con, kung saan namudmod nga ng pera sa media na sinoli naman, upang sabihing umaayaw na raw siya sa pagtestigo sa usapang jueteng. Sinabi niya na ang mga opposition senators daw ay pinilit raw siyang idawit ang first family pero pinaninindigan niya raw ang kanyang testimonya sa senado. So ano ba talaga ang totoo, Ginoong Garcia. Problema mo niyan sa ginawa mong &amp;quot;pagbaligtad&amp;quot; ay baka kulang yan at hindi mo makuha ang pinangako sa yong kabayaran nuong kababalik lang na malaking tao na magtutubos sana sa bahay mong nakasanla at kukunsintihin ang bisyo mong magkaroon ng apat na asawang sabay sabay. Kaso huli na ang lahat, binitin mo lang ang sarili mo. Sino pa maniniwala sa yo sa susunod. Wala nang maniniwala sa yo at matutulad ka na kanila Ador Mawanay, Mary &amp;quot;Rosebud&amp;quot; Ong, Udong Mahusay at pati itong si Sgt. Doble. Lamang mo lang sa kanila, lalo na dito kay Doble ay hindi ka lang doble, triple kung hindi quadruple pa. Kung si Doble ay talagang triple, ikaw ay lamang pa ng isa dahil quadruple ka nga. Mahirap talagang tustusan yan at haluan mo pa ng ibang bisyo. Pero bago tayo lumayo ng husto sa usapang gapangan, problema ng mga taga Malakanyang, hindi magtatagal ay kakapusin kayo ng taga gapang dahil dumarami ang mga nais magsalita. Katunayan ang balita natin ay hindi lang isa, dalawa, tatlo, apat, lima kung hindi marami pa ang nakikipag-usap sa opposition upang isiwalat ang kanilang alam. Katotohanan, ang ilan sa kanila ay malapit na malapit sa inyo at baka ginagamit niyo pa sa panggagapang. Maiisahan pa kayo niyan. Hehehe!!! Sabagay hindi naman pera ninyo ang ginagamit niyo kung hindi pera ng sambayanan kaya hindi masakit sa bulsa. Samantala walang tigil ang gapangan pero sino sino at ilan, masyadong marami at masyadong umaalingasaw kasi ang mga sikretong unti unti ng nilalantad. * * * Para sa anumang reaksyon, sumulat lang sa nixonkua@ yahoo.com o di kayay mag text sa 09272654341. Mapapakinggan nyo rin po ang inyong lingkod sa MATA NG AGILA sa DZEC 1062 mula 6:15 hanggang 8:30 ng umaga, Lunes hanggang Biyernes.</body>
<link>http://www.philstar.com/Article.aspx?articleId=290179&amp;publicationSubCategoryId=94</link>
</article>
<article>
<title>'Pekeng dokumento gawa ng gobyerno'</title>
<author>AMBA'S BRIEFS Ni Roy &amp;quot;Amba&amp;quot; Se&amp;ntilde;eres</author>
<date>
<month>August</month>
<day>07</day>
<year>2005</year>
</date>
<body>DITO lang yata sa Pilipinas nangyayari na ang gobyerno mismo ang namemeke ng mga dokumento, sa halip na sila ang manghuli ng mga peke. Hanggang ngayon, hindi pa mapaliwanag ni Presidential Spokesman Ignacio Bunye kung sino ang gumawa at kung papaano talaga nakarating sa kanya ang diumanoy mga tunay na &amp;quot;Garci&amp;quot; tapes na nabisto rin namang mga peke, dahil inamin na mismo ni PGMA na sa kanya na nga ang boses doon sa tunay na tape. Hanggang ngayon, marami pa rin ang nagdududa kay Bunye na gawa-gawa lang niya ang mga pekeng tape, para mapagtakpan niya si PGMA. Ngayon naman, may lumabas na namang isang diumanoy tunay na sinumpaang salaysay ni Joey Rufino, na unti-unting nabibisto na peke pala. Sino na naman kaya ang utak nitong bagong pamemeke? Si Bunye na naman kaya? Sobra na talaga siya kung siya pa rin ang may pakana nito. Papaano kaya nangyaring ang isang taong nasa intensive care unit (ICU) na raw, at tila comatose na nga, ay nakuha pang gumawa ng isang napakahabang sanaysay, at nakuha niya pang lagdaan ito? Ayon sa mga bali-balita, ibang tao naman daw ang may gawa ng sanaysay na iyon, at iba rin daw ang pumirma, kaya nga peke talaga. Hindi ba napakasamang halimbawa naman ang ibinibigay ng ating gobyerno, dahil alam na ng lahat na namemeke rin pala sila? Ano pa ngayon ang karapatan ng gobyerno na maghigpit sa paghuli ng mga pekeng dokumento kung sila mismo ay nahuli na ring namemeke? Parang baligtad na yata ang nangyayari, dahil pinapalabas ng gobyerno na kakasuhan daw nila si Michaelangelo Zuce, dahil fake na witness. Talaga lang ha? Kung ganoon, dapat hayaan na lang siya ng gobyerno dahil may karapatan naman siyang magsalita. Kung talagang peke siyang witness, bakit parang takot na takot ang Palasyo sa maaari niyang sabihin? Kaya kaya nilang kidnapin at takutin si Zuce tulad ng ginawa nila kay Doble? * * * For feedback, call or text AMBASSADOR Se&amp;ntilde;eres at 09224143582, or email royse&amp;ntilde;eres@yahoo.com The OFW Family Club invites OFWs and family members to join. Call 5257522 or 5257515 or visit http://www.ofwfamilyclub.com</body>
<link>http://www.philstar.com/Article.aspx?articleId=290348&amp;publicationSubCategoryId=94</link>
</article>
<article>
<title>Highest bidder ang panalo?</title>
<author>AKSYON NGAYON Ni AL G. Pedroche</author>
<date>
<month>August</month>
<day>08</day>
<year>2005</year>
</date>
<body>NAG-AAKUSA ang oposisyon na nagsisimula nang magpakawala ng limpak-limpak na milyones ang administrasyon upang tapalan ang bunganga ng mga testigo laban kay Presidente Arroyo. Kung totoo ang alegasyon, that means totoo rin ang pahayag ng Malaca&amp;ntilde;ang na ang mga testigong inilulutang ng oposisyon ay pulos mga bayaran. Witness for sale. Malaking balita natin kahapon na aatras na rin ang mga star witness ng oposisyon na sina Sandra Cam at Boy Mayor dahil tinapalan na ng sandamakmak na milyones ng administrasyon para manahimik. Nauna nang nag-about face ang jueteng payola witness na si Richard Garcia. Nag-sorry pa kay Presidente Arroyo at humahagulgol na sinabing tinakot siya ng oposisyon upang idawit sa iskandalo ang first family. Pinatutunayan lamang nito na talagang walang matinong testigo para idiin ang Pangulo sa isyu ng pagtanggap ng jueteng payola at pandaraya sa eleksyon. Ang nakikita natin ngayon ay maruming laro ng pulitika. Gumagamit ng mga dirty tricks sukdulang umupa ng mga testigo para sirain ang isat isa. Kung aling kampo ang makapagbibigay ng mas malaking pabor o presyo ang siyang papanigan ng witness for sale. Kay sagwang sistema kung totoo ang sapantaha ko. Inuulit ko ang nasabi ko na: Hindi ko kailanman ipagtatanggol ang Pangulo nang walang batayan. Tulad ng nakararaming Pinoy, hangad natin ay lumutang ang totoo para maresolba na ang political crisis na dumudurog sa atin. Paano mangyayari iyan kung ang mga lumalantad na &amp;quot;saksi&amp;quot; ay salapi lang ang katapat? Sa tingin ko, unti-unting nakababawi ang Pangulo dahil sa mga pangyayaring ito. Katunayan, ayon sa latest survey ng Social Weather Station, bahagyang umigi ang trust rating ng Pangulo mula sa negative 33 na naging negative 24. Marahil, unti-unti na ring nakukumbinsi ang taumbayan na ang Pangulo ay biktima ng maruming pulitika at demolisyon. Posible rin na nakikita ng taumbayan ang masamang epekto ng nangyayaring sigalot pampulitika sa kabuhayan ng bansa na ang pinakamatinding hinahataw ay hindi si Presidente Gloria kundi ang pobreng mamamayan.</body>
<link>http://www.philstar.com/Article.aspx?articleId=290491&amp;publicationSubCategoryId=94</link>
</article>
<article>
<title>Mga nagkalat na kalaswaan sa cellphone</title>
<author>BAHALA SI TULFO Ni Ben Tulfo</author>
<date>
<month>August</month>
<day>08</day>
<year>2005</year>
</date>
<body>Pinag-iingat namin ang mga magulang lalung-lalo na yung mga may anak na kababaihan na nahihilig sa cell phone. Nagkalat ngayon ang ibat-ibang uring kalaswaan sa cell phone. Pinaka-popular dito ang tinatawag na &amp;quot;scandal&amp;quot; kung saan nagagamit ang pangalan ng ilang sikat na unibersidad particular na yung mga nasa U-belt. Karaniwang biktima nito ang mga kabataang kababaihang kasali sa mga fraternity o sorority. May ilang mga bagay na ginagawa na bahagi ng kanilang &amp;quot;initiation&amp;quot; na hindi nakikita ng iba. Pero nakukunan ito gamit ang mga &amp;quot;high-end na cell phone. Hindi lamang dito nangyayari ang panggigipit. Maging sa mga magkasintahan, nagagamit din ito bilang pang &amp;quot;black mail&amp;quot;. Dahil sa &amp;quot;connectivity&amp;quot; o yung &amp;quot;bluetooth&amp;quot; at &amp;quot;infrared&amp;quot;, madaling naipapasa ang mga kalaswaang ito. Kung tutuusin, maituturing na rin itong krimen... Pero walang partikular na ahensiya na nagbabantay sa krimeng tulad nito. Kaya naman patuloy ang pagkalat ng ganitong uring kalaswaan, hindi lamang sa personal na cellphone ngunit maging sa mga cellphone shops. Kung saan ito mabentang-mabenta lalong-lalo na sa mga kabataan. Walang paraan para mapigil ang pagkalat ng ganitong uring kalaswaan. Bahagi ito ng mabilis na pagbabago ng hindi lamang ng teknolohiya maging ng kultura. Walang katiyakan kung hanggang kailan mamamayagpag ang kalaswaan sa mga cellphone. Tanging pag-iingat lamang ang magsisilbing pananggalang ng mga kabataang kababaihan sa ganitong uring kalaswaan. * * * Hotline numbers: 0918-934-64-17 o tumawag sa 932-89-19/ 932-53-10. Bahala si Tulfo, Monday-Friday, 9:00 - 10:00 am, UNTV 37, simulcast sa DZME 1530 khz.</body>
<link>http://www.philstar.com/Article.aspx?articleId=290499&amp;publicationSubCategoryId=94</link>
</article>
<article>
<title>Walang kredibilidad ang witnesses ng oposisyon</title>
<author>HALA BIRA! Ni Danny Macabuhay</author>
<date>
<month>August</month>
<day>11</day>
<year>2005</year>
</date>
<body>UMAASA pa rin ang oposisyon na mapapatalsik si President GMA sa puwesto. Marami na silang testigo na nagpapatibay na sangkot sa jueteng payola ang First Family at si PGMA, sa election fraud. Ang nakakainis lamang, parang niloloko lamang ang publiko ng mga ipiniprisintang witnesses. Pabagu-bago ang kanilang mga testimonya. Kung kaya hindi mo na alam kung magbabago na naman ang kanilang mga sinasabi. Kapag ganito nang ganito ang sitwasyon, paniniwalaan mo pa ba ang mga pahayag ng mga ito? Paano mapapaniwalaan ang mga paratang ng oposisyon kay PGMA kung walang kredibilidad ang kanilang mga witnesses. Malaking problema ang hinaharap ng oposisyon kung magdedepende lamang sila sa kanilang mga saksi upang mapatunayang nagkasala nga si GMA. Ang mga testigo nila ay maaaring bumaligtad at ang mga taga-oposisyon pa ang baka lumabas na may kasalanan sa bandang huli. Di nga ba nangyari na ito sa mga witnesses ni Sen. Ping Lacson nang kasuhan nito si First Gentleman Mike Arroyo? Kung sabagay, sino nga ba ang hindi manliliit sa takot kung ang iniipit mo ay ang Presidente ng Pilipinas? Lalo ngang mahirap kung totoo ang balita na tinatakot daw at sinusupalpalan nang malaking pera ang mga witnesses. Tingnan natin kung ano naman ang tipo ng susunod na ilalabas na witness ni Lacson na isa raw opisyal ng Armed Forces of the Philippines. Natitiyak kong siraan na naman ito. Akalain nyo bang maaaring mapatalsik sa puwesto ang naatasang mamuno at magpatakbo ng pamahalaan sa pamamagitan ng testimonya ng isang witness na hindi sigurado kung totoo nga ang pagpapatunay. Sa Pilipinas lamang maaaring mangyari ito.</body>
<link>http://www.philstar.com/Article.aspx?articleId=290982&amp;publicationSubCategoryId=94</link>
</article>
<article>
<title>Panawagan sa kasundaluhan</title>
<author>PANAGINIP LANG Ni Nixon T. Cua</author>
<date>
<month>August</month>
<day>11</day>
<year>2005</year>
</date>
<body>HABANG sinusulat ko ito ay magbibigay ng testimonya sa senado si Army Capt. Marlon Mendoza, dating head ng security ni former Commission on Election Commissioner Virgilio &amp;quot;Garci&amp;quot; Garcillano. Inaasahan na magsasalita si Mendoza tungkol sa mga ginawa niya habang siya ay naka-assign pa kay Garci pati na ang mga operasyon na ginawa nila ni Michael Angelo &amp;quot;Louie&amp;quot; Zuce. Maaari ring magbigay ng corroborative statement si Mendoza lalo na yung tungkol sa mga meeting sa La Vista nina Madam Senyora Donya Gloria at kanyang Kumareng si Lilia Pineda, asawa ng kilalang jueteng Lord na si Rodolfo &amp;quot;Bong&amp;quot; Pineda at ng mga opisyales ng Comelec kasama na si Garcillano. Anuman ang maging testimonya ni Mendoza, lalo na tungkol sa mga ginawa nila ni Zuce at Garcillano at pati na mga kausap at ka-meeting nila ng nawawalang si Garcillano ay lalong magsisilbing patunay sa malawakang dayaan noong nakaraang eleksyon. In fact, sa tindi na inaasahang statement nitong si Mendoza ay tinangka pang dukutin ng ilang mga miyembro ng Presidential Security Group at ng Intelligence Service of the Armed Forces of the Philippines (ISAFP) itong bagong testigong ito. Matindi pa nito, pati asawa niya at anak ay nais pang kunin ng nasabing grupo nuong nakaraang Sabado sa Batangas. Dahil diyan, lalo tuloy nagkainteres ang sambayanan na alamin kung sino at ano ba ang sasabihin ni Mendoza at matindi ang kaba nila sa anumang sasabihin niya. Pinatunayan pa ito nang walang humpay pa siyang tinira ng demolition team ng Malaca&amp;ntilde;ang kasama ng ilang miyembro ng AFP na patuloy na nagpapagamit pero nakikiusap na huwag daw silang isali sa gulo ng pulitika. Katanungan tuloy sa kanila, sino ba ang nakikisali? Dahil diyan, nakikiusap ako sa liderato ng AFP, na hanggang ngayon ay pinaniniwalaan ko pa naman, na sana naman ay unahin nila ang kapakanan ng sambayanang Pilipino at hindi ang kanilang interes. Sana rin ay patunayan nila ang kanilang mga kahilingan na huwag silang idamay sa pulitika sa pamamagitan ng kanilang pagpayag sa kanilang mga tauhan na lumabas at sabihin ang katotohanan. Pinagpipilitan kasi nila, kasama na nitong si Col. Buenaventura Pascual, spokesman ng AFP, na dapat daw sumunod sa proseso ang lahat ng miyembro ng Sandatahan ng Pilipinas. Tanong ko lang po sa inyo, mali ba ang tumestigo sa Senado at magsabi ng katotohanan? O baka naman may iba na kayong mundo at nakakalimot kayo na una sa lahat kayo ay isang Pilipino at pangalawa lang siguro o pangatlo ang pagiging opisyal ng sundalo. Nakikiusap ho ako sa liderato ng AFP, kasama na po sa lahat ng opisyal pati mga junior officers na sana makiisa sa nais ng sambayanan na lumabas ang katotohanan tungkol sa jueteng at malawakang dayaan sa nakaraang halalan. Alam ko na sa puso ng bawat isa sa inyo ay nananatili ang inyong idealismo at nais ninyo na muling umunlad ang ating bayan at ibalik ang respeto ng buong mundo sa Pilipino at higit sa lahat magkaroon ng magandang kinabukasan ang ating mga anak at mga apo. Sana kahit sa mga opisyal na malapit na magretiro ay huwag n'yong pigilan ang mga nakakababa sa inyo na magsalita at isiwalat ang katotohanan at mag-iwan kayo ng isang magandang legacy na kayo ay aalalahanin ng susunod na henerasyon. Alam ho ninyo na pag patuloy na sinupil n'yo ang katotohanan at patuloy ang paghihirap ng bayan dahil sa korupsyon, darating sa isang araw na sasabog ang galit pati ng inyong mga tauhan (officers and enlisted men) na magiging mas masama sa bansa at mag-iiwan pa sa inyo ng isang masamang pangalan. Pakiusap ko ho dahil marami na ho akong nakakausap na talagang nagpupuyos ang dibdib sa galit. Gawan nyo ho ng paraan at isaayos ang lahat. Mahirap ho kung umabot sa puntong ang labanan ay sa pagitan ng kawal Pilipino sa kapwa kawal Pilipino. * * * Nuong panahon ni dating Pangulong Fidel V. Ramos ay ginamit ang Presidential Security Group sa pagtugis at pagdakip kay former Congressman Romeo Jalosjos na hinatulan ng statutory rape ng hukuman. Kahanga hanga ang ginawa nilang ito dahil kahit hindi na nila trabaho yon ay ginampanan nila upang matiyak at ipakita sa sambayanan na no one is above the law. Lubos lang ho kaming nalulungkot dahil lately, mula kay Udong Mahusay hanggang kay Capt. Mendoza ay ginagamit silang parang kidnapper upang dukutin ang mga testigo o kaanak ng mga witnesses na nagsisiwalat ng kabulukan ng kasalukuyang administrasyon. Sana ho ay hindi kayo papayag dahil malinaw na ginagamit lang kayo sa pansariling interest at kung sakali mang biyayaan kayo ay &amp;quot;barya&amp;quot; lang yan at galing din yan sa kaban ng bayan. Ginagamit na ay ginogoyo at binubukulan pa kayo. * * * Para sa anumang reaksyon, sumulat lang sa o di kayay mag text sa 09272654341. Mapapakinggan n'yo rin po ana inyong lingkod sa MATA NG AGILA sa DZEC 1062 mula 6:15 hanggang 8:30 ng umaga, Lunes hanggang Biyernes.</body>
<link>http://www.philstar.com/Article.aspx?articleId=290990&amp;publicationSubCategoryId=94</link>
</article>
<article>
<title>Bakit wala pang people power?</title>
<author>SAPOL Ni Jarius Bondoc</author>
<date>
<month>August</month>
<day>12</day>
<year>2005</year>
</date>
<body>NAGTATAKA ang mga dalubhasa sa lipunan, kasay-sayan at sikolohiyang Pilipino. Bakit sa dami ng surveys kung saan 83% ng madla ay nais umalis si Gloria Macapagal Arroyo, hindi nila siya pinatatalsik tulad nina Joseph Estrada at Ferdinand Marcos? Naakit ba sila sa sorry ni GMA? Manhid na ba ang taumbayan sa jueteng payolas o dayaan sa eleksiyon? Hindi manhid ang Pilipino sa katiwalian. Nag-aanalisa sila. Kung totoong may krimeng nagawa si GMA, meron ding proseso para litisin siya. Kung may katibayan, yari siya; kung wala, absuwelto. Simple. Kung basta sisigaw sa kalye ng resign, walang malilinang na katotohanan. Nakikiramdam ang Pilipino. Tiniis nila ang 14 taong diktadurya ni Marcos dahil may pangakong kabutihang idudulot. Pero nang pinaslang si Ninoy Aquino, pinasya nilang pabagsakin si Marcos, gaano man katagal abutin. Pinagbigyan nila si Erap dumipensa sa impeachment nung 2000. Pero nang ibasura ng mga katotong senador ang ebidensiya ng kurakot, nag-people power sila. Nagmamasid ang Pilipino. Tinitingnan nila ang mga namumuno sa kilusang GMA-resign. Naroon sina Imee Marcos, Oliver Lozano at Ronnie Zamora, mga simbolo ng bulok na diktaturya. Naroon sina Loi Ejercito, JV at Jinggoy Estrada, at Nene Pimentel, mga nag-aasam lang na ibalik si Erap. Naroon si Susan Roces ano, artista na naman? Naroon si Ping Lacson, na sapin-sapin ang karumal-dumal na krimen. Naroon ang Kaliwa at Kanan, sariling diktaturya ang hangad. Hindi nakikita ng Pilipino sa kanila ang tunay na pagbabago, kundi palit-puwesto lang. Nagngingitngit ang Pilipino. Naka-dalawang EDSA revolt na, hindi pa rin umiigi ang sistema. Disgustado sila na si GMA, produkto ng EDSA-Dos, ay hindi nakapagdulot ng katiwasayan ng ekonomiya at gobyerno. Naghihintay ang Pilipino. Sinusundan nila ang mga kaganapan: Impeachment ni GMA, Charter change para sa bagong anyo ng gobyerno, patuloy na expos&amp;eacute;s sa jueteng, ngawngaw ng Oposisyon. Inaabangan nila ang mga reporma. Kung walang mahita, lagot lahat ng pulitiko.</body>
<link>http://www.philstar.com/Article.aspx?articleId=291150&amp;publicationSubCategoryId=94</link>
</article>
<article>
<title>Impeachment trial dapat matuloy</title>
<author>HALA BIRA! Ni Danny Macabuhay</author>
<date>
<month>August</month>
<day>13</day>
<year>2005</year>
</date>
<body>MARAMING nagsasabi na walang mangyayari sa impeachment laban kay President Gloria Macapagal-Arroyo. Sa simula pa lamang ay magulo na kaagad kung kayat inihinto na ng chairman ng komite ng House of Representatives ang pagdinig at itinakda na ulit ito sa ibang araw. Papaanong hindi gugulo, pati hindi mga miyembro ng komite ay gustong makisali sa diskusyon. Sila pa ang maiingay. Sa palagay ko, may katotohanan ang balita na may mga gustong hindi matuloy ang paghahain ng impeachment laban kay GMA. Maaari ring mismong mga pro-administration ang gumawa ng pag-iingay upang hindi umusad ang hearing. Hindi ko malaman kung ano ang dahilan at nagkagulo. Para sa akin, maganda kung matutuloy ang impeachment trial kay GMA nang sa ganoon maging maliwanag na ang lahat. Kung talagang walang kasalanan si GMA sa mga inaakusa sa kanya, hindi siya dapat mag-alala kung matuloy man ang trial. Ang mahirap lang, maraming taong nakapaligid kay GMA ang hindi sang-ayon sa impeachment trial. Delikado raw at magiging malaking kasiraan ito kay GMA kahit na sabihin pang walang kasalanan. Siyempre, ang oposisyon naman ay gumagawa ng lahat ng paraan upang isailalim si GMA sa trial. Ang kutob ko, mahihirapang lumusot ang paghahain ng impeachment. Walang sapat na numero ang oposisyon para maihain ito. Nakikita naman ang pagpupursige ng mga kabig ni GMA upang masiguro na hindi uusad ang impeachment. Malamang natuto na ang kampo ni GMA sa naging karanasan ni Erap kaya plantsado na ang kanilang mga gagawin.</body>
<link>http://www.philstar.com/Article.aspx?articleId=291346&amp;publicationSubCategoryId=94</link>
</article>
<article>
<title>Para hindi magka-spina bifida kumain nang mayaman sa folic acid</title>
<author>WHATS UP DOC Ni DR. Tranquilino Elica&amp;ntilde;o JR.</author>
<date>
<month>August</month>
<day>14</day>
<year>2005</year>
</date>
<body>MAHALAGA ang folic acid sa mga nagbubuntis. Kapag kumain ng mayaman sa folic acid maiiwasan ang pagkakaroon ng depekto sa spine ng anak na tinatawag na spina bifida. Ang spina bifida ay nade-develop sa panahong ipinagbubuntis ang sanggol at tinataglay hanggang maisilang ito. Sa unang tatlong buwan ng pagbubuntis ay kinakailangang mag-take ng folic acid at kumain ng mga pagkaing mayaman dito kagaya ng mabeberde at madahong gulay, broccoli, cauliflower, brown rice, breakfast cereals, nuts at seeds. Kaya kung ang isang babaing may-asawa ay nagpaplano nang magbuntis, magtake ng folic acid supplement para maiwasan ng magiging anak ang spina bifida. Ang kahulugan ng spina bifida ay split spine. Hindi tama ang pagkakaporma ng gulugod. Nangyayari ito habang nabubuo ang baby sa sinapupunan. Nagkakaroon ng gap o split sa alinmang bahagi ng gulugod nang nabubuong baby. Ang spinal cord at spine ay bahagi ng neutral tube na nagsisimulang madebelop dalawa o tatlong linggo makaraang ipagbuntis. Walang makapagsabi kung ano ang dahilan at hindi nadedebelop nang wasto ang spine subalit malaki ang hinala na may kinalaman ang kinakain ng ina kaya nagkakaroon ng spina bifida ang sanggol. Namamana rin umano ito at may kinalaman din ang kapaligiran (environment). Ang mga batang may spina bifida ay mayroon ding hydrocephalus o tubig sa utak. Tatlumpung taon na ang nakalilipas maraming sanggol ang namamatay dahil sa spina bifida pero ngayon dahil sa medical at surgical treatment, marami ang naililigtas. Payo sa mga magbubuntis kumain nang sariwa at madadahong gulay para maiwasan ang spina bifida.</body>
<link>http://www.philstar.com/Article.aspx?articleId=291518&amp;publicationSubCategoryId=94</link>
</article>
<article>
<title>Dagdag kaalaman sa high blood pressure</title>
<author>BANTAY KAPWA Ni Cielito &amp;quot; Mahal&amp;quot; Del Mundo</author>
<date>
<month>August</month>
<day>14</day>
<year>2005</year>
</date>
<body>TINAGURIANG silent killer ang high blood pressure. Itoy taglay ng mga may sakit sa puso at nagiging sanhi rin ng stroke. Ang mga taong may problema sa high blood pressure ay yung mga naninigarilyo, sobrang uminom ng alak, matataba o overweight, may serum cholesterol level, may chronic stress, may family history ng sakit sa puso, kidney at diabetes. Kadalasan din itong nagiging problema ng mga kalalakihang edad 40 pataas at mga babaing nagme-menopause. Para maiwasang ma-high blood, huwag manigarilyo, uminom lamang ng katamtamang alak, kumain ng sariwang prutas at gulay, magkaroon ng ideal body weight, mag-exercise regularly at least 20 minutes daily. Ang cardio vascular disease ay natala bilang numero unong killer disease sa Pilipinas. Siyam na Pilipino ang namamatay sa sakit sa puso araw-araw.</body>
<link>http://www.philstar.com/Article.aspx?articleId=291528&amp;publicationSubCategoryId=94</link>
</article>
<article>
<title>&amp;quot;Si Splice Boy Mike D...&amp;quot;</title>
<author>CALVENTO FILES Ni Tony Calvento</author>
<date>
<month>August</month>
<day>17</day>
<year>2005</year>
</date>
<body>ANG ISYU NG &amp;quot;GARCI TAPES&amp;quot; AY HUMUHUPA NA SANA. ANG ISYU LABAN SA PANGULO AY NAITAAS NA SA IBANG ANTAS. ITO AY NASA USAPING &amp;quot;IMPEACHMENT&amp;quot; NA SA KONGRESO. Nagulat ang lahat ng magkaroon ng press conference itong si Department of Environment and National Resources Secretary Mike Defendor, este Defensor pala, na may karay-karay na dalawa pang lalake para sabihin sa bayan ang resulta ng kanyang imbestigasyon tungkol sa diumanoy pag-tatamper ng usapan ni President Gloria Macapagal-Arroyo at dating Comelec Commissioner Virgilio Garcilliano. ISANG American video at audio analysis expert na si Barry Dickey ang nagbigay ng pahayag na dalawang tracks mula sa &amp;quot;Hello Garci&amp;quot; tapes ay meron daw mga anomalies. Ang opinion na ito ay sinang-ayunan ng isang local audio expert na si Jonathan Tiongco ang nagsabi rin na &amp;quot;inayos&amp;quot; daw ang mga nilalaman ng &amp;quot;Hello Garci&amp;quot; tapes ayon sa kanyang pagsusuri. Yung pangatlong lalake naman ay mabilis na nagbigay ng disclaimer, nagkaroon ng 180 degree turn at sinabing sabit lamang siya dun at hindi niya alam ang mga pangyayari. Nahatak lang daw siya dun at ni hindi niya alam na ganun ang mangyayari. Naawa ako dito kay Sec. Defensor. Sa kanyang political career at sa kanyang kredibilidad na lubhang naapektuhan sa ginawa niyang hakbang at pahayag na &amp;quot;It is the GMA in the tape but it is not GMA talking!&amp;quot; Ang gulo hindi ba. Paano ba maiintindihan yan? Si GMA ang nasa tape pero hindi siya nagsasalita. Ang ibig sabihin ni Mike D. hindi yun ang mga katagang sinabi ni PGMA. Sa programa sa ANC ni Ms. Korina Sanchez, (I must congratulate her because she comes up with very interesting topics for discussion every night and she is in full control of the program. Si Korina ay bukod tanging namamayagpag sa mga lady broadcasters natin ngayon who can carry on an intelligent conversation with practically anyone both in English and Tagalog. Hindi pa O.A.) napanood kong mag-guest itong si Mike D kasama itong si Tiongco. Sa news room naman nandun itong si Jose Mari Gonzalez at si Atty. Alan Paguia. (Parang alam nila na mag-aaway ang mga ito. Baka naman balak talagang pagsabungin) Yung na nga ang nangyari. On National Television, nagsigawan, naghamunan, nagpandilatan ng mga mata itong sina Gonzales at Tiongco. Nag-insultuhan at itong si Gonzales na dati ng nasangkot sa pagsampal sa isang Sgt. Of Arms sa Kongreso nung panahon ng impeachment ni Erap Estrada, ang tapang na hinamon itong si Tiongco na magkita sila sa labas at magsport na lamang. Sayang hindi natuloy ang boksing at sana kinover ng ANC live ito para malaman kung sino sa kanila ang matibay. Hindi inawat ni Korina (bakit naman niya aawatin, eh nakapagpapataas nga ng rating yang mga tagpong kagaya niyan) ang dalawang nagbabangayan hanggang napagod na yata, they realized that they were making a fool of themselves. Mabalik tayo kay Mike D., sino naman ang nag-utos sa yo na ilagay ang leeg mo sa chopping board at subukan ipagtanggol ang presidente tungkol sa isang isyu na nahusgahan na ng bayan, nag-sorry na siya at karamihan naman naniniwala dahil sa dami ng testigong nagsisilabasan may bahid politika. Impeachment proceedings na lamang ang pinag-uusapan at dapat nag-antay na lang itong miembro ng &amp;quot;spice boys&amp;quot; na dapat ngayoy itawag na &amp;quot;SPLICE BOY&amp;quot; at dun iprinesenta ang kanilang ebidensya ni Tiongco na ang salitang BINALBAG ay pinabilis lamang para magtunog na DAGDAG. Nasa Committee of Justice na ng Kamara ang isyu ng Impeachment, ibinalik na naman ni SPLICE BOY Mike sa isyu ng authenticity ng &amp;quot;Hello Garci&amp;quot; tape. Malamang, itong si Splice Boy Mike ay mapagsasabihan ni PGMA to stand in the corner kung saan nandun na rin si Manong Chavit Singson kasama si RJ Jacinto. Pare-pareho na lang silang nanahimik at facing the wall. Ito naman si Tiongco, hindi na nga siya umubra ng sinubakan niyang harangin ang confirmation ni Sec. Angelo Reyes, andito na naman ito na pilit na umeeksena. Dapat dito sipain mula sa kampo ng Malaca&amp;ntilde;ang. Mabait itong si Mike Defensor. His loyalty to the president is unquestionable that he is willing to take the brunt of the attacks para maibsan kahit panandalian lamang ang bigat na dinadala at hinaharap ni PGMA. Ganun na nga ang nangyari. Marami ngayon ang hinihingi ang ulo ni Splice Boy Mike. Magresign na raw ito sa gabinete ni PGMA. Hindi na raw nito naa-asikaso ang DENR. MGA KAIBIGAN NAIS KONG ULITIN para sa mga biktima ng krimen, may problemang legal, mga inagrabiyado o inapi, maari kayong pumunta sa aming tanggapan sa 5th Floor City State Center Bldg., Shaw Blvd., Pasig City. Maari kayong tumawag sa 6387285, 638-7285 o sa 637-3965-70. MAAARI DIN KAYONG MAGTEXT SA 09213263166. Ugaliing makinig sa DWIZ 882 Khz tuwing Sabado, 7 to 8 am, kasama si Sec. Raul Gonzalez para sa programang &amp;quot;Hustisya para sa Lahat&amp;quot; * * * E-mail address: tocal13@yahoo.com</body>
<link>http://www.philstar.com/Article.aspx?articleId=292021&amp;publicationSubCategoryId=94</link>
</article>
<article>
<title>Anong gagawin sa politicized na militar?</title>
<author>AKSYON NGAYON Ni AL G. Pedroche</author>
<date>
<month>August</month>
<day>18</day>
<year>2005</year>
</date>
<body>MALAKING hamon sa bagong Armed Forces of the Philippines Chief of Staff, Gen. Generoso Senga na panatilihing neutral ang militar para itoy hindi makaladkad sa politika. At iyan mismo ang tiniyak niya kay Presidente Arroyo nang tanggapin niya ang bagong katungkulan mula sa nagretirong si Gen. Efren Abu. Hindi lingid sa marami na may maliit na sektor sa militar na may disgusto sa administrasyon. Kaya ang panawagan ng Pangulo sa bagong liderato ng AFP: &amp;quot;Huwag sumawsaw sa pulitika&amp;quot;. Talaga namang ang militar, ayon sa Konstitusyon ay binuo bilang tagadepensa ng bansa laban sa mga ka-away ng estado. Hindi ito instrumento sa pulitika. Ngunit nagbago ang kultura nang mauso ang people power revolution. Ang pag-aaklas ng taumbayan para pataubin ang umiiral na administrasyon ay laging bigo kung walang suporta ng militar. Nagtagumpay ang dalawang people power dahil nag-alis ng suporta ang Hukbong Sandatahan ng Pilipinas sa pinababagsak na admi-nistrasyon. Ganyan ang nangyari sa administrasyong Marcos at Estrada. Ang masaklap, nababoy ang konsepto ng people power. Nagagamit na ng mga paksyong politikal na ang hangad ay umagaw ng kapangyarihan. Bastat may &amp;quot;konek&amp;quot; sila sa militar, unti-unti silang gagapang para sulutin ang suporta ng AFP at suportahan ang kanilang layuning ibagsak ang pamahalaan. Kaya mahirap sa kaso ng ating Presidente na manawagan sa militar na manatiling neutral lalo pat masama na ang imahe niya sa taumbayan. Isang imahe ng &amp;quot;pekeng&amp;quot; Presidente na gumamit ng impluwensya ng salaping mula sa jueteng upang makapaghari. Totoo man ang alegasyon o hindi, iyan ang nakamarkang impresyon sa isip ng taumbayan. kaya ang apela ng Pangulo sa militar na huwag pagamit sa pulitika ay kinukutya ng iba bilang &amp;quot;self-serving&amp;quot; at naglalayong protektahan lamang ang sariling inte-res ng Pangulo.</body>
<link>http://www.philstar.com/Article.aspx?articleId=292169&amp;publicationSubCategoryId=94</link>
</article>
<article>
<title>Lingkod-puno</title>
<author>ALAY - DANGAL Ni FR. Jose C. Blanco, S.J.</author>
<date>
<month>August</month>
<day>19</day>
<year>2005</year>
</date>
<body>GINUGUNITA ngayon ang kaarawan ni Manuel L. Quezon, ang unang Presidente ng Pilipinas noong Commonwealth. Siya ang nagsabi na mas nanaisin pa niyang mamuhay sa isang bansa na animoy impiyerno subalit pinamamahalaan ng mga Pilipino, kaysa sa isang bansa na animoy langit ngunit pinaghaharian ng mga banyaga. Siya ang halimbawa ng pinuno na ibig paglingkuran ang mga kapwa Pilipino. Ang pagiging lingkod-puno ang buod ngayon ng Ebanghelyo (Mt. 23:1-12). Pagkatapos ay sinabi ni Jesus sa mga tao at sa kanyang mga alagad, &amp;quot;Ang mga eskriba at ang mga Pariseo ang kinikilalang tagapagpaliwanag ng Kautusan ni Moises. Kayat gawin ninyo ang itinuturo nila at sundin ang kanilang iniuutos. Ngunit huwag ninyong tularan ang kanilang gawa, sapagkat hindi nila isinasagawa ang kanilang ipinangangaral. Nagbibigkis sila ng mabibigat na dalahin at ipinapapasan sa mga tao; ngunit ni daliri ay ayaw nilang igalaw upang tumulong sa pagdadala ng mga iyon. Pawang pakitang-tao ang kanilang mga gawa. Nilalaparan nila ang kanilang mga pilakterya at hinahabaan ang palawit ng laylayan ng kanilang mga damit. Ang ibig nilay ang mga upuang pandangal sa mga piging at ang mga tanging luklukan sa mga sinagoga. Ang ibig nilay pagpugayan sila sa mga liwasang-bayan, at tawaging guro. Ngunit kayo - huwag kayong patawag na guro, sapagkat iisa ang inyong Guro, at kayong lahat ay magkakapatid. At huwag ninyong tawaging ama ang sinumang tao sa lupa, sapagkat iisa ang inyong Ama, ang Amang nasa langit. Huwag kayong patawag na tagapagturo, sapagkat iisa ang inyong Tagapagturo, ang Mesiyas. Ang pinakadakila sa inyo ay dapat maging lingkod ninyo. Ang nagpapakataas ay ibababa, at ang nagpapakababa ay itataas.&amp;quot; Malinaw ang mensahe sa atin ng Ebanghelyo. Ang tunay na pinuno ay naglilingkod. Ang dinadakila ay yung pinunong naglilingkod - gaya ni Jesus, isang Tagapagturo, isang Tagapagligtas, ngunit walang hinangad kundi ang tuparin ang kalooban ng Ama sa pamamagitan ng paglilingkod sa tao at sa buong sangkatauhan. Naway matutunan nating maigi ang mensaheng ito ng Ebanghelyo. At kaya nating ganapin at isabuhay ang Ebanghelyo sa ating tahanan, tanggapan o saanmang lugar tayo ilagay ng Panginoon. * * * Maligayang kapistahan sa lahat ng bayan sa buong Pilipinas na pinangalanang &amp;quot;Quezon&amp;quot;.</body>
<link>http://www.philstar.com/Article.aspx?articleId=292372&amp;publicationSubCategoryId=94</link>
</article>
<article>
<title>Ang raid sa bahay ni Tabayoyong</title>
<author>AKSYON NGAYON Ni AL G. Pedroche</author>
<date>
<month>August</month>
<day>22</day>
<year>2005</year>
</date>
<body>SABI ng Criminal Investigation and Detection Group (CIDG), legal ang raid na ginawa nito sa tahanan ni Segundo Tabayoyong, dating hepe ng Questioned Documents Division ng NBI. Isa siyang handwriting expert at diumanoy may hawak ng mga katibayan sa pandaraya sa eleksyon ng administrasyon. Pero umalma ang oposisyon lalu na ang kampo ni ex-senator Loren Legarda. Hawak daw ni Tabayoyong ang mga documentong magpapatibay sa claim ni Legarda na siya ay dinaya sa nakalipas na halalan sa pagka-pangalawang Pangulo. Kaya lumilitaw na ang raid ay naglalayong dugasin ang mga naturang ebidensya. Sa inihaing protesta ni Legarda ay wala tayong pinapanigan. Ngunit sa ginawang raid, lumalabas na kontrabida ang administrasyon. Nabubuo sa isip ng marami na &amp;quot;desperado&amp;quot; na ang administrasyon para gibain ang mga ebidensya ng oposisyon hindi lamang laban kay Vice President de Castro kundi kay Presidente Arroyo. Nangangamba ang marami. Sa pagkakabalam daw ng recount ng mga balota gaya nang hinihiling ni Legarda, baka magapang ng administrasyon ang mga dokumentong nasa mga ballot boxes na iniingatan ng Kongreso bago pa man mabusisi ng Presidential Electoral Tribunal na siyang aakto sa protesta ni Legarda. Pati NBI ay bumabanat na kay Tabayoyong para mawasak ang kredibilidad nito. Hindi raw ubrang tumayo si Tabayoyong na eksperto, Kung totoo iyan, bakit naglingkod si Tabayoyong sa NBI bilang handwriting expert sa Questioned Documents Division nito sa loob ng maraming taon sapul pa noong 1980? Mag-ingat din ang administrasyon sa mga hakbang nito dahil parang napaghahalata ang motibo. Besides, may matinding galit ang Palasyo kay Tabayoyong. Ito ang nagdiin kay First Gent. Mike Arroyo na siya diumanong tunay na Jose Pidal at hindi ang kapatid niyang si Rep. Iggy Arroyo. Kahit iginigiit ng NBI na ang raid sa bahay ni Tabayoyong ay legal, nakatakdang magsampa ng kaso ang dating NBI official dahil wala daw search warrant ang pag-raid sa kanyang bahay kamakailan. Ang PET na ang dapat kumilos. I-utos na ang madaliang paglilipat ng mga urna mula sa Kongreso patungo sa tanggapan nito para sa recount. Dapat nang malantad ang buong katotohanan.</body>
<link>http://www.philstar.com/Article.aspx?articleId=292895&amp;publicationSubCategoryId=94</link>
</article>
<article>
<title>Sibakin lahat</title>
<author>PANAGINIP LANG Ni Nixon T. Cua</author>
<date>
<month>August</month>
<day>23</day>
<year>2005</year>
</date>
<body>MUKHANG nais isakripisyo ng Malaca&amp;ntilde;ang itong si Immigration Commissioner Alipio Fernandez at gawing sampol upang malusutan ang pagtakas ni dating Comelec Commissioner at phone pal ni Madam Senyora Donya Gloria na si Virgilio &amp;quot;Garci&amp;quot; Garcillano. Ganoon ang tema ng pananalita ni Executive Secretary Eduardo Ermita nang tanungin siya tungkol kay Fernandez at tugunan niya na &amp;quot;hindi siya tiyak kung may tiwala pa si Madam Senyora Donya Gloria sa pinuno ng Bureau of Immigration.&amp;quot; Wala hong masama kung sisibakin si Fernandez. Katunayan kung sa ibang bansa ay dapat na kusang mag-resign si Fernandez dahil bukod sa nakatakas nga si Garci ay ilang ulit niya pang pinagpilitan na hindi pa ito nakaaalis. Yun palang ay patunay na hindi niya kontrolado ang kanyang opisina. Kahit ba hindi siya kasabwat, paano kung may tauhan siyang makipagkutsabahan sa terorista di yari na naman ang bansang Pilipinas. Dapat lang na alisin si Fernandez pero ang tanong lang, kung sisibakin, bakit siya lang? Hindi lang naman immigration ang may kontrol sa pagpapaalis sa lahat ng eroplano at pasahero sa lahat ng airport sa buong Pilipinas. Paano si Air Transportation Office (ATO) Chief Nilo Jatico? Hindi ba lahat ng eroplanong lumilipad dito sa atin, mapa-domestic o international man, ay kailangang bigyan ng clearance ng kanyang opisina? Opisina rin ni Jatico ang binibigyan ng flight manifest, kahit sa domestic flights, so galing pa lang itong si Garci sa Cagayan de Oro ay dapat alam na nila, pero mas pinili nilang manahimik o di kayay napalusutan sila at ibang pangalan ang ginamit. Kung ibang pangalan ang ginamit, kasalanan pa rin nila, dapat tinitiyak nila. Para pa siyang basketball player na panay ang pasa ng sisi sa Immigration. Sabagay, wala namang eroplano ang Immigration na puwedeng gamitin sa pag-deliver ng mga importanteng at mga &amp;quot;mahiwagang bag&amp;quot; noong panahon ng eleksyon. Ngayon paano naman si Ninoy Aquino International Airport General Manager Al Cusi? Bagamat Subic Air ang sinakyan, sa kanilang hangar sa NAIA General Aviation Area nanggaling ang naturang eroplano. Sa runway din ng NAIA tumake-off ang Subic Air. Malinaw pa sa liwanag ng buwan kaya walang kawala si Cusi. Malinaw na may responsibilidad din siya. Malinaw na at least tatlo sa kanila ang dapat managot for command responsibility  si Commissioner Al Fernandez, ATO Chief Nilo Jatico at NAIA General Manager Al Cusi. Kaso kaya kaya ng Malaca&amp;ntilde;ang na isakatuparan ito? Ang parusahan ang tatlo, isa siguro pero hindi lahat dahil baka may pumiyok. Ang sisibakin naman bibigyan naman ng &amp;quot;pabuya.&amp;quot; Kung gaano kalaki ang pabuya hindi natin alam. Sibakin lahat kung gustong patunayan ng Malaca&amp;ntilde;ang na parehas sila pero ano ba naman ang aasahan natin. Sa dami ng utang na loob ni Madam Senyora Donya Gloria ay inutil na kumilos laban sa mga pinagkakautangan. Yan na po ang sitwasyon sa atin at asahan nyong wala sa kanyang kakampi mula pa noong eleksyon ang maaaring parusahan dahil sila ngayon ang may hawak sa leeg ng Malaca&amp;ntilde;ang. Tsk-tsk-tsk! Kakaawa naman tayo. * * * Gaya ng sinasabi ko naging national issue at lumalaki na ang sunog na maaaring magsilbing mitsa ng gulo sa Cavite. Ang mga kongresista ng Liberal Party kasama na ang dalawang angkan ng kilalang mga mapagmahal sa bayan ay nagpakita na ng suporta kay Gov. Ireneo &amp;quot;Ayong&amp;quot; Maliksi. Si Quezon Representative Lorenzo &amp;quot;Erin&amp;quot; Ta&amp;ntilde;ada ay nagsabing halatang harassment ang ginawa ng Malaca&amp;ntilde;ang kay Maliksi at halatado ito dahil sa ginawa sobrang bilis ng suspension order. Hindi rin raw siya naniniwala na walang kinalaman si Madam Senyora Donya Gloria sa ginawang ito ng Ombudsman. Si Ta&amp;ntilde;ada po ay apo ng kilala nating nationalist na si Sen. Lorenzo Ta&amp;ntilde;ada. Ang isa pa ay si Tarlac Rep. Benigno &amp;quot;Noynoy&amp;quot; Aquino III na namangha rin at nagulat sa kinilos na ito ng Ombudsman at ng Malaca&amp;ntilde;ang. Ang anak po ng yumaong Sen. Benigno &amp;quot;Ninoy&amp;quot; Aquino ay dismayado na rin bagamat dating kakampi nila si Madam Senyora Donya Gloria. Bukod sa dalawa, umalma na rin sina Cavite Congressman Joseph Emilio Abaya, Batanes Rep. Henedina Abad at iba pang matataas na opisyal ng Liberal Party. Halatang-halata kasi at buking na buking ang harassment nila sa gobernador. * * * Para sa anumang reaksyon, sumulat lang sa o di kayay mag text sa 09272654341. Mapapakinggan nyo rin po ang inyong lingkod sa MATA NG AGILA sa DZEC 1062 mula 6:15 hanggang 8:30 ng umaga, Lunes hanggang Biyernes.</body>
<link>http://www.philstar.com/Article.aspx?articleId=293062&amp;publicationSubCategoryId=94</link>
</article>
<article>
<title>Masaya sa Manda dahil b-day ni Mayor Gonzales at masaya rin ang financiers ng mga sugalan doon</title>
<author>BANAT NI BATUIGAS Ni Benning Batuigas</author>
<date>
<month>August</month>
<day>24</day>
<year>2005</year>
</date>
<body>MAGKAKAROON ng isang linggong kasayahan sa Mandaluyong City bunga sa birthday ni Mayor Neptali Gonzales sa Aug. 29. May paboksing, at iba pang sports activities concert, medical missions at job fair para sa 800 na trabaho para sa qualified na residents. Bongga! Ipagdiriwang o gugunitain rin ang ika-109 anibersaryo ng Unang Himagsikan o 1896 Revolution sa pamamagitan ng dalawang misa. Siyempre ang highlight ay ang concert ng Himig Pinoy na kinatampukan ng Mabuhay Singer sa Plaza Tatlong Bayani sa Barangay Hagdang Bato Itaas. May inagurasyon din sa mga bagong tayo na mga pasilidad si Gonzales. O hayan, halos puno ang schedule ni Gonzales sa ngayon at sa tingin ko masaya ang taga-Mandaluyong sa isang linggo. Teka pala, hindi ba na itong mga aktibidades ay ginagawa rin noon ni dating mayor at ngayon City Rep. Benhur Abalos? Nangopya lang ang mga bata ni Gonzales? He-he-he! Ang sa akin lang kung saan masaya ang taga-Mandaluyong, doon tayo, di ba mga suki? Siyempre, kung masaya ang taga-Mandaluyong lalo na siguro ang mga financiers at maintainers ng pasu-galan doon, lalo na si SPO3 Richard Chito Masilang, dahil isang linggo silang hindi mapapansin. Kaya nararapat lang na magbunyi sila lalo na kung hindi sila nagbibigay ng lingguhang intelihensiya sa kapulisan nila. Kung may panahon si Gonzales at ang bata niyang si Tolongges este si Tolome pala, narito ang mga puwesto ng bookies sa karera sa kanilang lugar. Yan ay kung talagang seryoso si Gonzales at Tolongges sa paglinis ng siyudad nila ng mga illegal. Si Mila ang nagpapatakbo ng bookies sa J. Luna; sina Irene at Racy sa M. Vasquez; JR sa Burol; Arnel sa Nueve de Pebrero; Raquel sa San Jose; Ponga at Boy sa Agupay; Ched sa San Jose Kabiga; Ly at Kontang sa Hulo Matamis, Rose at Star sa Luna, at Diday sa A. Luna. O hayan, dapat ipahabol ni Gonzales sa mga operatiba ng anti-vice unit na pinamumunuan ni Victor Espinosa ang mga butas ng bookies sa siyudad niya para lalong malinis ito. Ewan ko lang kung anong drama ang gagawin ni Espinosa eh hindi naman kaila sa taga-Mandaluyong na patuloy na umiikot ang bata niyang si Onyok Alvaran. He-he-he! Sabi ko nga bat may malalim na dahilan ang pananalasa ng anti-vice unit sa mga unang araw ng pag-upo ni Espinosa. Isama ko na sa mga masasayang kaluluwa sa Mandaluyong si Tolongges este Tolome pala. Siyempre, tiyak na magkakaroon na naman ng dahilan si Tolome para magkamal ng salapi sa kadahilanang birthday nga ni Gonzales. Putok na kasi sa Mandaluyong na si Tolome ang taga-gawa ng pera tago man o hayagan. Totoo kaya ito Mayor Gonzales Sir? Totoo rin ba na may balak tumakbo sa pulitika si Tolome sa darating na halalan? Sobrang buwenas naman si Tolome, di ba mga suki? Kung masaya man si Tolome at mga taga-Mandaluyong City sa kaarawan ni Mayor Gonzales, kabaligtaran naman ang nararamdaman ni Boy A. Alam nyo na kung bakit, di ba mga suki? Advance Happy Birthday na lang kay Mayor Gonzales!</body>
<link>http://www.philstar.com/Article.aspx?articleId=293206&amp;publicationSubCategoryId=94</link>
</article>
<article>
<title>EDITORYAL - Libroy mali-mali kaya mga estudyantey bungi</title>
<author></author>
<date>
<month>August</month>
<day>25</day>
<year>2005</year>
</date>
<body>KAMAKAILAN, lumabas ang pag-aaral ng isang non-government organization (NGO) na anim sa 100 Grade 6 students ang hindi maaaring makapag-high school samantalang dalawa lamang sa 100 high school students ang maaaring makapag-college. Malaki ang problema sa edukasyon kung ang pagbabatayan ay ang ipinakikitang kahinaan ng mga estudyante. Imagine, anim lamang sa 100 Grade 6 students ang maaaring makapagha-high school at dalawa naman sa high school ang maaaring makapagkolehiyo. Mabigat ang problemang ito at maitatanong kung ano na ang nangyayari sa sistema ng edukasyon? Ayon sa NGO na nag-aral at nagsaliksik, ang kahirapan at ang kakulangan ng resources at bulok na pamamahala ang dahilan kung bakit mababa ang kalidad ng edukasyon. Itinuturo ring dahilan kung bakit mahihina ang mga estudyante ay sapagkat mahihina rin ang mga guro. Problema rin ang kakulangan ng mga classrooms at mga textbooks. Isa sa bawat tatlong estudyante ay walang libro at dalawa sa walong estudyante ay naghihiraman sa isang libro. Ang mga iyan ay ilan lamang sa mga problemang naglilitawan at itinuturong dahilan kung bakit maraming estudyanteng bopols sa kasalukuyan. Kamakalawa, mayroon na namang lumitaw na dahilan na maaaring ituro sa pagkabobo ng mga estudyante. Iyan ay ang mga maling grammar sa English at Social Science textbooks. Ang nakadiskubre ng mga mali sa textbooks ay ang mga taga-Department of Education (DepEd) mismo. Nakakita sila ng 130 grammatical errors sa textbooks. Magandang malaman na ang mga taga-DepEd na ang nakadiskubre sa mga maling grammar kaysa ibang tao. Nalalagay sa masamang imahe ang DepEd kapag ibang tao pa ang nakakita sa mga depekto ng librong ipinamamahagi sa mga public schools. Noong nakaraang taon, nadiskubre ng isang school administrator sa Novaliches, Quezon City ang mga maling impormasyon at grammar sa history book na nakasulat sa Filipino. Ang pagkakadiskubre sa mga mali ang naging daan para maghigpit na ang DepEd sa mga local publishers. Dadaan sa masusing pagsusuri ang mga textbooks bago magkaroon ng bidding. At ang kasunduan, irerebisa ang textbooks tuwing ikalimang taon. Dapat lamang na ang mga libroy walang mali para ang mga estudyantey hindi mabungi.</body>
<link>http://www.philstar.com/Article.aspx?articleId=293358&amp;publicationSubCategoryId=94</link>
</article>
<article>
<title>Nakasisindak na krisis</title>
<author>AKSYON NGAYON Ni Al G. Pedroche</author>
<date>
<month>August</month>
<day>25</day>
<year>2005</year>
</date>
<body>KUNG hindi mapipigilan ang walang habas na pagtaas sa halaga ng petrolyo habang nanatili naman sa kasalukuyang lebel ang sahod ng mga tao, darating ang araw na wala nang mabibili ang sandaang piso. If uncontained, this global oil crisis could spell economic disaster, hindi lamang sa Pilipinas kundi sa buong daigdig. Ang mga puwedeng mamili lamang ay yung mga mayaman at ang bitbit ay bayung-bayong na salapi para lamang makapag-grocery ng ilang pirasong delata. Thats because the monies they have are only worth the ink and the paper they are printed on. Walang middle class kundi puro mayaman at mahirap. Mga mararalitang nakahandusay sa kalsada. Nilalangaw at naghihintay ng kamatayan habang ang ibay binawian na ng buhay sa kanilang kinaroroonan.You can probably smell the nauseating stench of death all over because just to haul the corpses strewn in streets would cost a fortune which a destitute government can ill-afford. Seryosong problema ang krisis sa langis. Mas matindi pa ang hagupit kaysa krisis sa politika. Kung walang political crisis maski papaanoy makakikilos ang pamahalaan upang ibsan ang epekto ng pagtaas ng halaga ng krudong langis.Ang mga diyaskeng oil producers sa Gitnang Silangan ay sinasadya yatang patunayang sila ang makapangyarihan sa lahat. Kaya lang, other countries have the ways and means to cushion the impact of the spiralling prices of crude oil. Ang Pilipinas, wala. Nais ng administrasyon na makipagkasundo sa mga kaalit na partido politikal. Talos kasi na wala itong magagawa kung hindi susuportahan ng ibang partido at ng taumbayan. Pero tila malabo. Nung anibersaryo ng kamatayan ni Ninoy Aquino, nagkita sina Presi-dente Arroyo at dating Presidente Aquino. Nagbeso-beso. Pero nananatili ang paninindigan ni Mrs. Aquino: Dapat mag-resign si Presidente Arroyo. Sa anibersaryo ng religious group na El Shad-dai, kusang umilag si dating Presidente Estrada kay Presidente Arroyo na dumalo rin sa okasyon. Kung mananatili ang ganyang situwasyon, paralisado ang Pangulo. Nakagapos at hindi masolusyunan ang dambuhalang problemang kinakaharap ng bansa.</body>
<link>http://www.philstar.com/Article.aspx?articleId=293366&amp;publicationSubCategoryId=94</link>
</article>
<article>
<title>Palpak kahit saan tingnan</title>
<author>PANAGINIP LANG Ni Nixon T. Kua</author>
<date>
<month>August</month>
<day>25</day>
<year>2005</year>
</date>
<body>HANGGANG ngayon, patuloy ang pagtatalo kung dapat bang magbitiw, umalis, alisin, palayasin o manatili si Madam Senyora Donya Gloria sa Malaca&amp;ntilde;ang. Ang mga kakampi niya ay pinagpipilitan na dapat daw siyang payagang patuloy na manirahan sa Malaca&amp;ntilde;ang dahil wala raw siyang kasalanan at lahat daw ng mga binibintang sa kanya ay pawang gawa-gawa lamang ng mga taga oposisyon o mga &amp;quot;destabilizers.&amp;quot; Buong tapang din nilang pinagmamalaki na marami raw siyang nagawa at katunayan daw nga ay umunlad ang ekonomiya ng Pilipinas at umangat pa raw ang respeto at pagtingin ng mga dayuhan dahil sa kanyang liderato. Ang mga miyembro naman ng oposisyon at iba pang sector na nananawagan na mag-resign na siya ay sinasabing wala siyang dahilang manatili sa puwesto dahil bukung- buko siya sa pandaraya noong nakaraang eleksyon at wala na siyang kakayahang mamuno dahil sa panloloko niya sa sambayanan. Ang panawagan din ay patuloy na tumindi dahil sa lalong lumalala at lumalaganap na kaso ng corruption sa buong Pilipinas kasama na ang umanoy sabwatan sa pagitan ng pamilya ni Madam Senyora Donya Gloria at ng mga jueteng lords sa bansa lalo na ng kumpare at ng kumare niyang si Rodolfo &amp;quot;Bong&amp;quot; Pineda at dating Lubao, Pampanga Mayor Lilia Pineda. Isa sa pinakamabigat na isyu bukod sa Hello Garci tapes ang jueteng dahil lumilitaw pa na hindi lang si Sir Senyor Don Jose Miguel Arroyo aka Jose Pidal at ang anak nilang si Sir Senyorito Juan Miguel Arroyo kung hindi si Madam Senyora Donya Gloria na gumamit daw ng pera ng jueteng para ipangsuhol sa ilang mga opisyal ng Commission on Election. Ayon pa nga kay Michael Angelo Zuce o Louie na pamangkin ni dating Comelec Commissioner at phone pal ni Madam Senyora Donya Gloria na si Virgilio &amp;quot;Garci&amp;quot; Garcillano ay sa bahay pa mismo sa La Vista nagkaroon ng abutan ng suhol. Sa madaling salita, nagtagpo at kinasal ang Hello Garci at jueteng sa bahay pa mismo ni Madam Senyora Donya Gloria na umakto pang Ninang. Sa lahat ng isyu na yan na patuloy na nagpabulusok sa kanyang ratings ay nakakabinging katahimikan ang kanyang kasagutan o di kayay pag-sorry ng kapos o di kayay pagkakalat ng kasinungalingan ng kanyang mga tauhan na lalong nagpapatindi sa galit ng sambayanan. Mula langit hanggang sa impiyerno ang denial ng kanyang mga kakampi at ilabas daw ang mga ebidensiya pero pilit naman nilang pinapatay ang isyu diyan pa lang sa justice committee ng kongreso. Walang pag-asang aamin si Madam Senyora Donya Gloria sa kanyang mga kasalanan. Imposible ring bibigay ang kanyang mga kaalyado na naintindihan na wala silang pupuntahan kung hindi sa kangkungan kung mawala ang hawak nila sa Malaca&amp;ntilde;ang. Sa madaling salita, patuloy na pagtatakpan ang katotohanan at lahat ng paraan ay gagamitin ng administrasyon ni Madam Senyora Donya Gloria upang panatilihing nakakubli ang Hello Garci at jueteng. Dahil naman diyan naisip ko na maghanap ng ibang paraan upang magkaroon ng kasagutan kung karapat dapat pa bang manatili sa puwesto si Madam Senyora Donya Gloria. Literal ho na ilang katanungan ang dapat sagutin ni Madam Senyora Donya Gloria at ng kanyang mga kaalyado, kampon, kakampi at mga tuta. Una, umunlad ba ang buhay ng sambayanang Pilipino sa panunungkulan ni Madam Senyora Donya Gloria sa Malaca&amp;ntilde;ang? Nakakakain ba ng tatlong beses ang lahat ng Pilipino? Kaya ba nilang bumili ng masusustansiyang pagkain? May bubong ba silang masisilungan? May damit ba silang maayos? Pangalawa, naging matiwasay ba at mas matahimik ang buhay ng sambayanang Pilipino sa panahon ni Madam Senyora Donya Gloria? Nakakatulog ba nang maayos na walang pangambang pasukin ng mga akyat bahay ang ating tirahan? Nakakapaglakad ba sa kalye na walang kinatatakutang kidnapper, holdupper, magnanakaw, mandurukot na bibiktima sa hindi lang sa atin kung hindi sa ating mga anak? Pangatlo, ang maliliit na pangarap ba ng bawat Pilipino na makitang makatapos sa pag-aaral ang kanilang anak, magkaroon ng magandang kinabukasan at komportable bagamat hindi marangyang pamumuhay? Pangapat, kaya ba nilang bumili ng gamot o magpatingin sa doctor o magpaospital man lang kapag may sakit? Apat lang ho yan sa katanungan na dapat sagutin ng Malaca&amp;ntilde;ang lalo na ni Madam Senyora Gloria. Katanungang simple at hindi kaya iwasan sa pamamagitan ng kanyang mga legal experts at ng mga kongresistang sumobra daming palusot. Katanungang dapat ding sagutin ng kanyang mga kaalyado at kakampi. Katanungang sanay umantig sa kanilang mga konsiyensiya. * * * Para sa anumang reaksyon, sumulat lang sa o di kayay mag-text sa 09272654341. Mapapakinggan nyo rin po ang inyong lingkod sa MATA NG AGILA sa DZEC 1062 mula 6:00 hanggang 8:30 ng umaga, Lunes hanggang Biyernes.</body>
<link>http://www.philstar.com/Article.aspx?articleId=293387&amp;publicationSubCategoryId=94</link>
</article>
<article>
<title>Kampon ni Satanas sa Pasay, hulog sa BITAG!</title>
<author>BAHALA SI TULFO Ni Ben Tulfo</author>
<date>
<month>August</month>
<day>26</day>
<year>2005</year>
</date>
<body>DISYEMBRE ng nakaraang taon nang lusubin ng BITAG at Criminal Investigation and Detection Group Southern Police District (CIDG-SPD) ang isang kilalang klinika sa Buendia na pugad ng abortion. Alam ng BITAG na naglipana ang mga establisimiyento katulad nito sa Kamaynilaan. Hindi lamang sa malalaking klinika naisasagawa ang abortion, maging sa loob ng kuwarto ng bahay maaaring isagawa ang operasyon. Kailangan lamang ay lakas ng loob at tibay ng sikmura. Hulog sa pinagsanib na puwersa ng BITAG at mga operatiba ng Intelligence Division ng Southern Police District ang abortionist na si Margie Catipon nitong nakaraang Miyerkules sa Cuneta Ave., Pasay. At ang baluktot na gawaing pag-a-abort ni Catipon, suportado ng kanyang live-in partner na isang pulis na si PO1 Allan Bugayong. Nagawa pang pumalag at manlaban sa mga operatiba ng Intelligence Division si PO1 Bugayong. Maging ang pagpo-protekta nito sa abortionist na si Capiton ay mariin niyang itinanggi. Ayon kay PO1 Bugayong, sinu-surveillance raw niya si Catipon. At upang tuluyang magtiwala sa kanya ang dalagang abortionist, niligawan niya ito. Pero hindi naman sakop ni PO1 Bugayong ang Pasay City dahil taga-ibang unit ito at wala ring malinaw na coordinator o mission order ang kolokoy na pulis para dito. Ang resulta, patung-patong na kaso ang isinampa sa abortionist na si Margie Catipon at ang kanyang live-in partner na si SPO1 Allan Bugayong. Alam ng BITAG na hindi lamang sa Metro Manila laganap ang mga kampon ni Satanas sa lupa dahil maging sa malalayong probinsiya ay nagaganap ang abortion. Alam din naming nagkalat ang kanilang mga runner sa Simbahan ng Quiapo na palihim na nag-aalok ng abortion. Patuloy kaming nakatutok sa kanila na binansagan naming mga kampon ni Satanas sa lupa. Hindi ito ang huli naming operasyon laban sa kanila. Abangan. Panoorin ang buong detalye ng operasyong ito ngayong Sabado sa BITAG.</body>
<link>http://www.philstar.com/Article.aspx?articleId=293524&amp;publicationSubCategoryId=94</link>
</article>
<article>
<title>EDITORYAL  Araw-araw ay noodles</title>
<author></author>
<date>
<month>August</month>
<day>27</day>
<year>2005</year>
</date>
<body>SIMULA sa susunod na schoolyear (2006-2007) sisilbihan ng gobyerno ang may 7.5 milyong estudyante sa pampublikong eskuwelahan ng vitamin-enriched noodles. Araw-araw ay bibigyan sila ng masustansiyang noodles. May kabuuang 180 school days at ibig sabihin, 180 cups nang masustansiyang noodles ang lalantakan ng mga bata particular ang mga nasa Grade 1, 2 at 3. Ang pagpapakain sa mga batang estudyante ay hakbang ng gobyerno para malutas ang problema sa malnurisyon. Ayon sa survey, maraming mga bata ang kulang sa timbang. Pinakamarami ang mga malnourish na bata sa ibat ibang bahagi ng Mindanao. Grabe na ang kahirapang dinaranas ng mamamayan sa kasalukuyan. Sa mga surveys ay lumilitaw na mas mahirap ngayon ang kalagayan sapagkat marami ang nalilipasan ng gutom. May mga pamilyang isang beses na lamang kung kumain sa maghapon. Noong nakaraang taon, isang ama ang naghalungkat sa basurahan at nakakita ng mga panis na litsong manok. Ipinakain niya sa mga anak. Dalawa sa mga anak niya ang namatay. Ang mga pangyayaring iyan ay nagpapatunay lamang nang grabeng kahirapan na dinaranas sa kasalukuyan. Ang walang tigil na pagtaas ng presyo ng langis ang itinuturong dahilan ng kahirapan ng buhay. Kapag tumaas ang langis, kasamang tumataas ang mga pangunahing bilihin at wala nang maibili ang karampot nilang suweldo. Pawang paghihigpit sa sinturon ang nangyayari sa kasalukuyan at marami nang tuliro. Ang planong pagpapakain ng masustansiyang noodles sa mga batang estudyante sa darating na school year ay magandang hakbang. Malaking tulong ito sa mga bata na karamihan ay walang laman ang tiyan kung pumapasok sa school. At paano mahahasa ang utak ng bata kung walang laman ang kanyang tiyan? Imposibleng makaintindi ng lesson ang isang batang walang laman ang sikmura. At natural lamang na hindi siya makapasa sa kanyang mga subjects. Sa isang survey, sinasabing pahina nang pahina ang mga estudyante sa kasalukuyan kung saan, anim lamang sa 100 Grade 6 students ang maaaring makapag-high school. Nakapanlulumo namang dalawa lamang sa 100 high school students ang maaaring makapag-college. Tireble na ang nangyayaring pagkabobo ng mga kabataang estudyante. Kulang kaya sila sa sustansiya? Posible.</body>
<link>http://www.philstar.com/Article.aspx?articleId=293670&amp;publicationSubCategoryId=94</link>
</article>
<article>
<title>Bayan ang pulsuhan sa impeachment</title>
<author>AKSYON NGAYON Ni Al G. Pedroche</author>
<date>
<month>August</month>
<day>27</day>
<year>2005</year>
</date>
<body>DOBLE-KAYOD ang oposisyon sa Kamara de Representante para makalap ang 79 na lagda ng mga mambabatas na mag-eendorso sa Senado sa impeachment case laban kay Presidente Arroyo. Bagaman at may mga nadaragdag na signatories, mayroon din namang mga Solons na nagsisiurong ng pirma. Halatang may gapangan at sulutang nangyayari sa pagitan ng administrasyon at oposisyon. Nag-aalok ng salapi o pabor para sa lagda o pag-atras ng lagda. Woe to Solons who set a price tag to their dignity! If a Congressman is well-meaning, all he need to do is consult his constituents. Kung ano ang pangkalahatang sentimiyento ng taumbayang kanyang nasasakupan, yun ang kanyang panindigan at ipaglaban sa Kongreso. Ang mambabatas ay hindi dapat magpasya ayon sa sariling opinyon at interes kundi base sa pulso ng mga taong kanyang nirirepresenta. Madaling gawin iyan sa pamamagitan ng mga barangay. Mag-house-to-house survey at alamin kung ano ang pangkalahatang gusto ng mamamayan: Ituloy ang impeachment o ibasura? Yun lang. Lawmakers in the House of Representatives are, afterall the voice of the people they represent. Ngunit kung magpapasya ang isang mambabatas na pumirma o hindi dahil inalok siya ng grasya, palso iyan. Ang mga ganyang klase ng elected officials ang dapat ma-impeach at matiwalag sa serbisyo. Pulsuhan ang bayan. Iyan ang pinakamadaling paraan para malampasan ng bansa ang krisis na ito. Otherwise the credibility crisis of the leadership will protract disabling the administration from functioning well. Para sakin, dapat nang matuloy ang impeachment. This will give the President &amp;quot;a day in court&amp;quot; to clear her name kung walang sala. At kung may sala, maayos nating mapapalitan ang liderato para maasikaso ang mga mabibigat na problemang kinakaharap ng bansa.</body>
<link>http://www.philstar.com/Article.aspx?articleId=293679&amp;publicationSubCategoryId=94</link>
</article>
<article>
<title>Serye ng holdapan sa Lucena City</title>
<author>ORA MISMO Ni Butch M. Quejada</author>
<date>
<month>August</month>
<day>27</day>
<year>2005</year>
</date>
<body>SUNUD-SUNOD ang holdapan sa Lucena City malaking pitsa ang nakulimbat ng mga tirador. Sabi nga, hindi biro! Puro mayayamang Tsinoy ang mga biktima. Ang modus operandi, paglabas sa banko, ilang metro lang ang layo nila mula todits nahoholdap na ang mga negosyante. Si Francis Dy P700,000 cash ang nakuha, si Claro Jose cash P300,000, kay Adora Ybora, P600,000 cash at sa owner ng Angay Rice Mills P1 million cash. Ang masama tinodas pa ang driver nito sa may tulay ng Barangay Iyam, Lucena City. In broad daylight lahat ang operasyon. Kaya naman duda ng mga negosyante na may kasabwat na rakpadudels ang mga holdaper kasi up to now alaws pang nahuhuling suspects. Napakaliit ng kalye sa Lucena City para mabilis na maka-eskapo ang mga tirador dito. Itinuturo ng mga lespiak ang grupo ni Ka Roger Rosal na utak daw ng holdapan. Dehins naman naniniwala ang mga kuwago ng ORA MISMO, sa bintang ng mga rakpadudels na NPA ang sangkot. Ang masama baka ang grupo pa ni Ka Roger Rosal ang makasungkit ng mga holdaper tiyak may paglalagyan ito. Ika nga, makakausap nila si Lucifer ng wala sa oras. Ang palagay ng mga kuwago ng ORA MISMO, kaya sangdamakmak ang holdapan sa Lucena City ay dahil talamak na naman ang jueteng dito at droga. Marami kasing nagugumon na kabataan kaya sangkaterba ang adik at manunugal todits. Ano kaya ang ginagawa ni Supt. Conrado Capa, chief of police ng Lucena City? tanong ng kuwagong kabig ni Bigote. Baka natutulog sa pansitan. Mali ka diyan kamote naghihintay sila ng bola ng jueteng ni Jamon, anang kuwagong SPO-10 sa Crame. Bakit may jueteng ba sa Lucena City? tanong ng kuwagong malakas manisip ng tahong. Graaaaaaaaaaaaabbbbbbbbbbeeeeeeeee kamote!</body>
<link>http://www.philstar.com/Article.aspx?articleId=293683&amp;publicationSubCategoryId=94</link>
</article>
<article>
<title>Zero, bokya, bagsak si Madam Gloria!!!</title>
<author>PANAGINIP LANG Ni Nixon T. Kua</author>
<date>
<month>August</month>
<day>27</day>
<year>2005</year>
</date>
<body>UNA, umunlad ba ang buhay ng sambayanang Pilipino sa panunungkulan ni Madam Senyora Donya Gloria sa Malaca&amp;ntilde;ang? Nakakakain ba ng tatlong beses ang lahat ng Pilipino? Kaya ba nilang bumili ng masusustansiyang pagkain? May bubong ba silang masisilungan? May damit ba silang maayos? Pangalawa, naging matiwasay ba at mas matahimik ang buhay ng sambayanang Pilipino sa panahon ni Madam Senyora Donya Gloria? Nakakatulog ba nang maayos na walang pangambang pasukin ng mga akyat bahay ang ating tirahan? Nakakapaglakad ba sa kalye na walang kinatatakutang kidnapper, holdupper, magnanakaw, mandurukot na bibiktima sa hindi lang sa atin kung hindi sa ating mga anak? Pangatlo, ang maliliit na pangarap ba ng bawat Pilipino na makitang makatapos sa pag-aaral ang kanilang anak, magkaroon ng magandang kinabukasan at komportable bagamat hindi marangyang pamumuhay? Pang-apat, kaya ba nilang bumili ng gamot o magpatingin sa doctor o magpaospital man lang kapag may sakit? Apat lang ho yan sa katanungan na dapat sagutin ng Malaca&amp;ntilde;ang lalo na ni Madam Senyora Gloria. Katanungang simple at hindi kaya iwasan sa pamamagitan ng kanyang mga legal experts at ng mga kongresistang sumobra daming palusot. Yan ho ang mga katanungang iniwan natin nuong nakaraang column dahil patuloy ang pagtatalo kung dapat na bang magbitiw o alisin si Madam Senyora Donya Gloria sa Malaca&amp;ntilde;ang. Ngayon sa unang katanungan ko, malinaw na hindi umunlad ang kabuhayan ng sambayanang Pilipino maliban lang siguro sa iilang mga sipsip, galamay, kasabwat o tuta ni Madam na nakikisawsaw sa kaban ng bayan. Ang bilang ng mga taong gutom ay lalong lumalaki at dumarami ang hindi man lang makakain ng tatlong beses isang araw. Kung dati ay nagugulat tayo sa mga taong namumulot ng basura upang literal na may makain, ngayon ay hindi na balita puwera na lang kung mamatay ang mga kumain. So sa unang katanungan, bagsak si Madam. Hindi kaya idepensa kahit ng mga inimbentong numero na umuunlad raw ang ekonomiya. Hindi ho makakain ang mga statistics na yan. Sa pangalawang katanungan naman, very-very obvious na hindi tahimik ang pamumuhay nating mga Pinoy. Ultimo si Madam Senyora Donya Gloria at mga galamay niya, kaalyado niya, kakampi niya at kasabwat niya ay alam ang panganib sa buhay ng bawat Pilipino. Alam nilang inutil na ang kapulisan laban sa kidnapper, gun for hire, holdupper, akyat bahay, bukas kotse, pickpocket, snatcher at iba pang kriminal kaya sila mismo ay sandamukal ang bodyguards, mga pulis o military na sa hirap ng buhay ay umaasang mabigyan sila ng dagdag na allowances. Ang mga bahay nila ay puno rin ng mga security devices bukod pa sa mga security guards at malamang mga malalaking aso pang nagsisilbing bantay. Kung sila na mga makakapangyarihan ay natatakot at hindi naniniwala na bumaba ang krimen gaya ng kidnapping na bumaba raw ayon kay Madam Gloria, tayo pa kaya na nangangatog ang tuhod kung maglakad sa maliliit na lansangan at hindi malaman kung saan itatago ang lumang modelong cell phone at pera dahil baka manakaw at wala na tayong pambili muli. Sa pangalawang tanong, bagsak pa rin. Ni hindi aabot ng 75. Sa ikatlong tanong naman. Sa taas ng matrikula at aabutin ka pa ng mga katulad ng Pacific Plans na basta na lang ayaw magbayad, paano pa makakamtan ang pangarap na ito ng bawat magulang para sa kanilang anak. Kung kaya pa naman mag-aral, patuloy din ang pagbaba ng kalidad ng edukasyon dahil ultimo ang mga magagaling nating guro ay umaalis papuntang ibang bansa. Ang iba para magturo sa mga international school pero ang malungkot ang iba para magpakatulong. Sa public schools naman, 60 hanggang 100 kada classrooms. Paano naman tuturuan yan. Iba nga nasa labas na ng klase. Napakalungkot, ang kabataan ang kinabukasan ng bansa pero kung walang pinag-aralan di sira ang ating kinabukasan. So sa puntong ito, bagsak pa rin. Kahit hindi ako titser at sana hindi ako kagaya nitong si Rep. Eulogio Magsaysay na volunteers educators daw, alam nating 65 ang maaaring grade o di kayay tumataginting na singko. Sa huling katanungan naman, siguro kung magkasakit ang mga maraming mahihiwagang bag ay marami silang pagamot. Marami silang puwedeng ipambayad at sa mga suite rooms pa sila na ubod ng ganda ang tutuluyan nila. Katunayan, kayang-kaya nga nila magpagamot sa ibang bansa. Sabagay parusa siguro sa mga ninakaw nila kaya kinakarma na sila. Kaso nga lang pera ng bayan ang pinambabayad nila. Sa mga ordinaryong mamamayan, kahit pambili ng vitamins ay hirap tayo kaya nga nauso ang salitang bawal magkasakit. Hindi lang bawal ang magkasakit, nakakamatay din ito dahil kung hindi ka mamamatay sa sakit na dumapo sayo, malaki ang pag-asa na aatakihin ka sa presyo ng gamot, professional fee ng doctor at iba pang fees ng ospital. Shutay ka rin. Kaya para sa administrasyon, Shutay din ang grade nyo sa katanungang ito. Ngayon may nakalimutan tayong tanong, trabaho. Nangako si Madam ng isang milyong trabaho kada taon. Pinagmamalaki nilang dumarami raw ang bilang ng may trabaho. Totoo yan, pero sa abroad nga lang. Dumarami ang napipilitang iwan ang pamilya at kahit sa Iraq ay nagbabakasakali. Ang unemployment rate ay mahigit na pong sampung porsyento. Sa National Statistics Office pa nanggaling ang figures. Hindi ba kasali riyan ang mga underemployed o yung mga limang buwan lang ang trabaho. So paanong may trabahong isang milyong dagdag kada taon. Sagutin nga ng Malaca&amp;ntilde;ang yan. Halatang-halata tuloy, bagsak din sila rito. Another 65. kung puwede lang magbigay ng score na zero. Kaya pagkatapos sagutin ang limang tanong, malinaw, dapat na siyang umalis. Bagsak siya kahit sa pagbibigay ng basic na pangangailangan ng sambayanang Pilipino. ZERO, BOKYA, ITLOG. Yun ang grade ng administrasyong ito. * * * Para sa anumang reaksyon, sumulat lang sa o di kayay mag text sa 09272654341. Mapapakinggan nyo rin po ang inyong lingkod sa MATA NG AGILA sa DZEC 1062 mula 6:00 hanggang 8:30 ng umaga, Lunes hanggang Biyernes.</body>
<link>http://www.philstar.com/Article.aspx?articleId=293699&amp;publicationSubCategoryId=94</link>
</article>
<article>
<title>Walang Civil Service Eligibility</title>
<author>IKAW AT ANG BATAS Ni Atty Jose C. Sison</author>
<date>
<month>August</month>
<day>30</day>
<year>2005</year>
</date>
<body>SI Fernando ay manager ng Legal Services Dept. ng Export Processing Zone Authority (EPZA). May Civil Service eligibility siya para sa puwesto sapagkat nakumpleto niya ang training program para sa Executive Leadership and Management (ELM) sa ilalim ng Civil Service Academy ayon sa Civil Service Resolution (CSC) 850 pecha April 16, 1979. Noong May 31, 1994, nagpalabas ng bagong patakaran ang CSC (No. 21) na kinakailangan na ang lahat ng taong humahawak ng puwesto sa Career Executive Service (CES) sa gobyerno ay dapat mayroong Career Service Executive Eligibility (CSEE) maliban na lang sa katulad ni Fernando na nasa permanenteng puwesto na at mananatili na sa nasabing puwesto kahit walang CSEE. Noong July 1, 1996, nag-retiro na si Fernando bilang Legal Services manager ng EPZA. Dalawang taon makaraang magretiro hinirang siya muli ng Subic Bay Metropolitan Authority (SBMA). Sa simula kontraktuwal na empleyado lang siya, ngunit noong Jan. 1, 1999 binigyan siya ng permanenteng appointment bilang Department Manager III ng Labor and Employment Center ng SBMA. Ngunit ang appointment niyay dinisaprubahan ng CSC dahil wala siyang Civil Service Eligibility batay sa CSC 21 s. 1994. Labag daw sa saligang batas ang aksiyon ng CSC ayon kay Fernando. Katwiran niya na ang eligibility niya sa pamamagitan ng ELM training program ay hindi na maapektuhan ng bagong patakaran sa ilalim ng CSC 21. Kuwalipikado na raw siya sa dating puwesto niya sa EPZA kaya kuwalipikado na rin dapat siya sa bagong puwesto sa SBMA. Tama ba si Fernando? MALI. Pinoprotektahan lang ng CSC 21 ang karapatan ng lahat ng nasa puwesto na habang silay nakapuwesto pa. Pinahintulutan sila na manatili sa puwesto kahit walang CSEE. Sa kasong ito, nagtapos na ang serbisyo ni Fernando sa gobyerno ng siya ay mag-retiro noong July 1, 1996. Kaya ang karapatan niya manatili sa isang puwestong Career Executive Service kahit walang CSEE ay natapos na rin. Noong namasukan siya muli sa serbisyo sibil bilang Dept. Manager III sa SBMA noong 1999, kinakailangan nang tumupad siya sa panibagong kuwalipikasyong hinihiling ng CSC 21 para sa puwesto. Kaya tama lang ang pag-disapruba ng CSC sa kanyang appointment (Abella Jr. vs. CSC, GR 152674, November 17, 2004).</body>
<link>http://www.philstar.com/Article.aspx?articleId=294196&amp;publicationSubCategoryId=94</link>
</article>
<article>
<title>Kapabayaan ng NFA North District Office, tinututukan ng BITAG</title>
<author>BAHALA SI TULFO Ni Ben Tulfo</author>
<date>
<month>August</month>
<day>31</day>
<year>2005</year>
</date>
<body>MATAPOS masampahan ng kaukulang kaso ang trucker na Edgardo Villanueva at ang retailer na si Marlyn Salonga, na nahuli ng BITAG at Traffic Management Group  National Capital Region (TMG-NCR) na nagbababa ng NFA rice sa JLD warehouse sa INTERCITY Bocaue, Bulacan nitong nakaraang linggo, nakapagtatakang muling bumalik sa kamay ng mga kawatan ang mga nakaw na bigas ng NFA. Kung sino man ang hayupak na ipinagmamalaking &amp;quot;kapit&amp;quot; ni Villanueva at Salonga na isang mataas na opisyal sa Camp Crame, talagang magaling siyang gumawa ng himala. Pilit na ginapang ang kaso ni Villanueva at Salonga sa TMG-NCR kaya naman himala ring bumalik sa NFA North District Office ang dalawang trak na narekober ng TMG at naka-impound na may kabuuang bilang 356 na sako ng NFA rice. Pero pagdating sa NFA North District Office, agad namang naisauli sa retailer na si Marlyn Salonga ang mga nakaw na bigas. Ibig sabihin, siguradong diretso itong muli sa mga warehouse na hawak ng sindikatong kartel. Nasisiguro namin, hindi na ito dadalhin sa JLD warehouse na una ng nahuli ng BITAG. Nasa warehouse ito sa paligid lamang ng INTERCITY sa Bocaue, Bulacan. Sa pangyayaring ito, bukod sa resulta ng aming surveillance operation kung saan lantarang nakita ang nakawan sa loob ng INTERCITY, napatunayan din namin sa BITAG na talagang talamak ang nakawan ng bigas o diversion sa North District Office patungong INTERCITY sa Bocaue, Bulacan. Hindi palulusutin ng BITAG ang kalokohang ito sa National Food Authority. Tulad ng nauna naming nabanggit, hayagan kaming nakikipagdeklara ng giyera sa mga sindikatong kartel na kawatan ng bigas ng bayan. Sinisiguro naming may mananagot sa likod ng himalang ito. Iisa-isahin namin ang personalidad na sangkot. Nakahanda na ang patibong ng aming BITAG. * * * Hotline numbers, i-text (0918) 9346417 o tumawag sa mga numerong ito 932-8919 / 932-5310. Panoorin Bahala si Tulfo, 9:00-10:30 a.m. UNTV, 9:00-10:00 a.m. DZME 1530 kHz.</body>
<link>http://www.philstar.com/Article.aspx?articleId=294335&amp;publicationSubCategoryId=94</link>
</article>
<article>
<title>Pagganap sa misyon</title>
<author>ALAY - DANGAL Ni FR. Jose C. Blanco, S.J.</author>
<date>
<month>August</month>
<day>31</day>
<year>2005</year>
</date>
<body>GINUGUNITA ngayon ang kapanganakan ni dating President Ramon Magsaysay  isang taong makabayan at tunay na naglingkod sa mga mahihirap. Sa paggunita sa kanyang mga magagandang ginawa para sa kapwa-Pilipino at sa bansa, mainam na alalahanin natin ang misyon ng bawat Kristiyano. Basahin ang Lukas 4:38-44. Umalis si Jesus sa sinagoga at nagtungo sa bahay ni Simon. Mataas noon ang lagnat ng biyenan ni Simon, kaya hiniling nila kay Jesus na pagalingin siya. Tumayo si Jesus sa tabi ng higaan ng babae at iniutos na maalis ang lagnat, at nawala nga ito. Noon diy tumindig ang maysakit at naglingkod sa kanila. Paglubog ng araw, ang lahat ng maysakit  ay dinala ng kanilang mga kaibigan kay Jesus. Ipinatong niya ang kanyang mga kamay sa bawat isa sa kanila at pinagaling sila. Nagsilabas sa marami ang mga demonyo, sabay sigaw, &amp;quot;Ikaw ang Anak ng Diyos!&amp;quot; Ngunit sinaway sila ni Jesus at hindi pinahintulutang magsalita, sapagkat nakilala nila na siya ang Mesiyas. &amp;quot;Nang mag-umaga na, umalis si Jesus at nagpunta sa isang ilang na pook. Hinanap siya ng mga tao, at nang matagpuan ay pinakiusapang huwag munang umalis. Subalit sinabi niya, &amp;quot;Dapat ko ring ipangaral sa ibang bayan ang Mabuting Balita tungkol sa paghahari ng Diyos; sapagkat iyan ang layunin ng pagkasugo sa akin.&amp;quot; At nangaral siya sa mga sinagoga sa Judea. Isa rin sa ginugunita ngayon ay si Jaime Cardinal L. Sin. Ngayon ay kanyang kapanganakan. Si Cardinal Sin at si Ramon Magsaysay ay kapwa nagmahal sa mga mahihirap. Sa kanilang paglilingkod sa mga mahihirap, kanilang tinupad ang misyong iniatang sa kanila ng Panginoon. Naway tulad nina dating President Ramon Magsaysay at Jaime Cardinal Sin magampanan din natin ang misyon na una nang isinaganap ni Jesus.</body>
<link>http://www.philstar.com/Article.aspx?articleId=294348&amp;publicationSubCategoryId=94</link>
</article>
</data>