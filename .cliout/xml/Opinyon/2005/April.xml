<?xml version="1.0" encoding="ISO-8859-1" ?>
<data>
<article>
<title>EDITORYAL  Hanggang kailan magtitiis?</title>
<author></author>
<date>
<month>April</month>
<day>01</day>
<year>2005</year>
</date>
<body>PATULOY ang nadaramang paghihirap at wala nang katapusan ang pagtitiis. Ang paghihigpit ng sinturon ay bahagi na ng buhay ng mga salat ang pamumuhay. Mas mahirap sapagkat sagad na ang paghihigpit. Ang nakadidismaya, habang marami ang naghihigpit ng sinturon, marami naman ang nagtatapon ng pera. Kagaya na lamang ng isang maimpluwensiyang tao na tumuloy sa hotel sa Las Vegas na ang bayad isang gabi ay $20,000 na ang katumbas ay P1 milyon. Hanep! Marami nang magagawa ang halagang iyan sa mahihirap. Hanggang kailan magtitiis sa nararanasang kahirapan ng buhay? Mahirap sagutin sapagkat habang nagdaraan ang panahon patindi nang patindi ang nararanasang kahirapan. Patuloy ang pagtaas ng mga bilihin. Ang kakarampot na suweldo ng mga manggagawa ay hindi na magkasya. Hindi pa man sumasapit ang araw ng suweldo, naipangutang na ito. Kapit na sa patalim ang nangyayari ngayon. Totoong ang mga mayayaman lamang ang nakadarama ng sarap sa kasalukuyan sapagkat marami silang pera. Ang mahirap ay lalo pang naghihirap. Isa sa mga dahilan nang paghihirap na nararanasan ngayon ay ang walang patumanggang pagtaas ng petroleum products na kinabibilangan ng gasoline, diesel at liquefied petroleum gas (LPG). Kabuntot ng pagtaas ng petroleum products ang paglobo naman ng mga pangunahing bilihin at ang pamasahe. Nitong nakaraang Marso, limang beses nagtaas ng presyo ang mga kompanya ng langis at siyempre nagtaasan din ang mga bilihin. Tumaas ang presyo ng isda, karne, asukal, bigas at iba pa. Ngayong Abril, inaasahan na ng mamamayan na tataas muli ang produktong petrolyo. Sa dalas nang pagtaas, maiiwan nang husto ang suweldo ng kawawang mamamayan. Ang walang patlang na pagtaas ng petroleum products ay hindi raw kontrolado ng gobyerno sabi ng bagong upong Energy secretary. Para na rin niyang sinabi na walang silbi ang mga nakaupong opisyal ng gobyerno at hindi makagawa nang epektibong solusyon para mabawasan ang dalahin ng naghihirap na mamamayan. Discounts sa mga gasolinahan para sa mga public utility vehicle ang kanilang ipinagyayabang na hindi rin naman sapat para makagaan sa pasanin. Kahit na bigyan ng discount ipipilit pa rin ng mga operator ng bus at jeepneys ang pagtataas ng pasahe. Walang silbi ang oil deregulation law na sa halip na bumaba ang presyo sa pamamagitan ng pagkukumpetensiya ng mga oil players ay lalo pang naging sagad-sagaran ang pagtataas. Hanggang kailan ang pagtitiis? Mahirap sagutin.</body>
<link>http://www.philstar.com/Article.aspx?articleId=272300&amp;publicationSubCategoryId=94</link>
</article>
<article>
<title>Banggaan sa populasyon (2)</title>
<author>SAPOL Ni Jarius Bondoc</author>
<date>
<month>April</month>
<day>01</day>
<year>2005</year>
</date>
<body>ANANG mga obispong Katoliko, kusang di-nagpaparami ng anak kung lumalago ang kita ng madla. Sang-ayon ang mga ekonomista: Kita yon sa mas konting anak ng mayayamang pamilya. Kasi dulot ng edukasyon, aware sila sa kalusugan ng ina, sa pagbibigay ng pantay na oportunidad sa bawat anak, at sa natural family planning na walang contraceptives. Pero yon na nga ang punto: Edukasyon. Mas mababa kaysa RP ang karaniwang kita at literacy sa Indonesia, Bangladesh, Sri Lanka at Indian state of Kerala. Pero dahil sa reproductive education, mas mababa ang population growth nila kaysa RP  at mas konti rin ang mahihirap. Ayaw ng mga obispo ang reproductive education, lalo na kung lakip ang pagturo ng contraceptives na, anila, abortifacient. Takot ang gobyerno sa Simbahan, kaya atubili itulak ang edukasyon. Kaya sabi sa surveys, 27% nang mahihirap ay walang alam sa safe sex, kumpara sa 15% sa middle class at 12% sa mayayaman. Ang total fertility rate (dami ng bata kumpara sa dami ng babaing nagbuntis sa edad 15-49) ay 3.5 anak kada pamilya. Pero iba-iba ito batay sa kita: 5.9 anak sa maralita, 3.5 sa middle class, 2 sa mayayaman. Mas konti ang desired fertility rate (nais na dami ng anak) sa lahat ng antas: 3.8 sa maralita, 2.6 sa middle class, 1.7 sa mayayaman. Ibig sabihin, ang mga maralitang karaniwang may 6 na anak ay nagsasabing sana 4 lang. Hindi nababawasan ang pagmamahal nila sa mga labis na bata, pero alam nilang nakakabawas ito sa kabutihan ng lahat ng miyembro ng pamilya. Giit ng mga obispo: Bakit ang masisikip na bansa, mas maunlad? Ang population density sa RP ay 255 tao per sq km. Sa Singapore at Hong Kong, 6,000-7,000. Kaya mabuti raw ang malaking populasyon. Hindi magkakasundo ang mga ekonomista at obispo. Taliwas ang kanilang mga punto de bista sa populasyon at family planning. Iba-iba rin ang statistics nila. Kaya sa huli, mga mag-asawa ang magpapasya sa dami ng anak. Turo nga ng Second Vatican Council, ang huling hirit sa usaping moral ay ang sariling may kaalaman at responsableng konsensiya.</body>
<link>http://www.philstar.com/Article.aspx?articleId=272310&amp;publicationSubCategoryId=94</link>
</article>
<article>
<title>Malalaking pulitiko sa likod ng ipinagbabawal na vannamei!</title>
<author>BAHALA SI TUFO Ni Ben Tulfo</author>
<date>
<month>April</month>
<day>01</day>
<year>2005</year>
</date>
<body>DALAWANG linggo na ang nakalilipas nang isagawa ang operasyon ng BITAG, National Bureau of Investigation  National Capital Region (NBI-NCR) at Bureau of Fisheries and Aquatic Resources (BFAR) kung saan nilusob ng pinagsanib na puwersa ang isang ilegal na Agua farm sa Zambales na pagmamay-ari ng mga dayuhang Taiwanese. Dito, hulog sa BITAG ang iligal na pagku-culture ng &amp;quot;vannamei&amp;quot; ng mga nagmamay-aring Taiwanese. Nasamsam ang isang delivery truck na pagmamay-ari rin ng mga suspect na naglalaman ng isang toneladang &amp;quot;vannamei&amp;quot; na patungo sana sa palengke ng Malabon. Ang &amp;quot;vannamei&amp;quot; ay nagtataglay ng &amp;quot;Taura Virus syndrome&amp;quot; na puwedeng ubusin ang lahi ng lokal na shrimp ng isang bansa. Base ito sa karanasan ng ilang bansa na nauna nang ipinagbawal ito, tulad ng US at China. Dokumentado rin ng BITAG kung papaano ipinagtanggol at ipinaglaban ng isang attorney at Board Member ng Zambales ang mga ilegal na gawain nitong Taiwanese sa loob ng farm. Walang pakundangang sinabi nitong si Atty. Samuel Ablola, sa harap ng aming camera na tinataboy ng mga operatiba ang mga dayuhang investors sa kanilang lalawigan. Kinuwestyon din ni Ablola ang paglusob ng NBI, BFAR at BITAG sa nasabing farm. Makalipas ang dalawang linggo, matapos ang paglusob ng BITAG at ng mga operatiba sa fish pond ng mga nahuling Taiwanese, agad ipinatigil ng BFAR ang &amp;quot;research&amp;quot; sa isang hatchery sa Dagupan. Ang nasabing &amp;quot;hatchery&amp;quot; sa Dagupan ang itinuturong &amp;quot;source&amp;quot; ng ilegal na pagku-culture ng ipinagbabawal na vannamei shrimp sa Zambales. Itoy ayon sa aming impormanteng mag-asawa na anak ng isang kilalang pulitiko sa Northern Luzon. Malaki ang paniniwala ng BITAG dahil sa nangyari, agad ipinag-utos ng BFAR na ipasara na lang ang nasabing hatchery upang maiwasan ang pagkakadawit ng pangalan ng malalaking pulitiko at mga angkan nito na siyang itinuturong nasa likod nito. Abangan ang buong istorya ng aming segment na to sa BITAG na mapapanood bukas alas 9:00 ng gabi sa IBC-channel 13.</body>
<link>http://www.philstar.com/Article.aspx?articleId=272311&amp;publicationSubCategoryId=94</link>
</article>
<article>
<title>AID-SOTF ang nagsaing pero PDEA ang kumain</title>
<author>BANAT NI BATUIGAS Ni Benning Batuigas</author>
<date>
<month>April</month>
<day>01</day>
<year>2005</year>
</date>
<body>MAY katwirang maghinanakit ang mga operatiba ng Anti-Illegal Drugs Special Operations Task Force (AID-SOTF) sa Camp Crame kay Secretary Anselmo Avenido ng Philippine Drugs Enforcement Agency (PDEA) dahil inagaw na naman ng opisina ng huli ang accomplishment nila. Ang tinutukoy ko mga suki ay ang pagtuklas ng umaabot sa $32 million na drogang &amp;quot;ketamine&amp;quot; sa isang hotel room sa Maynila. Imbes kasi na ang AID-SOTF ang magpa-presscon, eh si Avenido ang nag-press release ng trabaho na hindi naman saklaw ng opisina niya. Kasi nga itong &amp;quot;ketamine&amp;quot; ay hindi sakop ng mandate ng comprehensive dangerous drugs law o R.A. 9165 kayat dapat walang say ang PDEA. Pero sa kagustuhang ma-diyaryo siya at masabing may ginagawang trabaho ang opisina niya, aba nang-agaw ng eksena. Ika nga, itong AID-SOTF ang nagsaing at ang PDEA naman ang kumain. He-he-he! Ilang beses nang ginawa yan ng PDEA sa AID-SOTF kayat dapat lang na pumalag na sila, di ba mga suki? Sa totoo lang, noong Marso 23 pa natuklasan ng AID-SOTF ang &amp;quot;ketamine hydrochloride&amp;quot; sa isang kuwarto sa isang hotel sa Malate. Kaya lang, dahil hindi nga kasali sa listahan ng Dangerous Drugs Board (DDB) ang &amp;quot;ketamine&amp;quot; nag-research muna ang mga bataan ni Dep. Dir. Gen. Ricardo de Leon, kung paano kasuhan ang taong nasa likod ng pag-manufacture ng droga. Maging si PDEA Asst. Sec. Rolando Caisip ay nagsasabing hands-off sila sa isyu dahil hindi naman ito saklaw ng kanilang trabaho. Ganunpaman, nagkasundo ang PDEA at AID-SOTF na aantayin muna ng certification ng Bureau of Foods and Drugs (BFAD) kung ano ang violation dito sa kaso. Ang usapan, sa Lunes pa mag-press conference ang dalawang opisina pero hindi nakatiis si Avenido at Martes pa lang ay nagpapogi na siya sa media. Kaya demoralisado ang taga-AID-SOTF sa ngayon, he-he-he! Nawawala na sa wisyo ang PDEA? Ang nabanggit na kuwarto pala ay inupahan ng isang Taiwanese sa loob ng 15 araw. Ikalimang araw pa lang, may napuna ang empleyado ng hotel na may umuusok sa loob ng kuwarto at nang kanilang buksan, may nakita silang kaserola na may kumukulong white substance. Doon nadiskubre ang kilu-kilong &amp;quot;ketamine&amp;quot;. Nag-report ang chief security ng hotel sa NCRPO at ibinato ang problema sa AID-SOTF. Nakumpiska rin ng AID-SOTF ang dalawang sasakyan at ang isang passport ng Taiwanese national. Sa ngayon, ang dalawang kumag ay pinaghahanap na ng AID-SOTF. Hindi kaya nahalata ni Presidente Arroyo ang pang-aagaw ng eksena ng PDEA? Noon pa nila ito ginagawa kaya lang, hindi na nakuhang magreklamo ng taga-AID-SOTF dahil under lang sila nito. Kaya lang, kung panay naman ang pang-aagaw ng accomplishment ang gagawin ng PDEA, eh bakit kumakapit pa sa puwesto si Avenido? Kung hindi niya kayang gampanan ang kanyang trabaho, aba dapat magpahinga na siya, di ba mga suki? Kung sabagay, sinabi ng mga kausap ko sa WPD na magaling sa papel si Avenido pero sa operations mukhang may semplang siya.</body>
<link>http://www.philstar.com/Article.aspx?articleId=272319&amp;publicationSubCategoryId=94</link>
</article>
<article>
<title>&amp;quot;Ang hitman ni Agui-la...&amp;quot;</title>
<author>CALVENTO FILES Ni Tony Calvento</author>
<date>
<month>April</month>
<day>01</day>
<year>2005</year>
</date>
<body>FELIX ROBREGADO ANG KINILALA, PINANGALANAN AT SINAMPAHAN NG KASO SA PAGPATAY KAY RODOLFO AGUINALDO. SA ISANG SINUMPAANG SALAYSAY ITO ANG IDINIIN NI FRANCISCO RUMAGNERA, ISANG BOARDER SA BOARDING HOUSE KUNG SAAN KUMUHA NG KWARTO ANG TATLONG SUSPECTS. Si Robregado raw ang taong naka-flat top na haircut na bumunot ng baril na nakasuksok sa kanyang baywang at sunud-sunod na pinaputukan si Aguinaldo. Positibong kinilala si Robregado sa isang larawan na ipinakita sa testigong ito ng mga pulis Tuguegarao. Nagreact ang mga magulang ni Felix na sina Rodolfo at Julita Robregado, Tahasang sinabi nila na walang kasalanan ang kanilang anak. Si Felix daw ay na Frame-up sa pagpatay kay Aguinaldo ng mga totoong mastermind.. &amp;quot;Walang kasalanan ang anak ko. Ang alam ko si Aguinaldo ay ipinapatay ng mga taong nakalaban niya sa politika at isang dating malapit na kaibigan nito. Ito ang impormasyong nakalap ko mula sa mga kasamahan ng aking anak. Dahil sa mga bintang nila kay Felix, nilabasan siya ng warrant at ang tanging nagawa ng aking anak ay mamundok dahil alam niyang paghinuli siya papatayin siya agad,&amp;quot; galit na pahayag ng ama ng tinaguriang hitman ni Agui. Sa isang EXCLUSIVE na panayam sa &amp;quot;CALVENTO FILES&amp;quot; sinabi ng mag-asawa na ang kanilang anak ay nagpunta sa Cagayan mula nung 1999 hanggang 2000. Naging aktibista raw si Felix nung mga panahong yun. Subalit ng tumuntong ang New Millenium, year 2000, nagpasya raw itong magbagong buhay at magnegosyo na lamang. &amp;quot;Mula nung year 2000 kasama ko si Felix na nagpupunta sa Bicol upang bumili ng hipon. Nag-umpisa siyang ng poultry sa Monteverde Subdivision, sa GMA Cavite bago mapatay itong si Aguinaldo. Kinabukasan ng kanyang asawa na si Lorna Librada at ng kanilang anak na babae ang inisip ni Felix. Paano naman siya masasangkot sa pagpatay kay Aguinaldo?&amp;quot; paliwanag ng ama. Kung walang kasalanan ang kanyang anak, tinanong ko si Rudy kung bakit nasangkot sa pagpatay kay Agui si Felix. &amp;quot;Katarantaduhan nga ang nangyari, Mr. Calvento. Isipin nyo, meron daw nakuhang litrato sa ID sa inupahang kwarto nung mga suspects na pumatay kay Aguinaldo. Mga NPA daw ang mga ito. Kung papatay ka ng tao at NPA ka nga, bakit magdadala ka ng ID na maaring magdiin sa yo? Ang alam ko sa NPA pagnahuli nga ang mga yan, walang dala na kahit anong dokumento o papeles na makakapagkilanlan sa kanila,&amp;quot; paliwanag ni Rudy. Ang tinutukoy ni Rudy ay ang narecover na ID sa loob ng inupahang kwarto. Inamin nito na ID nga ito ng kanyang anak nung nasa University of the Philippines pa ito nung school year 1998-99 habang kumukuha siya ng BS Education. &amp;quot;Maikli pa ang buhok niya nun at naka flat top nga siya. Itong ID na ito ay nawala kasama ang belt bag ng aking anak ilang taon bago pa pinatay si Aguinaldo. Tapos palalabasin nila na nakita yung ID na yan dun sa nirerentahang kwarto?&amp;quot; pahayag ni Rudy. Isang araw matapos mapatay si Agui, binanggit agad ang pangalang Felix R. Robregado sa balita sa TV. Nabigla daw silang lahat. Ang ina ni Felix na si Julie ay nagsabi na dalawang linggo bago patayin si Agui nagbakasyon sa Makati ang buong pamilya ng kanyang anak. &amp;quot;Nasa bahay namin sa Makati sina Felix. Tapos nung June 9 umuwi sila sa Cavite dahil mag-eenrol yung aking apo. June 11 bumalik ulit si Felix dito sa Makati dahil may mga kliente itong tinatawagan sa Globelines at pina-follow up. June 12 nasa Cavite sila at nang pumutok ang balitang pinatay si Aguinaldo agad sinabi ng anak ko na siguradong NPA ang pagbibintangan,&amp;quot; naaalala ni Julie. Ayon pa rin sa mag-asawa na nung June 13, 2001 nagreport pa ang kanilang anak sa Globelines sa kanyang boss nitong si Grace. Nung masangkot ang kanilang anak sa pagpatay kay Agui, lumapit sila agad sa isang kasama nila sa Iglesia ni Kristo. Ito ay si General Romeo Pe&amp;ntilde;a, na nuon ay hepe ng PNP-NCRPO. Nagpatawag ito ng press conference kung saan prinesenta si Felix sa media para linawin at linisin ang kanyang pangalan. &amp;quot;Kung NPA hitman ang aking anak sa isang General ba kami lalapit? Nang iharap sa media si Felix kapansin-pansin na mahaba ang kanyang buhok at may balbas Imposible ho yung mga paratang nila. Sabi nung testigo naka-flat top na haircut yung pumatay. Hindi naman pwedeng tumubo agad ang kanyang buhok makalipas ang tatlong araw? Halata naman masyado na binatay nung testigo ang description sa ID na planted sa boarding house,&amp;quot; ayon kay Julie. Hawak pa ng mga magulang ni Felix ang isang kopya ng Philippine Star na ang petsa ay June 15, 2001 kung saan nandun ang litrato ng kanyang anak na mahaba ang buhok samantala ang carthograph sketch naman ay naka-flat top yung gunman batay sa description nung witness. &amp;quot;Sinira nila ang buhay ng aking anak. Frame up ang ginawa nila sa kanya. Minabuti ni Felix na mamundok dahil alam niyang dadalhin siya sa Tuguegarao at papatayin na rin siya. Politically motivated ang pagpatay kay Aguinaldo. Gusto naming linawin na walang kasalanan si Felix. Sa tulong ng &amp;quot;CALVENTO FILES&amp;quot; baka magawa ito,&amp;quot; panawagan ni Julie. Dalawang taon matapos mapatay si Agui, si Felix ay napatay sa isang &amp;quot;enkwentro&amp;quot; habang nasa bundok ng San Dionisio, Quirino. Inilibing ang kanyang bangkay kasama ang isang babaeng napatay din. Nagpapasalamat na rin ang mga magulang ni Felix na kahit paano, tumagal pa ng dalawang taon ang buhay ng kanilang anak dahil namundok siya. Hinukay nila ang mga labi ni Felix at ibinurol sa kanila sa isang sealed-casket. Binigyan pa nga raw ito ng parangal ng mga kasama niya sa U.P. &amp;quot;Sa mga taong nagdiin sa aking anak, huwag sana silang magpagamit sa mga taong may pera na nagprepressure sa kanila na magsinungaling. Masakit para sa amin na magulang ni Felix. High profile kasi si Aguinaldo kaya napwersa ang mga imbestigador na lutasin ito agad. Kahit patay na ang aming anak, nais namin na lumabas ang katotohanan. Tulungan nyo kami na magawa ito,&amp;quot; isang apila mula sa mag-asawa. SA BIERNES basahin ang karugtong ng seryeng ito, EXCLUSIVE dito sa &amp;quot;CALVENTO FILES&amp;quot; sa PSNGAYON. PARA SA ANUMANG COMMENTS, REACTIONS O INFORMATION, MAGTEXT SA 09213263166. MAARI DIN KAYONG TUMAWAG SA 7788442. * * * E-mail address: tocal13@yahoo.com</body>
<link>http://www.philstar.com/Article.aspx?articleId=272327&amp;publicationSubCategoryId=94</link>
</article>
<article>
<title>Matulis na governor, nagpatayo ng 5 mansion para sa kanyang 5 chiching</title>
<author>BALITANG SPECIAL Ni Deo Macalma</author>
<date>
<month>April</month>
<day>02</day>
<year>2005</year>
</date>
<body>ALAM nyo bang ipinagpatayo ng isang governor ng tig-isang mansion ang kanyang limang chiching sa kanilang probinsiya? Ayon sa ating bubuwit, belated happy birthday kay Camarines Sur Cong. Rolando &amp;quot;Nonoy&amp;quot; Andaya Jr., Laguna Cong. Danton Bueser, La Union Cong. Tomas Dumpit, Bert Magbuhat ng PDIC at Engr. Adlai Cabuyadao ng DPWH. * * * Alam nyo bang nagugulat ang mga kababayan ng isang gobernador kung saan ito kumukuha ng salapi at nagawa niyang ipagpatayo ng tig-isang mansion ang lima niyang chiching? Ayon sa aking bubuwit, bukod sa mala-palasyong bahay ni Governor at ng kanyang original na misis ay ipinagpatayo rin niya ng malalaking bahay ang kanyang mga siyota. Dahil sa ganitong luho ng naturang local official, nagagalit naman ang maraming constituents ni Governor. Mantakin nyo nga naman, sa kabila ng kahirapan ng kanyang mga kababayan ay mga naglalakihang mansion naman ang ipinatayo nito. Hanep, super laki pala ang mansion na tinitirhan nila ng kanyang original na misis sapagkat tila mas malaki pa ito sa palasyo ng Malaca&amp;ntilde;ang. * * * Ayon sa aking bubuwit, ang limang mansion na ipinatayo ni Governor para sa kanyang mga chiching ay halos magkakatabi lamang. Ito ay itinayo sa iisang kalye sa kanilang probinsiya. At ang mga ito ay kumpleto ng mga mamahaling furnitures. May mga nakaparadang magagarang sasakyan tulad ng Ford Expedition at heavily guarded pa ang mga ito. Ang bawat mansion ay may nagbabantay na mga armadong kalalakihan sa loob ng 24 oras. Takot kaya si Governor sa kanyang mga kababayan at sangkatutak ang kanyang mga bodyguards? Pati ang kaniyang limang chiching ay may mga armado ring bodyguards. Naghihimutok naman ang mga kababayan ni Governor sapagkat halos wala na silang makain at wala rin silang nakukuhang tulong mula sa kaniya. * * * Ayon sa aking bubuwit, malaki ang hinala ng mga constituents ni governor na galing sa IRA o Internal Revenue Allotment ang mga ipinagpatayo sa limang mansion ng kanyang mga chiching. Muslim kasi si Governor kaya puwede pa siyang kumuha ng apat na asawa. Kaya lang sumobra yata dahil lima ang inasawa. Batay sa batas ng mga Muslim ay dapat hanggang apat lamang ang kanilang asawa kung kayang suportahan. Nahawa rin yata itong opisyal kay dating ARMM Gov. Nur Misuari na ibinili naman ng tig-isang brand new Volvo car ang kanyang mga chiching noong siya ay nasa tungkulin. Ayon sa aking bubuwit, ang governor na nagpatayo ng limang mansion para sa kanyang mga chiching ay si Governor... Governor A. as in Abu Sadoh ng Mindanao.</body>
<link>http://www.philstar.com/Article.aspx?articleId=272436&amp;publicationSubCategoryId=94</link>
</article>
<article>
<title>Tigilan na ng FPJ camp ang pagpoprotesta</title>
<author>HALA BIRA! Ni Danny Macabuhay</author>
<date>
<month>April</month>
<day>02</day>
<year>2005</year>
</date>
<body>BAGO pa man naghain ng protesta ng pandaraya si Fernando Poe, Jr. laban kay President Gloria Macapagal-Arroyo sa Supreme Court bilang Presidential Electoral Tribunal, marami na ang nagpahayag na magsasayang lamang ng malaking pera at panahon si FPJ. Tinataya na maaaring tapos na ang termino ni GMA bago mabigyan ng desisyon ang kaso. Subalit isinumite rin ang protesta. Ayon kay FPJ naniniwala raw siya at ang kanyang kampo na nanalo siya kaysa kay GMA. Nadaya raw si FPJ sa pamamagitan ng dagdag-bawas. Kaya lang, nagkaroon ng problema sa legalidad ang reklamo nang mamatay si FPJ noong Disyembre 2004. Naging isyu kung sa pagyao ng nagpoprotesta ay nabale-wala na rin ang protesta. Naniwala ang kampo ni FPJ na mareremedyuhan ang sitwasyon kung ipapalit nila si Susan Roces bilang nagpoprotesta. Naghain ng petisyon si Susan sa Supreme Court na siya na ang tatayong kapalit ng kanyang asawa sa protesta nito laban sa pagka-panalo ni GMA. Lumabas na ang desisyon ng Supreme Court at ibinabasura ang protesta ni FPJ sapagkat naniniwala ang mga mahistrado na nawala na diumano ang &amp;quot;real party in interest&amp;quot; sa pagkamatay ni FPJ. Hindi raw maaaring pumalit si Susan sa protesta ng asawa. Ayon kay Atty. Sixto Brillantes, ang abogado ng yumaong aktor na malabo nang mabago pa ang desisyon sapagkat lahat ng 15 mahistrado ng Supreme Court ay unanimous sa ibinigay na hatol. Marahil panahon na para magpakahinahon si Susan at mga kaalyado. Kung ayaw nilang makipagtulungan sa pamahalaan, manahimik na lang. O kung magsasalita, maging maayos kapag may nakitang hindi kanais-nais. Tigilan na ang mararahas na protesta sapagkat kaguluhan lamang ang idudulot nito.</body>
<link>http://www.philstar.com/Article.aspx?articleId=272442&amp;publicationSubCategoryId=94</link>
</article>
<article>
<title>Tiwaling emission testing centers ipinasara</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>April</month>
<day>02</day>
<year>2005</year>
</date>
<body>ISA sa mga dahilan kung bakit hindi makausad nang maayos ang kampanya ng Department of Environment and Natural Resources sa paglilinis ng hangin ayon sa Clean Air Act to RA 8749 ay ang hindi pagtatrabaho ng matino ng mga itinalagang Private Emission Testing Centers (PETCs). Ang mga testing centers na ito na inakredit ng Department of Trade and Industry at in-authorize ng DOTC ay ang mga pribadong pasilidad upang tiyakin ang kala-gayan o kalidad ng lumalabas na usok sa mga sasakyan. Tungkulin ng mga testing centers na ito na alamin kung nakakasunod nga ang mga sasakyan sa pamantayan na nakapaloob sa Clean Air Act. Ang trabahong ito ay ipinaubaya sa pribadong sektor gaya nitong PETC upang masigurong malinis at maayos ang anumang transaksyon na isasagawa. Maliban dito, nakapagbibigay pa ng oportunidad ang pamahalaan na mabigyan ng negosyo ang mga ito. Nakalulungkot lang na ilan sa mga PETC na ito na akala natin ay makakatulong sa ating mga programa ay may mga kapalpakan pala. Kinakanlong ng mga ito ang mga smoke-belchers sa pamamagitan ng pagte-test ng mga smoke-belching na sasakyan at nagbibigay pa ng Certificate of Emission Compliance na hindi man lang dumaan sa kanila ang sasakyan. Sa isinagawang surveillance ng Anti Smoke-Belching Unit ng DENR ang 39 PETCs na nahuling gumagawa ng iregularidad at paglabag sa emission testing activities ay ipinasara sa pakikipagtulungan ng Department of Transportation and Communication. Sa mga emission testing centers na gumagawa ng ganitong katiwalian maging babala sana ang pagpapasara nang ginawa sa mga PETC na ito at sana ay makiisa kayo sa kampanya ng pamahalaan para sa kabutihan ng lahat.</body>
<link>http://www.philstar.com/Article.aspx?articleId=272448&amp;publicationSubCategoryId=94</link>
</article>
<article>
<title>Bobong PR ng mga sindikato bumabakbak sa SBMA</title>
<author>ORA MISMO Ni Butch M. Quejada</author>
<date>
<month>April</month>
<day>02</day>
<year>2005</year>
</date>
<body>WALANG magawa ang mga sindikato sa higpit na ipinatutupad ng grupo ni Lt. General Joe Calimlim, a.k.a., Jupiter at Col. Jimmy Calunsag para labanan ang smuggling operation sa SBMA kaya naman kumuha ang mga gago ng bobong public relation officers na binayaran para sirain ang kredibilidad ng dalawang magigiting na officials ni Prez Gloria Macapagal-Arroyo. Matindi ang pitsang pinakawalan ng mga kamote sa Subic para ilagay sa kahihiyan sina Jupiter at Calunsag na ang akala ng mga kamote ay masisira nila sa Palasyo ang dalawa. Lalo lang sumasakit ang mga tiyan ng mga tauhan ni Jupiter sa katatawa sa mga story telling a lie ng mga hunghang. Nanghihinayang ang grupo ni Jupiter sa mga patutsada ng mga PR ng mga sindikato dahil wento at hindi kuwento ang mga ginagawa nila na hindi nakakaapekto sa pang-araw-araw na operasyon ng mga Anti-Smuggling Group. Ika nga, puro tsismis. Alam ng mga official sa Palasyo lalot si Prez Gloria kung anu-anong milagro ang nangyari sa Subic noong wala pa ang grupo ni Jupiter at Calunsag. Kaya naman sa pagpasok ng grupo ni Jupiter at Calunsag sa Subic ay natuwa ang gobyerno dahil kontrolado ang smuggling operations ng mga gago rito. Nailagay sa tama ang buwis for the government at hindi na sa bulsa ng mga kamote. Sabi nga, alaws ng kita ang mga tungaw. Hindi birong mga empleado ng iba t ibang industriya sa Pinas ang tiyak babagsak kundi nakontrol ng mga bataan ni Jupiter at Calunsag ang mga illegal sa nasabing lugar. Ang mamamayang Noypi ang malalagay sa kangkungan kundi hindi naipuwesto si Jupiter at Calunsag sa Subic. Sangkaterbang Noypi ang nagpapasalamat dahil smooth ang sailing ngayon sa Subic at tiyak na for the government ngayon ang taxes and duties. Sa higpit nina Jupiter at Calunsag dehins na makaporma sa Bureau of Customs ang mga anay ng lipunan. Dapat lalo higpitan ang pagmamanman nina Jupi-ter at Calunsag sa Subic dahil naghihintay lang ang mga anay dito na magpus-lit ng shipments, anang kuwagong laos na Public Relation Officer. Hindi natutulog ang Diyos kaya nakabantay sila sa epektos ni Satanas, sabi ng kuwagong SPO-10 sa Crame. Dapat lang kamote na tumigil na sila dahil nagsiyaman na ang mga gago sa kaloloko sa gobyerno, naiinis na sabi ng kuwagong Kotong cop. Diyan tumpak ka lagapot!</body>
<link>http://www.philstar.com/Article.aspx?articleId=272453&amp;publicationSubCategoryId=94</link>
</article>
<article>
<title>Ano ang kapalit?</title>
<author>PANAGINIP LANG Ni Nixon T. Kua</author>
<date>
<month>April</month>
<day>02</day>
<year>2005</year>
</date>
<body>MABIGAT ang reaksyon ni Sir Se&amp;ntilde;or Don JOSE Miguel Arroyo tungkol sa kanyang paggamit ng grand villa ng MGM Hotel sa Las Vegas na nagkakahalaga ng $20,000 dollars kada araw o mahigit P1 milyon kada araw. Galit siya at sinabing bakit naman daw siya ang nakikita samantalang libre naman daw ang paggamit niya ng naturang kuwarto at hindi raw totoong nagkakahalaga ito ng $20,000 dahil ang pinakamahal daw na kuwarto sa naturang hotel ay nagkakahalaga lang ng $6,000 o mahigit P300,000 kada araw. Masama rin ang loob niya dahil hindi naman daw gastos ng gobyerno at libre nga bukod pa sa hindi naman daw siya opisyal ng gobyerno at isang private citizen lamang. Wow!!! Private citizen kaya naman meron siyang right to privacy, right against self incrimination at right to remail silent, pero esposo, asawa at husband siya ni Madam Senyora Donya Gloria. Ang mga bodyguards niya ay miyembro ng Presidential Security Group na pinasusuwelduhan ng sambayanang Pilipino. Kahit saan siya magpunta dala niya ang pangalan ng Republika ng Pilipinas at alam nang lahat kung sino ang kanyang asawa. Katunayan, sa aking pagkakaalala ang buong pangalan po ni Madam Senyora Donya Gloria ay Gloria Macapagal-Arroyo as in JOSE Miguel Arroyo. Alam po nang lahat toh at alam rin po ni Misis Toh! Sir Senor Don JOSE Miguel Arroyo, meron pong mga katanungan ang dapat nyo pong sagutin sa sambayanan kahit po kayo ay isang pribadong citizen lamang. Naghihirap po ang sambayanan, walang tigil ang taas ng presyo ng langis at pangunahing bilihin. Kasama po riyan ang napipintong pagtaas ng pamasahe. Pahirap nang pahirap ang buhay pero bakit nakuha nyong tanggapin ang naturang kuwarto na napakamahal at namuhay kayo ng napakaluho at tila isang Hari kahit na ilang araw lamang? Sabagay mayaman nga pala kayo at kahit noon ay galing sa angkan ng mga mayayaman. Pero sagutin po sana ninyo ang tanong na yan. Sagutin nyo rin po kung hindi ba mas maganda kung tinanggihan ninyo ang management ng MGM na lalo kayang hahangaan dahil sa inyong pagiging isang simpleng tao. Kesa tinanggap nyo ang kanilang hospitalidad, yun ay kung talagang libre, hindi ba maaaring kinausap nyo na lang upang itulong na lang sa anumang foundation dito sa atin ang kanilang pagiging galante upang makaahon ang ating mga kababayang mahihirap. Kahit sa inyong libreng pustiso foundation man lang o sa mga pamilya ng mga sundalong nasawi sa pakikipaglaban o sa mga guro na hanggang ngayon ay hindi nakakatikim ng pagtaas ng suweldo pero tinatawag nating pangalawang ina. Ang katumbas ng binigay nila, $6,000 a night man o $20,000 kada gabi ay napakalaking bagay para sa ating mga kababayan na nagkakasya sa lumang kahon at sako na nagsisilbing haligi, sahig at bubong ng bahay. Tandaan po natin $6,000 kada gabi sa tatlong araw ay $18,000 mahigit isang milyong piso pa rin ang halaga. Lalo na kung $20,000 kada araw di $60,000 sa tatlong araw. Tumataginting na mahigit P3 milyon. Sir Se&amp;ntilde;or Don JOSE Miguel Arroyo, kahit ho kayo isang pribadong citizen, bilang asawa ni Madam Senyora Donya Gloria, hindi ba dapat kayo ang magsilbing halimbawa para sa iba pang mga opisyal ng gobyerno at mga mayayamang Pinoy. Kung makikita nila kayong simple ay magsisilbi kayong ehemplo sa ibang mga opisyal at nakakaangat na kababayan natin. Mahihiya sila at mas maibubuhos sa mga naghihikahos nating mga kababayan ang kanilang mga sobrang yaman, huwag na natin tawaging nakaw na yaman. Gayahin man lang ninyo ang inyong anak na si Luli na nakita natin noong Martes sa Greenbelt. Walang yabang, ni hindi mahalata ang mga bodyguard bagamat dapat namang bantayan talaga. Lalo na ang inyong manugang na si Angela at apo na nakita ko sa Boracay na napakasimple at ni walang VIP treatment kahit sa airport sa Caticlan. Lahat ng nakakita ay pinupuri sila at kinatutuwa ang kanilang pagiging humble at walang yabang. Isa pa po, Sir Se&amp;ntilde;or Don JOSE Miguel Arroyo, sa binigay na hospitalidad ng naturang hotel sa inyo, ano kaya ang magiging kapalit. Sa mga high rollers ay umaasa sila na magpapatalo ng malaki sa sugal ang mga yan. Sa inyo kaya ano ang kapalit? Wala na hong libre alam ninyo yan dahil bukod sa ekonomista si Madam Senyora Donya Gloria ay alam naming attorney at law pa kayo. Ano ho ang magiging kapalit ng lahat ng &amp;quot;kabutihang&amp;quot; binigay sa inyo ng MGM o kung sinuman ang tunay na nagbayad ng kuwarto? Kayo mga kababayan, ano sa palagay nyo, dapat ba tanggapin o hindi at naniniwala ba kayo na libre ang naturang bahay na ginamit ng Unang Ginoo. Text lang sa 09272654341. * * * Para sa anumang reaksyon, sumulat lang sa nixonkua @yahoo.com o nixtkua@gmail.com o di kayay mag text sa 09272654341. Mapapakinggan nyo rin po ang inyong lingkod sa MATA NG AGILA sa DZEC 1062 mula 6:15 hanggang 8:30 ng umaga, Lunes hanggang Biyernes.</body>
<link>http://www.philstar.com/Article.aspx?articleId=272463&amp;publicationSubCategoryId=94</link>
</article>
<article>
<title>May insomnia ka ba ?</title>
<author>WHAT'S UP DOC? Ni Dr. Tranquilino Elica&amp;ntilde;o Jr.</author>
<date>
<month>April</month>
<day>03</day>
<year>2005</year>
</date>
<body>MARAMING sumusulat sa akin at isa sa mga problemang kanilang itinatanong ay tungkol sa hindi sila makatulog sa gabi. Hindi raw birong problema ang kanilang dinaranas sa insomnia. Hindi lamang alcohol, caffeine at nicotine ang karaniwang dahilan kaya may nagkaka-insomnia o hindi makatulog. Mayroon ding mga drugs o sangkap ng drugs na nagiging dahilan kung bakit nagkakaroon ng insomnia. Kabilang sa mga drugs na ito ang steroids, antihypertensives, oral contraceptives, diuretics, stimulants, thyroid hormone, anti-cancer medicines at marami pang iba. Kung kayo ay nagti-take ng mga nabanggit na prescription drugs o mga drugs na may mga ingredients na nabanggit at kayo ay nagkakaroon ng insomnia, makabubuting kumunsulta muna kayo sa doktor. Kailangang makita ng doktor ang dosage at nang ma-modify kung ano ang particular side effect sa inyo. Apektado ng insomnia ang may one third ng mga adults. Mayroong paminsan-minsan lamang kung dumalwa sa kanila ang di-pagkakatulog at meron namang kasama na niya sa buong buhay. Ang stress at anxiety ang mga itinuturong dahilan nang pagkakaroon ng insomnia ganoon man itinuturo itong isang sintomas ng sakit. At maniniwala ba kayo na ang mga gamot na inihahatol ng doktor para sa nararanasang sakit ang dahilan ng insomnia. Iyan nga ay ang mga gamot na binanggit ko sa itaas. Ipinapayo ko sa mga umiinom ng alak, naninigarilyo at nagkakape, bawasan ito at tingnan ninyo kung nagkaroon ng improvement ang inyong insomnia.</body>
<link>http://www.philstar.com/Article.aspx?articleId=272582&amp;publicationSubCategoryId=94</link>
</article>
<article>
<title>Kapayapaang nagbibigay-buhay</title>
<author>ALAY - DANGAL Ni Fr. Jose C. Blanco, S.J.</author>
<date>
<month>April</month>
<day>03</day>
<year>2005</year>
</date>
<body>ANG Ebanghelyo para sa araw na ito ay nakalulugod. Sa pagbati ni Jesus ng &amp;quot;Sumainyo ang kapayapaan,&amp;quot; ang nahihintakutang mga alagad niya ay napuno ng kaligayahan at bagong pag-asa. Kung babalikan natin ang mga pangyayari, si Jesus ay hinuli, pinahirapan, ipinako sa krus at namatay. At pagkatapos ng tatlong araw, siya ay nabuhay muli. Sa panahon nang siyay pinapahirapan, ang mga alagad  sa kanilang takot na mapagaya kay Jesus  ay nagkulong sa isang silid. At ngayon nga, ang silid na nakasara ay napasok ni Jesus nang hindi man lamang binuksan ang pintuan, ni giniba ang mga dinding. Basahin ang Juan 20:19-31. Kinagabihan ng araw ding iyon, ang mga alagad ay nagkakatipon. Nakasara ang mga pinto ng bahay na kanilang pinagtitipunan dahil sa takot nila sa mga Judio. Dumating si Jesus at tumayo sa gitna nila. &amp;quot;Sumainyo ang kapayapaan!&amp;quot; sabi niya. Pagkasabi nito, ipinakita niya ang kanyang mga kamay at ang kanyang tagiliran. Tuwang-tuwa ang mga alagad nang makita ang Panginoon. Sinabi na naman ni Jesus, &amp;quot;Sumainyo ang kapayapaan! Kung paanong sinugo ako ng Ama, gayon din naman, sinusugo ko kayo.&amp;quot; Pagkatapos, silay hiningahan niya at sinabi, &amp;quot;Tanggapin ninyo ang Espiritu Santo. Ang patawarin ninyo sa kanilang mga kasalanan ay pinatawad na nga; ang hindi ninyo patawarin ay hindi nga pinatawad.&amp;quot; Ngunit si Tomas na tinaguriang Kambal, isa sa 12 alagad ay wala roon nang dumating si Jesus. Kaya sinabi sa kanya ng ibang alagad, &amp;quot;Nakita naming ang Panginoon!&amp;quot; Sumagot si Tomas, &amp;quot;Hindi ako maniniwala hanggat di ko nakikita ang butas ng mga pako sa kanyang mga kamay at naisusuot dito ang aking daliri, at hanggat hindi ko naipapasok ang aking kamay sa kanyang tagiliran.&amp;quot; &amp;quot;Makalipas ang walong araw, muling nagkatipon sa loob ng bahay ang mga alagad; kasama nila si Tomas. Nakapinid ang mga pinto, ngunit pumasok si Jesus at tumayo sa gitna nila. Sinabi niya, &amp;quot;Suma-inyo ang kapayapa-an!&amp;quot; Saka sinabi kay Tomas, &amp;quot;Tingnan mo ang aking mga kamay at ilapit dito ang iyong daliri. Ipasok mo ang iyong kamay sa aking tagiliran. Huwag ka nang mag-alinlangan, maniwala ka.&amp;quot; Sumagot si Tomas, &amp;quot;Panginoon ko at Diyos ko!&amp;quot; Sinabi sa kanya ni Jesus, &amp;quot;Naniniwala ka na ba sapagkat na-kita mo ako? Mapalad ang mga naniniwala kahit hindi nila ako nakikita.&amp;quot; Ang kapayapaang nagmumula kay Jesus ang tanging uri ng kapayapaan na nagbibigay-buhay, nagpapasigla, nagdudulot ng katiwasayan at kaligayahan. Kung nasa sa atin ang kanyang kapayapaan, masigla nating isasagawa ang misyong iniatang niya sa atin bilang kanyang mga tagasunod. Higit sa lahat, kahit hindi natin siya nakikita, tayoy maniniwala at patuloy na umaasa na siyay kapiling natin. Na ang lahat ng mga kahirapan, pasakit, kawalang-katarungan ay may kalutasan at kalunasan dahil sa siya ang KAPAYAPAAN.</body>
<link>http://www.philstar.com/Article.aspx?articleId=272584&amp;publicationSubCategoryId=94</link>
</article>
<article>
<title>EDITORYAL -Foreign investors iwas-pusoy pa rin sa RP</title>
<author></author>
<date>
<month>April</month>
<day>04</day>
<year>2005</year>
</date>
<body>MARAMING foreign investors ang umiiwas na maglagay ng kanilang negosyo sa Pilipinas. Taliwas ito sa sinasabi ng Arroyo administration na nagdadagsaan na ang mga dayuhang mamumuhunan. Katibayan nito ang pagbaba ng ranggo ng Pilipinas sa mga bansang gustong puntahan ng mga dayuhang negosyante. Noong nakaraang taon, nasa number 36 ang Pilipinas sa mga gustong pagnegosyohan ng mga dayuhan pero ngayong year na ito, naging number 40 na lamang. Bumaba ng apat na hagdan. Baka sa sunod na survey ng Economist Intelligence Unit (EIU) mas mababa pa ang maging rank ng Pilipinas. Nangunguna ang Denmark sa pinakapaboritong destinasyon at pumapangalawa ang Canada at ikatlo ang United States. Animnapung bansa ang sinurvey ng London-based EIU base sa investment environment para sa year 2005-2009. Pinagbasehan din ang political at institutional environment, macro-economic stability, patakaran sa private enterprises at foreign investments at ang financing at infrastructure. Pinakamababang nakakuha ng ranggo ang Iran, pang-number 60. Naungusan naman ng Pilipinas ang Indonesia, number 45; Vietnam, 50; Pakistan, 57. Nalampasan naman ng Malaysia ang Pilipinas dahil sa ranggong 31 at ganoon din ng Thailand, 32. Mahirap pilitin ang mga negosyanteng dayuhan na mag-invest ng kanilang pera sa Pilipinas. Siyemprey tinitingnan muna nila amg kalagayan ng bansang kanilang pagnenegosyohan. Mahirap nang magkamali at magsisi sa dakong huli. Isa marahil sa ikinaaayaw ng mga dayuhang investors ay ang talamak na corruption sa Pilipinas. Hindi bat ang grabeng katiwalian sa maraming ahensiya ng gobyerno ang inireklamo ng mga American investors noon pang 2003 at nagbanta sila na ipu-pullout ang kanilang negosyo kung hindi gagawa ng solusyon ang gobyerno laban sa corruption. Ang hinaing ng mga American investors ay ipinarating ni US Ambassador Richard Ricciardone kay President Arroyo. Sa pangyayaring iyan isinilang ang &amp;quot;lifestyle check&amp;quot; at ang pagbubuo sa Presidential Anti-Graft Commission. Pero sa kabila nang pagtatatag ng mga nabanggit, hanggang ngayon, laganap pa rin ang corruption sa maraming ahensiya. Patuloy ang corruption sa Bureau of Customs, Bureau of Internal Revenue, Department of Public Works and Highways at pati ang Armed Forces of the Philippines ay nakahalo na sa kumunoy ng katiwalian. Walang ngipin ang batas. Kung hindi magkakaroon ng puspusan at seryosong pakikipaglaban sa mga corrupt, hindi nakapagtataka na bumaba pa ang rank ng Pilipinas sa mga nais puntahan ng mga dayuhang investors. Ubusin ang mga kurakot para walang dayuhang matakot.</body>
<link>http://www.philstar.com/Article.aspx?articleId=272681&amp;publicationSubCategoryId=94</link>
</article>
<article>
<title>Sinibak ng Philhealth</title>
<author>SAPOL Ni Jarius Bondoc</author>
<date>
<month>April</month>
<day>04</day>
<year>2005</year>
</date>
<body>TATLONG nanlinlang na ospital ang binawian ng Philhealth accreditation. Unang binira ng Philhealth board of directors ang Ancheta Hospital and Clinic sa Vigan, Ilocos Sur. Nag-file ito ng hospital reimbursements para sa mga pasyenteng hindi naman na-admit, paglabag sa National Health Insurance Act of 1995. Pinahaba pa ang confinement period ng Philhealth patients, at nagsingit ng medicine at laboratory test claims na hindi naman binigay o ginawa. Ganun din daw ang ginawa ng Tabanera Medical Hospital sa Cagayan de Oro City: Palsipikadong impormasyon ang ibinigay sa Philhealth tungkol sa isang pasyente, at nagke-claim ng hospitalization sa isa pang hindi rin na-admit. Binawi ang Philhealth accreditation ng Amarille Dominos Hospital sa Surigao City dahil tinanggalan ito ng license to operate ng Department of Health. (Si Health Sec. Manuel Dayrit ang chairman ng Philhealth board.) Nag-file rin ito ng hospitalization reimbursement para sa mga pasyenteng hindi naman nagpa-ospital. Ang ginawa raw palusot ay nalito ang mga pasyente dahil pareho ang may-ari at nagpapatakbo ng Amarille Dominos at ng Grace Christian Clinic and Hospital sa Dinagat Island. Pinabulaanan ito ng Philhealth-CARAGA regional office dahil magkaiba at magkalayo ang dalawang ospital. Marami nang ospital ang tinanggalan ng Philhealth accreditation dahil sa panloloko ng milyun-milyong piso  pera na dapat ay nagamit para sa totoong pang-ospital, pang lab test at pambili ng gamot ng mga kasapi at dependents. Meron ngang isang ospital na nag-claim ng soli-pera para sa hysterectomy  pagtatanggal ng matris  ng dalawang lalaking pasyente. At ni hindi pa naoospital ang dalawa sa lugar na yon. Karamihan ng ibang sinibak ay dahil din sa hospital reimbursements ng mga pasyenteng hindi na-admit, at sa pagpepeke ng medicine at lab test claims. Walang kadala-dala ang mga gumaya sa kanila. Mabuti na lang maagap ang claims examiners at field inspectors ng Philhealth, * * * E-mail: jariusbondoc@workmail.com</body>
<link>http://www.philstar.com/Article.aspx?articleId=272687&amp;publicationSubCategoryId=94</link>
</article>
<article>
<title>Multilateral Fund ng Montreal Protocol, malaking tulong sa pagsalba sa ozone layer</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>April</month>
<day>04</day>
<year>2005</year>
</date>
<body>ANG P10.5 milyon na ayuda o grant assistance ng Multilateral Fund ng Montreal Protocol upang maprotektahan ang ozone layer ay naglalayon din na matulungan ang ating industriyang panserbisyo katulad ng mga ibat ibang repair shoes, pagawaan ng refrigeration at airconditioning (RAC) at mobile air conditioning (MAC). Bahagi ng ayudang ito ay ilalaan sa Voucher System, isang mekanismo na ginawa upang maipamahaging mabuti ang ayudad na ito. Sa paraang ito, ibibigay ng EMB-DENR ang voucher sa karapat-dapat na aplikante mula sa isang service enterprise o shop. Bibili naman ang shop ng kagamitan at kasangkapan para sa pagseserbisyo at instalasyon ng RAC at MAC systems mula sa mga suppliers na inakredit ng EMB-DENR. Sa paraang ito, namo-monitor at naisasaayos na mabuti ang paggamit ng CFC na nakakasira sa ozone layer. Sa lumang pamamaraan kapag may sira ang isang airconditioning unit pinasisingaw na lang ang kalawakan na kapag humalo sa hangin ay nakakasira sa isang hanay sa kalawakan na nagtataglay ng manipis na konsentrasyon ng ozone molecules. Sa pamamagitan ng bagong mga kagamitan na nakapaloob sa voucher system, maisasaayos nang mabuti ang pagre-repair ng airconditioning unit ng pagrecover sa refrigerant o CFC upang maiwasan ang pagkalat nito sa hangin. Ang Republic Act 6969 o ng Toxic Substances and Hazardous and Nuclear Wastes Control Act ng 1990 ay saklaw din ang Chemical Control Order (CCO) para sa Ozone Depleteng Substances (ODS). Ang CCO na ni-revise at binago ayon sa Administrative Order 2004-08 ay sumasaklaw sa pagbabawal, paglimita at/o pag-regulate sa paggamit, paggawa, pag-aankat at pagbebenta ng ODS kabilang na ang CFC.</body>
<link>http://www.philstar.com/Article.aspx?articleId=272695&amp;publicationSubCategoryId=94</link>
</article>
<article>
<title>Patuloy kaming nakatutok sa isyu ng ipinagbabawal na Vannamei</title>
<author>BAHALA SI TULFO Ni Ben Tulfo</author>
<date>
<month>April</month>
<day>04</day>
<year>2005</year>
</date>
<body>MATAPOS naming maipalabas ang matagumpay na operasyon ng BITAG at National Bureau of Investigation  National Capital Region (NBI-NCR) sa Zambales laban sa ipinagbabawal na hipon na mas kilala sa tawag na Vannamei, dinagsa kami ng tawag at text messages. Sa ginawa naming operasyon, marami ang sumang-ayon at marami rin ang nagalit sa amin. Ngunit magalit man sila, itutuloy namin ang laban Sensitibo ang isyu sa likod ng ipinagbabawal na Vannamei. Malalim ang pulitika at tiyak na marami ang tatamaan. Ngunit minabuti na lamang namin na tutukan ang batas sa likod nito. Nakasaad sa Fisheries Administrative Order (FAO) ng Bureau of Fisheries and Aquatic Resources (BFAR) na mahigpit na ipinagbabawal ang pagpasok at pagpaparami ng Vannamei sa bansa. Dito lumalabas ang kahinaan. Dahil malinaw na hindi nakasaad sa batas na ito ang pagbabawal sa pagbebenta ng nasabing hipon. Ibig sabihin, sa oras na makalusot ang pagpasok at pagpaparami ng Vannamei, maaari nang na ibenta ito sa mga palengke Malaki ang pera sa likod ng ilegal na negosyong ito. Kaya naman maging yung mga dayuhan sa ating bansa ay nahihikayat sa pagpaparami ng ilegal na Vannamei. Tsk Tsk Tsk Kung sino pa talaga ang mga ilegal, sila pa yung malakas ang loob. Tulad ng sinapit ng mga Intsik na nagmamay-ari ng pabrika ng kontrobersyal na fish cracker, asahang tututukan din namin ang pagpapatapon sa dalawang Taiwanese na magkasosyo sa bulok na negosyong ito. Ngunit bago iyon, kinakailangan muna at tinitiyak naming mananagot sila sa hukuman Malinaw na ilegal ang pagpasok at pagpaparami ng Vannamei sa bansa. Kung seryoso ang kinauukulan, dapat na ipag-bawal din ang pagbebenta ng ilegal na Vannamei. Patuloy kaming nakatutok sa isyung ito. * * * Hotline numbers 09189346417/09278280973 o tumawag sa 9325310/9328919. Bahala si Tulfo Lunes hanggang Biyernes, 9:00-10:00 sa DZME 1530 KhZ, 9:00-10:30 UNTV 37.</body>
<link>http://www.philstar.com/Article.aspx?articleId=272702&amp;publicationSubCategoryId=94</link>
</article>
<article>
<title>&amp;quot;Betrayal ng isang matalik na kaibigan...&amp;quot;</title>
<author>CALVENTO FILES Ni Tony Calvento</author>
<date>
<month>April</month>
<day>04</day>
<year>2005</year>
</date>
<body>NUNG BUHAY PA SI DATING GOVERNOR RODOLFO AGUINALDO, NAGKAROON SIYA NG IBAT IBANG KAAWAY SA POLITIKA, SA KANYANG KAKAIBANG PANININDIGAN AT DAHIL NA RIN SA PANANAW NIYA SA BUHAY. ISANG MATINDING NAGING KAGALIT NI AGUI AY ANG DATI NIYANG MATALIK NA KAIBIGAN NA TINURINGAN. ISANG TAO NA INILARAWAN NI LERMA AGUINALDO NA HIGIT PA SA KAPATID ANG NAGING TURING NI AGUI SA KANYA. &amp;quot;May mga bagay na ipinagkatiwala dito sa taong ito ang aking asawa. Mga sikreto na hindi niya kailanman ipinagtapat maski na sa akin, asawa na niya ako o sa kanyang ama at kahit na rin sa kanyang kapatid. Talagang close sila subalit naging matindi ang galit nitong taong ito matapos hindi siya mapagbigyan ni Agui sa isang kahilingan. Ito ay si Atty. Victor I. Padilla,&amp;quot; pagtatapat ni Lerma. Si Atty. Victor Padilla ay dumating sa Tuguegarao mula sa Saudi Arabia nung 1987. Nung mga panahong yun Governor na si Agui sa Cagayan. &amp;quot;Naging malapit siya kay Agui dahil yung kanyang ina na si Nerina Padilla ay board member ni Agui. Palibhasa abogado at magaling magsalita, nagtiwala sa kanya ang aking asawa. Si Agui kasi kapag nakipagkaibigan totoo at gagawin ang lahat para sa isang tunay na kaibigan,&amp;quot; ayon kay Lerma. Dahil nga magaling magsalita si Atty. Padilla nakumbinse nito na bigyan ng pahintulot ni Agui na siya ang magpatakbo ng Small Town Lottery(STL) sa buong Lalawigan ng Cagayan. &amp;quot;Dito kumita talaga itong si Atty. Padilla. Isipin mo naman kung gaano kalaki ang Cagayan Valley. Ang mga tao pa naman dito talagang tinangkilik ang lottery na ito,&amp;quot; ayon kay Lerma. The friendship of Agui with Vic Padilla spanned for several years. The latter even served as the lawyer for Agui in the rebellion charges he was facing in 1990. This endeared the lawyer friend even much closer to the Governor. &amp;quot;Ipinagtanggol si Agui nitong si Atty. Padilla nung pilit siyang iniipit sa kasong Rebellion dahil sa mga sunud-sunod na coup de etat nung taong yun. Magkaibigan kasi sila nila Gringo at ng kanyang kinikilalang manong na si Sen. Juan Ponce Enrile na dating boss ni Agui sa Department of National Defense,&amp;quot; paliwanag ni Lerma. Matapos malampasan ni Agui ang mga complex crime of Rebellion with Murder na ibinibintang sa kanya, tumakbo ulit si Agui bilang Governor nung 1992. Si Atty Padilla o Bing para sa kanyang mga kaibigan ay nasa tabi pa rin ni Agui, nanalo si Agui sa elections. &amp;quot;Matapos yung eleksyon, naisipan ni Atty. Padilla na hingin kay Agui ang pahintulot para mamutol ng kahoy sa forests ng Cagayan Valley. Agad tinutulan ng aking asawa ito dahil si Agui ay isang environmentalist. Para sa kanya dapat panatilihin at protektahan ang mga puno sa bundok hindi lamang para sa ating henerasyon kundi sa mga darating na anak ng ating mga anak. Ito ang gusto niyang iwan na pamana para sa ating mga kababayan,&amp;quot; ayon kay Lerma. Agui loved the trees that during his time he served as a role model to others by planting trees with his bare hands. When not working in the Provincial Capitol, Agui would be in his farm in Libag. Tuguegarao, on his knees ang planting trees in his fruit orchard. How did Atty. Padilla expect that Agui would give in to his demands of allowing him to operate and cut timberlands in the mountains of Cagayan Valley? &amp;quot;Maski na siguro malapit na kaibigan ni Agui itong si Atty Padilla hindi kailanman maipagpapalit ni Agui ang kalikasan para sa sariling interes lamang ng isang tao, kahit ng isang matalik na kaibigan,&amp;quot; mariing sinabi ni Lerma. &amp;quot;Isa pa, malaki na naman ang kinita niya sa Small Town Lottery at ang paghingi niya ng pahintulot na mamutol ng kahoy siguro naisip ng aking asawa ay kalabisan na,&amp;quot; dagdag ni Lerma. Agui knew that his decision of not allowing his friend Atty. Padilla to cut trees in Cagayan Valley could strain their relationship. But he had hoped that their friendship could transcend all boundaries much more one that is driven by personal gain and interest. Agui was mistaken. Atty. Padilla in an unexpected move went against his friend. &amp;quot;Dito na nag-umpisa ang sama ng loob nitong si Atty. Padilla sa aking asawa. Hindi lamang nilayuan niya ito, kinalaban pa niya ito. Kung anu-ano ng paninira ang ginawa nitong si Bing Padilla kay Agui,&amp;quot; sabi ni Lerma. Agui confided to his wife the pain he felt in what he described as &amp;quot;The betrayal of a dear friend.&amp;quot; Nasaktan talaga siya ng magkahiwalay sila nitong kanyang lawyer-bestfriend dahil hindi nito maintindihan kung bakit hindi siya pinayagan magkapag operate sa pagpuputol ng kahoy sa Cagayan Valley. &amp;quot;Walang better word na pang describe si Agui sa ginawa sa kanya ni Atty. Padilla. Betrayal talaga ang tamang salita ni Agui sa mga pangyayari. Isipin mo matalik na kaibigan ang turing sa kanya ni Agui tapos ang babaw naman pala ng kanyang isusukling pagkakaibigan. May kondisyon pala ito na dapat siyang pagbigyan sa lahat ng kanyang kahilingan kahit makakasama para sa higit na nakararami,&amp;quot; ayon kay Lerma. Ang pagkakalaban nitong si Atty Padilla ay dumating sa sukdulan ng ito ang magdesisyon na tumakbo bilang Governor ng Cagayan nung 1995. &amp;quot;Siguro naisip ni Atty. Padilla na kaya na niyang talunin ang aking asawa sa elections kaya napagdesisyunan nitong tumakbo bilang governor ng Cagayan at labanan si Agui. Kahit talagang ikinasama ng loob ni Agui ang ginawa nitong si Bing Padilla, para sa akin okay lang yun dahil kung yun ba ang ambisyon niya na maging governor, walang masama dun,&amp;quot;paliwanag ni Lerma. Agui and Lerma hoped that the campaign for the top position in the Province would be kept in a high level. The adage that &amp;quot;Politics is dirty&amp;quot; came into play. Sa kampanya ni Atty. Padilla naging masyadong personal ang ginawa daw nitong pang-atake kay Agui sa panayam na ibinigay ni Lerma sa &amp;quot;CALVENTO FILES.&amp;quot; &amp;quot;Masyadong below the belt ang mga tira na ginawa nitong si Bing Padilla. Lahat na yata ng pwede, inakusahan niya ang aking asawa. Ginawa niya ang lahat nung kampanya para manalo lamang. Hindi na niya ginalang ang kanilang pagkakaibigan na kahit paano, malaki ang naitulong sa kanya ni Agui. Madalas ipagtapat sa akin ni Agui ang sama niya ng loob dito kay Padilla hanggang nung mamatay siya,&amp;quot; ibinunyag ni Lerma. SUNDAN sa Miyerkules ang iba pang detalye na ipinahayag ng biyuda ni Agui tungkol sa mga paninira na ginawa ng dating matalik na kaibigan ng kanyang asawa na si Atty. Victor I. Padilla, EXCLUSIVE dito lamang sa: &amp;quot;CALVENTO FILES&amp;quot; sa PSNGAYON. PARA SA ANUMANG COMMENTS, REACTIONS O INFORMATION, MAGTEXT SA 09213263166. MAARI DIN KAYONG TUMAWAG SA 7788442.</body>
<link>http://www.philstar.com/Article.aspx?articleId=272704&amp;publicationSubCategoryId=94</link>
</article>
<article>
<title>Paging BIR Commissioner Willy Parayno</title>
<author>ORA MISMO Ni Butch M. Quejada</author>
<date>
<month>April</month>
<day>05</day>
<year>2005</year>
</date>
<body>NAKIKIDALAMHATI ang mga kuwago ng ORA MISMO, dahil kinuha na ni Lord ang Santo Papa. Ipagdasal natin ang kanyang kaluluwa. Ikinalulungkot ng mga Kuwago ng ORA MISMO at maging Sambayanan Noypi ang pagkawala sa mundo ni Pope John Paul II. Ang isyu, nagsumbong ang ilang asset ng mga kuwago ng ORA MISMO, tungkol ito sa Bay Spring Resort sa may Lucanin, Mariveles, Bataan porke ang resibong ibinibigay nila sa kanilang mga customers ay alaws, TIN, VAT at dehins naka-register sa gobyerno. Sabi nga, kumikita ang resort pero alaws share ang gobyerno sa buwis. Ilan kayang resort sa Bataan ang ganito? Resibong gawa sa Recto ang dating na ibinigay ng pamunuan ng nasabin resort sa kanilang customers. Take note, BIR bossing Willy Parayno, Your Honor! May kopya ang mga kuwago ng ORA MISMO, ng receipt na ginaybi ng Bay Spring Resort only serial number ng resibo ang nakatitik kahit pangalan ng establishment ay sulat kamay. Naku ha! Dapat tulungan ang gobyerno dahil hirap ito sa collection regarding taxes. Tiyak magkaka-problema toits sa BIR kapag nagbukas ng libro ang mga examiner, anang kuwagong economic saboteur. Matagal na kaya nilang ginagawa ito? tanong ng kuwagong SPO-10 sa Crame. Iyan ang dapat alamin ng BIR, sagot ng kuwagong Kotong cop. Sana tulungan nila ang gobyerno. Iyan kamote ang dapat natin abangan.</body>
<link>http://www.philstar.com/Article.aspx?articleId=272816&amp;publicationSubCategoryId=94</link>
</article>
<article>
<title>Birthday Madam Gloria!</title>
<author>PANAGINIP LANG Ni Nixon T. Kua</author>
<date>
<month>April</month>
<day>05</day>
<year>2005</year>
</date>
<body>BIRTHDAY po ngayong araw ni Madam Senyora Donya Gloria. Sa araw na ito ay 58th a kaarawan ni Madam, ang ginang po ni Sir Senyor Don JOSE Miguel Arroyo na natutulog sa kuwarto (bahay) na nagkakahalaga ng $20,000 isang gabi sa Las Vegas, U.S.A. Birthday po ni Madam Senyora Donya Gloria na nagpatawag ng special session ng Kongreso upang pagpilitan ang pagsasabatas ng expanded value added tax na magpapataw ng karagdagang 12% buwis. Birthday po ni Madam Senyora Donya Gloria na nagtungo po sa Beijing, China noong nakaraang taon sa isang state visit pero sinama ang mga apo at siyempre mga yaya. Birthday po ni Madam Senyora Donya Gloria na ikinampanya ni Nora Aunor, ang artistang nahuli sa Los Angeles airport noong weekend dahil may dalang walong gramo ng shabu pero pinagpiyansa ng $10,000 dollars at bibigyan pa ng hindi lang isa, hindi lang dalawa, hindi lang tatlo at hindi lang apat kung hindi limang abogado. Birthday po ni Madam Senyora Donya Gloria, ang boss ni Presidential Spokesperson Ignacio &amp;quot;Toting&amp;quot; Bunye na nagsasabing magtiis na lang at maghigpit ng sinturon dahil wala raw magagawa ang pamahalaan sa patuloy na pagtaas ng presyo ng produktong petrolyo hindi lang kada buwan, hindi lang kada linggo kung hindi araw-araw na. Birthday po ni Madam Senyora Donya Gloria na Commander-in-Chief ni Maj. General Carlos Garcia na milyun-milyong piso at dolyar at naka deposito hindi lang dito kung hindi sa Estados Unidos. Birthday po ni Madam Senyora Donya Gloria na kasalukuyang Pangulo ng Repulika ng Pilipinas, ang bansang pinaratangan ng isang Hong Kong-based organization na pangalawang pinaka-corrupt na bansa sa buong Asya. Birthday po ni Madam Senyora Donya Gloria na nag-appoint kay NBI Director Reynaldo Wycoco na pumayag ilagay ang NBI clearance center sa Carriedo Mall na kinalalagyan naman ng mga illegal alliens at mga smuggled na kargamento. Birthday po ni Madam Senyora Donya Gloria na ginang po ni Sir Senyor Don JOSE Miguel Arroyo na kalaro ni Luciofer Co na dahilan ng pagbagsak ng mga magsasaka natin dahil sa patuloy na pagpasok ng smuggled na gulay, manok, baboy at iba pa. Birthday po ni Madam Senyora Donya Gloria ang ginang ni Sir Senyor Don JOSE Miguel Arroyo na tinutukoy ni Sen. Panfilo &amp;quot;Ping&amp;quot; Lacson bilang si JOSE Pidal na nagmamay-ari nang napakaraming bank account hindi lang sa Pilipinas kung hindi sa Hong Kong. Birthday po ni Madam Senyora Donya Gloria na hipag ni Rep. Iggy Arroyo na nagsasabing siya si JOSE Pidal pero ayaw pumirma sa publiko upang maikumpara ang kanyang pirma at panay ang invoke ng right to privacy. Birthday po ni Madam Senyora Donya Gloria ang kapartido at kakampi ng talunang senador na merong bahay sa US, Mindanao, Tagaytay, Baguio, Makati at Australia. Birthday po ni Madam Senyora Donya Gloria na nakatira sa Malaca&amp;ntilde;ang at nakikipagmeeting sa kanyang mala-palasyong bahay sa Forbes Park samantalang milyun-milyong Pinoy ang namumulot sa basurahan upang may makain, lalo na yung taga Cavite na namatay ang dalawang anak at naospital ang asawa at isa pang anak noong nakaraang taon. Birthday po ni Madam Senyora Donya Gloria ang mahilig kumain ng Japanese food diyan sa Pasay road na umaabot sa ilampung libong piso samantalang ang isang amang taga-Malabon ay winakasan ang paghihirap lalo na gutom ng mga anak sa pamamagitan ng pagpatay sa kanila nitong nakaraang weekend. Sa inyo Madam Senyora Donya Gloria, BIRTHDAY PO! Hindi na po namin sinama ang HAPPY kasi wala na pong happy na maibigay ang sambayanan na patuloy ang paghihirap pero hindi man lang napupuna ng mga nagnakaw, umangkin, nang-agaw ng HAPPY kagaya po ni Sir Senyor Don JOSE Miguel Arroyo, si Gen. Carlos Garcia, ang mga foreign lending institutions, mga yaya na namamasyal sa Beijing, mga may-ari ng malalaking kompanya na hindi binuwisan ng tama, mga smugglers, mga corrupt at higit sa lahat mga kaalyado at kakampi at kampon. Kayo mga kababayan, payag ba kayong Birthday na lang ang bati natin dahil wala na ngang HAPPY at monopolizado na nila. HU-HU-HU!!! Birthday na lang at hangad namin sa inyo. * * * Dahil ho sa patuloy na pagtaas ng presyo ng lahat ng bagay pati na ng gamot, nag-ikot ako nung isang araw sa Pasay upang tingnan ang mga herbal medicines at iba pang remedyo sa sakit. Napuntahan ko ang Lady Gens Herbal Center sa 2nd floor ng Saver Square Mall sa Rotonda at napabili ako ng Virgin Coconut Oil. Sinusubukan pa po natin kaya hindi pa natin alam ang resulta sa atin pero isa ang tiyak, okay ang kanilang massage oil na masarap pampunas sa mga muscle ng katawan. Balik herbal ho tayo dahil iiwasan natin ang mga gawa sa chemicals na patuloy pa rin nagtataasan ang presyo at lalo pang tataas dahil sa VAT. Of course, pati herbal malamang apektado rin ng VAT na pinagpipilitan ng administrasyon. * * * Para sa anumang reaksyon, sumulat lang sa nixonkua@yahoo.com o nixtkua@gmail.com o di kayay mag text sa 09272654341. Mapapakinggan nyo rin po ang inyong lingkod sa MATA NG AGILA sa DZEC 1062 mula 6:15 hanggang 8:30 ng umaga, Lunes hanggang Biyernes.</body>
<link>http://www.philstar.com/Article.aspx?articleId=272834&amp;publicationSubCategoryId=94</link>
</article>
<article>
<title>EDITORYAL - Problema ng kapalit ni Pope John Paul II</title>
<author></author>
<date>
<month>April</month>
<day>06</day>
<year>2005</year>
</date>
<body>MAHIRAP na trabaho ang maging Papa dahil sa dami ng responsibilidad. Hindi basta-basta ang maging lider ng Simbahang Katoliko. Kaya nang tanungin si Cebu Archbishop Ricardo Cardinal Vidal kung interesado siyang tumakbo bilang Pope, umiling siya. Si Vidal, 74, ay kabilang sa 117 members ng the College of Cardinals na boboto para sa susunod na Papa, kapalit ni Pope John Paul II na namatay noong Linggo ng madaling araw. Hindi interesado si Vidal na maging Papa at may malalim siyang dahilan. Hindi rin naman niya binanggit kung mayroon na siyang napipisil para iboto para maging successor ng namatay na Papa. Apat na cardinals ang matunog na maglalaban para sa pagiging Papa. Sila ay sina Dionigi Tattamanzi, Francis Arinze, Oscar Andres Rodriguez at Joseph Ratzziner. Sa apat, pinaka-paborito si Francis Arinze ng Nigeria. Si Arinze ay matalik na kaibigan ng Pope John Paul II. Umanoy ito ang kinukunsulta ng Papa sa maraming bagay lalo na sa mahirap na desisyon. Kung si Arinze ang mapipiling successor ng Papa, siya ang kauna-unahang African na magiging Pope. Sa termino ni Pope John nagsimula ang trend na hindi isang Italian ang napiling Papa. Si Pope John Paul II ay nagmula sa Poland. Siya ang ika-263 Papa. Ang una ay si St. Peter. Mahirap ang maging Papa, ayon kay Cardinal Vidal kaya wala siyang interes sa trabahong yan. Ayon kay Vidal, ang isang Papa ay nararapat na maraming nalalaman at mahusay makiharap sa tao hindi lamang sa mga Katoliko kundi sa mga Muslim, Jews, born again-Christians at iba pa. Higit sa lahat kailangan ay may sapat na kaalaman sa isyu ng pamilya, pag-aasawa at kahirapan. Maraming kahaharaping problema ang kapalit ni Pope John Paul II. Mas lalo pa nga kung si Cardinal Arinze ang mapipili. Paanoy magiging malaking isyu na naman ang paggamit ng mga contraceptives gaya ng pills, condom, IUD at iba pa. Tutol ang namayapang si Pope John Paul II sa paggamit ng mga nabanggit para mabuntis. Tutol din siya sa paggamit ng condom para maiwasan ang pagkahawa ng Acquired Immune Deficiency Syndrome (AIDS). Isang malaking problema sapagkat ang Africa ang itinuturing na may pinaka-maraming kaso ng AIDS. Paano nga kung si Arinze ang susunod na Papa? Ano ang paninindigan niya sa mabigat na problema? Ano rin ang magiging paninindigan ng Simbahan sa walang tigil na paglobo ng populasyon kung ganoon na lamang ang pagtutol nila sa mga kontraseptibo? Mahirap nga ang maging Papa.</body>
<link>http://www.philstar.com/Article.aspx?articleId=272913&amp;publicationSubCategoryId=94</link>
</article>
<article>
<title>Tugon ng Tambuyog sa ipinagbabawal na Vannamei</title>
<author>BAHALA SI TULFO Ni Ben Tulfo</author>
<date>
<month>April</month>
<day>06</day>
<year>2005</year>
</date>
<body>NAKAHARAP namin ang ilang opisyales ng Tambuyog, isang Non-Government Organization (NGO) na nangangalaga sa kapakanan ng mga aquatic resources ng bansa. Mariin nilang tinutulan ang paglabag na ginawa ng mga Taiwanese na nahuling nagpaparami ng ipinagbabawal na Vannamei sa Zambales. Ayon pa sa Tambuyog, hindi sapat ang pag-abort ng Bureau of Fisheries and Aquatic Resources (BFAR), sa research na kasalukuyang ginagawa sa ipinagbabawal na Vannamei. Kung seryoso ang Department of Agriculture at BFAR sa salitang binitiwan nito sa BITAG, dapat daw ay tingnan nitong mabuti ang Fisheries Administrative Order 207. Hindi sapat ang pagpapatigil ng research at pagsunog sa mga natitirang Vannamei sa kanilang hatchery sa Dagupan dahil maaaring kumalat na ang ipinagbabawal na hipon na ito sa iba pang probinsya. Dapat daw ay isama sa FAO 207 ang pagbabawal maging ng pagbebenta ng Vannamei. Ngunit marami rin ang maaaring maapektuhan kung tuluyang ipagbabawal ang Vannamei sa bansa. Isa na rito ang malaking industriya ng feeds. Ayon kay Agriculture Sec. Yap, legal naman ang pag-e-export ng Vannamei sa ibang bansa. Bilyong dolyar ang kinikita ng ilang mga bansa tulad ng China sa pag-aalaga ng hipong ito. Kung nagagawa ito sa ibang bansa, bakit hindi natin magawa dito sa Pilipinas? Tanong ni Sec. Yap. Simple lang ang solusyon ayon sa Tambuyog. Kung may research na ginagawa tungkol sa Vannamei, dapat maging bukas ang kinauukulan sa iba pang mga grupong may kinalaman dito. Kabilang ang media, research group mula sa state university, mga representatives ng feeds company, at ilang mga komunidad na maaaring makinabang sa proyektong ito, sa mga grupong dapat ay kabilang sa research na gagawin. Transparency ang dapat na ipairal ayon sa Tambuyog. Pero sa sistemang nakita ng BITAG, malalim na pulitika ang nasa likod ng industriyang ito. Imbes na ihayag sa publiko, tila itinatago pa at palihim ang ginawang research ng BFAR sa Vannamei. Tila yata may itinatago. Habang hindi nabubuksan ang isipan ng mga kinauukulan sa tamang prosesong dapat pagdaanan ng mapamuksang Vannamei, mananatili itong ipinagbabawal sa ating bansa.</body>
<link>http://www.philstar.com/Article.aspx?articleId=272929&amp;publicationSubCategoryId=94</link>
</article>
<article>
<title>Ang kahalagahan ng tamang blood circulation</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>April</month>
<day>06</day>
<year>2005</year>
</date>
<body>KAPAG mahina ang daloy ng dugo sa puso, bumibilis ang pintig ng puso at saka humihina. Makararanas din ng kakapusan sa paghinga at magiging makirot ang dibdib. Ito ay dahil sa mga baradong ugat sa puso. Kapag may poor blood circulation, apektado rin ang utak. Napaghihilo at pakiramdam ay umiikot ang paligid, lumalabo ang paningin, may umuugong sa loob ng tenga, humihina ang memorya, nagkaka-migraine hanggang ma-stroke. Kapag mahina ang daloy ng dugo sa mukha at anit nagreresulta ito sa pamumutla, mga pantal at pekas sa balat at pagkakaroon ng balakubak at pagkalagas ng buhok. Kapag mahina ang daloy ng dugo sa mga binti at paa, ito ang dahilan ng pamamanhid, pamumulikat at nangingitim ang binti at paa. Maging mga bituka ay apektado rin kung hindi tama ang blood circulation. Sanhi ito ng di matunawan, may tumutubong polyps o tumor at napipinsala ang mga internal organs. Sa may mga karamdamang nabanggit, kailangan ang far infrared thermal therapy na ginagawa nila Dr. Romy Orteza at Dr. Roy Ramirez sa Santa Teresita General Hospital sa Quezon City. Sa naiibang panggagamot nila ay napanunumbalik ang lakas at sigla ng kanilang mga pasyente na karamihan ang sakit ay nag-uugat sa poor blood circulation. Epektibo ang non-invasive device ng dalawang doktor na aktibong kasapi ng Gawad Kalinga Medical Mission na katatapos lang ang matatagumpay na outreach program sa Marinduque, Palawan at Quezon kung saan ay marami silang ginamot at tinuruan kung papaano maiiwasan ang pagkakasakit. Sa karagdagang impormasyon, matatawagan sina Dr. Orteza at Dr. Ramirez sa 7438767 at 0917-9191660.</body>
<link>http://www.philstar.com/Article.aspx?articleId=272943&amp;publicationSubCategoryId=94</link>
</article>
<article>
<title>&amp;quot;Konsensiya na lang niya -- Lerma Aguinaldo&amp;quot;</title>
<author>CALVENTO FILES Ni Tony Calvento</author>
<date>
<month>April</month>
<day>06</day>
<year>2005</year>
</date>
<body>ANG PAGKAKAIBIGAN NI AGUI KAY ATTY. VICTOR I. PADILLA AY ALAM NG MGA TAGA CAGAYAN. SOBRANG TIWALA ANG IBINIGAY NIYA SA ISANG KAIBIGAN NA SA HULI &amp;quot;BETRAYAL&amp;quot; ANG IGAGANTI NITO, AYON NA SA KWENTO NG BIYUDA NI AGUI NA SI LERMA AGUINALDO. &amp;quot;May mga bagay na ipinagkatiwala dito sa taong ito ang aking asawa. Mga sikreto na hindi niya kailanman ipinagtapat maski na sa akin, asawa na niya ako o sa kanyang ama at kahit na rin sa kanyang kapatid. Talagang close sila subalit naging matindi ang galit nitong taong ito matapos hindi siya mapagbigyan ni Agui sa kahilingan na magputol ng puno sa Cagayan,&amp;quot; pagtatapat ni Lerma. Kaya nang magkaroon ng offer ang Regal Films, Incorporated na isapelikula ang buhay ni Agui, &amp;quot;Ang Aguila ng Cagayan&amp;quot; si Atty. Padilla ang naatasan na makipag-usap, magnegotiate para sa Film Rights ng pelikulang ito. Si Lito Lapid ang gumanap bilang Rodolfo Aguinaldo. &amp;quot;Si Bing Padilla ang nag-ayos ng lahat. Hindi ko nga alam kung magkano ang tinanggap (kung meron nga?) ng aking asawa para sa pagsapelikula nito. Pati mga detalye ng storya si Bing Padilla ang nakialam,&amp;quot; liwanag ni Lerma. Ayon na rin sa mga theater owners, ang pelikula ni Agui ang naging blockbuster sa mga sinehan. Ito ay kumita ng milyun-milyon para kay Mother Lily Monteverde at sa Regal Films. &amp;quot;Ganito naging close sina Agui at Atty. Padilla. Kahit sa panaginip hindi naisip ni Agui na lalabanan siya nito sa politika. Tumakbo bilang Governor ng Cagayan itong si Atty. Padilla nung 1995. Dito nag-umpisa ang lahat ng paninira nito sa aking asawa. Lahat na nga ng pwedeng ibato at ibintang kay Agui ginawa ni Bing Padilla,&amp;quot; ayon kay Lerma. Naglabas daw ng black propaganda laban kay Agui itong dati niyang abogado at matalik na kaibigan na si Atty. Padilla. Ito ay nalathala sa mga local papers at ang mga pinakamatinding banat sa kanya ay lumabas sa Valley Chronicles. &amp;quot;Hindi ko malaman kung si Atty. Padilla ang publisher ng Valley Chronicles at ang laman nito ay puro mga paninira kay Agui. Pati mga caricatures sa dyaryong si Agui ang nakaguhit. Nandun yung nakalarawan na si Agui ay pinapakain niya sa kanyang palad. Hindi naman ganun ang mga pangyayari,&amp;quot; sabi ni Lerma. Maaring ganun ang naka-caricature dahil nung magkaroon ng kaso si Agui ng complex crime of Rebellion with Murder, natira ito sa resort ni Atty. Padilla, ang Oasis Club Resort sa Tuguegarao nung mga panahong yun. &amp;quot;Kaya siguro lumabas yung caricature na yun na pinapakain niya ang aking asawa sa kanyang palad. Grabe naman talaga. Maliban pa dyan merong mga caricatures kung saan may mga nakayakap sa binti ng aking asawa na mga babae. Pati na rin ng mga babaeng diumanoy nabuntisan niya na naghahabol daw sa kanya. Talagang personal ang mga tira nitong si Atty. Padilla na isang matalik na kaibigan ang turing sa kanya ni Agui,&amp;quot; ayon kay Lerma. Agui had hoped that the level of the campaign would have been kept in a high level, concentrating more on the issues rather than attacking personal matters. The adage &amp;quot;your best friend could be your worst enemy&amp;quot; proved true for Agui. The attacks came in many media outlets in Cagayan. Radio stations were also feasting on the pronouncements of Aguis friend turned rival, Atty. Vic Padilla. &amp;quot;Sa radyo banat nang banat din yang si Atty. Padilla. Sa Radyo Bombo parati niyang tinitira si Agui. Sinusubukan namang sagutin ni Agui ang lahat ng isyu na inilalabas niya. Torturer daw ang aking asawa. Naglabas siya ng mga tao na nagclaim na biktima sila ng torture ng aking asawa. Hindi naman totoo. Puro mga fabricated,&amp;quot;kwento ni Lerma. These witnesses were brought to fore allegedly to discredit Agui in the Governatorial elections. False witnesses testifying not in court but in media to demolish, according to the widow her husband in order to win the top position of the province. &amp;quot;Itong mga testigo na ito hindi naman nagfile ng case. Matapos ang election nung 1995 hindi na lumabas. Maliwanag na ginamit lang sila para matalo si Agui bilang governor,&amp;quot; ayon kay Lerma. Despite all the negative and personal issues raised against Agui, he beat Padilla in the elections for Governor of Cagayan. &amp;quot;Overwhelming naman ang pagkapanalo ni Agui sa elections laban kay Atty. Padilla. Pagpapatunay na siya ang gusto ng mga taga Cagayan. My staff in &amp;quot;CALVENTO FILES&amp;quot; exhausted efforts to look for the office of Valley Chronicles and we were informed that this publication has closed down. Was this newspaper put up for one purpose? Was it used as a tool to ensure the victory of a candidate and discredit another? These questions are better left answered by the people behind the publication of the said newspaper. Isang bagay na si Atty. Victor Padilla ay maaring makapagbigay linaw. Bukas ang &amp;quot;CALVENTO FILES&amp;quot; kung nanaisin niya. Nung buhay si Agui nabanggit niya sa kanyang biyuda na may biniling mga lupain si Atty. Padilla na ilang hektarya. Ito raw ay share nila sa Small Town Lottery na pinatakbo ni Atty. Padilla. Dahil nga Governor si Agui ang mga titulo ay ipinaubaya na kay Atty. Padilla ang pa mamahala. Ang mga lupain na ito ay worth millions of pesos. Mahigit sa 23 hectares ang laki ng lupain na malapit sa Provincial Capitol ng Cagayan na inilagay diumano sa pangalan ng Blue Pearl Management Corporation at pagkatapos ay isinalin sa pangalan ng anak na babae ni Atty. Padilla sa pamamagitan ng Maria Victoria Realty Development Corporation. &amp;quot;Common knowledge naman yan dito sa Tuguegarao na sa aking asawa yang mga lupa na yan. Kahit wala naman akong pinanghahawakan na mga papeles, alam naman ni Atty. Padilla ang storya dyan. KONSENSYA na lang niya yan. Dapat sa mga anak ni Agui yang lupain na yan. Konsensya na lang ni Atty. Padilla yan,&amp;quot; paulit-ulit na sinabi ni Lerma. Maliban sa lupa na malapit sa kapitolyo, meron pang malawak na lupain na sinasabi na si Agui daw ang may-ari. Ito ay matatagpuan sa Lannig, Solano, Cagayan. Isang fruit orchard na nilagay din sa Maria Victoria Realty Development Corporation. &amp;quot;Kung talagang ibibigay sa amin ang mga lupang yan matagal na sana. Ngayon trabaho na lang ang iniisip ko para sa aming mga anak. Nung namatay si Agui binigyan kami ni Boss Danding (Cojuango) ng negosyong maliit ang BMEG products na aming ikinabubuhay. Gaya ng nabanggit ko na kay Atty. Padilla naman ang desisyyon kung meron siyang konsensya, ibibigay niya sa aking mga anak yung lupa na para kay Agui,&amp;quot; pahayag ni Lerma. PARA SA ANUMANG COMMENTS, REACTIONS O INFORMATION MAARI KAYONG MAGTEXT SA 09213263166. MAARI DING TUMAWAG SA 7788442.</body>
<link>http://www.philstar.com/Article.aspx?articleId=272948&amp;publicationSubCategoryId=94</link>
</article>
<article>
<title>Buking manifest para sa Vatican trip</title>
<author>ORA MISMO Ni Butch M. Quejada</author>
<date>
<month>April</month>
<day>07</day>
<year>2005</year>
</date>
<body>DEHINS pala biro ang mga sasama sa trip ni Prez GMA sa Vatican para makiramay sa pagkamatay ng Santo Papa. Nakalista sa buking shit este mali booking manifest sheet pala ng PAL na hindi bababa sa 50 people ang kasama sa eroplanong sasakyan ni Prez GMA. Siyempre dehins pa kabilang todits ang piloto at crew members ng Philippine Airlines PR-001, isang special chartered flight na ang biyahe ay Manila-Rome-Manila. Libre kaya ang mga nakasakay todits kung free sino kaya ang nagpakabayani para i-sponsor ang flight? MGM Grand Hotel kaya? He-he-he! Oh, baka si Manny Pacquiao? May boksing ba sa Vatican kaya pupunta ang mga top brass at mga millionaire people ng Pinas? Kamote, burol ng Santo Papa ang pupuntahan nila. Sa buking shit manifest este mali booking manifest sheet pala kasama sa mga aalis siyempre si Evangeline &amp;quot;Luli&amp;quot; Arroyo, ang daughter ni Prez Gloria, Cecile Guidote-Alvarez, Press Secretary Ignacio Bunye, Thelmo Cunanan, Batangas Rep. Hermilando Mandanas, Gina de Venecia, Bishops Gaudencio Rosales at Socrates Villegas at Maria Cristina Lontok, chairman ng Land Transportation Franchising and Regulatory Board (LTFRB). Ang iba pang kasama sa nasabing manifest ay sina: Marife Aquino, Keith Avena, Antonio Arbasto, Domingo Arcangeles, Endika Aboitiz, Paciano Aniceto, Mariluz Agravante, Phaveena Aguinaldo, Zandrojay Allam, Maclarita Ballegue Sr., Delfin Bangit, Josie Balolong, Jaime Bautista, Ermita Contad, Pedrito Cadungog, Leonard Calderon Jr., Belinda Cunanan, Gerardo Carual, Edwin Cuenco, Efren Cruz, Howard Dee, Roger Daquina Jr., Mercedes Doplayna, Allan del Rosario, Teresa Eduarte, Wilfredo Hugo, Jaime Jayco, Lingling Lacanlale, Antonio Ledesma, Leonardo Mercado, Maluz Mejares Jr., Christopher Magdangal, Paulino Malakas, Ralph Mamauag, Miranda Generoso, Rosepaz Narvaja, Elpidio Natividad, Emmanuel Ortencio, Doy Oyco, Juan Dedios Pueblos, Edwin Purificacion, Lou Solijon Sr., Ronaldo Sadsad, Mari Felisa Saquilabon, Isabel Tobias, Maria Teresa Tunay, Susana Vargas, Nestor Valdez, Eva Valenzuela at Lynda Valencia. Malalaman natin kung nakasakay lahat ang nasa buking manifest este mali booking flight manifest pala dahil makikita natin sa actual flight manifest kung nosi-nosi ang sumama. &amp;quot;Maraming top brass officials sa buong mundo ang pupunta sa libing ni Pope John Paul II,&amp;quot; sabi ng kuwagong SPO-10 sa Crame. &amp;quot;Todits sa lamay ni Pope puwede silang mag-tsikahan lalot si Prez Gloria at US of A Prez George Bush,&amp;quot; anang kuwagong espiya ng Mossad. &amp;quot;May sakla kayang inilagay?&amp;quot; &amp;quot;Kamote ka pala, walang sugal sa Rome,&amp;quot; anang kuwagong Kotong cop. &amp;quot;Ano ang paglilibangan nila?&amp;quot; &amp;quot;Baka mahjong, kamote. He-he-he!&amp;quot;</body>
<link>http://www.philstar.com/Article.aspx?articleId=273039&amp;publicationSubCategoryId=94</link>
</article>
<article>
<title>Paalala kay Pacman</title>
<author>HALA BIRA! Ni Danny Macabuhay</author>
<date>
<month>April</month>
<day>07</day>
<year>2005</year>
</date>
<body>MALAYO na ang narating ni Manny Pacquiao sa larangan ng boksing kahit na sabihin pang tinalo siya ni Erik Morales. Naniniwala ang mga eksperto na marami pang aanihing tagumpay si Pacquiao sapagkat bata pa, may angking lakas at talino na hindi makikita sa lahat ng boksingero. Limpak na salapi na ang kinita ni Pacquiao at maaaring magkakamal pa nang marami kung magpapatuloy pa ang kanyang tagumpay. Subalit saksi ako sa mga boksingerong gaya ni Pacquiao na matapos maabot ang tagumpay ay bumulusok at hindi na nakabawi. Marami ang nababahala sa problema ni Pacquiao na kagagawan diumano ng mga namamahala at mga kasamahan niya. May mga plano na dapat ay si Pacquiao ang magbibigay ng pinal na desisyon subalit hindi nangyayari. Lalo na ang tungkol sa mga kontrata at pera. Nagsusugal din umano ang boksingero. Naloloko raw sa sabong at bigay daw ng bigay ng pera na parang si Santa Klaus. Mahilig din daw na makipag-inuman at halos araw-araw ay nagpupuyat at napapabayaan na ang kalusugan. Hindi raw nakapagsasanay kahit na pagmintini lang bilang boksingero. Hindi ako nakikialam kay Pacquiao kung ano man ang gawin niya sa buhay. Paalaala lamang ang pakay ko sapagkat ang tagumpay niya ay tagumpay din ng mga Pilipino.</body>
<link>http://www.philstar.com/Article.aspx?articleId=273061&amp;publicationSubCategoryId=94</link>
</article>
<article>
<title>EDITORYAL  Smuggling ay talamak kaya bansa'y naghihirap</title>
<author></author>
<date>
<month>April</month>
<day>08</day>
<year>2005</year>
</date>
<body>KUNG magkakaroon lamang ng puspusang kampanya ang pamahalaan laban sa mga smugglers, hindi na kailangang magpataw pa ng kung anu-anong tax. Hindi na kailangang pahirapan pa ang mamamayan na magpasan ng 12 percent na value added tax. Kung ang lahat ng kargamentong papasok ay mabubuwisan hindi maghihirap ang bansang ito at maligaya ang mamamayan sapagkat ang serbisyo ay makakamtan. Pero hindi ganyan ang nangyayari sa kasalukuyan, talamak ang smuggling at natatalo ang gobyerno ng bilyong piso bawat taon. Sa isang pag-aaral, sinabi na P140 bilyon bawat taon ang natatalo sa gobyerno dahil sa talamak na smuggling. Isa sa bawat tatlong items na ipinapasok sa bansa ay smuggled, ito ang lumabas sa pag-aaral na isinagawa ng Center for Research and Communication (CRC). Ang pag-aaral sa grabeng smuggling sa bansa na bilyong piso ang napalulusot ay mula noong 1989 hanggang 2001 lamang. Hindi pa nakapagsasagawa ng pag-aaral kung gaano ang trade leakages mula noong 2002 hanggang sa taong kasalukuyan. Baka mas malaki pa sa P140 bilyon sapagkat ngayon ay mas matatakaw ang mga buwaya at lalo namang naging malakas ang loob ng mga smugglers sapagkat may pumoprotekta sa kanila. Patuloy ang katiwalian at patuloy ang pagkalugi ng gobyerno. Walang kakayahang hagupitin ng gobyerno ang mga smugglers at ang tanging nakakaya lamang ay ang taumbayan na pagpasanin ng kung anu-anong tax. Napakalaking halaga ng P140 bilyon sa bansang ito na naghihirap. Maraming kapus-palad ang matutulungan, maraming maysakit ang mabibigyan ng tulong pampaospital, maraming walang bahay ang magkakaroon ng masisilungan, maraming kalsada at mga tulay ang maaaring magawa at higit sa lahat maraming bituka ang magkakaroon ng laman. Hindi na kailangang magbungkal pa sa basurahan ang mahihirap para lamang may makaing panis na pagkain. Kailangan magkaroon ng ngipin ang gobyerno para madurog ang mga smugglers at mga corrupt sa Customs. Patawan nang mabigat na parusa ang mga mapapatunayang smugglers at ganoon din naman ang mga nagpoprotektang Customs officials. Hindi sapat ang 90-day suspension sa mga tiwaling Customs officials sapagkat kapag natapos ang kanilang parusa, babalik muli sila sa tanggapan at muling magnanakaw. Kamay na bakal at matalim na ngipin ang solusyon sa lumalalang smuggling sa bansa.</body>
<link>http://www.philstar.com/Article.aspx?articleId=273155&amp;publicationSubCategoryId=94</link>
</article>
<article>
<title>Edukasyon at disiplina</title>
<author>SAPOL Ni Jarius Bondoc</author>
<date>
<month>April</month>
<day>08</day>
<year>2005</year>
</date>
<body>GALIT na ang sanitation officers sa Paris. Tungkulin nila kasi panatilihing malinis ang kalsadat bangketa, pero maraming may ugaling magkalat. Pinaka-inis sila sa mga dumudura ng chewing gum, na natatapak-tapakan at dumidikit sa aspalto o semento. Mano-mano itong ini-spatula at hino-hose ng mga trabahador. Kalahating oras ang nauubos kada gum; $2.8 milyon (P154 milyon ang nawawaldas sa tanggal-gum campaign nila taun-taon. Ang solusyon: Bagong disenyong basurahan sa kalye na may espesyal na duraan pang-chewing gum, para hindi nandidiri ang mga tao na gamitin; at isang special resin na lulusaw sa gum sa loob ng dalawang minuto. Nakakainggit ang Paris, mayamang siyudad kaya puwedeng pag-abalahan ang kalinisan nang todo-todo. Ang Singapore, medyo mayaman din, pero sa inis ng gobyerno sa dinikit na chewing gum sa ilalim ng upuan sa sinehan, ipinagbawal ang paggawa at pagbenta ng gum  parang droga. Sa Pilipinas nagkalat ang basura sa daan. Dahil kulang sa street sweepers, iniisip ng madla na walang may-pakialam. Kaya naeengganyong lalong magtapon lang ng kalat ang pedestrians at motorists. Dahil mahina ang pagpapatupad ng batas kontra smoke emissions, nangingitim ang mga gusali, at nagkakasakit ang mga tao. Tinatayang P15 bilyon taon-taon ang nagagasta sa gamot pang-ubo at lung disease, at 400,000 ang namamatay dahil sa air pollution. Wala naman tayong perang panlinis. Ang kailangan natin ay disiplina, at makukuha ito sa edukasyon. Naalala ko tuloy ang eksena sa isang exclusive girls school, kung saan ang mga 12-anyos ay natutong mag-lipstick. Ang masama pa kamo, pagka-apply ng lipstick, ugali nilang halikan ang salamin sa banyo, kaya dumudumi. Tinawag ng principal ang mga dalagita sa banyo, at sinabing hirap na hirap na ang janitress sa paglilinis. Sabi niya dito, &amp;quot;Ipakita mo nga sa kanila kung gaano kahirap tanggalin ang bakas ng lipstick sa mirror.&amp;quot; Sumunod ang janitress. Kumuha ng brush, nilublob sa tubig-inidoro, at saka iniskoba sa salamin. Natahimik ang mga dalagita. Hindi na sila muli humalik sa salamin matapos ang eksenang yon. Na-eduka at nadisiplina.</body>
<link>http://www.philstar.com/Article.aspx?articleId=273166&amp;publicationSubCategoryId=94</link>
</article>
<article>
<title>Inaasahan namin ang pangako ng BFAR...</title>
<author>BAHALA SI TULFO Ni Ben Tulfo</author>
<date>
<month>April</month>
<day>08</day>
<year>2005</year>
</date>
<body>KAHAPON ay nagdaos ng isang kilos protesta ang Tambuyog sa harap ng tanggapan ng Department of Agriculture. Itoy bilang protesta ng grupo at ilang mga mangingisda sa pagpasok ng ipinagbabawal na Vannamei sa ating bansa Kamakailan ay nabanggit ko sa aking kolum na ipinatigil na ni Agriculture Secretary Yap ang research sa Vannamei sa Dagupan kung saan naroon ang kanilang hatchery. Sa aming panayam, nangako rin si Bureau of Fisheries and Aquatic Resources (BFAR) Director Sarmiento na ipapasunog ang mga natitira pang semilya ng ipinagbabawal na Vannamei sa kanilang hatchery Alam naming nabulabog ang mga pulitiko sa likod ng kontrobersya sa pagpasok ng Vannamei sa ating bansa Tulad ng una kong nabanggit, malalim ang pulitika sa likod ng eksperimentong ito dahil kataka-takang sa mga Taiwanese nai-award ang nasabing proyekto gayong wala pa namang bidding na nangyari Umaasa ang BITAG at Bahala si Tulfo sa mga pangakong ito. Naway hindi ito tulad ng palabas ng ilang pulitiko na pamilyar na sa publiko Sakaling matuloy ang binitiwang pangako ni BFAR Dir. Sarmiento, mananatili pa ring nakatutok ang aming grupo sa anumang aktibidades na may kinalaman sa pagpasok at pag-aalaga ng ipinagbabawal na Vannamei sa ating bansa. * * * BITAG hotline nos. 932-8919 / 932-5310 at mag-text sa 09189346417. Panoorin ang &amp;quot;BAHALA SI TULFO&amp;quot; live sa UNTV 37, Simulcast DZME 1530, Monday-Friday, 9:00-10:30 ng umaga. Manood tuwing Sabado, 9:00-10:00 p.m. IBC-13, &amp;quot;BITAG&amp;quot;</body>
<link>http://www.philstar.com/Article.aspx?articleId=273176&amp;publicationSubCategoryId=94</link>
</article>
<article>
<title>Sr. Supt. Benedicto Fokno, P30 thou pala ang parating sa'yo no?</title>
<author>BANAT NI BATUIGAS Ni Bening Batuigas</author>
<date>
<month>April</month>
<day>08</day>
<year>2005</year>
</date>
<body>NAGSILUNDAGAN na parang daga sina Randy Sy at Buboy Go bunga sa naabot pa natin ang operation ng video karera nila sa San Miguel at Meycauayan sa Bulacan. Ika nga nag-alala sila na dahil sa ginawa kong pagbubulgar ng kanilang negosyo ay biglang iwan sila sa ere ng mga kausap nila lalo na sa opisina ni Sr. Supt. Benedicto Fokno, ang hepe ng Bulacan PNP. Kung sabagay, kahit na inabot ng nerbiyos sina Randy Sy at Buboy Go, hindi naman kumilos si Fokno para masawata ang kanlang ilegal na negosyo. Tiyak may malalim na dahilan ang pananahimik ni Fokno, di ba mga suki? He-he-he! Siguro magaling makipagrelasyon itong sina Randy Sy at Buboy Go. May katwirang magbingi-bingihan at magbulag-bulagan si Fokno dahil may nakakarating pala sa bulsa niya, ayon sa taga-WPD na nakausap ko. Sa opisina pala ni Fokno ay tig-P30,000 kada-linggo ang parating nina Randy Sy at Bubboy Go kayat kahit anong reklamo ng mga magulang laban sa video karera nila ay hindi ito pinapansin ni Fokno. Ang bagman pala ni Fokn ay isang pulis na alyas Sulo. Kaya ang mga parating kay Fokno, hindi lang sa video karera kundi maging jueteng ay kay Sulo dumadaan, anang kausap ko sa WPD. Kaya kung P30,000 kada linggo itong si Fokno hindi nalalayo na mas malaki pa ang naaanggi sa bulsa nina Mayor Eddie Alarilla ng Meycauayan at Pope Buencamino ng San Miguel, di ba mga suki? At sa tingin ng mga kausap ko, pati opisina ni Gov. Josie dela Cruz ay nakikinabang din. Ano ba yan? Kung sa Maynila ay nasupil ang video karera nina Randy Sy at Buboy Go, bakit sa Bulacan, hindi sila magalaw-galaw? Kung umaabot sa tig-100 pirasong makina nina Randy Sy at Buboy Go ang nakalatag sa Bulacan, aba libu-libong kabataang Bulakenyo ang nalululong sa ngayon sa droga at krimen. At kapag hindi nasugpo kaagad ang mga makina sa San Miguel at Meycauayan, tiyak sa darating na pasukan, kokonti na lang ang magiging bilang ng estudyante sa dalawang bayan dahil karamihan sa kanila lulong na sa video karera o dili kayay nakakulong bunga sa paglalaro nga ng sugal. Bakit hindi ipag-utos ni Interior Sec. Angelo Reyes kay Chief Supt. Rowland Albano, ang hepe ng PRO3 na walisin ang video karera nina Randy Sy at Buboy Go sa Bulacan? Habulin na rin ni Reyes sina Alarilla at Buencamino para hindi na sila pamarisan pa ng ibang lokal na opisyal sa bansa. He-he-he! Aabutin kaya ng delubyo ni Reyes sina Gov. Dela Cruz, Alarilla, Buencamino at Fokno? Tingin ko naman, bilang na ang mga araw nina Randy Sy at Buboy Go sa Bulacan. Kasi nga di tulad sa Maynila na inabot tayo ng halos dalawang taon na pakikibaka hanggang sa matauhan si Mayor Lito Atienza at umaksiyon nga laban sa video karera nina Randy Sy at Buboy Go. Si Randy Sy ay inaanak pa ni Mayor Atienza kayat bagyo ang kapit niya. At medyo niluluwagan din ng kaibigan kong si WPD director Supt. Pedro Bulaong si Randy Sy bilang paggalang kay Atienza. Pero sa Bulacan, pera-pera lang ang relasyon nina Randy Sy at Go sa mga pulitiko at pulisya kayat nakikita ko na hindi maganda ang kahinatnan nila. Kung si Bulaong naman ay kapit-tuko kay First Gentleman Mike Arroyo kaya hindi siya natitinag kahit abot langit na ang batikos sa kanya, itong si Fokno kaya ganun din? May kasagutan sa darating na mga araw. Abangan!</body>
<link>http://www.philstar.com/Article.aspx?articleId=273181&amp;publicationSubCategoryId=94</link>
</article>
<article>
<title>Si Papa Juan Pablo II -2</title>
<author>ALAY-DANGAL Ni Fr. Jose C. Blanco, S.J.</author>
<date>
<month>April</month>
<day>08</day>
<year>2005</year>
</date>
<body>Ngayong araw na ito, inaasahang ililibing na si Papa Juan Pablo II (JPII). Daan-daang libo katao na ang sumulyap sa kanyang nakaratay na katawan. Ngunit tiyak na sa pagsulyap nila kay Papa JPII, sa personal man o sa pamamagitan ng telebisyon, ang mga masasayang alaala tungkol kay JPII ang sumasaisip ng mga tao. Nandiyan ang kanyang pagkalong sa mga bata, pagtapik sa pisngi ng isang maysakit, pagbabasbas sa mga tao, pagyakap at paghalik sa isang kabataan. Sumasadiwa rin ang larawan ng kanyang mataimtim na pagdarasal, pagbibigay ng mga makabuluhang talumpati tungkol sa ibat ibang paksa o isyu na magbibigay-linaw sa paninindigan ng Simbahan, ang pagputong niya ng sombrero sa isang obispo na ginawa niyang Cardinal, at iba pa. Ang mga itoy larawan ng kanyang personal na pagmamalasakit at pagkalinga sa bawat tao  ang tao na siyang dahilan upang ang Anak ng Diyos ay maging tao ring tulad natin. Sa kanyang sariling katauhan, buhay, pagkapari at pagka-Papa, binigyang-saksi ni Papa Juan Pablo II ang kahalagahang ito ng tao  mahirap man o mayaman, bata o matanda, nasa sinapupunan man o nasa bingit ng kamatayan. Tunay ngang pinahalagahan ni Papa Juan Pablo II ang tao alinsunod sa pagpapahalaga ni Jesucristo sa bawat tao. At ultimo sa kanyang pagkaratay sa banig ng karamdaman hanggang sa kanyang pagyao, punung-puno ng dangal at karangalan ang ating Papa, ang Papa ng mundo. Sa 26 taong panunungkulan niya bilang pastol ng mga mananampalataya sa buong mundo, ipinakita niya sa lahat ng tao, Kristiyano man o hindi, ang pagmamahal at pagmamalasakit ng isang tunay na kumakalinga sa kanyang kawan. Hindi ka namin makakalimutan, Papa Juan Pablo II!</body>
<link>http://www.philstar.com/Article.aspx?articleId=273188&amp;publicationSubCategoryId=94</link>
</article>
<article>
<title>&amp;quot;Sa kabundukan ng Cagayan...&amp;quot;</title>
<author>CALVENTO FILES Ni Tony Calvento</author>
<date>
<month>April</month>
<day>08</day>
<year>2005</year>
</date>
<body>NANG MATAPOS ANG SERYENG &amp;quot;AGUI-LA NG CAGAYAN,&amp;quot; THE RODOLFO AGUINALDO STORY, NAKATANGGAP AKO NG TAWAG MULA SA MAG-AMANG FARMER MULA SA BRGY TAGUIRIG, SOLANA, CAGAYAN. SILA SINA ROGELIO MALANA, 63 YRS OLD, BIYUDO, AT ANG ANAK NITONG SI JOSE MALANA, MAY ASAWA, 39 YRS OLD. &amp;quot;Mr. Calvento, galing pa ho kami ng Solana Cagayan at nagsampa kami ng demanda laban kay Atty. Victor I. Padilla dito sa Department of Justice. Nabasa po namin ang inyong isinusulat tungkol kay Governor Aguinaldo. Siya po ay mabuting tao at tumulong sa amin nung kainitan ng problema namin dahil sa panggigipit ng abogadong ito na gustong kumamkam sa lupain na aming tinatamnan sa kabundukan ng Cagayan,&amp;quot; paliwanag ni Jose Malana ng aking EXCLUSIBONG makapanayam. Si Rogelio Malana ay hindi masyadong marunong mag-Tagalog. Ilokano ang kanyang wika. Ang kanyang anak na si Jose o Jessie ang nakikipag-usap sa akin dahil nakatungtong ito ng high school. Natatakot sila para sa kanilang kaligtasan Ayon sa kanila, na-trauma sila ng sila ay makulong ng tumanggi ang matandang Malana na pumirma ng isang kasunduan ng mahigit sa isang buwan sa jail sa Tuguegarao. &amp;quot;Natatakot po kami subalit ganun na rin ang patutunguhan nitong aming ipinaglalaban. Mamamatay din naman kami kung hindi aaksyon. Ang aming pamilya ay mamamatay ng gutom. Pagtatanim ang aming kinabubuhay at gustong kunin ito sa amin. Gumawa kami ng legal na hakbang para sa pahirap na dinanas naming mag-ama.&amp;quot; &amp;quot;Naisipan din namin na magpunta sa inyo dahil nuon pa man napapanood ka na namin at nababasa ang inyong mga isinusulat. Tulungan niyo po kami sa aming ipinaglalaban. Labing tatlong pamilya po kami na apektado,&amp;quot; pakiusap ni Jessie. Nagsampa sila ng mga kasong KIDNAPPING, SERIOUS ILLEGAL DETENTION, GRAVE THREATS, COERCION, INCRIMINATING INNOCENT PERSONS laban kay Atty. Victor I. Padilla at kasong PERJURY naman laban sa katiwala nitong si Mario Pagulayan. Matatandaan na si Atty. Victor I. Padilla ang kontrobersyal na abogado ni dating Governor at Congressman ng Third District ng Cagayan na si Rodolfo Aguinaldo. Ang kanilang reklamo ay inihain sa Department of Justice sa tanggapan ng Chief Anthony Fadullion at nakadocket na I.S. No. 2005-254. Base na rin sa salaysay ng matandang Malana, mula pa nung 1960 nagtatanim na silang mag-asawa sa Brgy. Taguirig, Solana, Cagayan. Nagsimula sila sa isang maliit na lupa lamang na mahigit kumulang sa isat kalahating hektarya. Ang kanilang mga tinatanim nung mga panahong yun ay ang mga punong-kahoy tulad ng G-Melina, Ipil-Ipil, Mahogany. Nung 1973 dumating ang Department of Environment and Natural Resources (DENR) at pinaalis sila sa lupaing yun, &amp;quot;Nung 1979 bumalik kami dahil wala na ang DENR at nagtanim ulit. Nung 1994 dahil sa aming pakiusap nagkaroon ng kasunduan ayon sa Community Based Reforestation Management (CBFM). Kami ay binigyan ng pahintulot kung saan kaming mga taga Maguirig ay nagkaroon ng karapatan na magtanim ng mga &amp;quot;fast crops&amp;quot; na mga mais, saging, pinya, balatong at mga gulay,&amp;quot; ayon kay Jessie. Nung 1998, bigla diumanong pumasok ang abogadong si Victor Padilla kasama ang kanilang mga tauhan at binakuran ang buong paligid ng Maguirig, pati na rin ang lupang sinasakop ng DENR. Sinabi sa mga taga Maguirig na kanya raw ang lupain na yun. &amp;quot;Nagulat na lang kami ng sabihin nitong si Atty Padilla na kanila raw ang lupain na yun at pinalagyan ng barbed-wire ang buong paligid. Pilit kaming pinapipirma sa isang kasunduan kung saan kukuha siya ng porsiento sa lahat ng aming mga ani. Magtatayo daw ito ng kooperatiba,&amp;quot; ayon kay Jessie. Minasdan ko ang mag-amang kausap ko. Their story is nothing new to me or to you na nagbabasa ng artikulong ito. Katunayan, ang plot na ito ay naging thema ng ilang mga pelikulang nagdaan. Kadalasan ang kinahahantungan ng lahat ng ito ay isang madugong komprontasyon. Such is the plight of our lowly farmers who have been tilling the soil then forced out from the land by the rich and mighty. A quote from a line of a great leader, a known champion of the masses, the late President Ramon Magsaysay...&amp;quot;Those who have less in life should have more in law&amp;quot; quickly comes into mind. &amp;quot;Lumapit po kami kay Governor Aguinaldo at humingi ng tulonng. Sinabi niya sa amin na huwag raw kaming pipirma ng kahit anong kasunduan. Sinunod po namin ang payo ng aming mahal na gobernador.&amp;quot; &amp;quot;Subalit ang nangyari, nung Oktubre ng 2000 kaming mag-ama ay dinampot ng mga pulis ng Solana. May warrant of arrest daw laban sa amin. Nagulat na lamang po kami. Wala naman kaming natatanggap na demanda o subpoena man lang. Basta na lamang kaming dinampot. Mahigit isang buwan kaming nakakulong. Hindi alam ng aming pamilya kung saan kukuha ng pampiyansa. Kinasuhan kami ng illegal logging. Nagpuputol daw kami ng kahoy. Wala kaming pinuputol na kahoy. Mga fast crops po ang inaani namin,&amp;quot; mariing binanggit ng mag-ama. Mula sa isang luntiang kapaligiran kung saan malaya nilang binabati ang sikat ng araw sa kabundukan ng Cagayan, nilalasap ang sariwang hangin, nagtatampisaw sa malinis at nalinaw na tubig ng batis, ang mundo ng mag-amang Malana ay lumiit. Isang mainit na selda na halos walang hangin. Isang masikip na selda kasama ang mga mamamatay tao, mga rapists, mga magnanakaw at iba pang mga kriminal. Higit pa rito nahiwalay sila sa kanilang mga mahal sa buhay. &amp;quot;Hanggang ngayon dala pa namin ang sakit ng mga pangyayari. Hindi namin maintindihan kung paano napunta kay Atty. Padilla at sa kanyang pamilya ang lupain na yun. Sa DENR nga ang lupang yun. Kung meron siyang katibayan aalis naman kami gaya ng ginawa namin nung 1973. Anong nagawa naming kasalanan? Bakit kailangan kaming ipakulong? Dahil ba sa kamiy mahirap lamang at hindi nakatapos ng aming pag-aaral? Kinailangan namin ibenta ang aming lupa para makapag-bail,&amp;quot; luhaang ipinagtapat ng mag-ama. The case against them have been dismissed. They now fear that they will still be driven from the land they have been tilling for decades. Scores even. Handa silang ipaglaban ang kanilang karapatan. Kailangan pa bang dilingin ng dugo ang lupa na kanilang sinasaka? Huwag naman sana! They have desperately tried all measures including writing a letter to President Gloria Macapagal-Arroyo and the good senator from Cagayan, Juan Ponce-Enrile. Their pleas have yet to be answered. Sino ang tutulong sa kanila? HINDI NATIN SILA DAPAT PABAYAAN! ABANGAN ang mga susunod pang detalye ng kwento ng mag-amang Malana sa pagpapatuloy ng CALVENTO FILES sa PSNGAYON. PARA SA COMMENTS, REACTIONS O INFORMATION, MAARI KAYONG MAGTEXT SA 09213263166. MAARI DIN KAYONG TUMAWAG SA 7788442.</body>
<link>http://www.philstar.com/Article.aspx?articleId=273192&amp;publicationSubCategoryId=94</link>
</article>
<article>
<title>EDITORYAL - Paalam</title>
<author></author>
<date>
<month>April</month>
<day>09</day>
<year>2005</year>
</date>
<body>LETS pray to those people who needs prayer especially the sick people.&amp;quot; Iyan ang sinabi ni Pope John Paul II nang unang dumalaw sa Pilipinas noong February 1981. Ang mga katagang ito ay sinabi niya makaraang dumating sa airport at salubungin ng mga opisyal noon ng gobyerno sa pangunguna mismo ni dating President Marcos at First Lady Imelda Marcos. Muling binisita ng Papa ang Pilipinas noong 1995 at mas lalo pang marami ang sumalubong sa kanya. At sa bawat pagpunta niya rito, ang mga maysakit at kulang-palad ay hindi niya nalilimutang isama sa kanyang mga panalangin. May espesyal na lugar ang mga mahihirap at mga maysakit sa kanya. Kahapon, dakong alas-10 ng umaga (oras sa Rome) ay inilibing na ang mahal na Santo Papa. Isa sa mga pinakamalaking libing na nangyari sa history ng mundo. Tinatayang nasa limang milyon ang mga taong dumagsa sa Vatican para makita ang namatay na lider ng mga Katoliko. May 200 lider nang ibat iba at malalaking bansa ang nagtungo roon para magbigay ng huling respeto kay Pope John Paul II. Ang kamatayan ng Papa ay naging instrumento para magkasama-sama ang mga lider ng bansa. Bihirang mangyari ang ganito na maski ang mga bansang hindi naman Kristiyano ay dumalo para igalang ang namayapang Papa. Nagkatipon sila sa isang lugar at kinalimutan ang mga di-pagkakaunawaan. Hanggang sa huling sandali, nagawa ng Papa na patigilin ang pag-iiringan sa maraming panig ng mundo sa pamamagitan ng kanyang kamatayan. Pinatunayan ng Papa na maaari niyang pag-isahin ang mga magkakalaban para matamo ang kapayapaan ng mundo. Sa kanyang huling testamento na umanoy sinimulan niyang isulat noong 1979 hanggang 2000, nakasaad na nagpapasalamat siya sa Divine Providence sapagkat hindi natuloy ang nuclear conflict sa pagitan ng East and West. Isa rin sa mga laging laman ng sermon ng Papa ay nararapat na maging vigilant ang lahat sapagkat walang nakaaalam kung kailan darating ang Diyos. Inihahabilin din niya sa kamay ng Diyos ang Simbahan at ang mundo. Ang mga ito ay nakasulat din sa mga last will ng Papa. Nakasaad din sa testamento na kung siya ay mamamatay mas gusto niyang ilibing sa lupa kaysa sa nitso. Wala na ang Santo Papa subalit hindi siya malilimutan. Ang kanyang pangalan ay laging sasambit-sambitin. Aalalahanin ang kanyang mga ginawa sa sangkatauhan. Paalam, Pope John Paul II.</body>
<link>http://www.philstar.com/Article.aspx?articleId=273272&amp;publicationSubCategoryId=94</link>
</article>
<article>
<title>'Zero Waste' tungo sa paggamit ng residual garbage</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>April</month>
<day>09</day>
<year>2005</year>
</date>
<body>Bilang paghahanda sa selebrasyon ng International Earth Day sa April 22, ang Department of Environment and Natural Resources sa pamamagitan ng National Solid Waste Management Commission at sa pakikipagtulungan ng Solid Waste Management Association of the Philippines (SWAPP) at ng Earthday Philippines ay isinusulong ang residual waste management. Ang residual wastes ay mga non-biodegradable na basura tulad ng plastic, gulong at baterya ng mga sasakyan at iba pa na hindi na kailanman mare-recycle at mako-compose. Sa isinagawang pagtitipon-tipon ng mga local government units (LGUs), non-government organizations (NGOs), government agencies, mga pribadong kompanya, akademiya at iba pang solid waste management practitioners napagkasunduan na gawing kapaki-pakinabang ang mga residual wastes. Napagkaisahan na magkaroon ng isang paraan ng pamamahala upang maging posible at makita ang potensyal ng resource recovery ng mga residual waste. Sa nasabing pagtitipon tinalakay din kung ano ang teknolohiya ang mayroon na tayo, lokal man o banyaga, na magagamit sa muling pagpo-proseso at muling paggamit ng mga residual wastes. Napag-usapan din ang pagbibigay ng pagkakataon sa mga LGUs na magtayo ng monitoring system para sa kani-kanilang waste management program ganoon din ang pagtatayo ng national waste network exchange upang maging posible ang residual waste management. Sa kasalukuyan, habang isinusulong ang programang ito, maraming pamantayan na nakapaloob sa Republic Act 9003 o Ecological Solid Waste Management Act. Kabilang na rito ang National Solid Waste Management Framework na layuning mabawasan ang nalilikhang basura, pagbutihin ang pangongolekta ng basura at makapagbigay ng ligtas, maayos at ang paraan na &amp;quot;environment-friendly&amp;quot; na pagtatapon ng basura. Ito ay mas madaling tandaan sa tinatawag na 3Rs ng solid waste management. Ang REDUCE, REUSE at RECYCLE.</body>
<link>http://www.philstar.com/Article.aspx?articleId=273275&amp;publicationSubCategoryId=94</link>
</article>
<article>
<title>'Mali sa isa, mali sa lahat'</title>
<author>IKAW AT ANG BATAS Ni Atty. Jose C. Sison</author>
<date>
<month>April</month>
<day>09</day>
<year>2005</year>
</date>
<body>PAGKARAANG makainom nang maraming beer sa isang fiesta umuwi na si Vic sakay ng kanyang motorsiklo kaangkas sina Tito at Obet. Dahil sa lasing, parang liku-liko ang tingin ni Vic sa kalye. Kahit binalaan na siya nina Tito at Obet na mag-ingat tuloy pa rin ang walang ingat na pagmamaneho ni Vic. Kayat sumemplang ang motor nila at tumilapon ang tatlo. Kahit hindi nasaktan, pinagsasaksak nina Tito at Obet si Vic dahil sa tindi ng galit. Iniwan nila ito na akalay patay na, ngunit may sumaklolo at nabigyan ng kaukulang lunas si Vic. Kayat siyay nabuhay pa rin. Nakatakas si Tito kaya si Obet lang ang nasakdal sa salang nabigong pagpatay o frustrated homicide. Sa kanyang testimonya sa Korte, tinuro ni Vic sina Tito at Obet na siyang sumaksak sa kanya. Ngunit ayon kay Vic, sinaksak siya ni Obet habang itoy nakasakay pa sa motorsiklo. Dahil sa kasinungalingang ito, hiniling ni Obet na pawalang-sala siya. Ayon kay Obet hindi raw totoo ang bahagi ng salaysay ni Vic ang buong salaysay niya ay kasinungalingang lahat. Tama ba si Obet? Mali. Kahit na hindi totoo ang sinabi ni Vic na siya ay sinaksak ni Obet habang nakasakay pa sila sa motor, hindi nangangahulugan na ang iba pa niyang pahayag tungkol sa pagkakakilanlan ng sumaksak sa kanya ay kasinungalingan din. Nasa hukuman na kung paniniwalaan o hindi ang testimonya niya. Ang prinsipyong mali sa isa, mali sa lahat ay magagamit lang kung maipakikita na sinadya ng testigo na magsinungaling sa mga mahalagang bagay ng salaysay. Dito sa kaso hindi naman kusang nagkamali si Vic noong sinabi niyang sinaksak siya ni Obet nang silay nakasakay pa sa motor. Bukod dito ang mahalaga ay hindi kung kailan sinaksak si Vic kundi kung sino ang sumaksak sa kanya. Napatunayan naman na si Obet nga ang isang sumaksak sa kanya na maaari niyang ikamatay kundi siya agad nasaklolo at nagamot (Lagunsad vs. CA G.R. 104949, February 2, 1994).</body>
<link>http://www.philstar.com/Article.aspx?articleId=273288&amp;publicationSubCategoryId=94</link>
</article>
<article>
<title>Guam-parang Pinoy town</title>
<author>HALA BIRA! Ni Danny Macabuhay</author>
<date>
<month>April</month>
<day>09</day>
<year>2005</year>
</date>
<body>GUAM, USA  Matagal-tagal na rin naman akong lumalabas ng Pilipinas subalit ngayon lamang ako napunta ng Guam kahit na sa airport lamang nito. Dahil sa limang oras kaming maghihintay sa aming connecting flight papuntang US mainland, nagligid-ligid ako upang hindi mainip. Ang dami ng mga&amp;nbsp;Pinoy na nagtatrabaho sa airport na ito na akala mo ay nasa Ninoy Aquino International Airport ka. Mga immigration at customs officers ay mga Pinoy. Pumasok ka ng mga tindahan, Ang mga cashiers, cooks at mga waiters sa restaurants ay mga Pinoy. Pati mga representatives ng airline companies ay ganoon din. Mga kababayan din natin ang mga naglilinis at mga empleyado ng airport. Pinoy din ang mga airport security officers at ang mga miyembro ng police department. Parang hindi ka nga umalis ng Pilipinas. Nakausap ko ang ilan sa mga ito na masayang-masaya na nakipag-kuwentuhan sa amin. Ang iba sa mga ito ay sa Guam na ipinanganak subalit marami sa kanila ay hindi pa nakaka-punta sa Pilipinas sapagkat hindi na nila kakilala ang mga kamag-anak sa atin. Ang iba naman ay natatakot na bumisita sa atin nang dahil sa nababalita nilang mga holdapan, patayan, kidnapan at iba pang kaguluhan. Nakilala ko rin ang iba sa mga ito na pumunta dito upang maghanapbuhay. Dumaan ang karamihan sa kanila sa pamamagitan ng recruitment agencies at ang iba naman ay direct hiring. Halos lahat ng mga nagtatrabaho rito na galing sa Pilipinas ay gustong dalhin ang mga pamilya nila sa Guam ngunit nahihirapan silang ayusin ang kani-kanilang petisyon. Mayroon namang nag-iipon pa. Katulad ng ibang OFWs, napilitan silang magtrabaho sa Guam at mawalay sa kanilang pamilya dahil sa wala silang makuhang ikabubuhay sa Pilipinas. Ay, naku, hindi na bago ito. Masisisi ba natin ang mga kababayan natin kung nag-aalisan na sila sa Pilipinas?</body>
<link>http://www.philstar.com/Article.aspx?articleId=273293&amp;publicationSubCategoryId=94</link>
</article>
<article>
<title>E-mails at mga texts</title>
<author>PANAGINIP LANG Ni Nixon T. Kua</author>
<date>
<month>April</month>
<day>09</day>
<year>2005</year>
</date>
<body>GAYA ho ng ginagawa natin ay pinagbibigyan natin ang ating mga mambabasa na magbigay ng kanilang reaksyon o sagot sa ibat ibang isyu na ating tinatalakay. Kasama po rito ang mga mainit na paksa ukol sa VAT, sa kuwarto o bahay sa MGM sa Las Vegas at pati na po ang biyahe ni Madam Gloria sa Rome upang makipaglibing sa pagpanaw ni Pope John Paul II. Hindi ho natin kayang pagbigyan ang lahat kaya sa mga hindi nailathala, pasensya po at hayaan nyo ho baka ho sa susunod. Gaya rin ho ng dati hindi natin maaaring isama ang mga e-mails o text messages na may pagmumura. &amp;quot;Two days, wika ni GMA ang focus ko sa ating ekonomya ay laser beam. Tapos ngayon, ora-orada lipad na naman si Mrs. Jose Pidal. Makikipag-libing sa Santo Papa. Eh, sa totoo lang, HINDI siya papansinin sa Vatican.&amp;quot; &amp;quot;Hindi ang presensa nila ang makakadagdag sa Santo Papa, Patay na si Pope Paul II. Ang joy ng Santo Papa ay makakapiling na niya ang kaniyang Amang Lumikha. Ang joy ng Santo Papa ay makita na he did not die in vain. That GMA is laser beam focused on uplifting the plight of the poor in our country  the very people the Pope so loved well.&amp;quot; &amp;quot;At ang isa pang dahilan kung bakit lalangawin si GMA doon, ang focus ngayon ng entire Cardinal Governing Body, ang laser beam focus ngayon ng Vatican hierarchy ay, ang pag-elect ng magiging Bagong Santo Papa.&amp;quot; &amp;quot;Sinumang pamilya na may namatay, kahit ka makipag-libing, hindi ka mapapansin o mapag-uukulan ng panahon. Ang focus ng pamilya sa namatay. Kahit Presidente ka man na makikipaglibing. Que se hoda kung sino ka, GMA. Alam ng buong mundo na Katolikong bansa ang Pilipinas, na mahal sa bawat Pilipino si Pope John Paul II. What are ou trying to prove? Even our Filipino cardinals who will be there, their laser beam focus will be what theyll faced with, the election of the new Pontiff.&amp;quot; &amp;quot;I-laser beam focus nyo pa ay ang ekonomya ng Pilipinas. Ikaw ang mga wika niyan. Laser beam. May mangyayari pa sa iyo. Matutuwa pa si Pope John Paul II sa inyo Madam GMA, kung iyon ang pagkakaabalahan nyo. Ang I-lift ang poor Filipinos  whom Pope John Paul II loved so much  kaysa sa ikaw ay magpa-appear-appear, pa foto foto op diyan sa Vatican.&amp;quot; &amp;quot;Ewan  President Diosdado Macapagal. Ewan, itong anak nyo, mahilig eeksena.&amp;quot; - ryousaved2004@yahoo.com DON JOSE MIKE ARROYO! Maganda b ang service s MGM Villa? Buhay HARI c sir. Sana lng makatulog k ng mhimbing  85293441262. Hindi ako naniwala na libre, tama and cnabe dapat ngdonate nlang sa mga kapus palad pra sya hangaan  09198364531. Noon itinatanggi, ngayon inaamin na, di ako naniniwala na libre  09215297696. wla ng libre ngyon, 1st Gent Mike Arroyo ang sarap ng buhay mo. D ka na nahya sa mga naghihirap na pinoy, sinong lolokohin mo?  09275413684. naniniwala ako na walang katotohanan ang sinasabi ni Sir Mike na libre yon, 20,000 dollars yan bawat araw kaya impossible  09212798835. E ano pa siyempre me kapalit un. Pero sori d ako bilib na libre lang un.  09204771701. cno ba maniniwala na libre ang tira ni unang ginoo sa mgm, ala na cla delikadeza, puro pasarap tayo naman puro tiis at sakripisyo  09177428365. hndi naman napakabobo ng Pilipino pra mapaniwala nla n llibre un hotel n tinirhan nl. Kung libre man, ano ang kapalit?  09166614079. Ngayon po ang birthday ni pangulong gloria macapagal arroyo, andito kami ngayon nagdurusa sa kahirapan pero sila nagpapakasaya  09106638027. b-day ni gma, ala magawa sa hirap ng bayan. Daing ng ofws  393403186346. pyag me n birthday na lang ang bati kay madam senyora donya gloria dahil siya lang naman ang hapi at tau hindi  09215787216. meron pang HAPPY ang toothpase kaya lang tataas din ang presyo dhil sa VAT  09215297696. Ang mga nalathala po ay opinyon ng mga nag-text at nag emails at hindi po atin. Sa mga hindi napagbigyan, pasensya po at hayaan nyo po sisikapin nating gawing regular na may mga text o e mails tayong ilalathala kada column natin. Muli, maraming salamat po sa patuloy ninyong pagtatangkilik. * * * Para sa anumang reaksyon, sumulat lang sa nixon kua@yahoo.com o nixtkua@gmail.com o di kayay mag text sa 09272654341. Mapapakinggan nyo rin po ang inyong lingkod sa MATA NG AGILA sa DZEC 1062 mula 6:15 hanggang 8:30 ng umaga, Lunes hanggang Biyernes.</body>
<link>http://www.philstar.com/Article.aspx?articleId=273300&amp;publicationSubCategoryId=94</link>
</article>
<article>
<title>EDITORYAL - Kakahiya ! (2)</title>
<author></author>
<date>
<month>April</month>
<day>10</day>
<year>2005</year>
</date>
<body>LABING-WALONG oras makaraang holdapin ng dalawang lalaki ang Belgian na si George Brion, nadakip na agad ang isa sa mga holdaper. Si Brion, isa sa mga delegates sa Inter-Parliamentary Union (IPU) ay walang paalam na lumabas sa kanyang tinutuluyang hotel at sumakay ng tricycle at nagpahatid sa pinakamalapit na simbahan. Pero sa halip na ihatid sa simbahan, dinala ito ng driver sa madilim na lugar kung saan ay naghihintay ang kasabwat na lalaki. Tinutukan nila ng patalim ang foreigner at kinuha ang pera, credit cards, cell phone, at alahas. Lumaban si Brion kaya pinagtulungan siyang bugbugin. Tumakas ang dalawa pagkatapos holdapin samantalang si Brion ay tinulungang dalhin sa ospital ng isang tricycle driver. Mabilis na nahuli ang isa sa mga humoldap kay Brion. Inginuso siya ng kanyang kapitbahay. Narinig umano ng kapitbahay na ipinagyayabang ng suspect na si Victorio Mallari, 24, na mayroon silang hinoldap na foreigner. Pero bago iyon nagsagawa muna nang puspusang saturation drive ang mga pulis ng Western Police District sa lahat ng tricycle drivers sa nasabing lugar subalit hindi nakita si Mallari. Sinabi naman ng suspect na nilapitan lamang siya ng kasama niyang si Jess at sinabing holdapin daw nila ang foreigner sapagkat marami itong pera. Ang pera raw ay nasa kanyang partner sa panghoholdap. Inamin ni Mallari na siya ay drug user at miyembro ng Sigue-Sigue Sputnik. Hinahanap pa ng mga pulis ang kasabwat ni Mallari. Maaari palang mahuli agad ang mga holdaper kung gugustuhin lamang ng mga pulis. Ito ay kung foreigner siguro ang mahoholdap. Imagine, 18 oras makaraan ang panghoholdap ay naaresto na agad ang suspect. Kung Pinoy kaya ang naholdap ganito rin kabilis o hindi na mahuhuli ang mga holdaper? Maaaring hindi na. Maraming pagkakataon na inirereport ng mga nabiktima ng holdap ang pangyayari sa police station subalit may mga pulis na walang interes na habulin ang mga holdaper. Iba-blotter lamang ang mga reklamo. Karaniwang dahilan ng mga pulis ay wala silang sasakyan kaya hindi na mahahabol. Isa rin sa dahilan ay kulang daw sila sa tao. Kaya walang magawa ang mga nagrereklamo kundi ang umalis sa police station na laglag ang balikat. Kakahiya ang nangyari sa Belgian sapagkat una nang pinamalita ng PNP ang seguridad sa mga delegado ng IPU. Marami raw naka-deploy na mga pulis. Kung maraming pulis bakit naholdap ang Belgian? Kailan maipatutupad ng PNP na laging may pulis sa kalye at sa anumang oras ay makadadalo sa pangangailangan hindi lamang ng dayuhan kundi mga Pinoy man?</body>
<link>http://www.philstar.com/Article.aspx?articleId=273401&amp;publicationSubCategoryId=94</link>
</article>
<article>
<title>Hindi mai-drowing ang mukha ni Sr. Supt. Benedicto Fokmo</title>
<author>BANAT NI BATUIGAS Ni Bening Batuigas</author>
<date>
<month>April</month>
<day>10</day>
<year>2005</year>
</date>
<body>SINALAKAY ng mga tauhan ni Chief Supt. Ricardo Dapat, director ng Criminal Investigation and Detection Group (CIDG) ang mga video-karera nina Randy Sy at Buboy Go sa Bulacan nitong nagdaang mga araw. Ang huling balita ko umaabot na sa 30 makina ang nakumpiska ng mga tauhan ni Dapat sa ATCD at lima naman ang sa grupo ni Sr. Supt. Raul Casta&amp;ntilde;eda, ang chief of staff of CIDG. Mabuti nga si Dapat at kumilos kaagad sa ibinulgar ko hindi kagaya ng kaibigan kong si WPD director Chief Supt. Pedro Bulaong na taon ang binilang bago naipasara ang video karera nina Randy Sy at Buboy Go sa Maynila. Kaya sa ngayon, tuwang-tuwa ang mga magulang ng kabataan sa San Miguel at Meycauayan, Bulacan dahil sa aksiyon ni Dapat. He-he-he! Mabuhay ang CIDG! Karapat-dapat lang ang pamunuan ni Dapat. Subalit kung masaya ang taga-Bulacan sa ginawa ko at ng CIDG, tiyak nalulungkot sa ngayon si Sr. Supt. Benedicto Fokno, ang provincial director ng Bulacan. Biro nyo, nawalan ng P30,000 kada linggo si Fokno kayat hindi maidrowing sa ngayon ang kanyang mukha. Talagang hindi kikilos si Fokno laban kina Randy Sy at Buboy Go dahil mas malaki pa sa suweldo ni Presidente Arroyo ang tinatanggap niya kada-buwan sa dalawang VK operator, di ba mga suki? Kung may posas ang dalawang kamay ni Fokno laban kina Randy Sy at Buboy GO, aba tiyak ganun din ang mga kamay nina Mayor Eddie Alarilla ng Meycauayan at Pope Buencamino ng San Miguel. He-he-he! Si Dapat lang pala ang kasagutan sa problema ng mga magulang sa Bulacan. Hindi lahat ay masaya sa ginawa ko sa Bulacan. Mayroon ding nagalit sa akin at napatunayan yan sa sunud-sunod na text messages na natanggap ko mula nang hiritin ko ang mga makina nina Randy Sy at Buboy Go doon. Kinunsensiya ako nang nag-text sa akin na may mukha pa raw akong banatan si Randy Sy at Buboy Go samantalang may P2,000 lingguhan ako sa kanila. Hindi lang yan! Tumanggap din daw ako ng laptop mula sa dalawang VK financiers. Pero sa sobrang dami ng text na natanggap ko, isa lang ang naglalaman ng tama, na akoy sanay na sa death threat. Pero sa kasamaang-palad, dalawa lang sa mga numero ng nag-text sa akin ang nailista ko. Ito ay ang 0921-8259741 at 0921-8185934. Huwag kang mag-alala kaibigan at makikilala ko rin kayo dahil ibinato ko na ang mga nabanggit na numero sa mga suki ko sa National Bureau of Investigation (NBI). Magkikita rin tayo sa darating na mga araw. Pero nakatataba rin ng puso na kung may tumawag ng death threats, aba may pumuri naman sa akin lalo na yaong taga-Bulacan. Nagpasalamat sila sa pagmamalasakit ko sa bayan nila lalo na sa kabataan na maaaring malulong sa droga at krimen bunga sa naglilipanang makina nina Randy Sy at Buboy Go. Ipinagdasal din nila na sanay magtuluy-tuloy na itong isinasagawang raid ni Dapat para malinis na ang Bulacan ng video karera. Nagpapasalamat din sila kay Dapat dahil may mga opisyales pa pala ng gobyerno natin na puwedeng lapitan at umaksiyon kapag ilegal na pasugalan ang pag-uusapan. May balita naman na nakarating sa akin na hindi naman inaalintana nina Randy Sy at Buboy Go ang pagbubulgar ko ng video karera operations nila sa Bulacan. Pang-Maynila lang daw ako at hindi dapat matakot sina Fokno, Alarilla at Buencamino. He-he-he! May binesa pa talaga itong sina Fokno, Alarilla at Buencamino laban kay Interior Sec. Angelo Reyes, no mga suki? Kung palaos naman na sina Randy Sy at Buboy Go, umuusbong naman ang pangalan ng isang William na papalit umano sa VK operations nila. Mga suki, wag kayong magsawa sa pagbigay sa akin ng impormasyon ukol sa video karera nina Sy at Go sa Bulacan. Magtulungan tayo. Abangan!</body>
<link>http://www.philstar.com/Article.aspx?articleId=273405&amp;publicationSubCategoryId=94</link>
</article>
<article>
<title>Nasa Diyos ang pag-asa</title>
<author>ALAY - DANGAL Ni Fr. Jose C. Blanco, S.J.</author>
<date>
<month>April</month>
<day>10</day>
<year>2005</year>
</date>
<body>SA Ikalawang Linggong ito pagkatapos ng Pasko ng Pagkabuhay na Muli, napakaganda ng mga pagbasa, lalo na ang mga pagbasa sa Misa. Tunghayan natin ang naitalagang Ikalawang Pagbasa na hango mula sa Unang Sulat ni Pedro (1Ped.1:17-21). &amp;quot;Walang itinatangi ang Diyos. Pinahahalagahan niya ang bawat isa ayon sa mga ginawa nito. At yamang tinatawag ninyo siyang Ama, igalang ninyo siya habang kayoy nabubuhay. Alam ninyo kung ano ang itinubos sa inyo sa walang kabuluhang pamumuhay na inyong minana sa inyong mga magulang. Ang itinubos sa inyoy di mga bagay na nasisira o nauubos, paris ng ginto o pilak, kundi ang buhay ni Jesus na inihain sa krus. Siya ang Korderong walang batik at kapintasan. Itinalaga na siya ng Diyos sa gawaing ito bago pa nilikha ang daigdig, at alang-alang sa inyo, ipinahayag siya bago sumapit ang katapusan ng panahon. Dahil sa kanya, nananalig kayo sa Diyos na sa kanyay muling bumuhay at nagparangal, anupat ang inyong pananampalataya at pag-asa ay nasa Diyos.&amp;quot; Sa gitna ng ating mga dalahin sa buhay, mga pasakit, mga kahirapan, mga mabibigat na suliranin na animoy wala nang kalutasan, mataimtim nating pagnilayan ang mga napapaloob sa sulat na ito ni Pedro. Sanay tunay na madama ninyo sa inyong mga pagsusumikap hinggil sa inyong mga pinagkakaabalahan at mga pasanin, nandiyan si Jesus na karamay natin. Tiyak na Siya ang Kalutasan ng ating mga suliranin. Siya at tayo ang magkatuwang sa lahat ng bagay.</body>
<link>http://www.philstar.com/Article.aspx?articleId=273417&amp;publicationSubCategoryId=94</link>
</article>
<article>
<title>Ang psoriasis at Alzheimer's disease</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>April</month>
<day>10</day>
<year>2005</year>
</date>
<body>ANG psoriasis ay sakit sa balat na hanggang sa ngayon ay wala pa ring natutuklasang lunas. Nangangati, namumula at namamaga ang maraming bahagi ng katawan. Parang kaliskis na nahuhulog ang balat habang kinakamot. Ang psoriasis ay namamana ayon sa dermatologist at dating pangulo ng Manila Medical Society na si Dr. Lucky Elayda. Ganoon man, hindi naman nakakahawa ang psoriasis. Binigyang-diin ni Dr. Elayda na ma-lalaki o ma-babae, bata o matanda ay maaaring magka-psoriasis. Para sa mga karagdagang kaalaman tungkol sa psoriasis, matatawagan si Dr. Elayda sa 521-72-48 at 731-08-71. * * * Madalas na iugnay ang Alzheimers disease sa mga matandang ulyanin. Sabi ni Dr. Simeon Marasigan, isang leading neuro-psychiatrist at madalas maging panauhin sa aking TV show, ang Alzheimers disease ay isang uri ng sakit sa utak sa mga 65 years old and above. Itoy isang chronic ailment, walang tiyak na lunas pero maaaring maantala. Ayon kay Dr. Marasigan, dapat na ang mga may Alzheimers ay maging busy at gumagana ang kanilang utak para makalimutan nila ang anumang depression. Pagkabagabag at pagkahabag sa sarili. Dapat ay lagi silang may kausap, nakikinig ng radio, nanonood ng telebisyon at nagbabasa. Makakatulong din nang malaki kung maglalaro sila ng chess at crossword puzzle. Bilang pangwakas, ipinapayo ni Dr. Marasigan na mas higit kailangan ng mga may Alzheimers ang pang-unawa at pagmamahal mula sa kanilang pamilya.</body>
<link>http://www.philstar.com/Article.aspx?articleId=273428&amp;publicationSubCategoryId=94</link>
</article>
<article>
<title>EDITORYAL - Kailan magkakangipin ang Clean Air Act?</title>
<author></author>
<date>
<month>April</month>
<day>11</day>
<year>2005</year>
</date>
<body>MARUMI ang hangin sa Metro Manila. Maski ang Department of Environment and Natural Resources (DENR) ay alam ito. Pero ang nakapagtataka wala pa rin silang konkretong hakbang para mapigil ang pagkalason ng hangin. Hindi maimplement ang Clean Air Act o Republic Act 8749 kaya hanggang ngayon ang pangarap na malinis na hangin sa Metro Manila ay nananatiling pangarap na lamang. Kung patuloy na hindi maipatutupad ang Clean Air Act maaaring magkatotoo ang pag-aaral na isinagawa sa University of the Philippines na sa susunod na 10 taon, hindi na matitirahan ng tao ang Metro Manila dahil sa sobrang dumi ng hangin. Posibleng magkatotoo ang pag-aaral sapagkat ngayon pa lang, nakasusulasok na ang kapaligiran at ano pa pagkalipas ng 10 taon. At gustuhin man ng mga taga-Metro Manila na umalis hindi nila magagawa sapagkat karamihan sa kanila ay wala namang mapupuntahang probinsiya. Wala silang masasabing sariling lupa kaya pagtitiisan na lang ang nakamamatay na polusyon sa Metro Manila. Bago napirmahan ang Clean Air Act noong 1999, katakut-takot na pagdedebate at panahon ang naubos. Marami ang tumutol lalo pa ang mga kompanyang masasagasaan ng batas. Pero nanaig din ang mga nagsulong ng batas at pinirmahan ni dating President Joseph Estrada. Marami ang nasiyahan nang maipasa ang batas sapagkat magkakaroon na ng solusyon ang lumulubhang air pollution. Bawal na ang paggamit ng incinerators, pagsusunog ng mga basura, goma at iba pa, bawal na rin ang paggamit ng mga segunda manong motor, at ang pag-aalis sa mga gasolinahan ng leaded gas. Marami ang umasa na makaliligtas na sa bangis ng lason ng air pollution. Pero malaking pagkadismaya sapagkat hindi nagkaroon ng ngipin ang batas. Ang tanging naalis ay ang leaded gas sa mga gasoline stations. Liban diyan ay wala na. Namutiktik ang mga kakarag-karag na bus, dyipni, FX, taxi at mga tricycles sa mga kalsada sa Metro Manila. Napuno ng nakalalasong usok ang himpapawid. Ang usok na ito ang nalalanghap ng mga taga-Metro Manila na nagdudulot naman ng ibat ibang sakit. Maski si DENR Sec. Michael Defensor ay kumbinsido na lalo pang dumumi ang hangin sa Metro. At ang sabi ni DENR Sec. Michael Defensor, ang ibinubugang usok ng mga sasakyan ang nagpaparumi sa hangin. Ano pa ngayon ang hinihintay ng DENR? Lagyan na ng pangil ang Clean Air Act at nang patuloy na matirahan ang Metro Manila.</body>
<link>http://www.philstar.com/Article.aspx?articleId=273537&amp;publicationSubCategoryId=94</link>
</article>
<article>
<title>&amp;quot;Sa kabundukan ng lungsod...&amp;quot;</title>
<author>CALVENTO FILES Ni Tony Calvento</author>
<date>
<month>April</month>
<day>11</day>
<year>2005</year>
</date>
<body>MULA PA SA BRGY. MAGUIRIG, SOLANA, CAGAYAN, ILANG PAMILYA ANG SUMUGOD SA MAYNILA UPANG MAGBIGAY SUPORTA AT MAGHAIN NG KANILANG SUMBONG LABAN SA KONTROBERSYAL NA ABOGADO NI DATING GOVERNOR RODOLFO AGUINALDO NA SI ATTY. VICTOR I. PADILLA. DITO DAW NILA IPAGPAPATULOY ANG LABAN PARA SA LUPA NILANG TINATAMNAN. Matatandaan na isinulat ko nung Biyernes ang reklamong inihain sa Department of Justice laban sa diumanoy pang-aapi sa kanila nitong si Atty. Padilla at ng kanyang mga tauhan sa Brgy. Maguirig. Ayon sa mag-ama, sila daw at may mga isang daang (100) pamilya ay nagtatanim ng mga &amp;quot;fast crops&amp;quot; tulad ng mais, saging, gulay, pinya, sa humigit kumulang na 30 hektarya. Hindi daw nakayanan ng DENR na tamnan lahat ng puno at dahil sa kanilang pakiusap at ng kanilang mga ka-barangay, nabigyan sila ng pahintulot na magtanim sang ayon sa Community Based Forestation Management nung 1994. Kalagitnaan nung 1998, pumasok diumano ang grupo ni Atty. Victor Padilla at pinabakuran ang kanilang tinatamnan at pilit silang pinapipirma ng isang kasulatan kung saan nagtatayo ng kooperatiba. Hindi daw pumirma ang karamihan ng mga taga Maguirig. Ayon sa Sinumpaang Salaysay ni Rogelio Malana, biyudo, 63 yrs old na ibinigay sa Department of Justice, nang hindi magtagumpay si Atty. Padilla na mapapirma ang karamihan sa mga nagtatanim sa Maguirig, isa-isa na naman nitong binisita sa kanilang mga tirahan, kasama ang mga ilang armadong kalalakihan na dayo, para sabihing siya ang totoong nagmamay-ari ng buong kabayanan ng Maguirig, Solana, Cagayan, at binawalan na niya silang magpatuloy ng pagtatanim; &amp;quot;Sa pagpapatuloy ng aming pagtatanim, may mga dalawang beses na naman kaming binisita ng mga armadong tao ni Padilla, at tinakot kami na huwag nang ituloy ang aming pagtatanim para maiwasan ang gulo. Mula noon ay iniiwasan na ng aking pamilya na magtanim sa mga lugar na may parating nakatanod na tauhan ni Padilla,&amp;quot; pagtatapat ng matandang Malana. Isang araw ng Mayo ng 2000, sila daw ay binisita ng caretaker ni Atty. Padilla na si Mario Pagulayan kasama ang isang armadong tao na nagpakilalang pulis at inimbita si Malana na magtungo daw sa presinto at dahil daw may kasamang pulis si Pagulayan, napilitang siyang sumama. &amp;quot;Nabigla na lamang ako ng dalhin ako sa loob ng dating opisina ng DENR na naging tirahan na ng mga tauhan ni Atty. Padilla. Doon ay hinandaan nila ako ng mga mamahaling alak at kakanin at doon ko din nalaman na hindi pala pulis ang sumundo sa aking kasama ni Pagulayan. Hinindian ko ang kanilang alok na kumain at uminom,&amp;quot; sabi ni Malana. Nakalipas ang ilang sandali, ayon kay Malana pinipilit daw siya ni Atty. Padilla na pumirma sa isang dokumentong hindi daw niya alam ang nilalaman dahil hindi naman siya nakatuntong ng high school. &amp;quot;Habang ako ay pinipilit nya, tinatakot naman ako ng mga tauhan niya na mayat maya ay pinapakita ang kanilang mga baril sa kanilang baywang. Nang ako ay kinapos na nang lakas, sumigaw na lang ako na bahala na sila kung anung gustong nilang gawin sa akin dahil hindi nila ako mapapapirma sa anumang kasulatan,&amp;quot; &amp;quot;Pagkatapos noon, inutusan ni Padilla ang mga tao niya na bitiwan na lang ako at barilin na lang ako sa paa habang ako ay palabas ng gusali dahil may ninakaw daw ako sa loob,&amp;quot; mariing sinabi ni Malana. Hindi nagpaawat si Rogelio Malana. Lumabas siya sa bakuran at umuwi sa kanila. &amp;quot;Noong mga huling araw ng buwan ng Oktubre 2000, ako at ang aking mga anak na si Jessie Malana ay dinampot ng mga alagad ng batas sa kadahilanang may na-issue na warrant of arrest laban sa amin, Nalaman ko na lang noon na kami ay kinasuhan ng isang tauhan ni Atty. Padilla, na si Mario Pagulayan, na nalalahad na salang pagpuputol at pagnanakaw ng mga ilang puno sa Maguirig na pag-aari daw ni Atty. Padilla,&amp;quot; isang akusasayon na itinanggi ni Malana. Ngunit sa likod ng kanilang pagtatanggi na hindi nila ginawa ang pagputol ng kahoy napiit daw sila sa bilangguan ng isang buwan at nakalabas lamang ng ang kanilang pamilya ay gumawa ng paraan para sila ay makapag piyansa. &amp;quot;Habang kami ay nasa piitan, mga tatlong beses kaming binisita ni Mario Pagulayan (tauhan ni Padilla) upang kumbinsihin kaming pumirma na kasulatang ginawa ni Atty. Padilla para kami raw ay makalaya na. Hinindian namin ang kanyang mga alok, at minabuti na lang naming maghintay at makiusap sa mga aming kaibigan at ibinenta ang isa naming lupa para makapag piyansa nung December, 2000 dahil ayaw naman naming magpasko sa bilangguan,&amp;quot; sabi ni Malana. Sa kanya namang Complaint-Affidavit, sinabi ni Jose Malana o Jessie na nung araw na inimbitahan ang kanyang ama sa gusali ng Atty. Padilla, nung magdidilim na nagpumilit na raw ang kanyang ama na ibalik na raw siya sa kanila. Sa halip na gawin yun, hinawakan daw ito ng dalawang armadong lalaki na kilalang mga tauhan ni Padilla at ayaw palabasin sa nasabing gusali. &amp;quot;Sabi ni Tatay na kahit na siya raw ay patayin na dun, hindi bale na lang wag lamang pumirma sa gusto ni Padilla. Kaya pilit siyang lumabas at umuwi sa amin, kahit natatakot siyang barilin ng mga tauhan ni Padilla,&amp;quot; sabi ni Jessie. Ang kanilang reklamo laban kay Atty. Padilla ay ngayon nasa Department of Justice at nasa opisina ni Asst. State Prosecutor Anthony Fadullon. Ito ay docketed na I.S. No 2005-252 para sa mga kasong KIDNAPPING, SERIOUS ILLEGAL DETENTION, GRAVE THREATS, COERCION, INCRIMINATING INNOCENT PERSONS laban kay Atty Victor I. Padilla at kasong PERJURY naman laban sa katiwala nitong si Mario Pagulayan. Matapos nilang magsampa ng kaso laban kay Atty. Padilla at sa kanyang katiwala, ang kanilang pamilya ay bumaba sa Manila kasama ang kanilang mga asawa at anak dahil na rin sa takot nila para sa kanilang buhay. &amp;quot;Nananawagan po kaming muli kay Presidente Gloria Macapagal-Arroyo, sa aming kababayang si Senator Juan Ponce-Enrile at sa kanyang anak na si Congressman Jack Enrile na tulungan naman kami na makamit ang hustisya. Sana naman ay resolbahin itong problema namin sa lupa na kinakamkam nitong si Padilla. Sa gobierno ang lupang ito. Binigyan kami ng karapatan na tamnan ito at pangalagaan ang mga puno na nandito sa kabundukan ng Maguirig, Solana, Cagayan,&amp;quot; sabi ni Jessie. PARA SA ANUMANG COMMENTS O REACTIONS, MAARI KAYONG MAGTEXT SA 09213263166. MAARI DIN KAYONG TUMAWAG SA 77882442. * * * E-mail address: tocal13@yahoo.com</body>
<link>http://www.philstar.com/Article.aspx?articleId=273558&amp;publicationSubCategoryId=94</link>
</article>
<article>
<title>Dayuhan bawal magbitbit-baril</title>
<author>SAPOL Ni Jarius Bondoc</author>
<date>
<month>April</month>
<day>12</day>
<year>2005</year>
</date>
<body>ANO itong gusot tungkol sa mga delegado sa nakalipas ng International Parliamentary Union convention na may mga dalang baril? Kesyo apat na parliamentarians daw mula Australia ang nakipag-atintero sa security sa PICC dahil ayaw ideposito ang mga baril sa entrance. At nagwala raw ang isang Israeli delegate dahil isinoli na ang baril niya pero ayaw ibigay sa kanya ang baril ng pamangkin na nasa loob pa ng session hall. Teka nga muna, di bat patakaran ng PNP Firearms and Explosives Division na mga Pilipino lang ang puwedeng magka-lisensiya at magbitbit ng baril? Ang exemption lang ay kung may joint exercise sa militar ng ibang bansa. O, e paano nakapagpasok ng baril ang mga dayuhang yan, at bitbit pa nila sa mga lansangan sa Maynila? Buti na lang, walang insidente kung saan maaring nagamit nila ang baril o kaya naagawan ng armas ng terorista. Pero lumalabas na ang PNP-Aviation Security Group at ang mga namahala ng seguridad ng IPU conference ay hindi alam ang patakaran ng PNP-FED. Dapat silang papanagutin sa breach of security. Dapat bigyang-pansin lalo ang insidente ng Israeli delegate na si Dan Loviv. Kasabay ang negosyanteng-pamangking si Abby Giueta, pumasok si Loviv sa PICC nung Huwebes at ipinaiwan ng babaing pulis ang mga baril nila. Di nagtagal, bumalik si Loviv para kunin ang mga baril. Ni-release ng policewoman ang kay Loviv, dahil dapat magpakita sa kanya mismo si Giueta. Nagwala at nagsisigaw si Loviv. Para patahimikin, inutos ng superior sa policewoman na ibigay na rin ang baril ng pamangkin. Aba, ganun lang ba? Maghihiyaw lang ang isang dayuhan ay pagbibigyan na? E kung ang ihiyaw ng isang foreign diplomat ay gusto niyang pumatay o gumahasa ng Pilipino, papayag na lang ba ang pulis? Ni hindi delegado si Giueta. Stockholder at manager siya sa isang security agency sa Manila. Kataka-taka ito dahil mga Pilipino lang ang maaring magmay-ari at mamahala ng security agency. Binunyag ko na ito nung 2004, nang mahuli ang isang British at isang Canadian trainers ni Giueta sa Cebu na may dalang high-powered firearms. Abay patuloy pa!</body>
<link>http://www.philstar.com/Article.aspx?articleId=273668&amp;publicationSubCategoryId=94</link>
</article>
<article>
<title>Black propaganda vs PAIRTF ni Jaylo</title>
<author>ORA MISMO Ni Butch M. Quejada</author>
<date>
<month>April</month>
<day>12</day>
<year>2005</year>
</date>
<body>NGUMANGAWA ang ilang sindikato na may operasyon sa NAIA dahil dehins makalusot sa matatalas na mata ng mga bataan ni Director Rey Jaylo, bossing ng Presidential Anti-Illegal Recruitment Task Force ang mga biktima ng illegal recruitment. Mabangis ang pangamoy ni Egay Castro at mga kaalyado niya sa PAIRTF para makilatis ang mga turistang nagkukunwaring mamamasyal sa Gitnang Silangan pero ang agenda ay magtrabaho. Pero ang ganitong sistema ng PAIRTF ay tinitirya ng ilang airline companies kasi apektado sila sa ginagawang off-loading ng kanilang pasahero. Bayad na nadisgrasya pa. Ika nga, sauli taya, pitsa na nagiging bato pa! He-he-he! May mandato si Jaylo galing kay Prez Gloria Macapagal Arroyo buwagin ang sindikato ng illegal recruitment. Sa parte ni Egay, sinabi nito na hindi sila nakialam sa trabaho ng airline companies at maging sa hotraba ng Immigration ang pagrerebisa nila ng mga dokumento ay ginagawa nila ilang oras bago pumasok sa loob ng paliparan ang isang passenger. Sa labas pa lang ng terminal sa may departure curbside bago pumasok ng airline counter ay sinisita nina Egay ang hinihinala nilang illegal worker na turista kuno. Ibang klase ang inspection na ginagawa ng PAIRTF hinihimay nila nang husto. Kung hindi man pasakayin ng PAIRTF ang isang passenger tiyak alam nila ang kakulangan nila sa una. Lahat ng pasahero papuntang Gitnang Silangan na may legal na dokumento ay pinaalis ng PAIRTF samantala ang mga may spurious travel documents lamang ang dehins nila pinasasakay ng aircraft. Ika nga, sa panaginip lang sila nakarating sa Middle East. Sabi ni Jaylo, ang PAIRTF ay kaibigan ng mga biktima ng illegal recruiters ang nagagalit sa kanila ay mga gagong sindikato. May 400 kamoteng tourist workers ang dehins nila pinayagan simula nang manungkulan ang mga taga-PAIRTF. &amp;quot;Bakit mainit sila sa PAIRTF, parang gusto nila itong pabuwag?&amp;quot; anang kuwagong kulang sa pansin. &amp;quot;Malaki kasi ang pitsa kapag illegal ang gawain,&amp;quot; sagot ng kuwagong SPO-10 sa Crame. &amp;quot;Hindi biro ang pitsang pinag-uusapan sa isang biktima ng illegal recruitment,&amp;quot; sabi ng kuwagong Kotong cop. &amp;quot;Paano ngayong dehins sila makalusot?&amp;quot; &amp;quot;Iyan ang problema nila, kamote!&amp;quot;</body>
<link>http://www.philstar.com/Article.aspx?articleId=273686&amp;publicationSubCategoryId=94</link>
</article>
<article>
<title>Hindi na ginalang ang Pope !!!</title>
<author>PANAGINIP LANG Ni Nixon T. Kua</author>
<date>
<month>April</month>
<day>12</day>
<year>2005</year>
</date>
<body>NAKIPAGLIBING si Madam Senyora Donya Gloria sa Rome, Italy pero bago roon ay nagpa-interview siya sa CNN kung saan pagmamayabang pa niyang sinabi na ang yumaong Pope John Paul II ang nag-encourage sa kanya na sumama sa Peoples Power II na nagpatalsik kay dating Pangulong Joseph &amp;quot;Erap&amp;quot; Estrada. Isa po ako sa nakapanuod nito, isa sa nagulat, kinilabutan at nadismaya. Lahat alam nating kayang gawin ni Madam Senyora Donya Gloria, lahat as in lahat upang manalo at manatili sa puwesto, kahit na kinukuwestiyon nang marami ang kanyang pagkapanalo. Pero hindi natin akalain na pati ang Santo Papa na kamamatay lang at ni hindi pa nailibing noong mga panahon na yon ay kaya niya ring gamitin. Pinagpipilitan niya na in touch siya kay Pope John Paul II bago pa man mag-umpisa ang EDSA 2 pero bakit walang nakaaalam nito at nanatili siyang tahimik kahit na napakarami na ang nagkukuwestiyon sa kanyang panunungkulan bilang Presidente. Dapat noong panahon niya yon pinagmayabang at hindi ngayon na wala na ang Santo Papa upang magbigay ng kumpirmasyon. Sabagay, sinabi rin niya noon na pagkatapos niya manalangin ay binigyan siya ng senyales ng Diyos na tumakbo kaya siya bumawi sa una niyang pangako na hindi na siya tatakbo. Sabi niya ay constant ang communication niya sa kay Pope John Paul II bago pa man mapatalsik si Erap pero ang mga records ay magsasabing nag-resign siya ng Friday the 13th, habang siya ay nasa Turkey, sa Gabinete ng dating Pangulo, isang araw bago siya lumipad sa Roma. Gusto ba niyang palabasin na noong nagpunta siya kay Pope John Paul II mula sa Turkey ay nakausap na niya ito. Come on Madam!!! Sino naman ang maniniwala sa inyo, feeling nyo yata close kayo kay Pope John Paul II. Huwag nyo naman pong isangkalan pa ang yumaong si Pope John Paul II, isa siyang napakabuting tao na hinangad ay kabutihan hindi lang tayong mga Pilipino kung hindi ang buong mundo. Sinira nyo lang lalo ang inyong kredibilidad sa pagsasabi niyang yan dahil walang maniniwala na kaya yang gawin ni Pope John Paul II. Kung pulitika sa Poland kung saan siya pinanganak ay hindi siya nakialam, sa atin pa kaya. Madam Senyora Donya Gloria, sukdulan na itong ginawa nyo. Kung hindi kayo marunong matakot sa tao, sana matakot naman kayo sa Diyos. Pero hindi pa siya nakuntento riyan. Nagbuhat pa siya ng sarili niyang bangko. Ginamit uli ni Madam Senyora Donya Gloria ang yumaong Papa na pinuri raw siya bilang isang &amp;quot;pious, spiritual and religious&amp;quot; person. Gaya ng unang argumento, wala na po si Pope John Paul II at hindi na kayang sabihin kung totoo o hindi ang sinabi ni Madam GMA. Pero mahirap akong maniwala roon. Pagiging &amp;quot;pious, spiritual and religious&amp;quot; kaya ang patuloy na nagpapahirap sa bansa, ang paglaganap ng mga pasugalan mula sa jueteng na dahilang ginamit nila upang patalsikin si dating Pangulong Erap, ang sapilitang pagpapapasa ng evat at iba pang mga buwis na sasakal lalo sa masang Pilipino? O baka naman Catholic ideals ang sinasabi niya ng walang awang pinagbabaril ang mga demonstrador, kasama na ang mga magsasaka ng hacienda Luisita o pamamalo sa mga ordinaryong rallyista na hindi naman nanggugulo? Hindi siguro, pero baka naman ang tumuloy ang asawa sa kuwartong nagkakahalaga ng P1 milyong piso kada araw sa Las Vegas samantalang hirap na hirap na ang sambayanang Pilipino ay isang mabuting gawain? Makadiyos din kaya ang pagsangga sa mga opisyal na patuloy na nagnanakaw sa gobyerno, gaya ng dalawang Garcia na pilit niyang sinasalo? Obvious na hindi, kaya saan ba nanggaling ang mga pinagsasabi niya. Hindi natin alam pero isa ang tiyak, mahirap tayong paniwalain at lalo na ang sambayanang Pilipino. Sana lang hindi siya multuhin ni Pope John Paul II dahil malinaw na hindi niya man lang ginalang ang yumaong Papa sa mga pinagsasabi niya. Kayo mga kaibigan naniniwala ba kayo kay Madam Senyora Donya Gloria? Text lang ng inyong kasagutan sa 09272654341. * * * May naalala lang po ako noong nakaraang eleksyon kung saan ang description ng marami sa laban ni Madam Senyora Donya Gloria at Fernando Poe Jr. ay fight between the Devil and the Deep Blue Sea. Ngayon bumalik sa aking isipan ang sinabing ito ng maraming mga tagamasid dahil sa sinabi ni Madam Senyora Donya Gloria na sabi raw ni Pope John Paul II, sino nga ba ang devil at sino ang deep blue sea? Kayo po sino palagay nyo? * * * Para sa anumang reaksyon, sumulat lang sa nixonkua@yahoo.com o nixtkua@gmail.com o di kayay mag text sa 09272654341. Mapapakinggan nyo rin po ang inyong lingkod sa MATA NG AGILA sa DZEC 1062 mula 6:15 hanggang 8:30 ng umaga, Lunes hanggang Biyernes.</body>
<link>http://www.philstar.com/Article.aspx?articleId=273688&amp;publicationSubCategoryId=94</link>
</article>
<article>
<title>Hindi namin kailangang magpaliwanag kahit kanino</title>
<author>BAHALA SI TULFO Ni Ben Tulfo</author>
<date>
<month>April</month>
<day>13</day>
<year>2005</year>
</date>
<body>KAMAKAILAN, isang imbitasyon ang natanggap ng BITAG kamakailan mula sa Sangguniang Panlalawigan ng Zambales. The Sangguniang Panlalawigan of Zambales would appreciate it so much if you could join us on April 18, 2005 at 10:30 in the morning, to investigate regarding alleged protection being given by one of its members on alleged illegal activities of Taiwanese investors in the province. Nagpapasalamat kami sa imbitasyon at kortesiyang ipinadala ng Sangguniang Panlalawigan ng Zambales pero hindi namin ugali ang magpaliwanag kanino man, lalong-lalo na sa mga pulitiko. Kahapon ay nakausap din namin si Zambales Vice Governor Ramon Lacbain live sa BAHALA SI TULFO UNTV 37 at DZME 1530 am.. Mariin niya ring ipinagtanggol ang Board Member na si Ablola. Dumating daw si Ablola sa hiling ng mga Taiwanese na nagmamay-ari ng palaisdaang nangangalaga ng ipinagbabawal na Vannamei. Constituent daw niya ang mga investors na Taiwanese kaya siya naroon. Malinaw na wala siyang partisipasyon sa isinagawa naming operasyon maliban na lamang kung totoong pinoprotektahan niya ang mga Taiwanese at naaapektuhan siya sa isinagawa naming operasyon. Sa Sangguniang Panlalawigan ng Zambales, nagpapasalamat kami sa inyong imbitasyon. Kung nais ninyong ipagpatuloy ang imbestigasyon, padadalhan na lamang namin kayo ng ilang dokumento at ang raw footage ng aming operasyon. Para sa akin, dapat makasuhan si Ablola ng abuse of authority dahil sa panghihimasok at pagkuwestiyon niya sa batas at sa isinagawang operasyon ng BITAG at NBI-NCR. * * * Hotline number (0918) 9346417 o tumawag sa mga numero 932-53-10 at 932-89-19. Makinig sa DZME 1530 Khz, Monday-Friday, 9:00-10:00 A.M. At panoorin ang programang &amp;quot;Bahala si Tulfo&amp;quot; Monday-Friday, 9:00-10:30 a.m. sa UNTV 37.</body>
<link>http://www.philstar.com/Article.aspx?articleId=273805&amp;publicationSubCategoryId=94</link>
</article>
<article>
<title>Meycauyan Mayor Alarilla at San Miguel Mayor Buencamino, manhid ba kayo?</title>
<author>BANAT NI BATUIGAS Ni Bening Batuigas</author>
<date>
<month>April</month>
<day>13</day>
<year>2005</year>
</date>
<body>MAY katwirang magyabang ang video karera operators na sina Randy Sy at Buboy Go bunga sa magandang relasyon nila kina Bulacan Gov. Josie de la Cruz at PNP provincial director Sr. Supt. Benedicto Fokno. Kasi nga mga suki, hanggang sa ngayon ay patuloy pa rin ang operation ng mga makina nina Randy Sy at Buboy Go sa mga bayan ng San Miguel at Meycauayan kahit na namamaos na ako sa pagbubulgar nito. Napatunayan din na malakas din ang kapit ni Fokno kayat maaari siyang magbingi-bingihan at magbulag-bulagan sa problemang dulot ng video karera nina Sy at Go. Pero pasasaan bat kung sa Maynila ay nagsara ang video karera nina Randy Sy at Buboy Go kahit inabot ng taon, aba, gagawin din natin yan sa Bulacan. Malaki kasi ang paniniwala ko na ang mga ilegal ay hindi naman magtatagal kapag nagising na ang sambayanan, lalo na ang mga magulang, sa problemang dulot ng video karera, he-he-he! Makukuha rin yan sa tiyagaan, di ba mga suki? Ayon sa mga kausap ko sa WPD, hindi naman ininda nina Randy Sy at Buboy Go ang expos&amp;eacute; ko at imbes pinag-ibayo pa nila ang kanilang negosyo. Maaaring nagtagumpay ang mga bataan ni CIDG director Chief Supt. Carding Dapat nang salakayin nila at kumpiskahin ang mga makina ng dalawa ng nagdaang mga araw pero handa rin sila sa ganitong sitwasyon. Ang siste pala, may maraming nakaimbak na makina sina Randy Sy at Buboy Go kayat tuwing hablot ng CIDG ng VK nila may nakahanda na silang pamalit. Kayat ang makina nina Randy Sy at Buboy Go sa Bulacan ay hindi maubus-ubos. Ang katwiran nina Randy Sy at Buboy Go, magsasawa rin ang CIDG sa pagsagawa ng raid sa mga puwesto nila, he-he-he! Tiyak hindi mauubos ang mga adik at kriminal sa Bulacan dahil sa naglilipanang video karera, di ba mga suki? Sinabi ng taga-WPD na ang mga makina nina Randy Sy at Buboy Go sa Meycauayan ay matatagpuan sa Bgy. Tugatog, Bangkal, Bayugo, Longos, Gasak, Salisoy, Kalbaryo, LGP, Malhacan, Lawa, Libtong, Langka, Iba, Pajo, Sto. Ni&amp;ntilde;o, Kamalig at Tires. Ayon sa kausap ko, tig-limang makina nina Randy Sy at Buboy Go ang nakalatag sa mga nabanggit kong barangay. Abot mo ba yan Mayor Eddie Alarilla Sir? Bakit ba ayaw mong ikumpas ang mga kamay mong bakal laban sa makina nina Randy Sy at Buboy Go? Manhid ka ba sa mga hinaing ng mga constituents mo lalo na yong mga magulang? Ang daming tanong na itong sina Alarilla lang at San Miguel Mayor Pope Buencamino ang may kasagutan. At hindi lang sina Gov. De la Cruz, Fokno at Alarilla ang dapat sisihin sa nagdagsaang video karera sa Meycauayan kundi maging ang hepe ng pulisya na si Supt. Fernando Villanueva. Inutil ka rin pala Supt. Villanueva Sir kung video karera nina Randy Sy at Buboy Go ang pag-uusapan. Mas malaki pa ba sa P30,000 kada linggo ang kita mo sa dalawang VK operators, Sir Villanueva? At kung maligaya ang kolektor ni Fokno na si alyas Sulo, tiyak ganun din ang kolektor ni Villanueva. Makikilala nyo rin siya sa susunod na mga araw, mga suki. Abangan!</body>
<link>http://www.philstar.com/Article.aspx?articleId=273809&amp;publicationSubCategoryId=94</link>
</article>
<article>
<title>Hindi kailangang bunutin agad ang ngipin</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>April</month>
<day>13</day>
<year>2005</year>
</date>
<body>NAG-UUMAPAW ang galak sa dibdib ng kilalang orthodontist at TMJ expert na si Dr. Noel Velasco dahil maging ang mga overseas Filipino workers (OFWs) at mga nagbabalik-bayan ay dumadagsa sa kanilang dental clinic sa Katipunan Avenue, Quezon City para komunsulta at magpagamot. Si Evelyn Cosby ng Palisade, New Jersey ay personal na sinadya si Dr. Velasco para magpa-root canal at magpalinis ng ngipin. Gaya ni Mrs. Cosby, si Rol Labrador ng Los Angeles, California ay nagpalinis din at nagpa-teeth whitening. Gusto sana niyang ipabunot ang dalawang ngiping may butas pero pinayuhan siya ni Dr. Velasco na huwag magpabunot manapay ginamot niya ang mga sirang ngipin. Tutol si Dr. Velasco sa walang pakundangang pagbunot ng ngipin. Ayon sa kanya, kapag nabunot na ay wala nang pag-asang tubuan ng panibagong ngipin. Bago tumulak patungong Dubai si Edith Lee ay nagpa-tooth implant siya. Problema naman sa gilagid ang matagal nang inirereklamo ni Art Gonzales, isang construction worker sa Saudi Arabia. Sa madalas na pagsakit ng gums niya ay hindi siya makapagtrabahong mabuti kaya madalas siyang mapagalitan ng boss niya. Nalutas ang gingivitis ni Art pati na rin ang pananakit ng batok at leeg niya ay naremedyuhan ni Dr. Velasco. Para sa karagdagang kaalaman, matatawagan si Dr. Velasco sa 913-4947 at 0917-8542274.</body>
<link>http://www.philstar.com/Article.aspx?articleId=273821&amp;publicationSubCategoryId=94</link>
</article>
<article>
<title>Pagkaing nagbibigay-buhay</title>
<author>ALAY - DANGAL Ni Fr. Jose C. Blanco, S.J.</author>
<date>
<month>April</month>
<day>13</day>
<year>2005</year>
</date>
<body>SA araw na ito, na bahagi ng Ikatlong Linggo ng Pagkabuhay na Muli, ang Ebanghelyo ay tungkol sa pagkaing nagbibigay-buhay (Jn. 6:35-40). &amp;quot;Ako ang pagkaing nagbibigay-buhay,&amp;quot; sabi ni Jesus. &amp;quot;Ang lumalapit sa akin ay hindi magugutom, at ang nananalig sa akin ay hindi na mauuhaw kailanman. &amp;quot;Ngunit sinasabi ko na sa inyo: Nakita na ninyo ako, gayunmay hindi kayo nananalig sa akin. Lalapit sa akin ang lahat ng ibinibigay sa akin ng Ama. At hindi ko itataboy ang sinumang lumalapit sa akin. Sapagkat akoy bumaba mula sa langit, hindi upang gawin ang kalooban ko, kundi ang kalooban ng nagsugo sa akin. At ito ang kanyang kalooban: Huwag kong pabayaang mawala kahit isa sa mga ibinigay niya sa akin, kundi muling buhayin sila sa huling araw. Sapagkat ito ang kalooban ng aking Ama: Ang lahat ng makakita at manalig sa Anak ay magkakaroon ng buhay na walang hanggan. At silay muli kong bubuhayin sa huling araw.&amp;quot; Sa ating pagninilay sa mga salitang ito ni Jesus, sanay madama natin ang kasiguruhang kanyang ibinibigay sa atin, pagkat iyon ang kalooban ng Ama: Na ang lahat ng nananalig kay Jesus ay magkakaroon ng buhay na walang hanggan. Samakatuwid, ang unang hinihingi sa atin ay pananalig. Pananalig na si Jesus ang sinugo ng Ama upang tayo ay iligtas. Pananalig na si Jes&amp;uacute;s ay ang pagkaing nagbibigay-buhay  sa pamamagitan ng pagkapit sa kanyang Salita; sa pamamagitan ng pagtanggap sa kanyang Katawan at Dugo sa sakramento ng Eukaristiya. Ikalawa, ang mga katagang ito ni Jesus ay nagbabadya sa atin ng pag-asa. Na may buhay na walang-hanggan; na kahit na ang ating katawang panlupa ay mamatay, ang ating espiritu ay di-kailanman mamamatay. At sa bandang huli, ang ating katawan at kaluluwa ay mabibigyan ng panibagong buhay gaya nang nakamit ni Jesus. Ikatlo, ang pagsunod sa kalooban ng Diyos ay nangangahulugan ng pagmamahal sa Diyos at sa kapwa. Kayat ang ating pagtugis at pagtataguyod ng katarungan, kapayapaan, kapatawaran ay mga konkretong paraan ng pagmamahal sa Diyos at sa kapwa. Handa ba nating tanggapin ang Pagkaing nagbibigay-buhay?</body>
<link>http://www.philstar.com/Article.aspx?articleId=273825&amp;publicationSubCategoryId=94</link>
</article>
<article>
<title>EDITORYAL  Sa piling ng mga anay</title>
<author></author>
<date>
<month>April</month>
<day>14</day>
<year>2005</year>
</date>
<body>NOVEMBER 2001 pa pinatay ang movie actress na si Nida Blanca, pero hanggang ngayon wala pang nababanaag na liwanag kung malulutas ang pagpatay sa kanya o hindi na. Pangunahing suspect sa pagpatay kay Nida ang asawang si Rod Strunk. Nasa United States na si Strunk. Walang makitang liwanag sa karumal-dumal na pagpatay kay Nida. Nakakulong ang isa pa sa mga suspect na si Philip Medel. Unang inamin ni Medel na siya ang pumatay kay Nida subalit agad niyang binawi ang sinabi. Tinorture raw siya. Nakaalis naman ng bansa si Strunk noong December 2003 para dalawin ang maysakit na ina at mula noon ay hindi na nagbalik. Malabo ang nakikita sa Nida murder at lalo pa ngang naging malabo sapagkat ang mga orihinal na kopya ng extraditon case laban kay Strunk ay kinain ng mga anay. Yes, mga anay. Ang nagpahayag ng nakadidismayang kinahinatnan ng mga original documents ay si Justice Sec. Raul Gonzalez. Isang malaking embarrassment para kay Gonzales ang pagkakasira sa mga dokumento. Ganito na ba ang nangyayari sa DOJ? Masyadong pabaya na sila sa mga mahahalagang dokumento. Mas lalo nang mahihirapan ang Pilipinas na maibalik si Strunk dito at malabo na ring makamtan ni Nida ang hustisya. At kung ang mga dokumento nang malalaking kaso na gaya ng Nida Blanca ay nasisira ng anay, paano na ang mga maliliit na kaso? Hindi na maibabalik ang kinain ng anay. Naglaho nang parang bula. Maraming anay sa DOJ at maaaring hindi lamang ang dokumento sa extraditon case laban kay Strunk ang nasira. Tiyak na may nakain na ring mga mahahalagang papeles na matagal nang naghihintay ng hustisya ang may-ari. Maraming kaso sa bansang ito ang hindi pa nalulutas sa kabila na taon na ang lumipas. Patuloy na naghihintay ng katarungan ang mga kawawang biktima at kanilang kamag-anak. Hindi nila alam kung hanggang saan aabot ang kanilang paghihintay sa hustisya. Lason sa anay ang nararapat isaboy sa DOJ para mapatay at lumayas ang mga anay. Kung hindi lalasunin, patuloy sa pagsira ang mga anay at magugulat na lamang sapagkat marami na silang nasira. Lipulin ang mga anay sa DOJ at baka magising ang lahat na gumuguho na ito. Kawawa naman kung maraming masisirang dokumento na magiging katibayan sa kasong kanilang ipinaglalaban. Lipulin ang mga anay sa DOJ.</body>
<link>http://www.philstar.com/Article.aspx?articleId=273915&amp;publicationSubCategoryId=94</link>
</article>
<article>
<title>Tumitindi ang unemployment</title>
<author>AKSYON NGAYON Ni Al G. Pedroche</author>
<date>
<month>April</month>
<day>14</day>
<year>2005</year>
</date>
<body>ANG pagtindi ng problema sa unemployment at underemployment ay mababasa natin sa reaksyon ng ilang mga matataas na opisyales ng pamahalaan. At iyan ay sumasalamin sa pagsahol din ng problemang pangkabuhayan ng bansa. Natural, kung lugmok ang kabuhayan ay matumal ang negosyo. Kung matumal ang negosyo ay mababawasan ang trabaho. May bagong survey ang Pulse Asia. Lumalabas na naniniwala ang maraming taumbayan na hindi kaya ni Presidente Gloria Arroyo na pangasiwaan ang fiscal crisis sa bansa. Hindi masisisi ang bayan sa ganyang paniniwala. Ang kahirapan ay damang-dama sa kanilang nag-aalburutong sikmura. Maraming turnout ng mga bagong propesyunal sa panahon ng graduation sa mga pamantasan. Nakalulungkot na ang dumaramig bilang na ito ay dagdag lang sa bilang ng mga unemployed. Ang payo nga kamakailan ni Sen. Manny Villar, magsipag-negosyo na lang ang mga bagong nagsisipagtapos ng kurso. The good Senator is probably talking from experience. Laki siya sa hirap at dahil sa sariling pagpupunyagi ay umasenso at naging bilyonaryo sa larangan ng real estate. Sana ngay lahat ng taoy may business acumen. Kung magkaganyan, hindi sana hilahod ang kabuhayan ng bansa. Pambihirang talento rin ang pagnenegosyo. Not everyone has that talent. At kahit gustuhin ng isang tao na magnegosyo, paano siya magsisimula kung wala naman siyang kapital? Siguroy mangarap na lang tayo at humugot ng inspirasyon sa kokonting taong katulad ni Villar na mula sa kahirapan ay nagawang i-angat ang kabuhayan upang kilanling matagumpay ng negosyante at ngayoy politiko.</body>
<link>http://www.philstar.com/Article.aspx?articleId=273921&amp;publicationSubCategoryId=94</link>
</article>
<article>
<title>Pinoy sa Houston sabik sa Pinas</title>
<author>HALA BIRA! Ni Danny Macabuhay</author>
<date>
<month>April</month>
<day>14</day>
<year>2005</year>
</date>
<body>HOUSTON, Texas  Maganda ang George Bush airport na nilapagan namin. Sa dating US President at ama ng kasalukuyang President ipinangalan ang airport. Hanggang ngayon sa isang exclusive area ng Houston naninirahan ang matandang Bush at ang dating First Lady. Ang kasalukuyang President George W. Bush ay dating gobernador ng Texas bago naging President. Sa airport ay malalaman na kaagad na halu-halo ang mga naninirahan sa Houston. May Mexicans, Chinese, Japanese at Vietnamese. Sila ay aktibo sa pagnenegosyo rito tulad ng pagre-restaurant, malalaking sari-sari stores na hinaluan ng tindang mga damit, sapatos, mga gamot at iba pa. Kahit na kakaunti pa ang mga Pilipino sa Houston, may mga asosasyon din sila rito. May mga grupo ng abogado, engineers at accountants. May mga grupo ng mga taga-Batangas, Laguna, Cavite, Bulacan, Ilocos Norte at iba pa. Iba pa rin ang samahan ng mga Tagalog, Ilocano at Bisaya. Kailangan nila ng social activities sa mga kababayan upang huwag malungkot. Wala pa akong narinig na Pinoy dito na walang trabaho. Lahat ng Pinoy na kilala ko rito ay kumakayod maghapon at nag-oovertime pa mula Lunes hanggang Biyernes. Marami sa kanila ay may mga sidelines. Hindi interesado sa pulitika ang mga Pinoy na narito. Negatibo ang dating sa kanila ni GMA. Paborito ng mga Pinoy dito si Martin Nievera, Gary Valenciano at Lani Misalucha. Up-to-date rin sila sa mga pelikula dahil sa mga DVD for rent. Lahat nang nakausap kong Pinoy ay sa Pilipinas pa rin gustong mag-retire. Sabik na sabik sila sa Pilipinas.</body>
<link>http://www.philstar.com/Article.aspx?articleId=273932&amp;publicationSubCategoryId=94</link>
</article>
<article>
<title>Wala nang mga silbi?</title>
<author>PANAGINIP LANG Ni Nixon T. Kua</author>
<date>
<month>April</month>
<day>14</day>
<year>2005</year>
</date>
<body>NAGWAWALA ang mga buhay pang mga beterano at sa tindi ng pasasalamat sa kanila ng administrasyon ni Madam Senyora Donya Gloria ay ayaw bayaran ang P17 bilyon pensyon na utang sa kanila. Ang dahilan ng Palasyo ng Malaca&amp;ntilde;ang ay wala raw pera ang gobyerno kaya sorry na lang ang mga natitira pang mga beterano, marami ang hindi na nga makalakad. Maaari raw isama ang pambayad sa kanila kung magkakaruon ng supplemental budget ang Palasyo na ibibigay naman ng Kongreso at Senado na parehong namamasa pa rin sa kanilang pork barrel. Tatlong mambabatas lang ang hindi makikinabang sa pork barrel, si Senador Ping Lacson na noon pa ay hindi na kinukuha ang kanya, si Senate President Franklin Drilon at si Sen. Alfredo Lim. Lahat ng ibang mambabatas ay kasali, pero wala nga lang daw dagdag kahit na umaangal ang ilang kongresista na kapalit sana ng additional pork ay ang pagpasa ng batas sa VAT. Ganoon din ang Malaca&amp;ntilde;ang na napakalaki rin ng kanilang intelligence fund, presidents social fund, discretionary fund at iba pang pondo na aabot sa bilyun-bilyong piso. Kung titingnan nyo ang lahat ng pondong yan na pinag-aagawan nila ay patunay na may pera pero bakit ang pondong para sa beterano ay ni hindi sinama ng Malaca&amp;ntilde;ang sa 2005 budget. Malinaw ang senyales na pinakita nila, hindi importante ang mga beteranong nagbuwis ng kanilang mga buhay. Sa madaling salita wala na silang silbi, kaawa-awang mga beterano. * * * Pero hindi diyan nagtatapos ang kalbaryo ng ating mga beterano. Lipat naman tayo diyan sa Philippine Veterans Bank na pag-aari ng mga war veterans at mga pamilya nilang naiwan. Laking gulat ko na ang Chairman pala ng naturang banko si Col. Emmanuel de Ocampo ay tumanggap ng P650,000 kada buwan noong 2002. Inamin niya ito sa senado sa isang hearing pero nang tanungin ko siya kahapon sa MATA NG AGILA sa DZEC 1062 ay sinabi niyang kailangan daw yun noong panahon ng reorganization ng naturang banko. Wow, tindi naman, P650,000 para reorganization, sarap at ilang buwan kaya tumagal yon. Kinukuha ko pa ang ibang records at ilalabas ko sa mga susunod na araw. Pero hindi pa diyan nagwawakas yan, ang suweldo niya raw ay P20,000 lang, ayon sa kanya pero napaamin namin na meron rin siyang ibat ibang uri ng allowances, kagaya ng representational allowances na umaabot ng P100,000 kada buwan. At siyempre pa bilang Chairman ng naturang banko, dapat may representasyon siya, dapat iba ang dating niya, tumutulong naman daw siya sa marketing at iba pang paraan upang mapalakas ang banko kaya eto matindi. Kung karamihan sa mga beterano, kasama na po ang ilan sa mga kilala ko ay ni hindi makabili man lang ng kakarag-karag na kotse at hanggang ngayon ay pinandidilatan ng mga driver ng jeepney, taxi at bus kung humihingi ng senior citizen discount, eto pong si CHAIRMAN at COLONEL Emmanuel de Ocampo ay may service na bago, inuulit ko brand new na itim na Mercedes Benz. Ang halaga, P3.72 million na binili ng banko para sa kanya upang service vehicle niya. Sarap naman niya ano, samantalang ang ibang mga beterano na stockholder din naman ng banko ay tumanggap ng P80.00 na dividendo. Ang laki naman pala, pero hindi ho isang araw lang yan kundi isang taon. ISANG TAON P80.00. Masakit pa, sabi ni De Ocampo kailangan niya yon dahil Chairman nga naman siya ng banko. Wow!!! P3.72 million na Benz, type E at brand new. Hindi kaya siya puwedeng gumamit ng kahit na Nissan Cefiro, Toyota Camry, Honda Accord man lang. Sabagay, Chairman ng banko baka mangati sa sasakyang mahigit isang milyong piso lamang, dapat kulang kulang apat na milyong piso. Tsaka ano ba naman ang inaangal ng mga beterano, meron namang dinagdag doon sa P80.00 kada taon, mahigit kalahati nga noon, P64.00 kada taon kaya total P144.00. Kakaawang mga beterano, ni walang pambili ng langis laban sa rayuma pero si OCAMPO buhay milyonaryo. Wala nang konsensiya. * * * Para sa anumang reaksyon, sumulat lang sa nixonkua@yahoo.com o nixtkua@gmail.com o di kayay mag text sa 09272654341. Mapapakinggan nyo rin po ang inyong lingkod sa MATA NG AGILA sa DZEC 1062 mula 6:15 hanggang 8:30 ng umaga, Lunes hanggang Biyernes.</body>
<link>http://www.philstar.com/Article.aspx?articleId=273942&amp;publicationSubCategoryId=94</link>
</article>
<article>
<title>Pekeng unyon,pag-ingatan</title>
<author>SAPOL Ni Jarius Bondoc</author>
<date>
<month>April</month>
<day>15</day>
<year>2005</year>
</date>
<body>HINDI lahat ng unyong manggagawa ay matino. Merong nagdadala ng sakit ng ulo sa mga kasapi. Ito ang sinasapit ng mga empleyado ng isang malaking ospital. Mula nang itatag ang unyon nila nung 1989, hindi na nagkaroon ng halalan ng bagong pamunuan. Labag ito sa Labor Code na nagtatalaga ng halalan hindi lalampas sa tuwing limang taon. Ang opisyales nila ay nagka-cash advance sa management mula sa kokolektahing union dues. Ginagawa nila itong pabaon sa retirement at kung anu-anong pabuya sa sarili. Maraming gastusin ang pamunuan na hindi maipaliwanag sa mga kasapi. Mula 2000, hindi na nag-submit ang opisyales sa labor department ng taunang financial statement and balance sheet. Idinulog ng ilang kasapi ang problema sa pederasyong kinapitan ng unyon. Pero hindi sila pinansin. Nagdemanda sila sa labor department dahil sa nawawalang P2.8 milyon na pera ng unyon. Pinayuhan silang kunin ang isang makabayang dating senador bilang abogado, dahil hindi ito naniningil ng professional fees hanggat hindi naipapanalo ang kaso. Nag-utos ng audit ang arbiter. Inapela ito ng opisyales, pero natalo sila. Pero hindi maisagawa ang audit dahil ayaw magbigay ang opisyales ng financial papers. Nag-schedule ang arbiter ng isang eleksiyon nung Oktubre 2004. Pinaharang ito ng opisyales sa Court of Appeals, pero natalo sila. Tinuloy ang halalan, pero nagdaos ng hiwalay na eleksiyon ang opisyales. Nalilito tuloy ang kasapian kung ano sa dalawang resulta ang kikilalanin. Nag-utos ang labor department ng isa muling eleksiyon para magkalinawan na. Pero hanggang ngayon, ayaw sumunod ng opisyales. Nag-uunyon ang mga empleyado para isulong ang karapatan at kabutihan nila. Pero maari itong palpakin ng tiwaling opisyales. * * * E-mail: jariusbondoc@workmail.com</body>
<link>http://www.philstar.com/Article.aspx?articleId=274044&amp;publicationSubCategoryId=94</link>
</article>
<article>
<title>Ang pangako ng Bureau of Fisheries and Aquatic Resources</title>
<author>BAHALA SI TULFO Ni Ben Tulfo</author>
<date>
<month>April</month>
<day>15</day>
<year>2005</year>
</date>
<body>ILANG buwang tinutukan ng aming grupo ang aktibidades ng mga Taiwanese na nangangalaga ng ipinagbabawal na mapaminsalang vannamei sa Zambales. Matatandaang sa panayam namin kay Agriculture Secretary Yap, nagpalabas na raw siya ng order upang ipinatigil ang kanilang isinasagawang research trial sa Bunoan, Pangasinan kung nasaan ang hatchery at mga semilya ng vannamei. Nagtakda rin si Bureau of Fisheries and Aquatic Resources (BFAR) Director Sarmiento ng araw kung kailan isasagawa ang pagpatay sa mga natitira pang vannamei. Inimbitahan niya na sumama raw ang BITAG sa iba pang mga media na kanilang inanyayahan upang saksihan ang gagawing pagpatay sa mga semilya at magulang na vannamei. Nitong nakaraang Miyerkules, sa BFAR hatchery sa Bunoan, Pangasinan, isinagawa ang pagharvest sa mga magulang na vannamei. Naroon din sa lugar ang ilang lokal na press at media, maging ang Tambuyog na inimbitahan ng BFAR. Daang-daang nilutong vannamei ang pinagpiyestahan ng mga kapatid namin sa industriya habang abala naman ang aming grupo sa pagtutok sa pagpatay sa mga natitirang semilya. Sa sarap ng tanghaliang inihain ng mga taga-BFAR, hindi na nagawa pa ng aming mga kapatid sa hanapbuhay ng tutukan ang aktibidades ng BFAR. Maaaring naipatigil na ang experimental trial ng vannamei sa Pangasinan ngunit hindi tayo nakasisiguro sa pagkalat ng mapaminsalang vannamei. Isa ang Fisheries Administrative Order (FAO) sa nakitang butas ng aming grupo. Gaano man kahigpit ang batas na ito, mananatili itong inutil kung patuloy na lulusot ang mga &amp;quot;special permit&amp;quot; na nanggagaling sa &amp;quot;itaas&amp;quot;. Alam din ng aming grupo na marami pa ang nakatagong palaisdaan na nangangalaga sa ipinagbabawal na vannamei. Hindi dito natatapos ang aming imbestigasyon ng aming grupo dahil mananatili kaming nakatutok sa ilegal na pagpasok ng vannamei sa bansa. * * * BITAG hotline nos. 932-8919 / 932-5310 at mag-text sa 0918-9346417. Panoorin ang &amp;quot;BAHALA SI TULFO&amp;quot; l ive sa UNTV 37, Simulcast DZME 1530, Monday-Friday, 9:00-10:30 ng umaga. Manood tuwing Sabado, 9:00-10:00 p.m. IBC-13, &amp;quot;BITAG&amp;quot;.</body>
<link>http://www.philstar.com/Article.aspx?articleId=274054&amp;publicationSubCategoryId=94</link>
</article>
<article>
<title>&amp;quot;Iimbestigahan ng Kongreso sina Padilla&amp;quot;</title>
<author>CALVENTO FILES Ni Tony Calvento</author>
<date>
<month>April</month>
<day>15</day>
<year>2005</year>
</date>
<body>SA PAGBUKAS NG THIRTEENTH 13TH CONGRESS, ISANG RESOLUTION ANG ISINULONG NI CONGRESSMAN RODOLFO VALENCIA SA KONGRESO, ANG HOUSE RESOLUTION NO. 727 NA NAGTATAWAG NG IMBESTIGASYON SA PAGLIPANA NG MGA SINDIKATO SA PAGTITITULO NG LUPA AT LAND GRABBING SA BUONG BANSA BUNSOD NG DIUMANOY FOREST LAND GRABBING NA INIREKLAMO NG MGA NAGTATANIM SA KABUNDUKAN NG SOLANA, CAGAYAN. Binigyan ang &amp;quot;CALVENTO FILES&amp;quot; ng kopya ng diumanong resolution ni Cong. Valencia ng First District ng Oriental Mindoro at nilagdaan ito ng 37 mambabatas mula sa Mababang Kapulungan. Narito ang resolution para mabasa natin lahat. A RESOLUTION CALLING FOR THE INVESTIGATION, IN AID OF LEGISLATION, ON THE PROLIFERATION OF TITLING SYNDICATES AND LAND GRABBING THROUGHOUT THE PHILIPPINES TAKING THE CASE IN POINT THE ALLEDGE FOREST GRABBING ISSUE IN SOLANA, PROVINCE OF CAGAYAN. WHEREAS, forestry reserves are part and parcel of public domain, our patrimony as a people and are beyond the commerce of man and as such, they cannot be alienated and titled to individuals; WHEREAS, a magnitude of fake titling syndicates and land or forest grabbers have victimized thousands of families and individual alike; WHEREAS, there is an undetermined number of big-time titling syndicates operating in various forms of illegal activities concerning questionable titling, squatting and land grabbing; WHEREAS, as a case in point, among many others, there exists 375 hectares of forest land within the area covered by the Maguirig, Solana Reforestation Project in Barangay Maguirig, Municipality of Solana, Province of Cagayan. The project was previously initiated by the Department of Environment and Natural Resources. WHEREAS, the said area is presently occupied by more or less 400 indigent families previously enrolled and recruited by DENRs Regional Office in the area as workers and planters in the said Maguirig, Solano Reforestation Project; WHEREAS, these group of indigent families are allegedly being driven away from their farming area, which have been the sole source of their livelihood for 30 years by a certain Nerina Padilla and Victor Padilla who are claiming ownership to the said 375 hectare forest land on the basis of Certificates of Titles supposedly awarded earlier by the government. WHEREAS, the aforementioned indigent farmer-families, who are supposed to be the real beneficiaries of the government forestry programs, has been continuously airing their grievances to DENR, the Office of the President, and to the appropriate judicial bodies; WHEREAS, as early as November, 1999, the Regional Office of the DENR, in disputing the ownership claim of the Padillas over the forest land in question, has said , titles are &amp;quot;null and void from the beginning, because under the law, such parcels of land cannot be the subject of disposition by the government in favor of private claimants;&amp;quot; WHEREAS, such claim of ownership over a forest land threatens the livelihood and welfare of the aforementioned indigent families of Maguirig, Solana, the security of the environment in the said area as well as the stability of the countrys land titling system; WHEREAS, unless appropriate agencies of the government resolve the issue and address with finality the grievances of the present indigent farmer occupants of the subject area, the latter stands to lose their only source for economic subsistence; WHEREAS, unless government in general adopts a clear-out policy on the matter of questionable titling, land grabbing and squatting, our families in the end be the victims of national fraud and economic sabotage; THEREFORE, BE IT RESOLVED by the House of Representatives assembled: 1. THAT THIS AUGUST BODY DIRECT THE COMMITTEE ON ENVIRONMENT AND NATURAL RESOURCES JOINTLY WITH OTHER APPROPRIATE COMMITTEES TO CONDUCT AN INVESTIGATION, IN AID OF LEGISLATION, ON THE PROLIFERATION OF FAKE TITLING SYNDICATES AND LAND GRABBING; 2. THAT THE CASE OF THE ALLEGED SOLANO FOREST GRABBING IN CAGAYAN BE RESOLVED WITH FINALITY BY THE DENR OR IF SO WARRANTED BY AN APPROPRIATE JUDICIAL BODY. 3. THAT, AFTER A THOROUGH STUDY, A LEGISLATIVE MEASURE BE ADOPTED TO PUT TO REST THIS MATTER. Mga kaibigan, itoy isang napakagandang development para sa mga farmers mula sa Cagayan. Iimbestigahan ng Kongreso sina Padilla. NAGKAROON DIN AKO ng pagkakataong makausap si Cong. Valencia at sinabi nito na maraming mga kasama niya sa Kongreso ang pumirma at sumusuporta sa House Resolution na inihain niya hindi lamang para sa kapakanan ng mga farmers ng Brgy. Magurig, Solana, Cagayan, kundi para sa mga iba pang sumasaka sa mga lupa kung saan meron ng ipinatutupad ng Reforestation Program ang ating gobierno. Tinatawagan ko rin ng pansin si Sec. Mike Defensor ng DENR na umaksyon ka naman para sa kapakanan, ayon na rin kay Cong. Valencia ng mahigit kumulang na four hundred (400) families ang apektado at tinatayang 375 hectares na lupa sa nasabing lugar. Sec. Mike, kung sana hindi ka tutulug-tulog para naaksyunan mo ang sigalot sa Maguirig, Solana. Mula ng umupo ka bilang DENR Secretary, yung away nyo lang ni Sen. Jamby Madrigal ang nabalitaan namin. Ang sipag pa naman ng staff ni Sec. Defensor na magpadala ng mga email tungkol sa ibat ibang bagay subalit ng inilabas natin ang problema ng ating mga kababayan sa Kabundukan ng Cagayan, tila naging tahimik yata ang tanggapan ni Sec. Mike. &amp;quot;HUWAG KAYONG MAINGAY NATUTULOG PA SI MIKE&amp;quot; Baka magising ito. &amp;quot;I will send the Office of Secretary Mike Defensor a copy of my House Resolution and hopefully, kikilos ang tanggapan nito,&amp;quot; pahayag ng Cong. ng First District ng Mindoro Oriental. Kapansin-pansin din ang pananahimik ng tanggapan ni Sen. Juan Ponce-Enrile na kababayan pa nitong mga farmers na mula sa Cagayan. Yung staff mo rin Sen. Enrile, ang sisipag magpadala ng sari-saring email di man lang sagutin ang mga panawagan nitong mga farmers. Bakit kaya? Ano sa palagay nyo? PARA SA ANUMANG COMMENTS O REACTIONS, MAARI KAYONG MAGTEXT SA 09213263166. MAARI DIN KAYONG TUMAWAG SA 7788442.</body>
<link>http://www.philstar.com/Article.aspx?articleId=274064&amp;publicationSubCategoryId=94</link>
</article>
<article>
<title>EDITORYAL - Floating restaurant h'wag hiwalayan ng tingin</title>
<author></author>
<date>
<month>April</month>
<day>16</day>
<year>2005</year>
</date>
<body>ANG illegal na sugal ang naging daan para bumagsak ang upuan ni dating President Joseph Estrada sa Malaca&amp;ntilde;ang. Laganap ang sugalan noon at nangunguna ang illegal na jueteng. Walang kamalay-malay si Estrada na ang jueteng ang magiging dahilan ng kanyang pagbagsak na mismong ang kaibigan niyang si dating Ilocos Sur Gov. Chavit Singson ang nagbulgar. Panahon din ni Estrada nang mamayagpag ang pangalan ni Macau gambling kingpin Stanley Ho. Kasunod niyon ay nabulaga na lamang ang mga taga-Maynila nang makita ang isang nakalutang na dambuhalang sasakyang dagat na nakadaong sa Manila Bay, malapit sa Cultural Center of the Philippines. Iyon ang Jumbo Palace na pag-aari ni Ho. Kapartner niya ang Hong Kong investors na si Dante Tan. Hinila mula Hong Kong ang Jumbo Palace at idinaong sa Manila Bay. Hanggang sa mabulgar na ang Jumbo Palace ay &amp;quot;floating casino&amp;quot; pala. Isang nakalutang na casino na walang kaukulang permit sa pamahalaan para makapag-operate. Binatikos ang &amp;quot;floating casino&amp;quot; lalo na ng simbahan at mga civic-oriented groups. Hanggang sa bumagsak ang Estrada administration at sumibat na rin ng bansa ang crony niyang si Tan. Naudlot ang &amp;quot;floating casino&amp;quot;. Binagyo ito habang nakadaong at nasira ang maraming bahagi. Isa sa mga grabeng nasira ng barko ay ang kusina nito. Kinakailangan umano ang malaking halaga para mapanauli ang dating ganda ng Jumbo o &amp;quot;nakalutang na casino&amp;quot;. Pero ngayoy bagong bihis na ang Jumbo Palace at may bago na ring pangalan  Jumbo Kingdom. At hindi ito mag-ooperate bilang casino kundi isang restaurant. Itinanggi ng Philippine Amusement and Gaming Corporation (PAGCOR) na may deal sila ng Jumbo Kingdom. Wala raw namamagitan sa PAGCOR at sa Macau gambling mogul na si Ho. Sinabi rin naman ng mga opisyal ng Jumbo na wala silang alam kay Ho. Hindi raw nila kilala si Ho. Pero malakas ang ugong na si Ho ang nasa likod nang muling pagbubukas ng Jumbo Kingdom. Umanoy gagawin lang front ang restaurant pero ang totoo, casino rin ito. Masyadong maganda raw ang loob ng Jumbo at kumpleto sa kagamitan. Isang tamang lugar umano sa mga naghahanap nang bagong makakainan at mapagsusugalan. Kung noon ay umalma ang simbahan at mga civic groups dahil sa pagbubukas ng nabanggit na dating floating casino, dapat din namang maging mapagmatyag sila ngayon. Maaaring magkatotoo ang kutob na hindi isang restaurant kundi casino ang &amp;quot;nakalutang na sasakyang dagat&amp;quot;. Nararapat itong bantayan.</body>
<link>http://www.philstar.com/Article.aspx?articleId=274154&amp;publicationSubCategoryId=94</link>
</article>
<article>
<title>Piso lumakas dahil sa new VAT</title>
<author>AKSYON NGAYON Ni Al G. Pedroche</author>
<date>
<month>April</month>
<day>16</day>
<year>2005</year>
</date>
<body>KAMAKAILAN ay napabalita ang matinding paglakas ng piso nang umabot sa P53 and halaga nito sa bawat US dollar. Ito raw ay dahil sa espekulasyong maipapasa na at mapagtitibay ang bagong batas sa Value Added Tax (VAT). Kung totoo ito, bakit tila nanlulupaypay ang mga negosyo? Ilang buwan na ang nakararaan, sinindak tayo ng balita tungkol sa pagbagsak ng College Assurance Plan (CAP). Kapos na raw ito sa pondo para bayaran ang matrikula ng libo-libong estudyanteng plan holders. Kamakailan, sumunod sa yapak ng CAP ang Pacific Plans Inc. na hindi na rin diumano makapagbabayad sa mahigit sa 34,000 plan holders nito dahil sa walang habas na pagtaas ng tuition fees at ang mahinang kita ng kanilang mga investments. Malinaw na may umiiral na krisis pangkabuhayan. Tumataas ang halaga ng mga bilihin at ang nasasakal ay ang mga taumbayan. Porke hindi naman tumataas correspondingly ang kanilang sahod, natural magbabawas sila ng gastusin. Dahil diyay mga negosyo rin ang apektado. Paano ka magnenegosyo nang matino kung mahina iyong merkado? Di rin maawat ang mga kompanya ng langis sa pagtataas sa presyo ng petrolyo kaya nanganganib mamatay ang industriya ng transportasyon. Manhid yata ang ating pamahalaan. Bawat patakaran nitoy pabor sa mga industriyalista at hindi sa taumbayan. Nakakalimutan yata ng mga umuugit sa gobyerno na kung walang taumbayan, patay ang industriya. Sa totoo lang, walang dahilang magkaroon ng fiscal crisis sa gobyerno kung ang salapi ng bayan ay maayos na napapangasiwaan at hindi nabubuslo sa lukbutan ng mga tiwaling kawatan sa gobyerno. Ngayon, isinusulong na naman ang bagong VAT na ang magpapasan ay taumbayan. As if adding insult to injury, kunway lumalakas ang piso dahil sa napipintong pagpapatibay ng batas na ito. Ito na yata ang pinaka-garapal na administrasyong nakita ko. These people at the helm of our government are giving graft and corruption an even more bad name.</body>
<link>http://www.philstar.com/Article.aspx?articleId=274161&amp;publicationSubCategoryId=94</link>
</article>
<article>
<title>Wala nang bayani sa Bulacan, puro hoodlum na lang</title>
<author>ORA MISMO Ni Butch M. Quejada</author>
<date>
<month>April</month>
<day>16</day>
<year>2005</year>
</date>
<body>ITO ang mabigat na isyu ngayon sa Bulacan na kung tawagin dati ay &amp;quot;lalawigan ng mga bayani at magagandang dilag&amp;quot;. Pero ngayon, ang probinsiyang pinamumunuan ni Gov. Josie dela Cruz ay pinamumugaran na ng mga hoodlum at sinasabing number one sa buong Central Luzon kung crime rate ang pag-uusapan. Hanggang ngayon daw, dear readers, hindi pa rin nahuhuli ang mga suspek na nangholdap sa payroll ng Sapang Palay National High School (SPNHS) noong isang taon. Muntik nang mamatay ang driver ng nasabing paaralan dahil sa holdap na nangyari sa katanghaliang tapat. Broad daylight nang holdapin ang kawawang driver. Pero hanggang ngayon, wala, walang ginawa si Sr. Supt. Michael Benedict Fokno kundi ang magpakuyakuy-yakoy sa kanyang air-conditioned na opisina. Kung inaakala ninyo mga Bro na ito ang huling pinakamalaking holdapan sa Bulacan, nagkakamali kayo. Pati maybahay ng isang news reporter ng Bulakan Star na isang rice dealer ay inagawan ng P100 thousand sa Bocaue, isang Chinese na factory owner sa Bgy. Matungao, bayan ng Bulacan at dalawang negosyante pa sa City of San Jose del Monte na kalalabas pa lang sa Metrobank. Hindi kukulangin sa kalahating milyon ang naagaw sa dalawang ito ng mga holdaper na nakasakay sa motorsiklo. Ang bansag dito ng pulisya Enduro gang. Hindi pa yan, halos araw-araw ay may nahoholdap na commuters sa Bocaue tollgate at ang mga holdaper ay bumababa sa loob mismo ng NLEX sa bahaging Bgy. Borol, Balagtas. Wow, hebigat talaga. Dyan lang pala sa Bulacan ay puwede nang maging milyonaryo ang mga holdaper. Bukod sa holdap, ang lalawigan ngayon na pinamumunuan ni Gov. Josie at dapat protektahan ni Col. Fokno ay maituturing na ring pugad ng jueteng, video karera, mga KTV bar na may malalaswang palabas at mga VIP rooms na kubu-kubo kung saan napapariwara ang maraming menor-de-edad na guest relations officer (GRO). Sa tindi raw ng jueteng sa Bulacan, pwede kaya kahit sa gilid ng Camp Alejo Santos at ang mga video karera, nasa strategic points lahat, malapit sa mga elementary schools. Piso-piso ang tayaan, kaya patay ang baon nina totoy at nene. We have a question, Col. Fokno, alam mo ba ang nangyayaring ito sa Bulacan? Hirap na hiraw daw si Col. Fokno na lumabas ng tanggapan niya. Parang lagi raw may hinihintay na parating. &amp;quot;Ano at sino kaya ang hinihintay na parating ni Col. Fokno?&amp;quot; tanong ng Kuwagong Urot. &amp;quot;Baka hinihintay niyang pukpukin o sibakin siya ni Gen. Lomibaos favorite Region III Director, Gen. Rowland Albano,&amp;quot; sabi ng Kuwagong SPO-10 sa Crame. &amp;quot;Kung ako sa kanya, wag na niyang hintayin, dalawang bagay lang, shape up o ship out.&amp;quot; Tingnan natin Kamote kung hindi pa singtigas ng semento at bato ang sikmura ni Fokno.</body>
<link>http://www.philstar.com/Article.aspx?articleId=274168&amp;publicationSubCategoryId=94</link>
</article>
<article>
<title>May takdang pagtanggap</title>
<author>IKAW AT ANG BATAS Ni Atty. Jose C. Sison</author>
<date>
<month>April</month>
<day>16</day>
<year>2005</year>
</date>
<body>MATAPOS ang usapan, ang tagapamahalang banko at si Fidel ay nagkasundo tungkol sa bilihan ng isang lupang may sukat na 3.3 hectares sa halagang P1,000.00 per square meter. Ngunit sa halip na cash ang bayaran, hiniling ni Fidel kung itoy maaaring hulugan. Bago pa man makapagpasya ang banko sa kahilingan niyang hulugan at nang malaman ni Fidel na tila hindi aaksyunan ng banko ang kanyang kahilingan, nagpunta na si Fidel sa banko upang bayaran ang buong presyo. Ngunit hindi na tinanggap ng banko ang bayad niya. Kaya dinemanda ni Fidel ang banko upang ipatupad ang kanilang kasunduan. Ayon kay Fidel, ganap at buo na raw ang kasunduan nilang ipagbili sa kanya ang lupa sa halagang P1,000 per square meter. Ang kahilingan daw niyang tingnan ng banko kung maaari niya itong bayaran ng hulugan ay hindi panibagong alok na makaaapekto sa nabuong kasunduan. Tama ba si Fidel? MALI. Ang kasunduan tungkol sa paraan ng pagbabayad ay isang mahalagang bahaging pamuo ng kontratang bilihan. Hindi pa nagkakasundo ang partido tungkol sa paraan ng pagbabayad. Ang pagsang-ayon ni Fidel sa presyo ng banko ay may kondisyon na dapat sang-ayunan pa ng banko. Ang pagtatagpo ng isip ng magkabilang panig ay kailangang lubos at walang kondisyon. Sa madaling salita, ang pagtanggap tulad ng kay Fidel na humiling ng hulugang bayad ay hindi pa buo ang kontrata. Kayat ito ay hindi pa maipatutupad. (Limketkai vs. CA, G.R. 118509, March 29, 1996)</body>
<link>http://www.philstar.com/Article.aspx?articleId=274177&amp;publicationSubCategoryId=94</link>
</article>
<article>
<title>Ang mga Pinoy sa LA</title>
<author>HALA BIRA! Ni Danny Macabuhay</author>
<date>
<month>April</month>
<day>16</day>
<year>2005</year>
</date>
<body>LOS ANGELES, California  Sa tingin ko, lalo yatang dumami ang mga Pinoy dito kaysa noong dalawang taong huli akong nanggaling dito. Kahit saan ka bumaling ay mga Pinoy ang makikita mo. Mayroon ring Mother of Perpetual Help novena tuwing Miyerkules sa ilang simbahan dito na puno ng Pinoy subalit ang nakapagtataka ay may mga puti rin, mga Mexicano at mangilan-ngilang itim ang nasa loob din ng simbahan na nakikipag-nobena rin na kasama ng ating mga kababayan. Dumami rin ang mga Pilipino stores na punung-puno na ngayon ng napakaraming produkto na galing sa Pilipinas. Mabili ang mga pre-paid phone cards nila nang dahil sa mas mura kung ito ang ginagamit ng mga Pinoy dito sa pagtawag sa kanlang mga mahal sa buhay sa Pilipinas. Sa isang card na nagkakahalaga ng $5.00, isang oras na ito sa pagtawag sa atin. Napansin ko na nagbebenta rin ang mga Pinoy stores ng mga produktong de lata na galing sa China, Korea at Vietnam. Up-to-date ang mga Pinoy dito sa mga balitang artista at mga programa sa telebisyon. Lahat halos ng ating mga kababayan dito ay subscribers ng The Filipino Channel kung kayat hindi sila nahuhuli sa mga nangyayari sa atin lalo na tungkol sa entertainment at pulitika. Pati ang mga bagong sumisikat na artista na sina Hero Angeles, Sandara Park at ang iba pang mga Star Questers ay kilalang-kilala nila. Talagang sinusubaybayan nila ang programa ni Kris Aquino at ang The Buzz ni Boy Abunda. Nalulungkot sila sa pagkatalo ni Manny Pacquiao kay Eric Morales. Karamihan sa ating mga kababayan dito ay nakasaksi sa pagsasanay ni Manny sa isang gym sa Los Angeles ng ilang linggo hanggang sa panunuod nila sa MGM Grand Hotel sa Las Vegas sa laban ni Manny. Ang ginawa pala ng mga Pinoy dito ay nag-organize sila ng maraming grupo upang manood at suportahan si Manny. Naniniwala sila na dapat daw na nanalo si Manny kung hindi lamang ito na-headbutt. Ayaw ng mga Pinoy dito ang mga kaganapan sa atin lalo na ang patuloy pa ring korapsyon sa gobyerno at ang sobrang pulitikahan. May palagay sila na lalo raw gumugulo ang takbo ng ating bayan nang dahil sa mga senador at mga congressmen. Sana raw ay mabago na ang Kongreso. Hinuhulaan nila na wala raw mangyayari sa mga imbestigasyon ng mga opisyal na nahaharap sa mga kaso na katulad ni Gen. Carlos Garcia. Kahit na matagal na ang ibang mga kababayan natin dito sa US, apektado pa rin sila sa mga nangyayari sa Pilipinas. Ikaliligaya raw nila kung bubuti at aasenso na ang kalagayan ng Pilipinas.</body>
<link>http://www.philstar.com/Article.aspx?articleId=274181&amp;publicationSubCategoryId=94</link>
</article>
<article>
<title>Mga Senador na pabor at kontra sa VAT</title>
<author>PANAGINIP LANG Ni Nixon T. Kua</author>
<date>
<month>April</month>
<day>16</day>
<year>2005</year>
</date>
<body>Lumusot na nuong Miyerkules ng gabi sa Senado ang expanded value added tax bill na nauna namang pinalusot ng kongreso nuon pang nakaraang taon. Napakahaba na ang naging usapan rito at katakut takot na debate na ang pinagdaanan nito kaya hindi na tayo muna magbibigay ng komento at ilalabas na lang natin ang mga senador na pumabor at tumutol sa evat. Ang mga pumabor mula sa administrasyon ay sina Senate President Franklin Drilon, Senators Ralph Recto, Richard Gordon, Ramon Magsaysay Jr., Juan Flavier, Manuel Villar, Rodolfo Biazon, Mar Roxas, Bong Revilla, Francis Pangilinan at Joker Arroyo. Sa oposisyon naman ang mga pumabor din ay sina Senators Juan Ponce Enrile, Serge Osme&amp;ntilde;a at Edgardo Angara. (Nagbitiw nuong Huwebes sa oposisyon si Sen. Juan Ponce Enrile). Ang mga kumontra naman sa pagpapatibay sa evat ay sina Senators Panfilo &amp;quot;Ping&amp;quot; Lacson, Aquilino Pimentel, Jamby Madrigal, Jinggoy Estrada at Loi Ejercito mula sa oposisyon. Tanging si Senadora Pia Cayetano ang taga administrasyon na sumama sa mga kumontra sa evat. Ang mga hindi naman bumoto o nag-iwas pusoy ay sina Senators Miriam Defensor Santiago at Lito Lapid mula sa administrasyon at Sen. Alfredo Lim mula sa oposisyon. Yan po ang kanilang mga boto, bahala na humusga ang sambayanan. * * * Mahigit 400 texts ang natanggap natin nitong nakaraang ilang araw bilang reaksyon sa sinabi ni Madam Senyora Donya Gloria na ineng-courage siya ng yumaong si Pope John Paul II na sumama at pamunuan ang Edsa II. Mahigit 100 naman ang natanggap tungkol sa mga beteranong hindi pa rin nababayaran ng kanilang mga pensyon at ang mga pananamantala ng opisyal ng Philippine Veterans Bank. Dahil diyan, ilalabas natin ang ilan pero gaya ng dati hindi natin kaya pagbigyan ang lahat. Hindi rin natin maaaring ilathala ang mga may foul language na ginamit. Pati ba nman Snto Papa gnamit pa ang pangalan ni GMA para tumaas lng ang rting nya &amp;ntilde; 09193454451. hndi ako nnniwala s knya, wag sna nya gamitin ang PAPA sa ROMA &amp;ntilde; 09283286805. Mdam Gloria wag nyo nman pong gmitin pa pngalan ng Sto Papa, wag n po kayong mkisakay sa knya dhil sigurado sa langit punta niya &amp;ntilde; 09169388931. Paano ako maniniwala, hindi nman si Cardinal Sin ang Santo Papa na nakikialam s pulitika, napakamabuting Tao ng Pope &amp;ntilde; 09155631429. Mhirap pniwalaan ang mga pnagsa2bi ni GMA. Pati c Pope dnamay pa &amp;ntilde; 09187808968. Yes naniniwala ako kay GMA at sya ang deep blue sea, ikaw nakausap mo ba ang Papa &amp;ntilde; 09208192870. hndi me nnnwala s cnasabi ni GMA &amp;ntilde; 09283229621. Pti c Pope John Paul II dinadamay ni GMA sa mga kasinungalingan niya &amp;ntilde; 09163562003. Prang dsperado na c PGMA, kwwa nman c PGMA, wlang nnniwala s u PGMA, wla kang ngawa sa aming mhihirap, huwag gmitin ang SANTO PAPA &amp;ntilde; 09214833806. pati b nman ang MAHAL N PAPA gngmit ni GMA s &amp;ntilde; 09162499889. Dpo ako nnnwala kay PGMA &amp;ntilde; 09283559030. d b knikilabutan si GMA s mga cnasabi nya. Wag nga syang mgppkuha na nagdrasal kinikilabutan ako &amp;ntilde; 09172025225. nku hndi, kcinungalingan yan. mhiya nman siya &amp;ntilde; 09185481850. d ako nnnwala kc c mdm senyora glora magaling mambola &amp;ntilde; 09168783893. hndi po ako nnnwala s knya. S gnwa nyang yan sya na mismo ang nagpbb ng knyang kredibilidad &amp;ntilde; 09186699284. d n nya gnalang ang Santo Papa, sira n ksi ang pngalan nya sa mga tao. Malaki ang simpatiya ng tao sa Papa kya gusto nyang mkibahagi, grabe &amp;ntilde; 09212597927. D man lang nrrespe2 ni mdam gma ang ating Mahal na Papa &amp;ntilde; 09268189147. d po ako nnnwala sa cnasabi ni gma &amp;ntilde; 09194156403. tnga lang mnnwala kay gma &amp;ntilde; 09225286103. Gloria Macapagal Arroyo pati Santo Papa nakuha mong gamitin, KILABUTAN KA NAMAN &amp;ntilde; 09163054942. hndi ko mhanap ang tmang salita 2 best describe GMA dhil s mga gnagawa at cnasabi nya but it shows malala na sya. JOSE PIDAL must hve been d biggest factor s knyang pagdidiliryo &amp;ntilde; 09196908323. mlaking hndi dhil s lhat ng cnasabi ng ating pangulo ay kcnungaling lhat at wlang lman kumbaga sa lobo puro hngin lang &amp;ntilde; 09104705657. kilabutan ka sna senyora donya gloria. mhirap na nga ang smbyanang pilipino gnagawa m png tanga at bobo sa pnagsasabi mo &amp;ntilde; 09192183348. sna d cya multuhin ni PAPA puro kcinungalingan ang pnagsasabi nya. D man lang cya kinilabutan. &amp;ntilde; 09279265552. Kelan mn di me nnnwala kay mdam gma. D man lang nya gnalang c Pope John Paul 2 s knyang pnagsasabi &amp;ntilde; 09215787216. di ako nnnwala sa kanya, kung klan wla na ang Santo Papa sasabihin nyang pinasma sya sa Edsa 2, kalokohan &amp;ntilde; 09273492229. khit ipalethal injection pa ako d ako mnnwala kay mdam gloria &amp;ntilde; 09182556307. Msyado n dsperada c gma kya pati ang Santo Papa ay cnasma nya s isyu pra mniwala p ang taong byan sa knya, lugmok ng ang bnsa s khrapan dhil s korupt n alagad nya &amp;ntilde; 09207679207. sobra tlaga yang c madam gloria, gnamit pa nya ang PAPA pmbhra &amp;ntilde; 09194823066. hndi po ako nnnwala. Sna multuhin &amp;ntilde; 09276247045. kay ate glo ako bumoto pero knilabutan me sa cnabi nya sa cnn tungkol sa PAPA n may bendisyon s knya s edsa 2. mhya po kayo ptay na cya &amp;ntilde; 09153204584. Sobra na ang pgging ilusyonada n gma pati b nman ang yumaong Pope John Paul II gnamit nya para pbanguhin ang name nya. Wla na bang delikadesa si gma? &amp;ntilde; 09162055937. npanuod ko ang interview ng cnn kay gma. Prang knilabutan ako sa mga sinabi nya, prang imbes na purihin nga ang pope ay prang gnamit nya ang pope pra iadvertise ang srili nya, s totoo lng nhihiya ako sa buong mundo &amp;ntilde; 09152548969. D n rin nbabayran ng pvao ang mga tuition fee ng mga scholar &amp;ntilde; 09208732726. sobra nman c col de ocampo, napunta n b s tlampakan ang buong konsensya nya at wla syang awa s mga beterano &amp;ntilde; 09182607064. * * * Para sa ano mang reaksyon, sumulat lang sa nixonkua@yahoo.com o nixtkua@gmail.com o di kayay mag text sa 09272654341. Mapapakinggan niyo rin po ang inyong lingkod sa MATA NG AGILA sa DZEC 1062 mula 6:15 hanggang 8:30 ng umaga, Lunes hanggang Biyernes.</body>
<link>http://www.philstar.com/Article.aspx?articleId=274186&amp;publicationSubCategoryId=94</link>
</article>
<article>
<title>EDITORYAL - Habulin ang mga tax evaders</title>
<author></author>
<date>
<month>April</month>
<day>17</day>
<year>2005</year>
</date>
<body>KAYSA magpataw ng mga buwis ang pamahalaan ang tutukan nila ng pansin ay ang mga hindi nagbabayad ng tax o yung mga nandaraya sa dapat bayarang tax. Maraming hindi nagbabayad at kung magkakaroon ng masinsinang aksiyon ang Bureau of Internal Revenue (BIR) laban sa mga ito, malaking pera ang papasok sa kabang-bansa. Hindi na kailangan pang patawan ng kung anu-anong tax ang taumbayan na nagdadagdag lamang sa nararanasan nilang hirap sa kasalukuyan. Ipinipilit ang value added tax (VAT) na kahit saang anggulo tingnan ay negatibo ang dating sapagkat apektado ang pagtaas ng mga produktong pangmasa: Sardines, isda, noodles at iba pa. Ang BIR ang may responsibilidad sa paghabol sa mga tax evaders. At sa gagawing pagtugis sa mga tax evaders, ipakita ng BIR na wala silang kinikilingan. Walang dapat makaligtas sa kampanya nila. Magiging kahiya-hiya lamang kung walang maipakitang ngipin ang BIR laban sa mga tax evaders. Isa si Richard Gomez sa tinutukan ng BIR. Ayon sa BIR hindi nagbayad ng tax si Gomez mula 2001 hanggang 2003. Ang tanging nakasaad lamang daw umanong tax record ni Richard ay nang magbayad ng P786,000 para sa documentary stamp ng kanyang biniling bahay sa Forbes Park. Mula raw noon wala nang natalang nagbayad siya ng buwis. Nahaharap sa tax evasion charges si Gomez at kapag napatunayan ay maaari siyang mabilanggo nang mahigit 10 taon. Ayon naman kay Gomez nagbayad siya ng tax mula 2001 hanggang 2003. Politically motivated daw ang nangyari sapagkat masyadong malakas ang kampanya niya laban sa VAT. Dapat ay nag-check munang mabuti ang BIR at ininform siya at hindi basta nag-file ng kaso. Media hype agad daw ang nangyari sa kanya. Sabi naman ng Palasyo kay Gomez: &amp;quot;Ipakita mo ang mga katibayan na nagbayad ka ng buwis.&amp;quot; Maganda ang kampanya ng BIR na Run After Tax evaders (RATE) na ang target ay ang mga artista, basketball players at mga doktor na nagsasagawa ng liposuction at iba pang katulad pero dapat din namang balingan ng tingin ang mga tax evaders sa gobyerno. Maraming kurakot sa gobyerno at kakambal niyan ang pandaraya o ang hindi pagbabayad ng buwis. Maraming mga opisyal ng gobyerno ang hindi nagbabayad ng buwis at sila man ay dapat makatikim ng bangis sa BIR. Habulin ang mga tax evaders!</body>
<link>http://www.philstar.com/Article.aspx?articleId=274283&amp;publicationSubCategoryId=94</link>
</article>
<article>
<title>Ang paninigarilyo at ang diet (Huling Bahagi)</title>
<author>WHAT'S UP DOC? Ni Dr. Tranquilino Elica&amp;ntilde;o Jr.</author>
<date>
<month>April</month>
<day>17</day>
<year>2005</year>
</date>
<body>SINISIRA ng paninigarilyo ang Vitamin B na dapat ay makamtan ng katawan. Nawawalan ng kakayahan ang atay na salain ang toxin mula sa dugo. Ang Vitamin B 12 ay ginagamit para sa detoxification ng cyanamide na nasa sigarilyo. Ang Vitramin B ay matatagpuan sa mga pagkaing butil, karne at isda. Kaya sa pinsalang idinudulot ng paninigarilyo, hindi pa huli para umiwas sa bisyong ito. Maaari pang mailigtas ang sarili sa kapahamakang dulot ng nikotina. Kapag itinigil ang paninigarilyo ang iritasyon ng baga at ang nasal passages ay agad nababawasan. Marami ang nag-aalala na kapag itinigil nila ang paninigarilyo ay tumaba sila. Nicotine suppresses the appetite and dulls the taste buds. It also increases the metabolic rate and when they give up smoking some people find that they put on weight as a result of decreased metabolism rate. Bawasan ang pagkain ng mga mamantikang pagkain kung kayo ay tumigil sa paninigarilyo. Ang ihalili sa mga mamantikang pagkain ay ang mga starchy foods gaya ng patatas at pasta. Huwag ninyong hayaang ang pagtigil sa paninigarilyo ay mapalitan na panibago pang pagka-adikto. Kung kayo ay nahihilig sa matatamis, mas makabubuti kung kayo ay kakain nang prutas kaysa naman sa matatamis na pagkain. Try to resist fattening foods, try chewing sugar-free gum instead. The craving associated with the withdrawal of nicotine might be reduced if the rate of excretion of nicotine through the kidneys is decreased.</body>
<link>http://www.philstar.com/Article.aspx?articleId=274302&amp;publicationSubCategoryId=94</link>
</article>
<article>
<title>DH binulag ng prinsesa</title>
<author>AMBA'S BRIEFS Ni Roy &amp;quot;Amba&amp;quot; Se&amp;ntilde;eres</author>
<date>
<month>April</month>
<day>17</day>
<year>2005</year>
</date>
<body>BAGO po ang lahat, mga ilang maiikling paliwanag muna: Ayon sa Merriam Websters Intermediate dictionary, tatlo ang ibig sabihin ng &amp;quot;brief&amp;quot;. Una, underwear ng lalaki; pangalawa, maikling paliwanag ng abogado hinggil sa kaso; at pangatlo, maikling pagtuturo o pagbibigay ng impormasyon. Ang ibig sabihin po ng &amp;quot;briefs&amp;quot; sa &amp;quot;Ambas Briefs&amp;quot; ay yong pangalawa at pangatlo sa itaas. Hindi po yong una dahil si Amba ay di gumagamit ng briefs  biro lang. Ako po ay balik-kolumnista sa PSN. Nag-&amp;quot;leave of absence&amp;quot; nang tayo po ay naitalagang Chairman ng National Labor Relations Commission (NLRC) noong June 25, 2000. Mula noon, tayo po, paminsan-minsan, ay tumatanggap ng e-mail at mga liham galing sa mga OFWs lalung-lalo na sa Hongkong, Taiwan at Middle East, na nagtatanong kung bakit tayo ay tumigil ng pagsusulat sa PSN. Gusto daw nila ang mga payo natin hinggil sa mga usaping OFW. So, mga BBB, as in mga Bagong Bayani ng Bansa, nandito na si Amba, na makakapiling ninyo tuwing Linggo dito sa PSN. Ang isa sa mga sumulat sa akin ay si G. Galicano Agustin, dating pangulo ng isang malaking pederasyon ng mga OFW sa United Arab Emirates na tinatawag nilang UFO o United Filipino Organization. Aniya, na-miss ng mga brods and sis namin sa UAE ang mga &amp;quot;insights&amp;quot; at mga &amp;quot;jokes&amp;quot; ko sa kolumn ko. Mayroon kasi akong itinatag na fraternity sa UAE noong Mayo 1988 na ang pangalan ay CONDISCIPULOS. Sa mga susunod kong kolumn, ikukwento ko ang mga dahilan kung bakit ito naitatag. Sapat na ang sabihin ko ngayon na ang pinaka-purpose ng fraternity na ito ay para maging organisado ang pagtulong ko sa mga inaabusong OFW. Sa G. Nestor Oliver naman, na isa ding dating pangulo ng UFO ay nag-email at nagmumungkahing maghandog tayo ng buwanang &amp;quot;award&amp;quot; sa mga kinauukulan. Aniya, bansagan natin ang mga ito ng SAPAT at SUPOT awards. Ang ibig sabihin daw ng &amp;quot;SAPAT&amp;quot; ay &amp;quot;Service Acceptable to Public Acclaim and Trust&amp;quot; at ang ibig sabihin naman daw ng &amp;quot;SUPOT&amp;quot; ay &amp;quot;Service Unacceptable to Public Opinion and Trust&amp;quot;. May pagka-malikot mag-isip itong si Nestor. Ang kauna-unahan daw na bigyan natin ng SUPOT award ay si General Garcia at ang kauna-unahan naman daw na bigyan natin ng SAPAT award ay si Ambassador and DFA Undersecretary Jose &amp;quot;Chito&amp;quot;Brillantes, dahil &amp;quot;feel na feel&amp;quot; daw ng mga OFW ang pagmamalasakit niya sa kanila. Ang tanong ko kay Nestor, halimbawa, isang salbaheng babae ang gagawaran natin ng award, pwede din ba sa kanya ang &amp;quot;SUPOT&amp;quot; award? Halimbawa, itong salbaheng prinsesa na kapatid pa man din ng isang hari sa Gitnang Silangan, na nambugbog ng kanyang DH na si Glenda Amazona, na ikinabulag ng kanyang kanang mata, pwede din ba ang SUPOT award sa kanya, kahit na babae siya? Anyway, para sa mga kaalaman ng lahat, tinulungan natin ngayon si Glenda na magsampa ng kaso laban sa nasabing prinsesa sa Commission on Human Rights (CHR). Personal na idinulog ko itong problema ni Glenda kay Commissioner Quintin Cueto III ng CHR. Ayon kay Commissioner Cueto, ang paglabag ng karapatang pantao ay isang transnational crime at handa silang makipag-ugnayan sa United Nations Commission on Human Rights para mabigyan ng hustisya si Glenda. Kaya, humanda ka prinsesalbahe. Tinulungan din natin si Glenda na makahanap ng trabaho dito sa Pilipinas para mailagay sa ayos ang kanyang buhay. Hanggang sa susunod na Linggo po. Para sa inyong reaksyon, mag-email po sa royse&amp;ntilde;eres@yahoo.com.</body>
<link>http://www.philstar.com/Article.aspx?articleId=274310&amp;publicationSubCategoryId=94</link>
</article>
<article>
<title>Ang tunay at mabuting pastol</title>
<author>ALAY - DANGAL Ni Fr. Jose C. Blanco, S.J.</author>
<date>
<month>April</month>
<day>17</day>
<year>2005</year>
</date>
<body>ANG Liturhiya sa Ikaapat na Linggo ng Pagkabuhay na Muli ay tungkol kay Jesus na Mabuting Pastol. Kung kaya ang araw na ito ay tinaguriang Linggo ng Mabuting Pastol. Upang higit na maunawaan natin ang kabuluhan ng araw na ito, ang Ikalawang Pagbasa sa Liturhiya ng Salita ang ating bibigyan ng diin at pagninilayan. Ito ay mula sa Unang Sulat ni Pedro (1Ped. 2:20-25). &amp;quot;Maipagkakapuri kaya ang magtiis ng parusa kung ito ay dahil sa paggawa ng masama? Hindi! Ngunit pagpapalain kayo ng Diyos kung kayoy maparusahan sa paggawa ng mabuti. Ang pagtitiis ng hirap ay bahagi ng pagkahirang sa inyo ng Diyos; sapagkat nang si Jesus ay magtiis para sa inyo, binigyan niya kayo ng halimbawang dapat tularan. Hindi siya gumawa ng anumang kasalanan, o nagsinungaling kailanman. Nang siyay alipustain, hindi siya gumanti. Nang siyay pahirapan, hindi siya nagbanta. Nanalig siya sa Diyos na makatarungan. Sa kanyang pagkamatay sa krus, dinala niya ang bigat ng ating mga kasalanan upang tuluyan na nating iwan ang pagkakasala at mamuhay ayon sa kalooban ng Diyos. Kayoy gumaling sa pamamagitan ng kanyang mga sugat. Sapagkat nagkawatak-watak kayo gaya ng mga tupang naligaw, ngunit tinipon kayong muli ng Pastol at Tagapangalaga ng inyong mga kaluluwa.&amp;quot; Tunay nga, mayroon pa kayang hihigit sa pag-aalay ng sariling buhay para sa ikabubuti ng mga taong minamahal? Ganoon si Jesus; ganoon ang pagmamahal ng Ama sa atin. Inialay ng Ama ang kanyang Anak para sa atin. Inihandog ni Jesus ang kanyang buhay para sa atin. Sa halip na tayo ang maparusahan dahil sa ating mga kasalanan, inako niya ang lahat ng hirap, pati na kamatayan sa krus upang, tayong lahat ay magkaroon ng kaganapan ng buhay. Bilang Mabuting Pastol, ayaw ni Jesus na mawala isa man sa kanyang mga alagang tupa. Ang katanungan para sa atin ay: Magpapaalaga ba naman tayo kay Jesus? Susunod ba tayo sa Mabuting Pastol at Tagapangalaga natin?</body>
<link>http://www.philstar.com/Article.aspx?articleId=274317&amp;publicationSubCategoryId=94</link>
</article>
<article>
<title>Maging responsable sa paggamit ng mga likas yaman</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>April</month>
<day>17</day>
<year>2005</year>
</date>
<body>ANG Pilipinas ay itinuturing na isa sa 17 mega-diverse countries sa buong mundo subalit ang ating bansa ay itinuturing din na may pinakamabilis na maubos na biodiversity. Ang patuloy na pagtaas ng pangangailangan sa kahoy at mga produkto nito sa nakalipas na maraming taon ay nagbunsod sa pagkakalbo ng ating kagubatan ng mula 62 porsiyento noong 1920 at 24 porsiyento noong 2004. Idagdag pa rito ang upland population na umaabot sa 20 milyon na umaasa lang sa forest resources para sa kanilang pagkain, kahoy at iba ang pangunahing pangangailangan. Ang magkonsumo sa maling paraan sa sektor ng kagubatan ay nakakapagdagdag ng pagkaubos ng mga mahahalaga nating biospecies. Ayon sa mga siyentipiko, nauubos ang mga species ng bansa ng higit pa sa 1,000 beses mula sa natural rate ng extinction nila. Ayon naman sa iba ay halos o higit pa sa 137 species ng buong mundo ang nauubos kada araw. Sa ganitong sitwasyon lalong nagsusumikap ang DENR na isulong ang reforestation projects sa ibat ibang lugar lalo na sa watershed areas. Sa pamamagitan ng reforestation projects muling manunumbalik ang ating kahanga-hangang biodiversity sa mga gubat. Ang ibat ibang klase ng mga ibon at hayop ay muling magkakaroon ng tahanan. Ang supply ng tubig na nagiging kritikal tuwing sasapit ang tag-araw ay hindi na manganganib. Magkakaroon tayo ng sapat na tubig sa ating mga bahay at magiging sapat din ang tubig upang magsilbing irigasyon sa ating mga bukid at mga agrikultural na pananim. Kaya lubhang napakahalaga ng reforestation projects na ipatutupad ng DENR sa ibat ibang lugar sa bansa.</body>
<link>http://www.philstar.com/Article.aspx?articleId=274321&amp;publicationSubCategoryId=94</link>
</article>
<article>
<title>EDITORYAL - Karahasang dulot nang nagkalat na mga baril</title>
<author></author>
<date>
<month>April</month>
<day>18</day>
<year>2005</year>
</date>
<body>NAGKALAT ang loose firearms at ito ay malaking hamon kay Philippine National Police (PNP) chief Dir. Gen. Arturo Lomibao. Lumalala ang kriminalidad hindi lamang sa Metro Manila kundi maging sa probinsiya dahil sa nagkalat na hindi lisensiyadong mga baril. Sunud-sunod ang mga naganap na patayan na ang gamit ay baril. Ang pinakahuling biktima ng pamamaril ay si dating Pasig congressman Henry Lanot. Binaril siya ng isang lalaki habang kumakain sa Jade Palace restaurant sa Shaw Boulevard noong nakaraang linggo. Sumulpot ang isang lalaki at binaril siya nang malapitan. Sapol sa ulo si Lanot at bumagsak sa kinakainang table. Pagkatapos barilin, walang anumang umalis ang lalaki. Hindi naman nakakilos ang mga kasamahan ni Lanot dahil sa pagkabigla. Nanggaling umano sa comfort room ang gunman at kaswal na lumapit kay Lanot. Isang kalibre 45 na baril na may silencer ang ginamit. Ayon sa mga kaibigan ni Lanot, pulitika ang dahilan ng pagpatay. Noong Huwebes Santo, binaril at napatay din ang matapang na kolumnista ng The Midland Review sa Tacurung, Sultan Kudarat na si Marlene Garcia-Esperat. Pinatay si Esperat sa loob mismo ng kanyang bahay at sa harap pa ng kanyang mga anak. Apat na suspects na ang naaresto subalit ang &amp;quot;utak&amp;quot; ng pagpatay ay nangangapa pa ang mga pulis. Ayon sa mga pulis lutas na ang kaso ng pagpatay. Pero paano masasabing lutas kung ang utak ay hindi pa nadadakma. Marami pang nabiktima ng pamamaril. Ilang taon na ang nakararaan, isang Ateneo Law graduate ang binaril at napatay ng isang lalaking nasagi niya habang nagda-drive. Nakasakay sa motorsiklo ang suspect nang masagi ng kotseng minamaneho ng Law graduate. Hanggang sa kasalukuyan, hindi pa nahuhuli ang pumatay sa Law graduate. Noong nakaraang linggo, nabulabog ang isang meeting sa Quiapo nang tatlong lalaking umanoy bodyguard ng barangay chairwoman ang nagpaputok ng baril. Marami ang nagulantang nang magpaputok ang mga lalaki. Nahuli na ang tatlong lalaki ngunit itinanggi na sila ay bodyguard ng barangay chairwoman. Nagkatuwaan lamang daw sila kaya nagpaputok. Gayunman, hindi na nabawi ang mga baril. Saan nanggaling ang kanilang mga baril? Malaking hamon sa PNP ang mga &amp;quot;loose firearms&amp;quot; na ngayon ay ugat nang malalagim na krimen. Hanggat hindi nakokontrol ng PNP ang pagkalat ng mga baril, marami pang madudugong krimen ang lilikhain.</body>
<link>http://www.philstar.com/Article.aspx?articleId=274414&amp;publicationSubCategoryId=94</link>
</article>
<article>
<title>Nasaan na ang Barbers bill vs terrorism?</title>
<author>AKSYON NGAYON Ni Al G. Pedroche</author>
<date>
<month>April</month>
<day>18</day>
<year>2005</year>
</date>
<body>NASAKTAN ang pamahalaan nang sabihin ng isang mataas na opisyal ng embahada ng United States na malamang matulad sa Afghanistan ang Mindanao na kinukonsiderang &amp;quot;pugad ng terorismo.&amp;quot; Dapat mag-isip-isip ang gobyerno. Baka kulang sa ngipin ang kampanya laban sa terorismo. Pribadong mamamayan na ngayon ang may akda ng anti-terrorism bill na si ex-Senator Robert Barbers. Hangga ngayoy wala pang linaw kung mapagtitibay ang kanyang panukalang batas. Sanay hindi sumusuntok sa buwan si Barbers sa kanyang panawagan ngayon sa Kongreso na bigyang prayoridad ang pagpasa sa kanyang bill na aniyay &amp;quot;magpapalakas sa krusada kontra terorismo.&amp;quot; Sa panukalang batas ni Barbers, itinatadhana na huwag sakupin ng anti-wiretapping law ang pagtugaygay sa mga terorista. Sa gayung paraan ay masusubaybayan ang galaw ng mga terorista. Sa ngayon, nalilimitahan ang mga awtoridad sa pag-surveillance sa mga terorista ng batas laban sa wiretapping. Kung walang ngipin ang batas laban sa terorismo, umasa lang tayo na lalo pang titindi ang mga karahasan tulad ng nangyari sa EDSA at Makati at ilang bahagi ng Mindanao na pinagbuwisan ng buhay ng maraming inosenteng sibilyan. Tuloy naihahanay ang ating bansa sa mga dapat iwasan ng mga banyaga dahil sa posibleng panganib sa kanilang buhay. Masama ang epekto niyan sa ekonomiya. &amp;quot;Turn off&amp;quot; ito sa mga turista at investors. Nakakadismaya na bagaman at may mga nahuhuling suspek sa terorismo, kalaunan ay napapalaya sila sa kakulangan ng ebidensya kung hindi man nakatatakas (o pinatatakas?) sa kanilang mga piitan. Ayon kay Barbers, ang dapat lang gawin ay iparaan sa Department of Justice ang lahat ng search warrants at pagsasagawa ng wiretapping operations para maiwasan ang pang-aabuso. Bakit nga hindi magsagawa ng survey para tasahin ang acceptability ng panukalang batas ni Barbers. Tiyak ko na sa tindi ng pandarahas ng mga terorista sa ngayon, marami ang kakatig sa panukalang batas na ito. Mas importante ito kaysa mga batas na pipiga sa dugo ng taumbayan sa pamamagitan ng bagong buwis.</body>
<link>http://www.philstar.com/Article.aspx?articleId=274423&amp;publicationSubCategoryId=94</link>
</article>
<article>
<title>Sinasagasaan ang mga bata</title>
<author>SAPOL Ni Jarius Bondoc</author>
<date>
<month>April</month>
<day>18</day>
<year>2005</year>
</date>
<body>LABING-ISANG bata, edad-14 pababa, ang namamatay kada oras sa mga kalsada sa Pilipinas, ayon sa saliksik ng Safe Kids Worldwide. Apat sa 11 ay pedestrians  naglalakad lamang sa tabing-kalye nang mabundol. Pito ay pasahero ng kung anong sasakyan. Kung binabasa mo ito nang alas-12 ng tanghali, 66 na bata na ang namatay sa kalye mula pagsikat kanina ng araw. Sampung dami pa nun ang naospital o nasugatan. Hindi mahirap paniwalaan ang statistics. Nitong nakaraang linggo, tatlong malagim na sakuna sa daan ang napabalita sa Southern Luzon pa lang. Involved sa tatlong insidente ang bus o truck na umo-overtake nang alanganin, tapos sinalpok ang jeepney o kotse o pedestrians. Dose-dosena ang patay at pilay, kabilang ang mga bata. Sa isa pang insidente, sa La Union, buong pamilya ang naubos nang salpukin ng bus ang hired jeepney nila. Ilan sa namatay, kasama uli mga bata, sa bubong nakaupo. Sa makalumang isip, ang mga ganitong &amp;quot;insidente&amp;quot; ay &amp;quot;aksidente&amp;quot;, kagagawan ng kapalaran o kagustuhan ng Diyos. Sa modernong pananaw, likha lahat ito ng kapabayaan: ng reckless drivers, ng nakakatanda, at ng gobyerno. May bus o truck drivers na dinadaan sa laki: umo-overtake sa kurbada o sa yellow line. Yung iba, likas na bobo: hindi alam kung ano ang dapat at bawal sa pagmamaneho, nanuhol lang para magka-lisensiya. May magulang at guro na hindi nagtuturo sa bata ng tamang paglakad o pagtawid sa kalye. May hindi nagpapayo na mag-seatbelt ang mga sakay. (Kung matino ang jeepney driver sa La Union, hindi sana niya pinayagan ang pagsakay sa bubong.) At hindi pinatutupad ng mga pulis at opisyales ang mga batas sa pagmamaneho, pasahero at pedestrians. (Dapat sinita ng pulis ang jeepney na may sakay sa bubong.) Ang Pilipinas ay isa sa pinaka-malala sa Asia sa pag-enforce ng road safety. Sa China, nauuso pa lang ang kotse at vans. Ayon sa Safe Kids, 44% ng bata doon ay nae-expose sa road hazards o accidents papasok sa school, 60% sa pagtawid. Sa Pilipinas 70% ay napipilitan bumaba mula bangketa dahil sa ano-anong harang, at 52% ng daan ay ni walang sidewalks.</body>
<link>http://www.philstar.com/Article.aspx?articleId=274428&amp;publicationSubCategoryId=94</link>
</article>
<article>
<title>&amp;quot;Email mula sa Solana, Cagayan...&amp;quot;</title>
<author>CALVENTO FILES Ni Tony Calvento</author>
<date>
<month>April</month>
<day>18</day>
<year>2005</year>
</date>
<body>NAKATANGGAP AKO NG EMAIL MULA SA ISANG VINCENT BAUTISTA, EMAIL ADDRESS: Vincent_btst@ yahoo.com, at tahasang sinasabi nito na ang lahat ng mga nagsisilabasan sa mga pahayagan tungkol sa mga reklamo ng mga magsasaka kay Atty. Victor I. Padilla ay ginagawa lamang para sirain ang pangalan ng abogadong ito. Himayin natin ang kanyang liham. &amp;quot;I am Vincent Bautista from Solana, Cagayan. I am related to Miss Elena Bautista of LTFRB who is likewise from Solana, Cagayan. I came to know first of your issues against Atty. Padilla when a zerox copy of your column was handed to me by a tricycle driver here in Tuguegarao City. It appears that there is a well-coordinated effort to destroy the name of Atty. Padilla here in Cagayan as shown by the many newspaper clippings being distributed to government offices and to tricycle drivers. The news clippings contains derogatory information about Atty. Padilla. People are inclined to think that maybe Atty. Padilla will be appointed to an important position after May 11, 2005 that is why his political enemies are starting to destroy him. Its like campaign period here.&amp;quot; Wala akong information na itong si Atty. Victor I. Padilla ay ilululok sa isang position sa gobierno nitong Arroyo Administration. Bagamat, merong akong natanggap na balita na itong si Victor Padilla ay kaklase ni First Gentleman Mike Arroyo, hindi naman kompirmado kung siya ay ilalagay sa isang government position. Kahit sino namang gustong ipuwesto ng Malaca&amp;ntilde;ang, okay lang yun. Well and good for him. Congratulations sa kanya. Teka, ano bang pwesto sa gobierno ang ibibigay sa kanya? Tungkol naman sa allegasyon mo na mga xerox copy ng aking mga column ay ipinamamahagi sa mga tao dyan sa Cagayan, wala rin akong impormasyon tungkol dyan. Well coordinated ang mga atakeng ito? Derogatory information about Atty. Padilla? Itoy ginagawa upang sirain si Atty Padilla? Sino ang nagco-coorinate? Sino ang gumawa ng derogatory information? Pangalanan mo Mr. Bautista, kamag-anak ni Elena Bautista ng LTRFB. Ipinamamahagi ang aking mga column sa pamamagitan ng Xerox copies nito? Aba, akala ko mga VCD at DVD lang ang pina-pirate? Pati dyaryo na rin pala. Ayaw ng aming Publisher ng ganyan. Kung gusto naman nilang basahin ang &amp;quot;CALVENTO FILES&amp;quot; maari namang bumili ng kopya nito sa anumang newsstand. Bakit kailangan pang i-xerox? Mr. Bautista, ang lahat ng isinulat ko sa aking column tungkol sa mga hinaing ng mga farmers ng Maguirig, Solana, Cagayan ay nakasaad sa isang Sinumpaang Salaysay o Complaint-Affidavit na galing sa kanila, hindi sa akin. Walang malice dyan! Documented ang mga yan. Mediamen do not create the news, we merely report them. People come to us for help and assistance. We do not invent or manufacture their complaints. I do not know Atty. Padilla and I have not had the chance to meet him. Maski anino nya hindi ko pa nasisinagan. I have no grudge against him. Wala akong mahihita kung sisiraan ko siya. Lets make that clear. &amp;quot;There is no such thing as reforestation project in Maguirig, Solana, Cagayan. All the lands in Maguirig, Solana, Cagayan were already subjected to Cadastral proceedings since 1950. The hilly portion of Maguirig, Solana, Cagayan consisting more or less 1000 hectares were already subdivided into several lots and were titled by virtue of cadastral court proceedings. The lower parts of the hill were already covered by Agrarian Reform but the more than 900 hectares which has 18 degree slope are not Carpable. Of the 900 hectares, the family of De Asis which is related to the incumbent mayor of Solana owns more than 200 hectares now used as pasture and fishponds. The other portion is the greening station of the department of Agriculture. Only about 10 hectares were planted with Gemilina and Mahogany trees by DENR along the road going to the Holy shrine of Our Lady of Piat. But the land planted is private land and tiled in the name of Dr. Honesto Lasam which was a portion that was sold to Atty. Padilla. The 500 hectares more or less hilly portion cannot be planted with trees because its mossy or only grass grows but it is titled property, owned by several residents of Maguirig, Solana but the biggest owner was Dr. Honesto Lasam who owns 475 hectares which was tiled to him in 1968. About 315 hectares were sold to Atty. Padilla sometime in 1989. Although the 1000 hectares was already a titled private land, DENR for reasons only known to them, declared the whole areas as a Reforestation Project. DENR allocated budget annually for reforestation and maintenance for which is not being done in actuality. Meaning this is project is a milking cow of the DENR. It is a ghost project. There are lots of officials that are liable for graft. If you notice, the DENR does not want to get involve in the controvesy.They are afraid that the anomaly will be exposed.&amp;quot; Ang lahat ng sinasabi mo Mr. Bautista, ngayon ay pinag-uusapan sa isang Judicial Proceedings tungkol sa mga lupa dyan sa Brgy Maguirig, Solana, Cagayan. Maganda siguro palitawin yang si Dr. Honesto Lasam na yan, kung nasaan man siya upang magpaliwanag kung paano niya nakuha yang mga lupain na yan. Magpakita sila ng dokumento kung paano ang mga lupa sa bundok ng Cagayan ay napunta kay Dr. Lasam. Hindi bat ang ating mga bundok ay considered public lands? Bayan ang may-ari ng mga ito dahil nakasaad ito sa ating Constitution. Paano nailagay ito sa pangalan ng isang tao gaya ni Dr. Honesto Lasam? Paano din napasakamay ng mga Padilla ang mga lupang yan? Nagbayad ba ng tamang buwis? Wala bang nilabag na batas sa pagsalin ng titulo sa lupang sinasabi? All these is best discussed kung lalantad ang mga taong binabanggit mo. Tinatawagan ko rin ng pansin si Mayor Rodrigo de Asis ng Solana, Cagayan. Aba 200 hectares din pala ang lupain nyo dyan. Apektado kayo sa mga lupang pinag-uusapan ngayon sa kabundukan ng Cagayan. Ginawa nyo na raw ng mga pasture and fishpond lands yang 200 hectares na lupa na nasa pangalan ninyo ang titulo. No such thing as a Reforestation Program ang DENR? Mula pang nung kapanahunan ni former Pres. Ferdinand Marcos nagkaroon na ng Reforestation Project dyan sa Solana. Itong mga planters na nagrerelamo ay merong kasunduan na sakop ng Community Base Forestation Management na nilagdaan nung 1994. Bakit papasok ang gobierno sa isang kasunduan sa mga farmers kung wala pala sa kanilang poder ang lupang pinag-uusapan? Naguguluhan yata ako sa mga pahayag Mr. Bautista. Mabigat din ang paratang nitong si Vincent Bautista na kamag-anak ni Elena Bautista na ang mga lupa dito sa Solana ay ginagawang gatasan ng mga opisyal ng DENR. Ghost project daw ito. Milyon ang nawawala sa gobierno kung totoo man itong alegasyon ni Bautista. Totoo kaya ang sinabi nito kaya tahimik ang DENR sa isyung ito Anong say mo Sec. Mike Defensor? Dapat nga na sampahan ng kasong GRAFT ang mga opisyales ng DENR. Ngayon dapat magpakitang gilas ang batang Cabinet member ni PGMA at miembro ng Spice Boys sa kongreso at personal na imbestigahan ang mga anomalyang ito. Mga kaibigan, marami pa ang nilalaman ng email nitong si Vincent Bautista. Aking ipagpapatuloy ito sa MIYERKULES, EXCLUSIVE sa CALVENTO FILES sa PSNGAYON. PARA SA ANUMANG COMMENTS O REACTIONS, MAGTEXT SA 09213263166. MAARI DIN KAYONG TUMAWAG SA 7788442. * * * E-mail address: tocal13@yahoo.com</body>
<link>http://www.philstar.com/Article.aspx?articleId=274441&amp;publicationSubCategoryId=94</link>
</article>
<article>
<title>EDITORYAL  Gobyerno bigo sa jueteng</title>
<author></author>
<date>
<month>April</month>
<day>19</day>
<year>2005</year>
</date>
<body>MAS matindi ang jueteng ngayon kumpara noong panahon ni dating President Joseph Estrada, ito ang sinabi ni Lingayen-Dagupan Archbishop Oscar Cruz. At isa sa mga dahilan kung bakit talamak at hindi masugpo ang jueteng ay sapagkat malaki ang napapakinabang ng mga public officials sa illegal na sugal. Maraming public officials ang nagkakamal ng pera sa jueteng kaya hindi nila basta-basta mapapakawalan ang kanilang pinagkakakitaan. Halos ganito rin ang sinabi ng isang civic oriented group na laban sa jueteng. Lalong lumala ang jueteng sapagkat walang kakayahan ang gobyerno na wasakin ang mga illegal gambling operators. Ayon pa sa grupo, ngayon ay &amp;quot;13-billion industry&amp;quot; na ang jueteng. Hindi lamang sa mga probinsiya laganap ang jueteng kundi maging dito man sa Metro Manila. Walang ipinagkaiba ang pagkalat ng juetenng sa talamak din namang problema sa illegal drugs. Kung ngayon ay mas matindi ang jueteng kaysa panahon ni dating President Estrada gaya ng ipinahayag ni Archbishop Cruz, ibig lamang sabihin mas lalo pang gumapang sa hirap ang masang Pinoy. Paanoy ang kaunting kinikita ay itataya pa sa jueteng. Iniaasa nila sa jueteng ang kanilang bukas. Kahit na ang perang pambili ng isang kilong bigas at isang latang sardinas para sa pamilya ay isasapalaran pa sa jueteng. Hindi naman nakapagtataka ang sinabi ng obispo na kaya namamayagpag ang jueteng ay dahil sa payolang tinatanggap ng mga public officials at mga miyembro ng Philippine National Police (PNP). Panahon pa ng kopong-kopong ay kumikita na sa payola ang mga opisyal ng pamahalaan at ang pulisya. Mula governor, vice governor, mayor, vice mayor, konsehal at barangay chairman ay nakikinabang sa jueteng. At hindi bat pati Presidente ng Pilipinas ay nasangkot sa jueteng? Ang sugal na ito ang naging dahilan kaya napalayas sa Malaca&amp;ntilde;ang si Estrada. Mismong ang kaibigan ni Estrada na si Ilocos Sur Gov. Luis &amp;quot;Chavit&amp;quot; Singson ang &amp;quot;naghulog&amp;quot; sa kanya. Wala na ngang magagawa pa sa jueteng. Lalo pang lumalabo sapagkat ang pamahalaang Arroyo ay nakapokus sa pagpaparami pa ng mga sugalan. Pinaghihinalaan na ang pagkukumpuni sa &amp;quot;floating restaurant&amp;quot; na nasa Manila Bay ay may kaugnayan sa pagbubukas ng casino. Itinanggi naman ito ng pamunuan ng &amp;quot;floating restaurant.&amp;quot; Ipakita ng gobyerno na hindi sila maka-sugal. Ipakita ang kaseryosohan sa pamamagitan ng pagwasak sa gambling syndicate. Hindi biro ang problemang ito.</body>
<link>http://www.philstar.com/Article.aspx?articleId=274530&amp;publicationSubCategoryId=94</link>
</article>
<article>
<title>Wala naman halos niyog sa Agusan</title>
<author>SAPOL Ni Jarius Bondoc</author>
<date>
<month>April</month>
<day>19</day>
<year>2005</year>
</date>
<body>BAKIT nga ba ibubuhos ang P8.4 bilyon ng coconut levy funds  halos 10% ng kabuuang kinupit ni Marcos sa mga magsasaka  sa probinsiya lang ng Agusan del Sur? Talagang papalag ang 67 na iba pang probinsiyang nag-ambag sa coco levy. Kasi nga naman, batay sa records ng Philipine Coconut Authority, katiting na 0.02% lang ang kontribusyon ng Agusan del Sur nang kinolektahan ang levy nung 1973-1982. Lugi ang mga probinsiya kung saan mas marami ang magniniyog kaya mas malaki ang niluwal sa coco levy. Wala naman halos niyog noon sa Agusan del Sur, at katiting pa rin ang coco production nito ngayon kumpara sa traditional coconut areas. Payo ni Ka Oca Santos, dating mambabatas at matandang boses ng maliliit na magniniyog, dapat makatarungan ang paghahati-hati ng levy. Magagawa ito kung ang pamamahagi ay proportional sa copra production nung panahon ng levy. May formula si Ka Oca para dito: copra production ng probinsiya nung 1973-1982 DIVIDED BY total national production TIMES total amount available. Kumbaga, kung ano ang ipinunla (inambag), siyang aanihin (parte). Anang Coconut Industry Investment Fund, gagamitin daw ang P8.4 bilyon sa ekta-ektaryang hybrid coconut nursery farm ng Agusan Reserve Area Development Project. Agusan del Sur lang daw ang merong ganung kalaking public land para magparami ng hybrid na ipapamahagi naman sa buong bansa. Siksik na raw kasi ang ibang coconut provinces sa private lands sa ilalim ng land reform. Oo ngat dapat palitan na ang matatandang coconut trees ng bata. Hindi kasi lahat ay kaya pabungahin uli ng bagong fertilizer na &amp;quot;coconut Viagra&amp;quot;. At pinaka-mabisang pamalit ay hybrid: mabilis lumaki, matibay, punggok, pero mayabong magbunga. Pero bakit kailangan ganun kalaki ang lupa para sa hybrid project? Hindi ba puwedeng mas maliit pero kalat, para magkaroon ang bawat rehiyon imbis na northeast Mindanao lang? Kung bawat rehiyon ay may hybrid farm, mas madaling makakabili ang magsasaka, at mapapangasiwaan ng local officials.</body>
<link>http://www.philstar.com/Article.aspx?articleId=274539&amp;publicationSubCategoryId=94</link>
</article>
<article>
<title>A wedding and a funeral</title>
<author>ORA MISMO Ni Butch M. Quejada</author>
<date>
<month>April</month>
<day>19</day>
<year>2005</year>
</date>
<body>ISASAKAL este mali, ikakasal today sa San Agustin Church sa Intramuros ang pilantropo at poging si Philip Co, utol ng Ka-Bro. ng Chief Kuwago sa Masonry ang mapapangasawa ang maganda at seksing si Jenny Li. Sa Manila Hotel  Centennial Ballroom lang naman ang reception ng mag-watot. Iniimbitahan lahat ng gustong dumalo sa nasabing kasalan basta may dala kayong regalo para sa ikakasal. Payo lang ng mga kuwago ng ORA MISMO, kina Philip at Jenny, sana huwag kumupas ang pagmamahal ninyong dalawa. Si Philip nga pala ay anak nina Jose L. Co at Enriqueta T. Co samantalang si Jenny ay daughter nina Jose Fernando Li at Corazon C. Li. To Philip and Jenny, congrats at best wishes galing ito sa puso ng mga kuwago ng ORA MISMO. * * * Jim Bilasano, 49 Before 11 p.m. noong Sunday nang kunin ni Lord si Jim dahil na-heart attack toits. Sa Sacred Heart Hospital sa Malolos, Bulacan binawian ng buhay si Jim. Ikinalulungkot ng mga kuwago ng ORA MISMO at maging ng mga miyembro ng NAIA Press Corps Inc., ang pangyayari. Nasa Arlington funeral parlor sa Araneta Avenue, Quezon City, nakahimlay ang labi ni Jim pero alaws pang petsa kung kailan ililibing. Si Jim ay beat reporter ng Malaya sa NAIA, columnist ng Bulacan Star, Customs Balita at broadcaster ng PBS news. Maraming tao ang natutuwa kay Jim noong nabubuhay pa dahil masayahin at mapagbiro ito. Madaling lapitan si Jim pero mahirap hanapin. He-he-he! Madalas itong nakatawa kaya hindi malaman sa mukha nito kung ma problema siya o alaws. Ngayong alaws na si Jim, lulungkot ang NAIA Press Office, hindi na magiging katulad nang dati. Sa pamilya ni Jim, nakikiramay ang lahat ng mga kuwago ng ORA MISMO siyempre kasama ang mga miyembro ng NAIA Press Corps sa pangunguna nina President Loy Caliwan, Vice President at NPC Director Jerry Yap, Jojo Nadela, Jojo Sadiwa, ang hari ng linis tubo gang, Rex Ramones, Lolit Acosta, Omar Acosta, Jerry Tan, Itchie Cabayan, Rudy Genteroy, Willy Balasa, Ronniel de Guzman, Bong Karno, Ato Co, Jimmy Cheng, Gloria Galuno, Edwin Alcala, Nap Sanota, Danny Taguibao, Julie Fabroa, Boyet at Chris Heramis, mga staff ng Bulacan Star at Customs Balita.</body>
<link>http://www.philstar.com/Article.aspx?articleId=274554&amp;publicationSubCategoryId=94</link>
</article>
<article>
<title>Sagot ng Malaca&amp;ntilde;ang sa problema</title>
<author>PANAGINIP LANG Ni Nixon T. Kua</author>
<date>
<month>April</month>
<day>19</day>
<year>2005</year>
</date>
<body>PATULOY na tumataas ang presyo ng bigas, asukal, mantika, mais, manok, baboy, isda, asin at iba pang pangunahing bilihin. Ultimo ang instant noodles at chicharong nakabalot sa maliliit na plastic na supot ay nagmamahal. Ganoon din ang produktong petrolyo na hindi lang buwan-buwan, hindi lang linggu- linggo kung hindi araw-araw na tumataas. Kabilang dito ang LPG at kerosene na ginagamit ng mga ginang ng tahanan sa pagluluto. Dahil sa tindi ng taas ng presyo ng gasolina, maraming mga ordinaryong pamilya na nagmamay-ari ng lumang sasakyan ang napipilitang mamasahe lamang. Iiwan ang mga sasakyan kung saan malapit sa sakayan, hindi lang sa Light Rail Transit o Metro Rail Transit kung hindi pati sa mga terminal ng mga asian utility vehicle (AUV) upang makarating ng maayos sana sa kani-kanilang mga trabaho. Pero tumindi ang krimen hindi lang sa Kamaynilaan, kundi sa buong bayan. Malaking posibilidad na ang mga sasakyan nila ay ma-carnap o di kayay mabiktima ng mga bukas kotse. Pero okay pa rin sana kung hindi buhay ang kapalit kaso nga ang maglakad pabalik sa kanilang mga sasakyan mula sa pampublikong sasakyan ay isang pakikipagpatintero kay kamatayan. Pag hindi ka maagawan ng cell phone, ma- snatch ang iyong bag, madukutan ka o huwag naman pero outright ay holdapin ka at pilit na kunin ang laman ng wallet mo at samahan ka pa sa automated teller machine upang mag-withdraw. At kung nangyayari kay Papa at Mama, natural mas manganganib si Ineng at si Junior. Pero hindi naman ubrang hindi pag-aralin ang mga anak kaya sikap pa rin na mabigyan ng magandang edukasyon sa hangaring gumanda ang buhay ng mga anak. Kaso ang magpaaral naman sa lahat ng antas ng paaralan, pati sa mga vocational schools ay patindi rin nang patindi. Hindi lang kasi tuition fee ang tumataas kundi libro kahit na mali-mali ang nilalaman, lapis at papel na papangit at papangit din ang kalidad at baon at allowance ng mga estudyante na ni hindi na magkasya kahit sa pamasahe lang. At pagkatapos naman sa pag-aaral, mapipilitang humiwalay ka sa pamilya at magtrabaho sa ibang bansa. Kakaibang kultura na siyang nagiging dahilan naman ng pagkakaapi ng ating mga kababayan ng mga dayuhang amo. Nauubos na po ang mga magagaling nating kababayan dahil kahit malungkot at masakit sa kanila ay nagsisilayas na po at nangingibang bayan kung saan pinakikinabangan ang kanilang talino. Kasama po rito ang mga titser, doktor, nurses, inhinyero, caregivers at pati na po ang mga barbero at beautician na hindi masisisi dahil sa laki ng suweldong inaalok sa kanila na hindi naman nila kikitain dito sa atin kahit na ilang beses silang mabuhay at mamatay. Kung may tsamba naman at makakuha ng trabaho rito, dahil halos zero ang pag-asang makakita ng trabaho rito sa atin, ang sahod ay kakarampot at talaga namang kulang. Hanggang ngayon drawing pa rin ang pinangako ni Madam Senyora Donya Gloria na one million jobs a year. Maliit na nga ang suweldo na kulang sa pambili ng pagkain, pamasahe naman ay patuloy na tumataas din dahil na rin sa presyo ng produktong petrolyo at halaga ng mga spare parts na bagamat imported at marami ay smuggled pero lagpas tao pa rin ang halaga. Nangyayari tuloy eksakto lang sa pagkain at pamasahe, wala nang pambili ng smuggled na ukay-ukay na damit na parating ng mga malalapit sa Malaca&amp;ntilde;ang kaya dumadami rin ang nakatira sa squatters area. Hindi lang po ngayon sa barung-barong kundi sa kalye na ang tanging sinisilungan ay ang plastic na napulot at tanging kama ay ang kartong nahingi. Yung iba naman, wala na talagang makain, may namamatay tuloy sa pagpulot ng basura na ginagawang pagkain, may pinapatay ang anak na ayaw na makitang naghihirap at malaking porsyento ng ating lipunan ang ni hindi alam kung saan kukunin ang susunod na kakainin. Pero ano ang sagot ni Madam Senyora Donya Gloria na hindi na ubrang ituro si dating Pangulong Erap. Apat na taon siyang nakatira sa Malaca&amp;ntilde;ang kaya ano ba ang nagawa niya at solusyon niya sa paghihirap ng sambayanang Pilipino na karamihan ay nawawalan na ng pag-asa. Meron yata, kumalat ang pasugalan sa buong bayan. Kahit saang sulok may pasugalan kasama na riyan ang paglaganap ng jueteng at iba pang uri ng sugal. Sabagay, bigyan ng pag-asa ang Pinoy at turuang magsugal baka sakaling manalo. Ha-ha-ha!!! Sino mananalo, si Bong Pineda na kababayan ni Madam Senyora Donya Gloria at kumpare pa niya. Meron pang isang solusyon na isinagawa sila, ang magpasok ng mga billihing imported para sosyal nga naman tayo at puro gawang abroad ang lahat ng kinakain at ginagamit. Ang tawag ho sa ganyang paraan ay smuggling, he-he-he!!! Galing talaga. Sabagay sasaya tuloy sina Luciofer Co at pati itong kapatid ng alam kaya ni Mrs. Toh na naghari-harian na sa Bureau of Customs. Kung paninda, siyempre dapat may nagtitinda kaya pasok din ang mga illegal aliens, mga galing sa China na hayagang nagtitinda kung saan-saan pati na riyan sa Carriedo Mall na pag-aari naman ni King Willie. Siyanga pala, parehong mayayabang ang mga smuggler (pati human smuggler) na yan at malalapit daw sila kay Sir Se&amp;ntilde;or Don Jose Miguel Arroyo. Kalaro nga sa golf at kasama sa Hong Kong na may dalang MAHIWAGANG BAG at siyempre bayaw na hilaw. He-he-he!!! Pero di pa sapat na solusyon yan, para sabihin naman na may mayayaman pa rin, ang mga malalapit ay exempted sa pagbabayad ng buwis at siyempre paano nga naman idedeklara ang nakaw na yaman, lalo na kung pulitiko kang may bahay sa Mindanao, Tagaytay, Makati, Baguio, Batangas at pati sa Australia na hindi siguro alam ng Misis mo? He-he-he!!! So ano ba talaga ang solusyon, kulang pa ho yan. (Mga kaibigan text kayo ano pa ang solusyon sa problema ng bayan ang nagawa (pahirap) nila at nakaligtaan natin sa 09272654341). Ah oo nga pala, ang ultimate, final, best, super na desisyon ni Madam Senyora Donya Gloria. Taasan muli ang buwis lalo na ang expanded value added tax (VAT) na pinasa na nila Senators Franklin Drilon, Ralph Recto, Richard Gordon, Ramon Magsaysay Jr., Juan Flavier, Manuel Villar, Rodolfo Biazon, Mar Roxas, Bong Revilla, Francis Pangilinan at Joker Arroyo. Sa oposisyon naman ang mga pumabor din ay sina Senators Juan Ponce Enrile, Serge Osme&amp;ntilde;a at Edgardo Angara. E-VAT nga pala ang solusyon niya sa problema ng bayan sa apat na taon niyang pagtira sa Malaca&amp;ntilde;ang. GALING NAMAN talaga. Patuloy ang ligaya, WOW!!! Yehey!! Yahoo!!! * * * Para sa anumang reaksyon, sumulat lang sa nixonkua@yahoo.com o nixtkua@gmail.com o di kayay mag text sa 09272654341. Mapapakinggan niyo rin po ang inyong lingkod sa MATA NG AGILA sa DZEC 1062 mula 6:15 hanggang 8:30 ng umaga, Lunes hanggang Biyernes.</body>
<link>http://www.philstar.com/Article.aspx?articleId=274557&amp;publicationSubCategoryId=94</link>
</article>
<article>
<title>EDITORYAL  Hustisya for sale</title>
<author></author>
<date>
<month>April</month>
<day>20</day>
<year>2005</year>
</date>
<body>BASTA may pera, madali ang lahat. Mabibili ang anumang gusto. At sa maniwala at hindi, sa bansang ito ay maaari na ring bilhin ang hustisya. Yes, maaaring bilhin ang hustisya ngayon kaya lang masyadong mahal  P1-milyon. Iyan ang halaga ng hustisya sa bansang ito. Napatunayan ito makaraang kotongan ni Elvira Cruz-Apao, clerk of court sa Court of Appeal (CA) ang litigant na nagngangalang Zaldy Nuez para mapabilis ang desisyon sa kanyang kaso. Matagal nang nakabinbin ang kaso ni Nuez sa CA. Naghain ng kasong illegal dismissal si Nuez laban sa Philippine Amusement and Gaming Corporation (Pagcor). Ang kanyang kaso ay kinatigan ng Civil Service Commission at inatasan ang Pagcor na i-reinstate si Nuez. Nagtungo naman ang Pagcor sa CA at nakakuha ng temporary restraining order (TRO). Subalit inabot ng dalawang taon ay walang nangyari sa apela ni Nuez. Pero &amp;quot;chicken&amp;quot; lang pala iyon sa clerk na si Apao. Si Apao ay 24 years nang nagtatrabaho sa CA. Kabisadung-kabisado na niya ang mga gagawin. At iyon ang ginawa niya kay Nuez. Masuwerte at may P1 milyon si Nuez. Kung wala siyang pera baka abutin ng 10 taon o mahigit pa ang paghihintay niya sa desisyon ng kanyang kaso. Sinibak si Apao ng Supreme Court dahil sa ginawang pangungotong kay Nuez. Hindi na siya maaaring makapagtrabaho sa gobyerno at nabalewala ang kanyang 24 na taong pagtatrabaho sa CA. Pero hindi na nabatid ng SC kung ang pangungotong ni Apao kay Nuez ay kauna-unahan niyang ginawa o mayroon nang mga nauna pa. Kung may nauna, tiyak na malaki na ang kinita ni Apao sa pagbebenta ng hustisya at hindi na niya papansinin kahit na wala siyang natanggap na separation pay mula sa gobyerno. Sabagay hindi lamang si Apao ang naging kontrobersiyal sa pagbebenta ng desisyon. Marami pang &amp;quot;hoodlums in robes&amp;quot; ang nagbebenta ng TRO at nababaligtad ang desisyon para pumabor sa may perang sinampahan o nagsampa ng kaso. Pera-pera lamang ang labanan sa judiciary. Kung tutuusin, &amp;quot;tinga&amp;quot; lamang si Apao kung ikukumpara sa mga &amp;quot;buwayang&amp;quot; huwes na naglipana sa kasalukuyan. Nadamay na rin ng kabulukan ang judiciary at kawawa ang napagkakaitan ng hustisya. Masuwerte ang mga may pera at maaring makabili ng hustisya. Paano kung wala? Tiyak mabibinbin ang kaso at ang iba ay nabubulok sa bilangguan at makamamatayan ang paghihintay sa minimithing katarungan.</body>
<link>http://www.philstar.com/Article.aspx?articleId=274656&amp;publicationSubCategoryId=94</link>
</article>
<article>
<title>Iregularidad ng Pamantasan ng Lungsod ng Marikina</title>
<author>BAHALA SI TULFO Ni Ben Tulfo</author>
<date>
<month>April</month>
<day>20</day>
<year>2005</year>
</date>
<body>SA kolum na to bibigyan ko ng pagkakataong maiparating sa kinauukulan ang reklamo ng mga estudyante ng Pamantasan ng Lungsod ng Marikina na lumapit sa BITAG. Hinggil ito sa sangkaterbang hinaing ng mga pobreng estudyante mula sa first hanggang fourth year college. Kapag naglakas-loob na magparating ng reklamo sa mga kinauukulan, tiyak na pangha-harass daw ang kanilang matatanggap. Kabilang sa kanilang ipinarating na reklamo, ang &amp;quot;kababuyan&amp;quot; di-umano ng ilang professor ng nasabing pamantasan. Para maipasa raw sa kanilang mga grado, kailangan daw sumang-ayon sa kagustuhan ng mga hayok na guro. Hindi lamang daw mga estudyante ang may problema sa pamunuan na ito ng PLM, kundi maging ang mga baguhang guro na sumusuway sa maling patakaran ng paaralan. Dagdag pa ng mga estudyante, ipinagbabawal daw ang pagrereklamo sa pamamalakad ng eskuwelahan lalo na ng mga magulang. Hindi rin daw sila pinapayagan na installment ang kanilang tuition fees. Compulsory din daw ang pagbili ng mga text books na hindi naman daw gaanong kailangan sa kanilang mga kurso. Ipinaaabot ng kolum na to sa tanggapan ng Commission on Higher Education (CHED), kayo ang nangangasiwa sa ganitong usapin, babantayan ng BAHALA SI TULFO ang inyong magiging aksiyon. Gusto ko lang linawin, di ko layunin sirain ang imahe at integridad ng inyong eskuwelahan. Bibigyan ko ng espasyo sa kolum na to ang sinuman sa mga opisyal ng PLM na gustong magpaliwanag. Mahalaga ang binibigay kong oportunidad sa inyo para makapagpaliwanag. * * * BITAG hotline numbers, 932-8919 / 932-5310 at mag-text sa 09189346417. Manood tuwing Sabado, 9:00-10:00 p.m. IBC-13, &amp;quot;BITAG&amp;quot;. Panoorin ang &amp;quot;BAHALA SI TULFO&amp;quot; live sa UNTV 37, Simulcast DZME 1530, Monday-Friday, 9:00-10:30 ng umaga.</body>
<link>http://www.philstar.com/Article.aspx?articleId=274665&amp;publicationSubCategoryId=94</link>
</article>
<article>
<title>Likas-kayang pag-unlad</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>April</month>
<day>20</day>
<year>2005</year>
</date>
<body>IDINEKLARA ng mga scientists at environmentalists sa ginanap na 1992 Rio Earth Summit na mabilis na nauubos ng sangkatauhan ang mga likas yamang akala natin ay walang katapusan na nagbibigay sa atin ng mga pangunahing pangangailangan tulad ng pagkain, masisilungan, tubig at iba pa. Dahil sa mabilis na pagkaubos ng natural resources o pinagkukunan natin ng ating pangangailangan sa araw-araw, nabuo ang Agenda 21 na naglalayong ipatupad ang sustainable development na makapagpapabago ng ating paraan ng paggamit natin ng mga likas na yaman. Dahil sa kagustuhan ng pamahalaan na maisalba ang natitira pang likas na yaman, hindi lang ng ating bansa kundi ng buong mundo, patuloy ang pagsasakatuparan ng sustainable consumption. Makalipas ang isang dekada nabuo ang World Summit on Sustainable Development sa Johannesburg noong 2002. At kamakailan lamang ay binuo rin ang United Nations Millennium Development. Ang mga programang ito ay nagtatakda upang maisakatuparan ang mga hakbangin ukol sa likas-kayang pag-unlad. Ang layuning ito ang pilit na inaabot upang maisalba sa panganib ang buong sangkatauhan. Ang Pilipinas sa pamamagitan ng Department of Environment and Natural Resources (DENR) ay isa lamang sa napakaraming bansang nagpapatupad ng mga programang sumusuporta sa mga layuning ito.</body>
<link>http://www.philstar.com/Article.aspx?articleId=274679&amp;publicationSubCategoryId=94</link>
</article>
<article>
<title>Paano inihahalal ang Papa?</title>
<author>ALAY-DANGAL Ni Fr. Jose C. Blanco, S.J.</author>
<date>
<month>April</month>
<day>20</day>
<year>2005</year>
</date>
<body>HABANG isinusulat ang kolum na ito , wala pang pahayag mula sa Vatican kung may naipalit na sa yumaong Pope John Paul II. Para sa ikababatid nang hindi pa nakaaalam kung paano inihahalal ang Papa, narito ang mga proseso. Kapag yumao na ang isang Papa, nagpupulong ang mga Cardinal sa isang tinatawag na &amp;quot;conclave,&amp;quot; na ang ibig sabihin ay: pagpupulong sa isang lugar na kung saan ang mga pintuan ay nakasusi. Nangangahulugang talagang sikreto ang paraan ng paghahalal. Ang mga kasama sa &amp;quot;conclave&amp;quot; ay mga Cardinal na may gulang na 80 anyos pababa. Sila lamang ang maaaring bumoto sa mga taong kandidato sa pagka-Papa. Sa kasalukuyan, bagamat may 183 Cardinal sa buong mundo, 115 lamang ang kuwalipakadong bumoto. Ang paraan ng pagboto ay sa pamamagitan ng &amp;quot;secret ballot.&amp;quot; Bawat isang Cardinal ay ilalagay sa isang inihandang papel ang pangalan ng ninanais niyang iboto. At ito ay inilalagay sa itinakdang lalagyan upang mabilang ng mga naatasang magbilang ng mga balota. Ang hinihinging dami ng boto para sa isang kandidato ay 2/3 ng kabuuang dami ng kuwalipikadong botanteng Cardinal. Pagkaraan ng 30 pagbabalota at wala pa ring naibobotong Papa, ang gagamitin naman nila ay ang proseso ng &amp;quot;majority vote,&amp;quot; ibig sabihin, 50% + 1. Kapag may napili nang Papa, may usok na puti na lalabas sa chimney ng Sistine Chapel. Kapag wala pang napipili, itim na usok naman ang lalabas sa naturang chimney. Sa mga nakaraang araw, itim na usok pa lamang ang lumalabas  wala pang naihahalal. Kapag lumabas na ang puting usok, may isang naatasang Cardinal na ipapahayag sa balkonahe na kinakikitaan sa Papa, &amp;quot;Habemus Papam!&amp;quot;  ibig sabihin, &amp;quot;May Papa na tayo.&amp;quot; At pagkaraan ng ilang minuto, ipapahayag na ang pangalan ng Papa at ang pangalang nais niyang gamitin bilang Papa. Patuloy nating ipanalangin na makahalal na ang mga Cardinal, at ang susunod na Papa ay tunay na maging pastol sa kanyang kawan.</body>
<link>http://www.philstar.com/Article.aspx?articleId=274682&amp;publicationSubCategoryId=94</link>
</article>
<article>
<title>&amp;quot;Ang karugtong ng email mula sa Solana...&amp;quot;</title>
<author>CALVENTO FILES Ni Tony Calvento</author>
<date>
<month>April</month>
<day>20</day>
<year>2005</year>
</date>
<body>SA PAGPAPATULOY NG EMAIL NA IPINADALA SA AKIN NG ISANG NAGNGANGALANG VINCENT BAUTISTA, vince_btst@ yahoo.com, himayin natin ang sumusunod pa niyang mga sinabi: &amp;quot;The people allegedly complaining did not seek the assistance of the Barangay Captain of Maguirig, &amp;nbsp;Mayor Rodrigo de Asis &amp;nbsp;of Solana, Congressman Manuel Mamba of the Third district of Cagayan, Governor Ed Lara &amp;nbsp;and Senator Juan Ponce-Enrile. Why? Because the complaint is fabricated&amp;nbsp; and the people are being used. Used by whom? that is the million dollar question. Elected and appointive officials of Cagayan know the truth. that is why they are not reacting. People who signed the letter to GMA&amp;nbsp; and published in newspapers were duped into signing thinking that it was a barangay meeting attendance. Generally people do not mind the newspaper story because they know the real story. The talks here among intellectuals is that this is a demolition job against Atty. Padilla by someone very&amp;nbsp;rich and influential with media. But why did some known columnists join the fray?. Mr. Calvento, You know best why. Even Congress will be the laughing stock if they will pursue the investigation or inquiry as to the alleged Forest grabbing. It is a waste of time of the congressmen and waste of money of the taxpayers. To find out the truth just ask the Regional director of DENR of Region&amp;nbsp;2 to make a detailed report of the true situation. In that way money and effort will be saved and it will also save the&amp;nbsp;faces of lots of people. Unless, the real purpose is to destroy Atty. Padilla by the columnists attacks and congressional inquiry, then that is another story. But let me say, on a short term, Atty. Padilla will be&amp;nbsp;scarred, on a long term he will by martyred because the truth will always come out. Subjecting Atty. Padilla to a congressional inquiry would be like the proverbial threat of the monkey to throw the turtle into the river. Mr. Calvento, for the sake of truth investigate further. This is for the sake of the poor people who are being used. As a Cagayano, we feel bad when you crucify a province mate in the bar of public opinion, but we dont mind at all, if the intention is to expose the truth. Examine your conscience Mr. Calvento, are you sure of the truth of your writings.&amp;quot; NANG AKING MAKAPANAYAM yung mga farmers ipinagtapat ng mga ito na hindi nila alam kung kanino sila lalapit. Kaya nga matagal na ang kanilang problema at walang umaaksyon dahil walang tumutulong sa kanila. Nung silay ikinulong, ang mag-amang Rogelio at Jessie Malana na mahigit isang buwan, tumulong ba ang Barangay Captain ng Maguirig? Ayon sa mag-ama alam ng mga taga dun kung kanino panig itong taong ito. Binanggit mo si Congressman Manuel Mamba ng Third District ng Cagayan, di ba kapartido ito ni Atty. Victor Padilla ng sila ay tumakbo sa mga nakaraang election? Si Mayor Rodrigo de Asis ba kamo? Hindi bat ikaw na rin ang nagsabi na may malawak na lupain din ito sa Cagayan na pinag-uusapan ngayon kung ito ay public lands (forests lands) na maaring tituluhan para sa isang pribadong individual? Si Senator Juan Ponce-Enrile, kung nagbabasa ka ng column ko gaya ng binanggit mo, ilang ulit na silang lumapit sa kanilang kababayan at hanggang ngayon walang aksyon ang Senador na ito. Ginagamit sila nino, Mr. Vincent Bautista, na kamag-anak ni LTRFB Chair Elena Bautista? Sino ang gumagamit sa kanila? Nabasa ko sa isang broadsheet ang isang news article kung saan sinasabi raw ni Atty. Padilla na isang Filipino-Chinese Businessman ang nasa likod ng demolition job na ito. Ikaw naman ang sabi mo isang rich and influential sa media ang nasa likod nito. Magandang pangalanan niya ito para malaman ng publiko ang buong katotohanan. Para naman maintindihan nila ang lahat ng mga nangyayari. Madaling sabihin na politically motivated o demolition job. Ang mga nakilala ko lamang at nakausap ay ang biyuda ni Rodolfo Aguinaldo at ang mga farmers na taga Maguirig, Solana na hindi naman sila rich and influential sa media. Lalo naman hindi sila Filipino-Chinese Businessman. I would like to call your attention to Presidential Proclamation! 59 under Republic Act 3092, signed by former President Ferdinand Marcos nung 13th of February 1967 at ni dating Executive Secretary Rafael Salas. Ang pinag-uusapan dito ay ang ENRILE-SOLANA-AMULONG FOREST RESERVE. Malinaw na nakasaad dito; &amp;quot; I, FERDINAND E. MARCOS, President of the Philippines, do hereby withdraw from entry, sale, settlement or other disposition and establish and proclaim as ENRILE-SOLANA-AMULONG FOREST RESERVE.&amp;quot; Nakasaad din sa Proclamation No.159 na ang lupain na pinag-uusapan ay humigit kumulang sa 8,000 hectares. Ngayon, paano napasakamay yan ng isang nagngangalang Dr. Honesto Lasam at pagkatapos gaya ng sinasabi mo naibenta kina Atty. Victor Padilla? Nagbigay ng statement si Regional Director ng DENR nung Feb. 11, 2005 na si Antonio Principe, &amp;quot;THE DENR STANDS FIRM BY THE PROCLAMATION THAT SAID AREA IS A FOREST ZONE, HENCE, CANNOT BE ALIENATED MORE SO, BE TITLED TO PRIVATE INDIVIDUALS NEITHER THROUGH ADMINISTRATIVE NOR JUDICIAL PROCEEDINGS.&amp;quot; Hindi bat sabi mo. Mr. Bautista, kamag-anak ni LTRFB Chair, ELENA BAUTISTA, na hayaan ang Regional Director ng DENR na magbigay ng detalyadong report. Nagsalita na si Antonio Principe. Sinabi ko na rin yan nung nakaraan kong article. Sinabi rin nitong kamag-anak ni LTRFB Chair Elena Bautista na pagtatawanan lang daw ang Kongreso sa kanilang imbestigasyon na isinasagawa dahil aksaya lang daw ito ng panahon at ng pera ng mga taxpayers. Mga 37 Congressmen ang pumirma dito sa House Resolution na isinulong ni Cong. Rodolfo Valencia ng First District ng Oriental Mindoro. Pabayaan na natin silang malaman yan at madiscover kung meron ngang sindikato ng &amp;quot;fake land titling.&amp;quot; Hindi tayo ang dapat magdikta sa kanila kung ano ang dapat nilang gawin at hindi dapat. Malaki na sila. Kaya na nila yun. Sa aking pagtatapos, binanggit nitong email sender na &amp;quot;But let me say, on a short term, Atty. Padilla will be&amp;nbsp;scarred, on a long term he will by martyred because the truth will always come out.&amp;quot; WOW, THIS REALLY TURNS ME ON! Atty. Padilla will be martyred? Magiging kahanay niya sina GOMBURZA, RIZAL, Ang TRECE MARTIRES ng Cavite, pati na rin ang idol kong si Benigno &amp;quot;Ninoy&amp;quot; Aquino? Okay ako dyan. Uso naman ngayon yan dahil mainit na pinag-uusapan ang pagiging santo ni Pope John Paul II. Nais kong muling iparating kay ATTY. VICTOR I. PADILLA na kung nais niyang magbigay ng kanyang panig tungkol sa mga isyung naglalabasan bukas ang &amp;quot;CALVENTO FILES.&amp;quot; PARA SA ANUMANG COMMENTS O REACTIONS, MAARI KAYONG MAGTEXT SA 09213263166. MAARI DIN KAYONG TUMAWAG SA 7788442.</body>
<link>http://www.philstar.com/Article.aspx?articleId=274688&amp;publicationSubCategoryId=94</link>
</article>
<article>
<title>EDITORYAL - Sundan ang yapak ni John Paul II</title>
<author></author>
<date>
<month>April</month>
<day>21</day>
<year>2005</year>
</date>
<body>HABEMUS Papam. May bago nang Papa. Kumalembang ang mga kampana kasabay nang paglabas ng puting usok sa chimnea ng Sistine Chapel. May kapalit na ang namayapang si Pope John Paul II. Namatay si Pope John Paul noong Abril 4, 2005. Ang bagong Papa ay inihalal nang may 115 cardinal sa tinatawag na conclave. Napili ang German cardinal na si Joseph Ratzinger, 78, bilang ika-465 na papa at pinangalanang Pope Benedict XVI. Ipinanganak siya noong April 16, 1927 sa Bavaria, Germany. Naglingkod siya kay Pope John Paul II bilang head ng Congregation for the Doctrine of the Faith sa loob ng 20 taon. Bago pa magsimula ang conclave, matunog na ang pangalan ni Ratzinger na maaaring mahalal na Papa. Hinulaan na maaari siyang makakuha ng 50 votes sa 115 cardinals. Nang nakaburol si Pope John Paul II ang lahat ng mga mata ay nakatutok na kay Ratzinger na isang palatandaan na malakas siyang contender sa mga kandidatong papalit sa yumaong Papa. Kabilang sa mga matunog na maglalaban para sa pagiging Papa ay sina Dionigi Tattamanzi, Francis Arinze, Oscar Andres Rodriguez at si Ratzinger. Nakaharap sa maraming problema ang bagong Papa. Kabilang sa mga bagong problema ay ang isyu sa abortion, homosexuality at ang paggamit ng contraceptives para maiwasan ang pagbubuntis. Malaking isyu rin sa kasalukuyan ang eskandalong kinasasangkutan ng mga pari. Maraming pari ang nalilihis ng landas at nagbibigay ng dungis sa Simbahan. Pero marami ang nagsasabi na matalino at conservative ang bagong halal na Papa na walang ipinagkaiba sa yumaong Pope John Paul II. Hindi sila nagkakaiba ng paniniwala at paninindigan sa mga isyu na sangkot ang Simbahan. Ang mahalagang dapat sundan ng bagong Papa ay ang pagiging makatao at makamahirap ng yumaong Pope John Paul II. Sa dalawang beses na pagtungo sa Pilipinas ng yumaong Papa, naging malapit siya sa masang Pinoy at ipinadama ang pakikiisa sa nararanasang kahirapan. Unang namutawi sa kanyang labi nang unang dumalaw sa bansa noong February 1981 ay &amp;quot;ipagdasal natin ang mga mahihirap at mga maysakit&amp;quot;. Nasa puso niya ang pagkalinga sa mga kulang palad at ipinakita niya ito sa pagdalaw sa mga nasa squatters area at ganoon din sa mga trabahador sa tubuhan. Sa lahat ng Papa, si John Paul II ang pinakamasipag mag-travel. Ginagawa niya ito na makasalamuha ang mga ordinaryong tao sa mundo. Kaya hindi nakapagtataka na mapamahal siya sa sangkatauhan. Sundan sana ni Pope Benedict XVI ang yapak ni Pope John Paul II at higitan pa ang ginawa sa sangkatauhan.</body>
<link>http://www.philstar.com/Article.aspx?articleId=274770&amp;publicationSubCategoryId=94</link>
</article>
<article>
<title>Buwitre sa NAIA Terminal 2, nabuhay</title>
<author>ORA MISMO Ni Butch M. Quejada</author>
<date>
<month>April</month>
<day>21</day>
<year>2005</year>
</date>
<body>NOONG Lunes, ganap na ala-una ng tanghali sa NAIA Centennial Terminal 2 nagulat ang mga kuwago ng ORA MISMO nang makitang nasa isang tabi at naka-sit si Lt. Mambubukol at naghihintay nang masisila. Dumating kasi ang flight ng PAL from Narita at Nagoya siyempre nakasakay todits ang grupo ni Condominium, ang nagpupuslit ng Kobe beef at mga assorted Japanese foods sa Pinas. Dehins naka-uniform si Lt. Mambubukol, nanlilisik ang namumula nitong mata na parang si Satanas nang makita ng Chief Kuwago habang naglalakad sa arrival area. Tiyak delihensiya ang lakad ni Lt. Mambubukol kaya nag-aalburoto ang mga kasamahan niya kasi nararamdaman nilang mabubukulan sila ni kamote. Ngayon ko lang nakita si Lt. Mambubukol sa paliparan porke dehins toits pumapasok at nagdu-duty nang hindi siya kikita ng tsapit. Ang paboritong plane ni Lt. Mambubukol ay ang PAL flight galing Japan at Korea na loaded ng mga epektos nitong ipinupuslit ng dehins yadba ng duties and taxes. &amp;quot;Matindi talaga si Lt. Mambubukol! Pinanindigan na niya ang magpasaksak ng anaesthesia sa mukha kung kayat kapal muks,&amp;quot; ang iritadong sabi ng kuwagong masahista sa T2. &amp;quot;Ano nga ba eh lumalakad ba naman yan ng alaws pakinabang?&amp;quot; tanong ng kuwagong SPO10 sa Crame. &amp;quot;No ka!? Walang t.y.-t.y. kay Lt. Mambubukol noh! Tiyak na malakihan kung dumiskarte yan at paduduguin ka nang husto.&amp;quot; &amp;quot;Ngeek! Talaga sigurong sagad na sa buto ang kasamaan ni Lt. Mambubukol pagka-pera na ang usapan.&amp;quot; &amp;quot;Korek ka riyan! Ang style ni Lt. Mambubukol, walang</body>
<link>http://www.philstar.com/Article.aspx?articleId=274788&amp;publicationSubCategoryId=94</link>
</article>
<article>
<title>Metro Manila vice mayor may indecent proposal sa dating TV reporter</title>
<author>BALITANG SPECIAL Ni Deo Macalma</author>
<date>
<month>April</month>
<day>21</day>
<year>2005</year>
</date>
<body>ALAM nyo bang may indecent proposal ang isang matulis na vice mayor sa isa nilang magandang staff na dating TV reporter? Ayon sa aking bubuwit, belated happy birthday kay dating President Erap Estrada, ex-Rep. Mariano Nalupta ng Ilocos Norte; Army Maj. Jose Caparas Jr., Marx Macalma, Atty. Rogelio Quevedo ng Smart; Rose Banog at Jeffrey Pioquinto. * * * Alam nyo bang may indecent proposal ang isang matulis na vice mayor sa isa nilang magandang staff na dating TV reporter? Ayon sa aking bubuwit, madalas siyang magpadala ng mga roses sa magandang staff at panay ang yaya na kumain sa labas. Mabait din naman kasi si Vice mayor kaya lapitin ng kanyang mga staff. Madaling lapitan, mahingan ng tulong at mahingan ng mga payo. * * * Ayon sa aking bubuwit, hindi pa pormal na lumiligaw si Vice Mayor sa magandang staff ay meron kaagad siyang indecent proposal. Tinawagan ni Vice Mayor ang magandang staff at pinapapunta sa Rembrandt Hotel sa Quezon City at kumuha na raw ng kuwarto at susunod na siya. Nagulat ang staff at tinanong kung bakit siya kukuha ng kuwarto sa hotel. Sabi ba naman ni Vice Mayor ay alam na raw niya yun. Eh di dineretso siya nung staff na hindi siya kaladkaring babae para sumama kung kani-kanino sa hotel. Dito na nag-alok ng indecent proposal ang matulis na vice mayor. Sabi ay bibigyan daw ng condo unit at kotse ang staff pumayag lamang siyang sumama sa hotel. * * * Ayon sa aking bubuwit, ang vice mayor sa isang siyudad sa Metro Manila na may indecent proposal sa maganda nilang staff na dating TV reporter ay si Yung magandang staff muna. Siya ay dating reporter sa isang TV station sa Quezon City. Siya ay si Miss G. as in Girlie. At ang Vice mayor naman na nangakong magbibigay ng condo unit at kotse kapalit ng pakikipag-carnal knowledge ay si Vice Mayor M. as in Matulis na, Mabilis pa.</body>
<link>http://www.philstar.com/Article.aspx?articleId=274794&amp;publicationSubCategoryId=94</link>
</article>
<article>
<title>Corruption di na mawawala  Pinoys sa California</title>
<author>HALA BIRA! Ni Danny Macabuhay</author>
<date>
<month>April</month>
<day>21</day>
<year>2005</year>
</date>
<body>LOS ANGELES, CA.  Malamig pa rin dito lalo sa gabi. Parang lamig sa Baguio. Hindi magtatagal at summer na. Kapag summer, kahit na matindi ang sikat ng araw ay hindi kasing-init tulad sa Pilipinas. Hindi masyadong pinapawisan ang mga tao kaya hindi malagkit ang pakiramdam. Ang mga Pilipino dito sa California ay interesado sa mga nangyayari sa Pilipinas lalo na sa pelikula at pulitika. Katulad ng binanggit ko sa nakaraang kolum, hindi nakakaligtas sa mga Pinoy dito ang mga balita sa mga artista pati na ang mga tsismis, kung sino ang nabuntis, sino ang maghihiwalay at sino ang magka-on. Pinag-uusapan pa rin dito ang diumanong $20,000 per day sa suite na nabalitang tinirahan daw ni First Gentleman Mike Arroyo sa MGM Grand Hotel noong laban nina Manny Pacquiao at Eric Morales. Karamihan sa kanila ay hindi apektado kung si FG ang nagbayad o may nagbayad ng iba o libreng ibinigay ng hotel. Sabi nila ay bahala nang sumagot ang mga Arroyo tungkol dito kapag dumating na ang panahon ng pag-uusig. Hindi naman nagustuhan ng mga Pinoy dito ang pagdating ng mga senador, congressmen, mga governors at mayors para manood lamang sa laban ni Pacquiao. May palagay sila na hindi gagastos ang mga nasabing pulitiko kung sa sariling bulsa nila galing ang pera. Marami ang wala nang tiwala sa mga opisyal ng pamahalaan. Marami rin ang naniniwala na hindi na mawawala ang corruption sa gobyerno Nakakapangilabot mapakinggan ang mga pananalitang ito mula sa ating mga kababayan sa US. Nakakahiya!</body>
<link>http://www.philstar.com/Article.aspx?articleId=274795&amp;publicationSubCategoryId=94</link>
</article>
<article>
<title>Ang Daan, ang Katotohanan at ang Buhay</title>
<author>ALAY-DANGAL Ni Fr. Jose C. Blanco, S.J.</author>
<date>
<month>April</month>
<day>22</day>
<year>2005</year>
</date>
<body>ALAM natin na si Jesus ang Daan, Katotohanan at ang Buhay. Ang mahirap, madalas nating nalilimutan ang kabuluhan nito sa ating pang-araw-araw na pamumuhay. Paano nga ba natin ipakikita sa ating buhay na si Jesus ang Daan? Paano nga ba natin ipapamalas na naniniwala tayo na si Jesus ang Katotohanan? Paano nga ba natin paninindigan na si Jesus ang Buhay? Pagnilayan natin ang Juan 14:1-6. &amp;quot;Huwag kayong mabalisa; manalig kayo sa Diyos at manalig din kayo sa akin. Sa bahay ng aking Ama ay maraming silid; kung hindi gayon, sinabi ko na sana sa inyo. At paroroon ako upang ipaghanda ko kayo ng matitirhan. Kapag naroon na ako at naipaghanda na kayo ng matitirahan, babalik ako at isasama kayo sa kinaroroonan ko. At alam na ninyo ang daan patungo sa pupuntahan ko.&amp;quot; Sinabi sa kanya ni Tomas, &amp;quot;Panginoon hindi po namin alam kung saan kayo pupunta, paano naming malalaman ang daan?&amp;quot; Sumagot si Jesus, &amp;quot;Ako ang Daan, ang Katotohanan, at ang Buhay. Walang makapupunta sa Ama kundi sa pamamagitan ko.&amp;quot; Ang unang dapat nating gawin ay huwag mabalisa  sapagkat alam ng Diyos kung ano ang mga kinakailangan natin. Ang hamon sa atin ay manalig sa kanya. Ikalawa, tahakin natin ang kanyang daan: Mahirap, makipot, may pagsasakripisyo. Nangangahulugan, dapat nating batahin at harapin ang mga pagsubok sa atin nang may buong pagtitiwala sa Diyos na ang mga ito ay ating malalampasan; na ang mga suliranin ay may kalutasan. Na ang paglutas sa mga kinakaharap na pasanin o problema ay sa pamamagitan ng mga makatao at makatarungang kaparaanan. Ikatlo, ang patuloy na pakikinig sa mga Salita ni Jesus, sapagkat ang mga ito ang nagbibigay-buhay at nagpapalakas ng ating loob upang makadulog sa Ama.</body>
<link>http://www.philstar.com/Article.aspx?articleId=274924&amp;publicationSubCategoryId=94</link>
</article>
<article>
<title>Bakla at tomboy lang ang ayaw kay Benedict</title>
<author>AKSYON NGAYON Ni Al G. Pedroche</author>
<date>
<month>April</month>
<day>23</day>
<year>2005</year>
</date>
<body>MAGANDA ang hardline stand ni Pope Benedict XVI laban sa mga pinagdedebatihang isyu laban sa kabaklaan, katomboyan, pagpapakasal ng dalawang taong pareho ang kasarian, diborsyo at abortion. Kahit mga Kristiano mula sa ibang sekta ay hindi tututol diyan. Nagtataka lang ako kung paano niya matagumpay na maisusulong ang layuning pagkaisahin ang lahat ng Kristiyano at pakikipag-dialog sa ibang pananampalataya. Kasi, napag-alaman natin na hardcore Catholic ang bagong Pope. Handang ipaglaban ang lahat ng doktrina ng Roman Catholic Church at naninindigang ang daan patungong kaligtasan ay sa pamamagitan lamang ng Simbahang Katoliko Romano. Tiyak, turn off na kaagad ang ibang mananampalataya. Baka ang ibig niyang sabihin sa &amp;quot;pagkakaisa&amp;quot; ay maging Katoliko lahat ang tao sa mundo para maligtas. Anyway, sa ibang mga moral issues na pinaninindigan niyay walang dudang katig tayo. Parang iginuhit na ng tadhana ang pagkakahalal ng college of cardinals kay German Cardinal Joseph Ratzinger bilang bagong Papa. Bago ilibing ang kanyang pinalitang si Pope John Paul II kamakailan, nanguna sa funeral mass si Ratzinger sa Vatican. Ang tingin ko sa kanyay mukhang Papa habang pinanonood ko sa telebisyon. Biniro ko ang misis ko at sinabing, &amp;quot;halika rito at manood ka. May napili nang bagong Pope.&amp;quot; &amp;quot;Niloloko mo naman ako eh. Ni hindi pa nga nag-uumpisa ang conclave ng mga cardinal&amp;quot; sagot niya. Of course, nagbibiro lang ako. Pero hindi ko sukat akalain na nagmistula akong propeta sa pagsasabing siya ang bagong Papa kahit pabiro. Sabi nilay close adviser si Ratzinger ng yumaong si JP II. Siya ang nagsilbing &amp;quot;dekano&amp;quot; ng mga cardinal sa panunungkulan ni JP II. Kaya daw madali ang pagkakahalal sa kanya ay sapagkat may habilin na raw ang pinalitan niyang Papa na siya ang hiranging susunod na Roman Pontiff.</body>
<link>http://www.philstar.com/Article.aspx?articleId=275035&amp;publicationSubCategoryId=94</link>
</article>
<article>
<title>Noypi nabilog muli ang head</title>
<author>ORA MISMO Ni Butch M. Quejada</author>
<date>
<month>April</month>
<day>23</day>
<year>2005</year>
</date>
<body>BINAWIAN ng buhay si Editha Gonzaga Arias, 84, noong Abril 18, 2005. Ang labi ni Editha ay nakahimlay sa kanilang bahay sa 91 Zone 11, Barangay Capalaran, Iloilo City. Sa Abril 28 ang kanyang libing sa nasabing probinsiya. Ang isyu, napakamot ng ulo ang ating mga kababayan nang sabihin ng gobyerno na pag-aaralan para maitaas ang sahod ng mga empleyado sa Pinas. Parang jet kasing bumulusok ang halaga ng gasolina sa mga pamilihan noong Saturday at dehins lam-a daw ito ng Department of Energy. Ano ang silbi ng DOE kung tutulug-tulog sila sa trabaho? Pinakamaganda siguro kung buwagin na lang ito porke wala naman itong naitulong sa Noypi. Nabukulan este naunahan sila ng mga oil companies sa pagdedeklara ng bagong price ng gasoline. Wala nang tigil ang pagtaas nito! Baka hindi abutin ang 2006, P60 per liter na ang price ng premium gasoline sa merkado. Sana huwag namang mangyari ito porke kinakabahan ang mga kuwago ng ORA MISMO, na baka bumuwelta ang mga Noypi at magkaroon ng hindi magandang pangyayari. Sa ngayon, alaws nagawa ang gobyerno sa biglaang pagtaas ng gasolina, nagulantang ang bayan sa pangyayari. Sabi nga, parang walang pakialam ang gobyerno. Siyempre sa mga pagtataas ng oil prices tiyak ng mga kuwago ng ORA MISMO na apektado ang lahat ng bilihin sa Pinas, partikular ang pagkain, tuition fees, gamot, tubig, etcetera. Ano ba Prez Gloria Macapagal Arroyo, bakit nagkaganito ang administrasyon mo? &amp;quot;Tuyot ang bulsa ng Noypi,&amp;quot; anang kuwagong haliparot. &amp;quot;Anong tulong na magagawa ng gobyerno sa mga ma-eerap ngayon?&amp;quot; tanong ng kuwagong SPO-10 sa Crame. &amp;quot;Tiyak ang magpa-pogi.&amp;quot; &amp;quot;Diyan kamote palagay ko korek ka!&amp;quot;</body>
<link>http://www.philstar.com/Article.aspx?articleId=275038&amp;publicationSubCategoryId=94</link>
</article>
<article>
<title>Kahit di-Katoliko sa US ay hangang-hanga kay Pope John Paul II</title>
<author>HALA BIRA! Ni Danny Macabuhay</author>
<date>
<month>April</month>
<day>23</day>
<year>2005</year>
</date>
<body>HALU-HALO ang relihiyon ng mga tao sa United States may Katoliko, Hudyo, Muslim, Baptist ngunit karamihan sa kanila ay mga Protestante. Si US President George W. Bush ay Protestante at nalaman ko na karamihan sa mga kasamahan niyang opisyal ng kanyang administrasyon ay mga Protestante rin. Nabanggit ko ito sapagkat namangha ako sa nakita kong pagkalungkot at pagluluksa ng mga Amerikano kahit na hindi Katoliko sa pagkamatay ni Pope John Paul II. Narinig ko kung paano nila binigyan ng magagandang papuri at halos sambahin ang yumaong Santo Papa samantalang magkakaiba ang kanilang mga reliyon. Si Bush ay isa sa mga matataas na pinuno sa daigdig na nagtungo sa Vatican at personal na nakiramay sa yumaong Santo Papa. Ang isa pang nakagugulat ay ang napansin kong pagkasabik ng mga Amerikano kung sino ang mapipiling bagong Santo Papa. Hindi sila napuknat sa pagsubaybay sa telebisyon mula sa pagkamatay at paglilibing ng namayapang Santo Papa. Sinubaybayan din nila ang botohan ng 115 Cardinals para humirang ng bagong Santo Papa. At walang pagsidlan sa tuwa ang mga Amerikano nang mahirang si German Cardinal Joseph Ratzinger bilang kapalit ni Pope John Paul II. Si Cardinal Ratzinger ay pinangalanang Pope Benedict XVI.</body>
<link>http://www.philstar.com/Article.aspx?articleId=275050&amp;publicationSubCategoryId=94</link>
</article>
<article>
<title>Lokohan na talaga!</title>
<author>PANAGINIP LANG Ni Nixon T. Kua</author>
<date>
<month>April</month>
<day>23</day>
<year>2005</year>
</date>
<body>NABULGAR na napakalaki pala ng suweldo ng ilan sa opisyal ng gobyerno, kabilang na rito ang pinuno ng Government Service Insurance Corporation (GSIS) at iba pang government owned and controlled corporation (GOCCs). Dahil sa pagkabulgar na yan ilang buwan na ang nakararaan ay binatikos nang husto ang pagkawala ng delikadesa ng ilang opisyal ng gobyerno na sumusuweldo ng kung ilan daang libong piso kada buwan samantalang naghihirap ang sambayanan. Ang Palasyo ng Malaca&amp;ntilde;ang na naramdaman ang init at poot ng Pinoy ay nag-utos na dapat ayusin ang suweldo ng mga naturang opisyal. Si Madam Senyora Donya Gloria ay personal na nag-atas sa mga taong nilagay niya sa mga naturang puwesto na magbawas sila ng suweldo. Patay ang sunog at natuwa naman ang publiko pero ang hindi nila alam ay panandalian lang pala. Paglamig pala ng isyu ay balik na naman sa dati ang kanilang mga suweldo, allowances at iba pang tinatanggap na umaabot sa daan-daang libo kada buwan. Mukhang nadaan na naman tayo sa mga press releases. Matatamis na mga talata galing sa Palasyo ng Malaca&amp;ntilde;ang pero wala palang katotohanan. Pinalusutan na naman tayo buti na lang nadiskubre ni Congressman Rolex Suplico ng Iloilo. Ayon kay Cong Rolex, lumalabas na ang isa sa mga hindi sumunod ay si GSIS President and General Manager Winston Garcia na base sa records ng naturang ahensiya ay tumatanggap ng total na P466,308.38 kada buwan o P5.6 million sa isang taon. Ang iba pang mga opisyal ng GSIS ay napakalaki rin ng suweldo. Isa po rito ay ang anak ni Ginoong Garcia na si Farla Carolyn Empermano ay sumusuweldo ng P136,000 kada buwan. Ito ang nakasaad sa record ng naturang ahensiya mula noong January 1, 2004 hanggang December 31, 2004. Hanep din naman sa laki at pinagyayabang pa nila noon na binawasan na raw ang nakukuha ni Garcia buwan buwan. Pero complete denial naman ang GSIS at sa pamamagitan ng kanilang tagapagsalita na si Atty. Estrella Elamparo ay binawasan na raw po ang suweldo ni Garcia ng P159,000 kada buwan. Kaso ng tanungin ko siya noong Huwebes sa programang Mata ng Agila ay inamin niyang ang perang binawas ay nakadeposito sa personal savings bank account ni Ginoong Garcia. Akala ba namin binawas, bakit sa account niya rin at hindi ibalik sa pondo ng GSIS na pag-aari ng mga miyembrong pinahihirapan kahit ang kinukuhang loan ay para sa pag-aaral ng kanilang anak, sick benefits at iba pang benepisyong dapat ay sa kanila. Katwiran po ng kampo ni Garcia ay dahil sa wala pa raw guidelines na nilalabas ang office ng Secretary of Finance at ang Malaca&amp;ntilde;ang. Kung ganoon, ano kaya ang ginagawa ng iba pang mga opisyal na pinabawasan din ang kanilang mga suweldo. Ilan ho sa mga yan ay ang mga opisyal ng National Power Corporation, Social Security System, Development Bank of the Philippines at Philippine National Oil Company. Nasa private bank accounts din ba dahil wala ngang guidelines ang Malaca&amp;ntilde;ang. Ha-ha-ha!!! Parang komplikado, samantalang puwede naman nilang isoli sa general funds para pakinabangan. O baka naman talagang nagpapalamig lang sila at pag hindi na nahahalata ay iba na ang isyu ay parang bulang mawawala. Tapos pinagpipilitan ang expanded value added tax (EVAT). Wow na wow Philippines talaga!!! Niluluto tayo lagi sa sariling mantika. Niloloko tayo, yan lang ang malinaw. * * * Binabati ko nga pala ang 1925 Paddlers Club Philippines na pinamumunuan ni Ric Lumbre Jr. at Hernan Caneba na lalaban sa Boracay sa May 5 hanggang May 7 sa Dragon Boat Competition. Sa lahat ng mga participants, kasama na sina Renel Dechimo at Rody Salazar. Good Luck!!! * * * Para sa anumang reaksyon, sumulat lang sa nixonkua@yahoo.com o nixtkua@gmail.com o di kayay mag text sa 09272654341. Mapapakinggan niyo rin po ang inyong lingkod sa MATA NG AGILA sa DZEC 1062 mula 6:15 hanggang 8:30 ng umaga, Lunes hanggang Biyernes.</body>
<link>http://www.philstar.com/Article.aspx?articleId=275057&amp;publicationSubCategoryId=94</link>
</article>
<article>
<title>EDITORYAL - Bilisan ang paglilitis sa mga corrupt sa AFP</title>
<author></author>
<date>
<month>April</month>
<day>24</day>
<year>2005</year>
</date>
<body>KUNG maraming corrupt sa Bureau of Customs at Bureau of Internal Revenue, mas marami rin pala sa Armed Forces of the Philippines. Naglulutangang parang mga kabute ang mga corrupt at nakalulula ang kanilang mga ninakaw sa kaban ng AFP. Hindi nakapagtataka kung may mga sundalong magsagawa ng pag-aaklas dahil sa masamang gawain ng mga nakatataas sa kanila. Hindi masisisi ang mga sundalo kung isigaw ang kanilang karaingan sa taumbayan sapagkat sagad na sagad na ginagawang pangungulimbat ng mga nasa itaas. Hindi na nila kayang tiisin ang nangyayari na habang nakikipagsagupa sila sa mga kalaban ay nagkakamal naman ng pera ang mga opisyal. Habang ang mga sundalo ay salat sa kagamitan  sira ang combat boots, uniporme at kulang sa supply ng pagkain, marami namang buwayang opisyal ang may matatabang bank account sa ibang bansa. Naglutangan ang mga corrupt sa AFP mula nang mabuking si dating army comptroller retired Maj. Gen. Carlos Garcia. Kung hindi nasita ng American autorities ang anak ni Garcia sa Los Angeles airport dahil sa hindi pagde-declare ng dalang libong US dollars, maaaring makalusot na ang dating general at tinatamasa ang P303 million na umanoy kinulimbat nito habang nasa puwesto. Kinasuhan na ng pandarambong si Garcia. Nakadetine si Garcia at hinahanap naman ng mga awtoridad ang kanyang asawat mga anak. Bukod sa pandarambong, nahaharap din si Garcia sa paglabag sa Articles of War 96 and 97. Nadiskubre na US immigrant si Garcia. Nakapagtataka lamang na masyadong mabagal ang paglilitis sa kaso ni Garcia. Noon pang November 2004 nagsimula ang trial subalit wala pang gaanong nangyayari sa kanyang kaso. At kung mabagal ang paglilitis kay Garcia, halos ganito rin ang kahihinatnan ng mga kasong isinampa sa mga military budget officers na nasa ilalim ni Garcia noong nasa puwesto pa. Sinampahan na rin ng plunder si Lt. Col. George Rabusa. Sangkot din ang isa pang comptroller na si Lt. Gen. Jacinto Ligot. Laganap ang corruption sa military at dapat lamang na mahinto ang masamang gawaing ito bago pa mag-alsang tuluyan ang mga maliliit at kawawang sundalo. Masyado nang kaapihan ang kanilang dinaranas na habang nagpapakamatay sa serbisyo ay may mga nasa itaas namang namumuhay nang marangya at walang iniisip kundi ang sarili. Bilisan ang paglilitis kay Garcia at sa kanyang mga kasamahan para maibalik ang tiwala ng taumbayan sa sandatahang lakas.</body>
<link>http://www.philstar.com/Article.aspx?articleId=275146&amp;publicationSubCategoryId=94</link>
</article>
<article>
<title>Alternative fuel,tugon sa pagbawas ng air pollution (Unang bahagi)</title>
<author>HINDI PA TAPOS ANG LABAN Ni Sec. Mike Defensor</author>
<date>
<month>April</month>
<day>24</day>
<year>2005</year>
</date>
<body>ANG malinis na hangin ay mahalaga upang mapanatili ang lahat ng uri ng buhay sa mundo. Sa kasamaang-palad, ang kalidad ng hangin na ating nilalanghap ngayon ay sumasama at nagbibigay ng panganib sa ating kalusugan. Ayon sa mga pag-aaral, ang pangunahing pinagmumulan ng polusyon sa Metro Manila ay ang mga sasakyan, lalo na ang mga public utility vehicles. Lumalala raw bawat taon ang lebel ng polusyon mula sa mga sasakyang ito. Siyempre, apektado ang kalusugan ng mga tao, lalo na ang kabataan at matatanda. Marami ang dahilan ng polusyon at isa rito ang kalidad ng gasolina na nagpapatakbo ng mga sasakyan. Ito ngayon ang programa ng pamahalaan upang ipakilala ang paggamit ng mga alternative fuels bunsod ng mga suliranin sa hangin na ating nilalanghap at pagbabago ng klima ng mundo. Ang mga alternative fuels tulad ng Compressed Natural Gas (CNG), Liquefied Petroleum Gas (LPG), biodiesel, alcogas, al-gas at alco-diesel ay maaaring pamalit sa mga petroleum-based fuels gaya ng diesel at gasoline. Ipinapalagay na mas malinis ang mga alternative fuels na ito dahil sa nagbibigay ito ng sapat na energy supply at mas maliit ang epekto nito sa ating kapaligiran. Ang ilan dito ay agricultural-based kaya ito ay nagagamit muli. Ang CNG na itinuturing na pinakamalinis na burning alternative fuel ay isang natural gas na binubuo halos ng methane at kaunting butane at propane. Napo-prodyus ito sa paghihiwalay ng crude oil o direkta na nabubuo mula sa natural gas fields. Kapag nasa mababang temperatura, nagiging liquefied gas (LNG) ito. Napatunayan, ayon sa mga nagmo-monitor na ang mga sasakyan na pinapatakbo ng 100 porsiyento na natural gas ay bumaba ang exhaust emission ng carbon monoxide, non-methane organic gas, oxides, nitrogen at carbon dioxide na nakakasira sa ating kalikasan.</body>
<link>http://www.philstar.com/Article.aspx?articleId=275168&amp;publicationSubCategoryId=94</link>
</article>
<article>
<title>Ang bawang, saging at banaba</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>April</month>
<day>24</day>
<year>2005</year>
</date>
<body>DAHIL mahal ang gamot, marami ngayon ang nagkakasya sa tinatawag na alternative medicine. Malaki ang ginagampanan ng herbal plants gaya ng bawang. Mula pa sa mga panahon ng ating mga ninuno ay gamit na ang bawang bilang lunas sa maraming karamdaman, lalo na sa mga may sakit sa puso. Ayon sa mga medical experts sa Amerika, taglay ng bawang ang galium derivatives na nakakatulong sa pagmamantini na tinatawag na optimal cardiac function. Masarap ang saging. Bukod sa potassium, taglay din ng saging ang Vitamin B6 na nagpapalakas sa puso at laban sa bad cholesterol. Tinaguriang &amp;quot;brain food&amp;quot; ang saging. Sa mga nahihirapang umihi at mga diabetic, mabisang gamot ang banaba na lunas din sa mga sumasakit ang tiyan, nagtatae at may problema sa kidney. Ang banaba ay mayaman sa calcium, protein, potassium at magnesium.</body>
<link>http://www.philstar.com/Article.aspx?articleId=275175&amp;publicationSubCategoryId=94</link>
</article>
<article>
<title>Pagtitiwala sa Diyos</title>
<author>ALAY - DANGAL Ni Fr. Jose C. Blanco, S.J.</author>
<date>
<month>April</month>
<day>24</day>
<year>2005</year>
</date>
<body>SA araw na ito, ang pagbasa mula sa Unang Sulat ni San Pedro (1Pedro2:4-9) ay nagbibigay ng atas sa atin na bilang mga hinirang ng Diyos (dahil sa ating pagkabinyag), tayo ay dapat lumapit sa Diyos at ilagay ang buong pagtitiwala sa Kanya. &amp;quot;Lumapit kayo sa kanya, sa batong buhay na itinakwil ng mga tao, ngunit hinirang ng Diyos at mahalaga sa kanyang paningin. Wariy mga batong buhay, maging sangkap kayo ng isang templong espiritual. At bilang mga saserdoteng nakatalaga sa Diyos, maghandog kayo sa kanya ng mga haing espiritwal na kalugud-lugod sa Diyos dahil kay Jesus. Sapagkat sinasabi ng Kasulatan, &amp;quot;Masdan ninyo, itinayo ko sa Sion ang isang batong panulukan, hinirang at mahalaga; hindi mabibigo ang sinumang nananalig sa kanya.&amp;quot; Kaya nga, mahalaga siya sa inyong may pananalig. Ngunit sa walang pananalig, matutupad ang nasa Kasulatan: &amp;quot;Ang batong itinakwil ng mga tagapagtayo ay siyang naging batong panulukan,&amp;quot; at &amp;quot;Naging batong katitisuran ng mga tao.&amp;quot; Natisod sila sapagkat hindi sila sumusunod sa salita ng Diyos; ito ang itinalaga sa kanila. &amp;quot;Datapwat kayo ay isang lahing hinirang, mga saserdote ng Hari, isang bansang nakatalaga sa Diyos. Pinili kayo ng Diyos upang maging kanya at maghayag ng mga kahanga-hangang gawa niya. Siya rin ang tumawag sa inyo mula sa kadiliman tungo sa kanyang kagila-gilalas na kaliwanagan.&amp;quot; Kung tayoy nagtitiwala sa Diyos at kay Jesus, una sa lahat ay inaasahan tayo na mamuhay ayon sa paraan, katotohanan at buhay ng Diyos: May pagmamahal, may katarungan, may pagpapatawad sa kapwa. Gayundin, tayoy inaasahan na ating ipapahayag ang mga kahanga-hangang bagay na ginagawa para sa atin ng Diyos  ang mga biyayang ating natatanggap sa araw-araw, maliit man o malaki. At higit sa lahat ay may pagpapasalamat sa kagandahang-loob ng Diyos na humango at tumubos sa atin sa kadiliman ng kasalanan at kamatayan tungo sa isang buhay na walang hanggan. Naway patuloy nating pagyamanin ang ating buhay-espiritwal na nakasandig sa panulukang-bato: Si Jesus.</body>
<link>http://www.philstar.com/Article.aspx?articleId=275183&amp;publicationSubCategoryId=94</link>
</article>
<article>
<title>EDITORIAL - Hwag lang sa artista tumutok ang BIR</title>
<author></author>
<date>
<month>April</month>
<day>25</day>
<year>2005</year>
</date>
<body>SERYOSO na ang Bureau of Internal Revenue para makalikom nang malaking buwis. Okey ito para naman hindi ang taumbayang naghihirap ang pahirapan sa kung anu-anong ipapataw na buwis gaya ng kontrobersiyal na value added tax. Nakatutok ngayon sa mga artistang tax evaders ang BIR. Unang sinampolan ay si actor Richard Gomez na hindi raw nagbayad ng tax mula 2001 hanggang 2003 na itinanggi naman ng aktor. Politically motivated daw. Ikalawang inupakan ng BIR ay ang singer na si Regine Velasquez. Hindi umano naideklara ni Velasquez ang P3.75 million na kinita niya noong 2003. Ang naideklara lamang umano ni Velasquez ay P7.7 million na kinita umano noong 2003. Ang hindi pagdedeklara ng tamang tax ay may parusang 10 taong pagkabilanggo. Ayon sa BIR, nakalinya na rin ang mga basketbolistang sasampahan nila ng tax evasion charges. Una nang sinampahan ng kaso ng BIR ang isang military general, businessman at isang doktor. Totohanan na anang BIR ang kanilang paghabol sa mga tax evaders at walang makapipigil sa kanilang kampanya. &amp;quot;We want to send a very clear signal that it is no longer business as usual in the Philippines, in the BIR and at the Department of Finance,&amp;quot; sabi naman ni Finance Sec. Cesar Purisima. Ang BIR ay nasa ilalim ng DOF. Maganda ang nilalayon ng DOF at ng BIR sa kanilang paghabol sa mga nandaraya at hindi nagbabayad ng buwis. Sa pamamagitan ng kanilang kampanya, makaaahon ang bansang subsob sa kumunoy. Sa malaking perang makukuha sa mga nandadayang artista, doktor, negosyante, basketbolista, maaaring makabangon ang bansa at hindi na kailangang patawan pa ng karagdagang tax ang taumbayan. Pinipilit pa rin ng gobyerno ang 12 percent na increase sa value added tax (VAT). Kung magtutuluy-tuloy ang magandang kampanya ng BIR laban sa mga tax evaders, hindi na kailangan ang dagdag sa VAT. Nakapagtataka lang na wala pang mga pulitiko na nakakasuhan ang BIR. Mas maganda kung hindi lamang mga artista ang habulin kundi maging mga malalaking pulitiko man. Hindi na kaila na karamihan sa mga pulitiko ay sandamukal ang kinikita at dahil nasa poder sila, hindi na sila nagbabayad ng buwis. Kung may nagbabayad man, dinadaya ito. Habulin ang pulitikong tax evaders nang maging ganap ang kampanya ng BIR.</body>
<link>http://www.philstar.com/Article.aspx?articleId=275274&amp;publicationSubCategoryId=94</link>
</article>
<article>
<title>Purihin (uli) si Gloria!</title>
<author>AKSYON NGAYON Ni Al G. Pedroche</author>
<date>
<month>April</month>
<day>25</day>
<year>2005</year>
</date>
<body>MAYROON tayong texter at umaayon siya sa nauna nating &amp;quot;papuri&amp;quot; kay Presidente Arroyo nung Huwebes sa kolum na ito. Aniya: &amp;quot;Tama si G. Al G. Pedroche. Purihin na lang natin sa PGMA kasi wala namang konsensiya iyan sa lahat ng problema ng bansa.&amp;quot; Salamat sa pagsang-ayon mo Mr. o Ms. &amp;quot;name withheld&amp;quot;. Pero asar ako sa iyo dahil sinabi mong &amp;quot;walang konsensiya&amp;quot; ang mahal na Pangulo. Dapat mong malaman ang malaking sakripisyong ginagawa niya para malutas ang walang tigil na paglobo ng populasyon. So, Mrs. President Arroyo has a conscience. Hindi katulad ng sinasabi mong wala siyang budhi at damdamin sa tao. Sa totoo lang, nangangamba siya sa di mapigil na paglobo ng populasyon. As a result, mayroon na siyang inilatag na economic reform program gaya ng sinabi ni Presidential spokesman Toting Bunye. Isang programang walang implementasyon. Iyan nga ang &amp;quot;pinuri&amp;quot; natin sa ating kolum nung Huwebes. Binabatikos ng marami ang kawalang implementasyon ng programa. Obviously, hindi nakikita ng tao ang kagandahan at wisdom nito. Dahil hindi nga naipatutupad ang programang pangrepormang ito, hindi makontrol ang pagtaas sa halaga ng petrolyo kasunod ng pagtaas din sa halaga ng mga pangunahing bilihin. Dahil diyan, bagsak ang mga negosyo at hindi mapasahod nang sapat ang mga tao. Hindi rin maipagkaloob ang tamang serbisyong pangkalusugan sa taumbayan. Hindi mapuksa ang malaganap na kriminalidad. Laganap ang patayan. Gumagrabe ang polusyon ng hangin. Marami ang namamatay sa cancer dahil diyan. Marami rin ang namamatay sa gutom. O, hindi ba mainam iyan para mabawas-bawasan ang ating populasyon na ngayoy umabot na yata sa 90 milyong tao? Tama na ang kababatikos sa Pangulo. Darating ang araw, I assure you, wala nang mahirap na Pilipino. Puro mayayaman na lang. Kasi yung mga mahirap na di na ma-afford ang pagkain at gamot ay mamamatay na. O, di ba napakaganda niyan? Ang Pilipinas ay magiging bansa ng mga puro mayayaman! Purihin na lang natin ang Pangulo at tingnan ang brighter side of the issue, di ba?</body>
<link>http://www.philstar.com/Article.aspx?articleId=275289&amp;publicationSubCategoryId=94</link>
</article>
<article>
<title>Mga kapabayaan ni Emilio Ching</title>
<author>BAHALA SI TULFO Ni Ben Tulfo</author>
<date>
<month>April</month>
<day>25</day>
<year>2005</year>
</date>
<body>LAYUNIN naming ilantad ang anomang baho lalo na sa larangan ng real estate. Trabaho naming ipakita sa publiko ang lahat ng isyu. Kapakanan ng nakararami ang lagi naming isinasaalang-alang. Sa kaso ng mga condominium ng ECE Realty Development Inc., particular sa Central Park Condominium, iniiwan na namin sa publiko ang paghuhusga. Kami mismo ay nakaranas sa kapabayaan at kalbaryong dinaranas ng mga unit owner ng ilang condominium ni Emilio Ching. Ngunit hindi lamang ang mga condominium ni Ching ang nakita naming may problema. Maging ang pamunuan ng ECE Realty Development Inc. Tiyempong nakausap namin si Ching sa telepono at hiningang paliwanag ukol sa mga problemang inirereklamo ng mga unit owners. Sa tuwing maiipit sa tanong, ginagawang sangkalan nitong si Ching ang kanyang karamdaman. Bastos din at hindi marunong makiharap sa tao ang ilang empleyado ng ECE Realty Development Inc., dahil noong dalawin namin ang kanilang tanggapan sa Park Avenue, nakapagtatakang pinagpasa-pasahan ang aming grupo. Iyon pala ang kanilang delaying tactic para makapagtago yung taong hinahanap namin sa kanilang Administration Office. Ang resulta, naipit at nahulog sa BITAG ang mga kawawang empleyadong naiwan. Ayon sa ilang empleyado ni Ching, kumpleto naman daw sa requirements ang Central Park Condominium. Pasado daw sa City Engineering Office maging sa MWSS ang kanilang building. Kumpleto daw sila sa mga clearance. Ngunit nalaman namin sa Housing Land Use Regulatory Board (HLURB) na sangkatutak na ang notice na ipinadala nila sa ECE dahil sa sari-saring paglabag. Ito rin ang tanong na nagpatiklop kay Ching at ilan niyang mga tauhan. Ng aming tanungin kung bakit hanggang ngayon ay hindi pa rin nila sinusunod ang ipinag-uutos ng HLURB, walang maibigay na sagot ang mga ito at isa-isa ng nagturuan kung sino ang nakakaalam. Simple ang sagot ni Ching sa tanong na ito, &amp;quot;ayaw ng mga unit owners e&amp;quot; * * * Bitag hotline numbers, para sa mga tips sa anumang uring katiwalian, i-text (0918) 9346417, (0927) 828-0973, o tumawag sa mga numerong ito 932-8919 / 932-5310.</body>
<link>http://www.philstar.com/Article.aspx?articleId=275300&amp;publicationSubCategoryId=94</link>
</article>
<article>
<title>&amp;quot;May gulay, brand new vehicle kumatok...!&amp;quot;</title>
<author>CALVENTO FILES Ni Tony Calvento</author>
<date>
<month>April</month>
<day>25</day>
<year>2005</year>
</date>
<body>SI PRESIDENT GLORIA MACAPAGAL ARROYO IPINAHAYAG SA BUONG BAYAN NA ANG PILIPINAS AY NAHAHARAP SA MATINDING PAGSUBOK. ITO AY ANG NAPIPINTONG FISCAL CRISIS KUNG HINDI MAGTITIPID ANG GOBIERNO. Bawat ahensya ng gobierno ay inutusang magtipid. Iba naman ang ginawa nitong si dating Department of Justice Secretary Merceditas Gutierrez na pagtitipid. Nung nasa DOJ pa ito nagpabili ito ng isang Mitsubishi Canter Rosa na 26 seater. Wow, ganda nyan mga kaibigan. Magkano naman ang presyo ng sasakyan na ito. Ayon sa aking source ito daw ay nagkakahalaga ng 2.5 Million Pesos. Wow ulit! Ang ganda rin ng presyo. Bakit naman kailangan ng Department of Justice nung mga panahon na yun ng isang sasakyan na ganun ka laking halaga? Ha, Sec. Gutierrez? May gulay, saan ba gagamitin yan? Importante ba talaga ang magkaroon ang DOJ ng isang Canter Rosa na 26 seater? Sa klase ng sasakyan na binili isang tingin mo lang, sa outing o field trip lang pwede gamitin yan. For arguments sake, sige na nga, kailangan ni Sec. Gutierrez ng Mitsubishi-Canter Rosa para sa DOJ? Himayin naman natin kung paano nabili yan. Ang ganito kalaking halaga na gamit na bibilhin para sa isang government agency ay dapat dumaan sa isang bidding. Either Public bidding or negotiated bidding. Iba itong Mitsubishi Canter-Rosa na ito. Hindi na kinailangang dumaan pa sa isang bidding. Ang ginawa ng Supply Officer ng DOJ na si Archilles Yulo, nagcanvass ito through telephone. Ayun, ang sipag pala nitong si Yulo na magtrabaho. Let your fingers do the walking ika nga. Dinayal niya ang telephone number ng Union Motors, Head Office sa Paco at nakipag-usap sa isang kliente. Di ba ang Paco at ang DOJ sa Padre Faura ay parehong nasa Manila lamang? Ang lapit lang nun. Nagkasundo sa presyong gusto. Agad inireport ito kay Lady Boss. 2.5 Million Pesos ba kamo, Archie? Kayang-kaya gawan ng paraan yan! Ganun na nga ang ginawa ni Lady Mercy. Kumuha ng pera mula sa kanyang Intelligence Funds at inilipat sa Department of Budget and Management (DBM) para mailabas ang cheke. Record time ang lahat. One day lang it was a done deal. Agad naman pinirmahan ni Sec. Gutierrez ang voucher para hindi na makawala pa ang luhong ito na magkaroon ng Mitsubishi Canter Rosa. Binili ang minimithing Canter Rosa na yan. Puti ang kulay at 26 seater nga. Was it morally right at sang-ayon ba naman yan sa directive na ibinigay ni PGMA na magtipid dahil merong fiscal crisis? 2.5 million pesos para sa isang Canter Rosa na hindi naman gagamitin service para sa mga empleayo ng DOJ na walang sasakyan. Bakit hindi dinaan sa isang bidding o nagkaroon ng negotiated bid para mas mababa ang nakuhang presyo para sa ganung klaseng sasakyan? Bakit kinanvas lamang sa telepono at pagkatapos inaprubahan agad. Again, all these were done in record time of one day! Kung hindi nagmadali ang DOJ sa pagbili nyan, hindi bat mas maganda nagtanong din sa Toyota at Nissan tungkol sa presyo ng big vehicles nila baka mas mura, maganda na at higit na matibay? Okay, tanggapin nating lahat yang mga bagay na yan. Nabili na yung Canter Rosa na yan for the price of 2.5 million pesos. This purchase was cursed from the day it began. Nakarma yata ang DOJ sa pagbili nito. Dinala papuntang Baguio yung Canter Rosa na yan ni Usec Ernesto Pineda. Habang pinapanik ang zigzag road ng Naguillan, biglang kumatok ang makina nitong 2.5 million pesos na sasakyan na ito. MAY GULAY, BRAND NEW KUMATOK! What happened? Gumawa ng Incidental Report kung saan naka detalye ang mga pangyayari kung bakit biglang nag-crank ang makina nitong Canter Rosa na ito. O kita niyo, hindi talaga para magamit ng mga empleayado ng DOJ yan kundi pang excursion talaga. Hinila yung Canter papunta sa Baguio at ang huling report sa akin, hanggang ngayon nandun pa raw yung sasakyan. Ano na nangyari sa pera ni Juan na ginamit na pambili nitong maluhong sasakyan na ito. Kinatok na rin? Ang Commission on Audit Head na naka-assign sa Department of Justice ay aking nakausap. Ayon kay Atty Lim sa kanya ang report daw ay dahil sa paggamit ng aircon nung Canter nagkaproblema ang makina nito kaya kumatok. Ha, ano kamo? Paggamit ng aircon kaya kumatok? Hindi bat brand new yan? Kaya nga 2.5 million pesos ang gastos dyan. Dahil sa aircon kumatok. Katarantaduhan yan. Nagpadala ako ng correspondent ng &amp;quot;CALVENTO FILES&amp;quot; para tanungin kung ano ba itong Mitsubishi Canter-Rosa na ito at mga features nito. Mismo sa Union Motors kami nagtanong. Yung aircon niyan ay may sariling makina. It is totally independent from the engine and would not in any way affect the 4.2 displacement nung engine. Sa madaling salita, hindi valid yung dahilan na hindi nakayanan nung makina dahil naka aircon. &amp;quot;Kahit nga nakapatay yung makina nyan, pwedeng patakbuhin yung aircon.1000cc yung aircon niyan at makikita niyo sa gilid nung body ng Canter, may exhaust yung aircon. Imposible naman kumatok yung makina nyan lalo na kung brand new yan,&amp;quot; ayon sa aming kausap. So what really happened dito sa sasakyan na ito? Bukod sa minadali ang pagbili nito, mataas ang presyo, kumatok pa! Ayaw ni PGMA ng ganyan. Sabagay, malakas naman itong si Sec. Gutierrez dahil kita mo, pagkatapos sa DOJ na-appoint naman siyang Chief Presidential Legal Counsel. Ang bigat mo naman, mam Mercy! Teka, hindi naman kaya reconditioned ang biniling Canter na ito? Babaybayin mo ang kahabaan ng Guadalupe, hanggang Balintawak, marami kang makikitang ibinebenta na reconditioned na Canter vehicles dyan. Ang body ay nagkakahalaga lamang ng P750,000 at yung makina naman ay P300,000. May guarantee din yan ng six months.Mga slightly used na sasakyan galing Korea, Taiwan at China na ginamit lang for less than 3 years tapos dinadala dito sa atin. Sa mga pangyayari baka mas mabuti kung reconditioned ang binili na lang at baka hindi pa kumatok, Ano sa palagay ninyo? Sec. Merceditas Guttierrez should be held liable for hastily procuring this vehicle. This lemon of a vehicle is now stuck in a repair shop at walang nakikinabang dito. Sayang ang perang ni-release mo agad, Sec. Gutierrez. One more thing before I end this article, Sec. Gutierrez, wala ka bang intention ibalik yung Toyota Altis na ipinahiram sa iyo ng National Bureau of Investigation, ni Dir. Reynaldo Wycoco ngayong hindi ka na Secretary ng DOJ? Ipinahiram lang sa iyo yan. Maari ka namang manghiram sa Malaca&amp;ntilde;ang ng kotse sa bigat ng posisyon mo at ipagamit naman yan kay Usec Mac Lanto na kailangan ng service car Isang high ranking NBI official ang nagsabi na personal na pinahiram raw ni Dir. Wykes yang sasakyan na yan kay Sec. Gutierrez. Personal na pera ba ni Dir. Wykes yan o sa NBI? Kung hindi kaya DOJ Secretary si Gutierrez, papahiramin kaya naman ng sasakyan ito ng NBI? Wala ka na sa DOJ dapat lamang ibalik mo sa NBI yan at para mahiram naman yan ng mga Usec ng DOJ. Marami ka namang pera. Ang ganda ng seven storey building mo sa Taal St., Singalong, Manila. Marami ka pa yatang building na ganun sa Singalong. Kasama kaya sa Statements of Assets and Liabilities ni Sec. Gutierrez yan? Imbestigahan pa natin mga kaibigan! PARA SA ANUMANG COMMENTS O REACTIONS, MAARI KAYONG MAGTEXT SA 09213263166. MAARI DIN KAYONG TUMAWAG SA 7788442.</body>
<link>http://www.philstar.com/Article.aspx?articleId=275306&amp;publicationSubCategoryId=94</link>
</article>
<article>
<title>Sige, civil war na lang tayo</title>
<author>SAPOL Ni Jarius Bondoc</author>
<date>
<month>April</month>
<day>26</day>
<year>2005</year>
</date>
<body>CULTURE of violence, anang International Federation of Journalists, ang sanhi ng sunod-sunod na pagpatay sa mga mamamahayag. Dinadaan sa dahas imbis na sa batas ang paglahad ng hinaing; wala nang pahalaga sa buhay ng tao. Culture of impunity, dagdag ng Reporters Without Borders, ang mas malalang sanhi. Hindi napaparusahan ang masterminds; lalong naiisip ng madla na dahas na lang talaga ang solusyon. Hindi na kailangan ng dayuhan para ituro sa atin ang nagaganap. Matagal nang inaangal ng sociologists at civic groups ang lumalalang kriminalidad. Kauulit pa lamang ng Catholic Bishops Conference of the Philippines ang panawagan sa gobyerno  pulis, piskal, huwes  na mabilis at mariing ipatupad ang batas. Lalo na kasi dahil sunud-sunod din ang pagpatay sa mga pulitiko (sa Pasig, Abra at La Union), mga aktibista (sa Tarlac at Mindoro), at mga negosyante (kahit saan). Tungkulin ng lahat ng pinuno na respetuhin ang batas at ang mga nagpapatupad nito. Ang batas, ika nga ni Tomas Moore, ay parang hangin sa bukid kung saan lahat ng dayami ay napapayuko sa ihip. Sa kabutihan ng lahat ang pagsunod sa awtoridad, dahil kung wala sila, kanya-kanya na lang ang madla sa pagpapatupad ng batas. Parang Wild, Wild West. Mali ang paghamon sa unanimous na pagbasura ng Korte Suprema sa election protest ng yumaong Fernando Poe Jr., at ang pagturing sa administrasyon bilang ilehitimo. Mangako man ang pinuno ng oposisyon na hindi siya sasama sa binabalak na street protests, parang pagudyok pa rin ito sa isang bansa na nahati nung 2004 elections. Mali rin ang pabandying-bandying na trato ng administrasyon sa mga nagaganap. Sa 13 kaso ng pagpatay sa journalists nung 2004, tatlo lang ang nalutas. Sa limang kaso mula Enero, wala ni isang solved; nahuli man ang gunman at lookouts sa pagpatay kay Marlene Esperat, wala pa ang mastermind. Zero solution pa rin sa pagpatay ng mga pulitiko. Kung ang high-profile victims ay walang hustisya, lalo na ang maliliit. Kung ganito na tayo, mauuwi ang bansa sa civil war.</body>
<link>http://www.philstar.com/Article.aspx?articleId=275416&amp;publicationSubCategoryId=94</link>
</article>
<article>
<title>Lalaking nagpakasal kahit kasal na</title>
<author>IKAW AT ANG BATAS Ni Atty. Jose C. Sison</author>
<date>
<month>April</month>
<day>26</day>
<year>2005</year>
</date>
<body>NOONG April 10, 1990, nagpakasal si Enteng kay Caring sa isang seremonyang sibil sa harap ng Huwes. Nagsama ang dalawa hanggang 1991 hanggang sa ipinagtapat ni Enteng na kasal na siya kay Vina noong Nobember 10, 1986 pa. Pinakita pa niya kay Caring ang sertipiko ng kasal nila ni Vina at sinabi na ibig na niyang bumalik kay Vina. Walang nagawa si Caring. Ngunit nalaman ni Caring na hindi pala bumalik si Enteng kay Vina kundi nakipisan na naman sa ibang babae, kay Linda, na pinakasalan din niya. Noong inusisa ni Caring kung tunay ngang kasal si Enteng kay Vina, kinumpirma naman ni Vina na sila nga ay kasal. Kaya noong 1994, dinemanda ni Caring si Enteng ng bigamy dahil sa criminal, ilegal at sinadyang pagpapakasal nito sa kanya habang kasal pa ito kay Vina. Samantala, si Enteng pala ay nakakuha ng desisyon ng Korte na idineklarang walang bisa ang kasal niya kay Caring sa simula pa dahil walang kakayahang sikolohikal daw si Caring na gumanap ng tungkuling pang-asawa. Kaya bilang depensa, sinabi niyang hindi siya nagkasala ng bigamy dahil hindi naman siya nakasal talaga kay Carin ayon sa deklarasyon ng hukuman. Ang deklarasyong ito, bagamat nakapetsa ng Nov. 20, 1995 ay may epekto mula pa noong umanoy ikinasal sila noong April 10, 1990. Tama ba si Enteng? MALI. Sa sandaling ikasal si Enteng kay Caring noong April 10, 1990, habang kasal pa siya kay Vina, nagkasala na siya ng bigamy. Ang sumunod na deklarasyon ng Korte na walang bisa ang kasal niya kay Caring ay hindi maibabalik sa nakaraan o mula pa April 10, 1990, pagdating sa pgpapairal ng batas kriminal. Ang batas na ito na pinoproteksiyunan ang kasalan ay kumikilala lamang sa sagradong katangian nitong kakaibang kontratang ito sa pagitan ng mag-asawa kayat pinaparusahan ang sinumang bumalewala rito. Bukod dito, ang kasal naman ni Enteng kay Caring ay nagtataglay ng lahat ng katangian ng isang balido at legal na kasalan. Kahit pa sabihin na bumalik sa nakaraan at sa simulat simula pa ang deklarasyon ng Korte, may legal na mga bunga pa rin ito tulad ng pagiging lehitimo ng mga anak nila habang hindi pa nadedeklarang walang bisa ito. Kaya masasabi rin na isa pang legal na bunga ay ang pagkakasala ng bigamy. (Tenebro vs. Court of Appeals et. al., 423 SCRA 272)</body>
<link>http://www.philstar.com/Article.aspx?articleId=275424&amp;publicationSubCategoryId=94</link>
</article>
<article>
<title>Governor pinabayaan na ang misis dahil sa isang beauty queen</title>
<author>BALITANG SPECIAL Ni Deo Macalma</author>
<date>
<month>April</month>
<day>26</day>
<year>2005</year>
</date>
<body>ALAM nyo bang hindi na nagsasama ang isang governor at ang kanyang misis dahil sa isang local beauty queen? Ayon sa aking bubuwit, happy birthday kay Dra. Del Angeles ng Pasig City; Ma. Lea Ungson, Ricardo Marcos, Josella &amp;quot;Noneng&amp;quot; Caparas, Miguel Antonio Almazan at Bro. Rolly Cavinta. * * * Alam nyo bang hindi na nagsasama sa iisang bahay ang isang governor at kanyang misis? Ayon sa aking bubuwit, tuluyan nang nasira ang pagsasama ng mag-asawa nang pumasok sa buhay ni Gov. ang isang beauty queen. Na-in-love nang husto si Gov. sa chiching kaya hindi na niya pinakawalan. Siyempre nga naman, higit na mas bata ang beauty queen kaysa sa kanyang misis. Bukod sa mas bata at mas maganda, sexy pa ang beauty queen kaysa kanyang asawa. Kaya lang, sumobra naman yata ang naging pagtingin ni Gov. sa beauty queen sapagkat pinabayaan na ang kanyang tunay na asawa. * * * Ayon sa aking bubuwit, dahil sobrang nabighani si Gov. sa kanyang chiching na beauty queen, binigyan niya ito ng house and lot at siyempre merong kasamang garahe at meron na ring nakagaraheng kotse. At hindi lang yan, pati si Gov. ay doon na rin gumagarahe. Pero para kay Gov. na super laki ang yaman at super laki ang kinikita bawat araw, yung ginastos sa beauty queen ay barya-barya lang sa kanya. Wala pa sa kalingkingan ng ibinibigay niya sa ilang kongresista, mayors, barangay officials at mga pulis para maprotektahan ang kanyang racket. Siya ang kinikilalang &amp;quot;Godfather&amp;quot; sa kanilang probinsiya at maging sa kalapit pang lalawigan. * * * Ayon sa aking bubuwit, hindi lang pala maganda at sexy ang chiching ni Gov. kundi talagang &amp;quot;Brains &amp;amp; Beauty&amp;quot;. Ginamit niya ang kanyang utak. Siya ay nagpa-asembol kay Gov. upang hindi na makawala pa sa kanya. Ano kaya ang magiging produkto? Maganda at sexy ang chiching at si Gov. naman ay hindi naman pangit at hindi naman guwapo pero may hitsura. Malakas daw ang appeal sapagkat siya ay Mucho Dinero. Ayon sa aking bubuwit, nang malaman ito ng misis ni Gov., lumayas ng bansa at nagtungo sa Amerika. Pero di nagtagal at bumalik din sa Pinas. Makikipagbalikan pa kaya siya kay Gov? Ayon sa aking bubuwit, ang governor na may iginaraheng beauty queen ay walang iba kundi si Governor S. as in Santo-Santito.</body>
<link>http://www.philstar.com/Article.aspx?articleId=275428&amp;publicationSubCategoryId=94</link>
</article>
<article>
<title>Oh, jueteng</title>
<author>ORA MISMO Ni Butch M. Quejada</author>
<date>
<month>April</month>
<day>26</day>
<year>2005</year>
</date>
<body>PARANG bulkang puputok ang tuktok ng Noypi matapos mabalitaan na talamak ang operasyon ng dayaan, bolahan sa Pinas. Ang pinagtatakhan ng mga kuwago ng ORA MISMO, bakit ngayon lang sila nag-aalburoto samantala matagal na ang dayaan bolahan at hindi naman huminto mula nang makulong si Erap. Tama ba mga kamote? Mas lumalala ang dayaan bolahan sa probinsiya at maging sa Metro Manila porke ang pitsang tara galing sa mga gambling lords ay pang-PR ng ilang kurap sa gobyerno. For your information, hindi lang sa Pinas ang dayaan bolahan maging sa Hong Kong at Gitnang Silangan ay may kubransa ang mga bugok. Maniniwala ba si Juan dela Cruz na dehins kilala ng mga awtoridad sa kani-kanilang jurisdiction ang mga gambling lords? Mission este mali impossible pala! Bago maglagay ng isang illegal sa isang lugar, alam toits ng mga kurap sa paglaladlarang puwesto dahil sigurado kasama sila sa intelligence este mali intelihensiya pala. Nang magpunta ang mga kuwago ng ORA MISMO, sa Puerto Princesa nagtaka ako porke alaws palang dayaan bolahan sa probinsiya kaya naman nagtanong ako kay Mayor Edward Hagedorn tungkol sa sugalan. Ang sabi ni Edward, siya ang dating gambling lord sa probinsiya pero nang magbalik-loob siya sa Diyos at pinasok ang pulitika ay siya mismo ang nagpatigil sa kanyang sarili. Sabi nga, itapon ang tukso at yakapin ang tama. Mahal ni Edward ang mga taga-Puerto kaya siya mismo ang nagpaalis ng bisyo todits. Binigyan niya ng hanapbuhay ang mga kubrador na nawalan ng hotraba dahil sa sugal. Hayun ang mga nabigyan ng hotraba ni Edward ay masaya sa kanilang legal na ginagawa. Si Prez Erap, todits sa isyu ng dayaan bolahan nakulong kaya up to now under house arrest ang bida habang binibistahan pa. &amp;quot;Dehins puwedeng magtayo ng kahit na anong illegal na palaro sa isang lugar nang walang alam ang LGUs&amp;quot; sabi ng kuwagong manunuhol. &amp;quot;Paano ang PNP mukhang walang alam sa isyu?&amp;quot; anang kuwagong Kotong cop. &amp;quot;Naku ha gusto nilang magpatawa,&amp;quot; sabi ng kuwagong SPO-10 sa Crame. &amp;quot;Ano kaya ang maganda para matapos na ang usapan sa dayaan bolahan?&amp;quot; &amp;quot;Kausapin nang masinsinan ang mga nakapatong at ikulong ang mga gago.&amp;quot; &amp;quot;Diyan korek ka, kamote.&amp;quot;</body>
<link>http://www.philstar.com/Article.aspx?articleId=275436&amp;publicationSubCategoryId=94</link>
</article>
<article>
<title>Paninira, isa pang solusyon sa kahirapan!</title>
<author>PANAGINIP LANG Ni Nixon T. Kua</author>
<date>
<month>April</month>
<day>26</day>
<year>2005</year>
</date>
<body>MAYORYA ng Pilipino ay gusto nang paalisin si Madam Senyora Donya Gloria sa Palasyo ng Malaca&amp;ntilde;ang at nakakarami rin sa mga kababayan natin ang nawawalan na ng pag-asa dahil sa patuloy na paghihirap na dinaranas. Ang mga dismayado naman kay Madam Senyora Donya Gloria ay lumalaki na rin ang bilang at patuloy na bumabagsak ang kanyang satisfaction at popularity ratings kahit na paulit-ulit at parang sirang CD na ang Malaca&amp;ntilde;ang sa kasasagot na aangat din daw ang approval ratings ni Madam GMA kapag naipatupad na ang mga repormang ginagawa raw nila. Wala nang gimmick at press releases na magagawa si Madam Senyora Donya na mag-aangat sa kanyang ratings. Dismayado na ang sambayanan at kahit na bilhin niya lahat ng miyembro ng media (na imposible naman bagamat may ilan na alam nating nasa payola ng mga PR niya) ay naglaho nang parang bula ang tiwala sa kanya ng sambayanan. Kahit anong pakulo kasi ang gawin nila ay walang maniniwala sa kanila dahil ang katotohanan ay patuloy ang pagdanas ng sambayanan, lalo na ang masang Pilipino ng matinding paghihirap. Sa madaling salita sawang-sawa na ang sambayanan sa hirap at nagnanais na makakita ng pinuno na maiaahon sila sa kahirapan at mailayo sa grabeng corruption at katiwalian na bumalot na hindi lang sa administrasyon ni Madam Gloria kung hindi sa lahat ng sektor ng lipunan. Sa survey nga ng Ibon Foundation, mayorya ng Pinoy gusto nang mawala si Madam Gloria sa Malaca&amp;ntilde;ang at ang pangunahing nais nilang ipalit ay si Sen. Panfilo &amp;quot;Ping&amp;quot; Lacson. Sumunod kay Ping si Vice President Noli de Castro at sinundan ni dating Pangulong Erap, dating senador Raul Roco, Susan Roces at Loren Legarda. Ang pag-angat ni Ping ay patunay na naghahanap ang sambayanan ng isang lider na gagamit ng kamay na bakal. Yung hindi magbibiro at walang sasantuhin na nakikita nila sa katauhan ni Sen. Lacson na tanging hepe ng Philippine National Police (PNP) na nag-alis ng kotong, nagpaliit ng tiyan ng pulis, nagbuwag ng jueteng, nagpababa ng krimen at higit sa lahat nagbalik ng tiwala sa kapulisan ng sambayanan. Kay Lacson din kasi nakikita ng sambayanan ang isang mamumuno na kagaya ni dating Malaysian Prime Minister Mahathir, Singaporean President Lee Kuan Yew at Thailand Prime Minister Thaksin Shinawatra. Itong tatlong lider na ito ang gumamit ng kamay na bakal sa kani-kanilang bayan at tinuturing na dahilan kung bakit maunlad at maganda ang kabuhayan ng kanilang mamamayan. Pero kesa matauhan si Madam Senyora Donya Gloria sa resulta ng mga survey na ayaw na sa kanya ng sambayanan at meron na ngang napipisil na ipalit sa kanya ay nagbulagbulagan na naman ang Malaca&amp;ntilde;ang at sagot pa ay gagamitin lang daw sa destabilization ang survey na ito. Kesa tanggapin nila ang katotohanan at harapin ang mga problema, nililigaw agad ng Malaca&amp;ntilde;ang ang buong bayan, kasama na ang sarili nila na niloloko nila, sa pamamagitan ng pagdivert sa problema. Katunayan nga, sagot nila sa suliranin ay taasan ang VAT, kuryente, gasolina, presyo ng pangunahing bilihin at higit sa lahat panibagong press releases na walang idudulot na solusyon kung hindi magandang basahin dahil ayos na ayos naman ang pagkakasulat. Bukod diyan, komo tukoy na naman nila ang tinuturing nilang kalaban nila, asahan sa susunod na araw ang paglitaw na naman ng mga katulad nila Rosebud, Ador Mawanay at iba pang mga bataan nila na magagaling sa special operations. Katunayan, ito siguro ang dahilan bakit lumitaw na naman si Armando Capili. Isang dating reporter daw ng tabloid na star witness kuno ng NBI laban kay Sen. Lacson sa kaso ng Kuratong Baleleng. Naka-shade pa itong &amp;quot;secret agent&amp;quot; ni NBI Director Reynaldo Wycoco, isa pang mayamang opisyal ni Madam Senyora Donya Gloria na mayaman daw ang kapatid na nasa London kaya nakapagpatayo ng bahay na kung ilampung milyon ang halaga. Nakapasok si Capili sa Senado noong nakaraang linggo pero ni wala ang pangalan niya sa listahan ng pumasok. Wow Philippines talaga, mukhang may panibagong siraan na naman. Problema lang nila ngayon, umatras na si Mawanay at inaming binayaran lang siya. Si Rosebud naman, umamin na rin na binayaran siya at si Sir Se&amp;ntilde;or Don JOSE Miguel Arroyo pa ang umayos ng pambayad sa kanya. Si Capili na lang ang natira. Pero sa hirap ng buhay, marami naman silang kayang bayaran. Yan ang solusyon nila, ipamahagi ang katiting na ninakaw sa sambayanan at ipambayad sa mga bayaran upang siraan ang mga kinatatakutan nila. Galing galing talaga nila, solusyon nila ay problema. Ha-ha-ha!!! Gising na ang sambayanan, lagot kayo at galit na galit na. Wala na ring naniniwala sa inyo. Kayo anong palagay nyo, dapat na bang palitan at sino ang dapat ipalit. Text lang sa 09272654341. * * * Para sa anumang reaksyon, sumulat lang sa nixonkua@yahoo.com o nixtkua@gmail.com o di kayay mag text sa 09272654341. Mapapakinggan nyo rin po ang inyong lingkod sa MATA NG AGILA sa DZEC 1062 mula 6:15 hanggang 8:30 ng umaga, Lunes hanggang Biyernes.</body>
<link>http://www.philstar.com/Article.aspx?articleId=275442&amp;publicationSubCategoryId=94</link>
</article>
<article>
<title>Ang bulok na sistema ng mga barangay</title>
<author>BAHALA SI TULFO Ni Ben Tulfo</author>
<date>
<month>April</month>
<day>27</day>
<year>2005</year>
</date>
<body>NAIPALABAS namin kamakailan sa BITAG ang pang-aabuso ni Wilfredo Torres na isang kagawad ng isang barangay sa Pasay City. Bukod sa pagiging abusado nitong si Kagawad Torres, butangero pa ito at mahilig manakit sa tuwing siyay malalasing. Ayon sa ilang residente ng kanilang barangay, aspiring daw sa pagiging Kapitan itong si Torres. Tsk-tsk-tsk! Talaga nga naman, kung sino pa ang butangerot abusado siya pa ang nailalagay sa puwesto. Kapag ganito ng ganito ang sistema, tiyak na darami pa ang mga opisyales ng barangay na kakastiguhin ng BITAG. Sa National Bureau of Investigation National Capital Region (NBI-NCR), nahalungkat namin ang patung-patong na kaso ni Torres. At kung ito ang aming pagbabasehan, walang karapatang manilbihan ang &amp;quot;bulok&amp;quot; na kagawad sa kanilang barangay. Dito makikita ang hindi magandang sistemang umiiral sa barangay. Nagiging &amp;quot;praktisan&amp;quot; lamang ito ng mga kolokoy na nangangarap ng mas mataas na posisyon sa pulitika tulad ng butangerong kagawad na si Wilfredo Torres. Makailang beses na rin naming naipakita sa BITAG ang kabulukan ng ilang opisyales ng barangay. Mapapansing ginagamit lamang ng ilan ang kanilang &amp;quot;posisyon&amp;quot; upang mangurakot at magpayaman. Kung kami sa BITAG ang tatanungin, mas makabubuting buwagin na lamang ang bulok na sistema ng barangay. * * * Bitag hotline numbers, i-text (0918) 9346417o tumawag sa mga numerong ito 932-8919 / 932-5310. Manood tuwing Sabado, 9:00-10:00 p.m. IBC-13, &amp;quot;BITAG&amp;quot;.</body>
<link>http://www.philstar.com/Article.aspx?articleId=275547&amp;publicationSubCategoryId=94</link>
</article>
<article>
<title>Si Pope Benedict XVI</title>
<author>ALAY - DANGAL Ni Fr. Jose C. Blanco, S.J.</author>
<date>
<month>April</month>
<day>27</day>
<year>2005</year>
</date>
<body>PORMAL nang nailunsad si Cardinal Joseph Ratzinger bilang Pope Benedict XVI noong Linggo, Abril 24. Siya ang ika-265 Pope. Ang inagurasyon ay nasaksihan ng milyun-milyong katao sa buong mundo sa pamamagitan ng cable televisi&amp;oacute;n  isang makasaysayang pangyayari sa Simbahang Katoliko at industriya ng TV broadcasting, sapagkat kahit mismo si yumaong Pope John Paul II, sa kanyang inagurasyon noong 1978, ay hindi naranasang mapanood ng ganoong karaming katao dahil sa hindi pa gaanong kaangat noon ang teknolohiya ng pamamahayag sa TV. Ang mga nakapanood sa telebisyon ng inagurasyon ni Pope Benedict XVI ay nakita ang anggulo ng Vatican, hanggang sa malapitang pag-focus sa singsing ng Papa ay kitang-kita ng mga nanonood. Pati na rin ang napakagandang tanawin ng libu-libong taong nakilahok sa inagurasyon mula sa anggulo ng tuktok ng isa sa mga cupola ng St. Peters Bas&amp;iacute;lica. Ang inagurasyon ay nakakaantig dahil sa mga simbolong ginamit  mga simbolong nagmula pa noong ika-apat na siglo: Ang pallium isang mala-lanang telang puti na may limang burda ng krus, na inilagay sa balikat ng Papa, na sumasagisag sa &amp;quot;pamatok ni Jesus&amp;quot; na ibig sabihin ay dala-dala o nakaatang sa mga balikat ng Pope ang tungkulin at gampanin na ginampanan dati ni Jesus  ang Mabuting Pastol; at ang singsing kung saan nakatatak ang larawan ni San Pedro, ang unang Obispo ng Roma, na pinaghabilinan ni Jesus ng pangangalaga ng Kanyang mga tupa ganoon din ang susi ng kalangitan. Bagamat mahaba ang Misa at sa wikang Latin, tiyak na lahat ng dumalo at mga nanood sa telebisyon na mga Katoliko ay naintindihan ang ibat ibang bahagi ng Misa, sapagkat iisa lamang ang buod at daloy para sa pandaigdigan Simbahan. Pero sino nga ba si Pope Benedict XVI? Bakit iyon ang pangalang kinuha ni Cardinal Joseph Ratzinger? Bakit tinawag na &amp;quot;Lingkod ng mga Lingkod ng Diyos&amp;quot; ang Pope? (Itutuloy)</body>
<link>http://www.philstar.com/Article.aspx?articleId=275551&amp;publicationSubCategoryId=94</link>
</article>
<article>
<title>&amp;quot;Kumatok na, overpriced pa...&amp;quot;</title>
<author>CALVENTO FILES Ni Tony Calvento</author>
<date>
<month>April</month>
<day>27</day>
<year>2005</year>
</date>
<body>ANG ITINAMPOK KONG ARTIKULO TUNGKOL SA MITSUBISHI CANTER ROSA NUNG LUNES &amp;quot;STIRRED A HORNETS NEST.&amp;quot; I received many comments from readers all criticizing the way the said vehicle was purchased in haste resulting in losses for the government. Nagcomment ako na ang pagbili ng sasakyang ito &amp;quot;was cursed from the day it began.&amp;quot; Ang isang government purchase na milyon ang halaga, sa ilalim ng patakaran ng Commission on Audit ay dapat magdaan sa isang public bidding. Ang pagbili ng Canter na ito ay hindi man lan isang negotiated bid. Si Arhilles M. Yulo, Supply Officer III ay hindi nagpadala ng written invitation to bid, ang ginawa nitong taong ito ay tumawag lamang sa telepono at humingi ng quotation sa mga kilalang distributor ng Mitsubishi na nagbebenta ng Canter Rosa na 26 seater. May certification ako na pirmado niya na ganito ang kanyang ginawa. Agad namang inaprubahan ni dating DOJ Sec. Merceditas Gutierrez at pinirmahan ang voucher. Mula sa kanyang Intelligence Fund, inilipat sa Department of Budget and Management. Nakakuha ang &amp;quot;CALVENTO FILES&amp;quot; ng kopya ng report mula kay Usec ERNESTO PINEDA, na nakadetalye kung ano ang nangyari sa brand new vehicle na ito ng kanilang dalhin para sa isang official function sa Baguio City. Basahin nating lahat. Republika ng Pilipinas KAGAWARAN NG KATARUNGAN Department of Justice Manila RE: REPORT ON THE &amp;quot;BOGDOWN&amp;quot; OF DOJ MITSUBISHI CANTER IN BAGUIO CITY 1.On March 14, 2005 the undersigned requested the use of the DOJ Mitsubishi Canter from Asst. Secretary Elvira P. Atanacio for use in Baguio City in connection with the Dialogue with the Fiscals of Baguio City, Benguet, Pangasinan and La Union. The Dialogue was held at the DOJ cottage on the following dates March 20 and 21. Asst. Secretary EPA approved the use of the DOJ Mitsubishi Canter. 2. On March 22, 2005, at the Naguillan Road in Baguio City, the Mitsubishi Canter suddenly stopped following a loud sound emanating from the engine portion thereof. 3. The Canter driver William Cardenas checked the engine portion by removing the top cover of the engine. He discovered that the two (2) fan belts were displaced. Fiscal Ramsey Sidaypan of Baguio city who was with undersigned for a mechanic who is personally known to him to check what was wrong. The mechanic examined the engine and told that he cannot repair it, because the problem is with the pulley and crankshaft. Moreover, he said that the Mitsubishi Canter is still under warranty. Therefore, he advised us that it must be brought to the Mitsubishi Office in Baguio City. 4. The Mitsubishi Canter was towed in  Mitsubishi Office Baguio City. I paid three thousand pesos (P 3,000.00) for the service of the tower. 5. The Mitsubishi technicians where the Canter was entrusted for check-up purposes said that they did not have necessary spare parts so they have to contact Manila Mitsubishi Suppliers. 6. I instructed the driver to report the incident immediately to DOJ. He was able to communicate with the one in charge with the maintenance in DOJ who suggested that I better advance the expenses for repairs. However, I learned that the Canter cannot be finished in one day. It would take weeks. 7. Then we called up the personnel of the Union Motors UN Avenue informing them that the Mitsubishi Canter had an engine trouble and was towed to Mitsubishi Baguio City and we requested them to help us. 8. We were informed by the Baguio office that it would take about two weeks to complete the documentation on the implementation of the warranty and for the changing of the engine parts involved. 9. We returned to the Manila by renting two vehicles from Baguio City. Recommendations: Considering that the Mitsubishi Canter is supposed to be brand new. An investigation should be conducted on the condition on the quality of the engine of said vehicle. What happened is very unusual for brand new vehicles, accidents could have been caused. April 4, 2005 Ernesto Pineda Under Secretary BATAY SA REPORT nitong si Usec Pineda, hindi lamang kumatok at tumirik itong brand new na Canter, delikado pa pala itong maaksidente sila. Buti na lang hindi sila nahulog sa bangin. Kung hindi pa kayo nalalaglag sa upuan ninyo, nakakuha rin ako ng kopya ng mga quotations mula sa Mitsubishi Dealers gaya ng Diamond Motors, Citimotors kung saan mas mura hindi hamak kaysa sa binayad ni Sec. Merceditas Gutierrez na P2.5 Million Pesos. Pareho rin ang specifications at 2005 model. Sa Diamond Motor Corporation ang isang bagong Mitsubishi Canter FE639 Traveller ay nagkakahalaga lamang ng P2,150,000.00, Simple Arithmetic will show you the difference of P350,000 in savings para sa DOJ at sa kaban ng bayan. Sa Citimotors, Inc., Cor Pasong Tamo &amp;amp; Don Bosco Sts., Makati City, ang isang 2005 Mitsubishi Rosa Traveller na 29 seater, 23 reclining seats with 6 jump seats ay nagkakahalaga naman ng P2,390,000.00 kasama na ang LTO registration. Mas mura naman ng P110,000.00 pesos kaysa sa nabili nila Madame Mercy. Ngayon, meron akong quotation na galing dun mismo sa Union Motors Corporation sa Paco, Manila kung saan inorder nila Sec. Gutierrez itong Canter na kumatok ang presyo para sa parehong modelo ay P2,300,000 lamang. Nakapirma ang Sales Manager na si Wilson V. Sy. MY GULAY, mas mura ng P200,000 pesos. Paano nangyari yun? Mercy, mercy me, Madame Gutierrez. Nabukulan yata ang DOJ ng P200,000. 2005 model mas mura ng P200,000 pesos. May kickback kaya dito mga kaibigan? Under the principle of command responsibility si dating DOJ Sec. Gutierrez ang dapat panagutin sa bagay na ito. Kung hindi sana kumatok yung makina, hindi na mabubuko. May tawag dyan, &amp;quot;KARMA&amp;quot; dahil sa ayos ang lahat. Nakatakda sana akong makipag-meeting kay Atty. Lourdes Lim, Auditor ng DOJ mula sa Commission of Audit subalit sa hindi inaasahang dahilan, bigla na lamang itong nag-cancel ng appointment. Masama daw ang pakiramdam niya. Bakit kaya? Alam kong sinabi niya sa akin na meron mga taong tumitira sa kanya sa loob mismo ng DOJ dahil sinisita niya. Trabaho niya kasi ito. Bakit kaya nag-cancel? Natakot kaya si Atty Lim? Kanino siya natakot? Marami na siyang sinabi sa akin nung nakausap ko siya sa telepono at sigurado kong marami ang hindi matutuwa sa mga binanggit niya sa akin. Gusto nyo bang malaman kung ano ang mga ito? Nais kong sabihin na kung gustong magbigay ng pahayag si Sec. Merceditas Gutierrez, Chief Presidential Legal Counsel ni PGMA, bukas ang aking tanggapan para sa iyo. PARA SA ANUMANG COMMENTS O REACTIONS, MAARI KAYONG MAGTEXT SA 09213263166. MAARI DIN KAYONG TUMAWAG SA 7788442.</body>
<link>http://www.philstar.com/Article.aspx?articleId=275557&amp;publicationSubCategoryId=94</link>
</article>
<article>
<title>EDITORYAL - Palakpakan ang mga lumalason sa ilog</title>
<author></author>
<date>
<month>April</month>
<day>28</day>
<year>2005</year>
</date>
<body>LUMABAS na ang mga nanalo sa &amp;quot;Lason Awards 2005&amp;quot;. Sila ay ang walong kompanyang lumalason sa mga ilog. Apat ang nanalo sa Metro Manila at apat sa probinsiya. Layunin ng &amp;quot;Lason Awards&amp;quot; na hiyain ang mga kompanya dahil sa ginagawa nilang pagpatay sa mga ilog. Pero ang tanong ay tablan kaya ng hiya ang mga nanalo sa &amp;quot;Lason Awards&amp;quot;. Mahirap sagutin sapagkat sa kabila nang matagal nang kampanya ng gobyerno para maging malinis ang mga ilog sa buong bansa, marami pa ring kompanya ang hindi sumusunod sa standard para sa waste-water treatment. Patuloy pa rin ang kanilang operasyon at lalo pang nagluwa ng lason sa mga ilog. Mas nanaig sa kanila ang kumita ng pera at hindi na binigyang halaga kung makapinsala ng kalikasan. Nanguna sa &amp;quot;Lason Awards 2005&amp;quot; ang Barrio Fiesta Restaurant sa Mandaluyong dahil sa kabiguang makapag-install ng waste-water treatment sa kabila nang paulit-ulit na pakiusap ng Pollution Adjudication Board at Department of Environment and Natural Resouces. Sumunod na awardees ang Robina Farms II sa Antipolo City, Rizal; Macro Funders Development Corp. sa Mandaluyong City; Euro Swiss Food sa Makati City; Goldilucks Steam Laundry sa Valenzuela City; IPI Distillery inc. sa Negros Oriental; Julu Cornstarch Corp. sa Davao City at Albay Agro Industrial Development Corp sa Albay. Ang mga nabanggit na kompanya ay napatunayan ng DENR na hindi gumagamit ng environment protection systems at direkta nilang iniluluwa ang kanilang basurang tubig sa mga ilog. Ang basurang tubig na kanilang itinapon ang nagiging dahilan para malason ang ilog. Mayroon pa ba kayong nakitang malinaw na tubig sa mga ilog sa Metro Manila at mga karatig na lugar? Wala na. Sisihin ang walong kompanyang nabanggit dahil sa pagkamatay ng mga ilog. Ayon sa DENR karamihan sa walong kompanya ay may 10 taon na nilang binibigyan ng babala hinggil sa kanilang maling gawain subalit tila bingi na ang mga ito. Bingi o makapal ang mukha? Naniniwala naman kami na malaki rin ang kasalanan ng mga walang disiplinang mamamayan sa pagka-pollute ng mga ilog. Tinatapunan nila ng basura ang mga ilog o sapa at ito ang dahilan kung bakit namamatay. Karamihan ng ilog sa Metro Manila ay stagnant na o hindi umaagos. Paano aagos gayong naging tambakan na ng basura? Maganda ang layunin sa pagkakaloob ng annual &amp;quot;Lason Awards&amp;quot; sa mga kompanya. Tama lamang na hiyain ang mga kompanyang nagdudulot ng lason sa mga ilog. Kaya nga lang, mahiya kaya sila. Tablan kaya ang makapal nilang mukha?</body>
<link>http://www.philstar.com/Article.aspx?articleId=275644&amp;publicationSubCategoryId=94</link>
</article>
<article>
<title>Rolly Bigas x-trail ng Port of Subic</title>
<author>ORA MISMO Ni Butch M. Quejada</author>
<date>
<month>April</month>
<day>28</day>
<year>2005</year>
</date>
<body>BRIGHT si Rolly Bigas x-trail, ang mukhang baboy na new member ng mga sindikato sa Port of Subic. Pitsa ang lakad ni Rolly Bigas x-trail sa kanyang lugar. Mukhang baboy, este mali tsapit ito kaya kahit pamilya niya ay ihuhulog kay Satanas kapalit ng money, money. Nasa watchlist nina Jupiter at Col. Jimmy Calunsag ang kamoteng ito. Kasama ang kamote sa sisibakin sa Port of Subic pero inawat lang ng mga kuwago ng ORA MISMO, kasi baka sa ibang puerto pa kumita ang animal. May pasabi si Rolly Bigas x-trail sa Chief Kuwago, sanay daw siyang kumain ng kanin baboy, este mali, bahaw pala. Kaya naman sinasagot ko ang pasabi niya na sinangag na bubog at tapang pako ang tsini-tsibog ng Chief Kuwago. Si Rolly Bigas x-trail ay may matinding kaso sa DOJ. Pagnanakaw ng imported rice ang kinurakot ng kamote. Hindi takot si Rolly Bigas x-trail dahil kaya niya raw tapalan ang magkukulong sa kanya oras na napatunayang nagpatuli, este mali ninakaw ng grupo niya pala ang imported rice. Tsik boy si Rolly Bigas x-trail kaya kailangang kumita siya ng malaking tsapit para i-maintain sa kanyang bebot. Mga singer sa kabaret ang hilig ni Rolly Bigas x-trail. &amp;quot;Payo lang, kamote, huwag kang gaanong gagalaw sa puwesto mo dahil sa karsel tiyak ang punta mo,&amp;quot; payo ng kuwagong mangongotong. &amp;quot;Pati anino mo ay binabantayan ng grupo ni Jupiter kaya ingat sa pangungurakot,&amp;quot; sabi ng kuwagong Kotong cop. &amp;quot;Sugarol kasi si Rolly Bigas x-trail kaya gahaman ito pagdating sa usapang pitsa,&amp;quot; anang kuwagong SPO-10 sa Crame. &amp;quot;Buti nga, hindi pinapuwesto ni CPT ang kumag kundi pati pangalan ng una, tiyak sa kural pupulutin.&amp;quot; &amp;quot;Abangan natin ang mangyayari kay Rolly Bigas x-trail.&amp;quot; &amp;quot;Sige tekamots.&amp;quot;</body>
<link>http://www.philstar.com/Article.aspx?articleId=275666&amp;publicationSubCategoryId=94</link>
</article>
<article>
<title>Kaso ng 2 loteng titulado</title>
<author>IKAW AT ANG BATAS Ni Atty. Jose C. Sison</author>
<date>
<month>April</month>
<day>28</day>
<year>2005</year>
</date>
<body>TUNGKOL ito sa dalawang lote (968 at 953) ng cadastre sa Davao na titulado na (Original Certificates of Title, OCT No. 0-328 at 0-329) sa pangalan nina Alfonso, Ernesto at Trining mula pa November 9, 1976. Noong Sept. 19, 1986 at July 16, 1991, ang lot 968 at 953 ay sinama pa rin ng Bureau of Lands sa isang survey bilang lupang pambayan at binigay kina Enteng, Lisa, Jose, Nita, Maria at Crispin sa pamamagitan ng free patent. Kaya itoy napatituluhan sa ngalan ng nasabing anim na katao at ginawaran ng free patent. Noong 1996, sinalin pa ni Nita ang lupa niya kina Linda, Pinang, Amor, Mina at Lourdes. Nang nalaman ito nina Alfonso, Ernesto at Trining, nagsampa sila ng kaso sa Regional Trial Court (RTC) para kanselahin ang anim na titulong binigay sa grupo nina Enteng at limang titulong sinalin sa grupo nina Linda. Ayon kina Alfonso, wala nang kapangyarihan pang isalin ng Bureau of Lands ang dalawang lupang titulado na sa ngalan nila dahil itoy pribado na. Kaya hiniling nila sa RTC na kanselahin ang mga titulong ginawad sa dalawang grupo. Ayon naman sa grupo nina Enteng at Linda, hindi raw sina Alfonso ang dapat nagsampa ng kaso. Dapat daw, ang gobyerno ang nagsampa nito para isauli sa gobyerno ang nasabing lupa. Sinang-ayunan ng RTC at Court of Appeals (CA) sina Enteng at Linda. Tama ba ang RTC at CA? MALI. Ang kasong ito ay hindi isang aksiyon upang ibalik sa gobyerno ang lot 968 at 953. Ito ay isang aksiyon para ideklarang walang bisa ang free patents sa lupang pribado na. Sa kasong panumbalikin ang lupa sa gobyerno, itinuturing na ang lupa ay public land pa. Ngunit dito, ang lupa ay pribado na at nasa pangalan nina Alfonso na nagmana nito. Kaya wala nang kapangyarihan ang Bureau of Lands na maggawad pa ng free patents para sa lupang ito. Samakatwid, sina Alfonso talaga ang ma interes at karapatang magsampa ng kaso upang mapawalang-bisa ang free patents at titulong inilabas pa ng Bureau of Lands. (Tancuntian etc. vs. Gempesaw etc., et. al G.R. 149097, October 18, 2004)</body>
<link>http://www.philstar.com/Article.aspx?articleId=275668&amp;publicationSubCategoryId=94</link>
</article>
<article>
<title>Mga anak ng jueteng!</title>
<author>PANAGINIP LANG Ni Nixon T. Kua</author>
<date>
<month>April</month>
<day>28</day>
<year>2005</year>
</date>
<body>JUETENG na naman ang isyu nitong nakaraang ilang araw. Isang uri ho ito ng sugal na ilegal at karamihan sa mga naglalaro ay ang tinatawag nating masa dahil puwedeng tumaya kahit na sentimos lang. Isang sakit na ho ito ng ating lipunan na patuloy na nagdaragdag sa kahirapan ng ating mga mamamayan, dahil alam naman natin na lahat ng uri ng sugal ay masama, pero patuloy na pinagpasasaan ng mga tiwaling opisyal ng ating bayan at mga ganid na kapitalistang patuloy na kumikita at sumisira sa moralidad ng sambayanan. Ang mga na-corrupt na ng jueteng ay nasa lahat ng sektor ng ating lipunan, kasama na ang ilang opisyal ng simbahan na patuloy na tumatanggap ng kontribusyon sa mga jueteng lords na ipokrito ang pamumuhay. Kasabay sa muling pagputok ng isyung ito ng jueteng ay ang muling tanong na paano naman masusugpo ang jueteng kung patuloy ang proteksyon dito ng mga matataas na opisyal, mula sa mga miyembro ng kapulisan, lokal na opisyal mula barangay chairman hanggang sa mga gobernador at pati na sa Palasyo ng Malaca&amp;ntilde;ang. Pero itong huling expose na ito ay may tatlong taong binanggit na sinasabing sila raw ang tunay na protektor ng jueteng at responsable rin sa paglalagay sa &amp;quot;magagandang&amp;quot; puwesto ng mga pulis officials na nagsisilbing kolektor na nila sa ilegal jueteng. Binansagan ho ng police official na ito ang tatlo na sina M1, M2 at JS7. Ang tatlong ito raw ay tunay na malapit sa isang napakataas na opisyal at mabigat ang impluwensiya nito dahil kahit heneral, mayor at gobernador ay takot sa tatlong anak ng jueteng na ito. Ang opisyal naman na kesa tulungang kumuha ng karagdagang ebidensiya ay nais pang paimbestigahan ngayon ng liderato ng Philippine National Police samantalang ang kampo ni Madam Senyora Donya Gloria ay binalewala ang naturang pagbubunyag at sinabing pawang tsismis lamang ang tungkol sa jueteng. Anyway, ayon naman kay Senadora Loi Ejercito at Senador Jinggoy si M1 daw ay si Sir Senor Don JOSE Miguel Arroyo o mas kilala sa tawag na First Gentleman Mike Arroyo o asawa ni Madam Senyora Donya Gloria. Siya rin ang tinutukoy ni Sen. Ping Lacson na si JOSE Pidal. Si M2 naman daw ayon kay Dra. Loi at Senador Jinggoy ay si Juan Miguel Arroyo o Mikey Arroyo o Congressman Mikey Arroyo at anak ni Madam Senyora Donya Gloria at ni Sir Senor Don JOSE Miguel Arroyo. Ang JS 7 naman daw ayon pa rin kay Senators Loi and Jinggoy ay si Ignacio &amp;quot;Iggy&amp;quot; Arroyo na umangkin sa pangalang JOSE Pidal pero ayaw patunayang sa pamamagitan ng pagpirma ng JOSE Pidal account. Siya rin nga pala ang nakababatang kapatid ni Sir Se&amp;ntilde;or Don JOSE Miguel Arroyo, bayaw ni Madam Senyora Donya Gloria at siyempre tiyo ni Senorito Don Mikey Arroyo. Sabi nga lang ni Sen. Lacson ay hindi dapat JS 7 dahil hindi naman daw taga region 7 o Central Visayas kung hindi taga region 6 o Western Visayas. Pero kung sinuman ang tatlong bugok na ito, isa ang tiyak. Patuloy na lumalaganap ang operasyon ng jueteng sa ating bansa. Katunayan sa ngayon, ayon naman kay Pangasinan Arbishop Cruz ay P13 billion ang kinikita ng mga tiwaling opisyal ng pulis at gobyerno. Puwera pa po rito ang kinikita ng mga kapitalista. Ibig sabihin po nito ay mahigit P1 billion kada buwan. Bagamat ito ang pinakamabigat na isyu na ginamit nila sa pagpapatanggal kay dating Pangulong Erap, hindi nabawasan man lang ang naturang sugal at kalat na kalat ngayon kahit saan. Kesa isa o dalawang beses lang ang bola, tatlo, apat o lima pa ang bola ng jueteng ngayon. Nawala na rin nga po ang mga tinatawag nilang kangaroo operation sa ngayon dahil lantaran na hong binobola ito, minsan nga nasa tabi pa o nasa harap ng munisipyo o kapitolyo. Problema ay ang sagot ng Malaca&amp;ntilde;ang na tsismis lang ito. Binalewala agad at patay sunog agad ang kilos nila. Ang PNP naman ay panibagong kampanya raw. Anong tsismis? Kung tsismis bakit may panibagong kampanya. Mukhang hindi maganda ang teamwork ngayon ni PNP Chief Lumibao at ng Malaca&amp;ntilde;ang. Nabubuko ho tuloy kayo niyan. Ang katotohanan, kung talagang ayaw ni Madam Senyora Donya Gloria at relihiyosa raw kasi siya, bakit hindi niya ipag-utos na tigilan talaga ang jueteng. Isang sinserong salita niya ay mawawala yan. Kaso kaya ba niya? Lalo na kung nandiyan sina M1, M2 at JS7. Puwera pa yung kumpare at kababayan niyang si BONG P. he-he-he!!! Alam na nating lahat kung sino ang mga yan, pero ang Malaca&amp;ntilde;ang tsismis lang daw ang jueteng at hindi totoo. Galing-galing talaga. Anak kasi ng JUETENG!!! * * * Para sa anumang reaksyon, sumulat lang sa nixonkua@ yahoo.com o nixtkua@gmail.com o di kayay mag text sa 09272654341. Mapapakinggan nyo rin po ang inyong lingkod sa MATA NG AGILA sa DZEC 1062 mula 6:15 hanggang 8:30 ng umaga, Lunes hanggang Biyernes.</body>
<link>http://www.philstar.com/Article.aspx?articleId=275677&amp;publicationSubCategoryId=94</link>
</article>
<article>
<title>EDITORYAL  Marami pa rin ang walang makain</title>
<author></author>
<date>
<month>April</month>
<day>29</day>
<year>2005</year>
</date>
<body>WALA pa ring pagbabago ang buhay ng mga dukha. Marami pa rin ang walang makain. Isang kahig isang tuka pa rin ang kanilang buhay. Noong nakaraang taon, 43 percent ang nagsabing nalilipasan sila ng gutom. Ngayong taong ito batay pa rin sa survey ng Pulse Asia, 33 percent ang hindi nakakain nang sapat. Mas bumaba ng 10 porsiyento ngayon kumpara sa nakaraang taon. Bumaba rin naman sa 29 percent ang nagsabi na ang kanilang pangunahing pangangailangan sa buhay ay ang may sapat na makain araw-araw kumpara sa survey noong nakaraang taon na 37 percent. Lumabas naman na 25 percent ang nananatiling miserable o hindi maayos ang tirahan. Bumaba man na ang porsiyento kumpara sa survey noong nakaraang taon, wala rin namang pagbabago sa buhay. Marami pa rin ang naghihirap, nagugutom, walang maayos na tahanan at ang pinakamabigat, walang trabaho. At natural lamang na kung walang trabaho, nangangahulugan na wala ring pagkaing maihahain sa hapag. Isang malaking katanungan ngayon kung saan pupulutin ang mga kabataang nagtapos sa kolehiyo ngayong taong ito. Tiyak na ang karamihan sa kanila ay mapapabilang sa mga nagbibilang ng poste at magiging palamunin ng magulang. Nang lumabas ang survey noong nakaraang taon tiyempo isang amang nagpupulot ng basura ang naging laman ng mga pahayagan. Paanoy dalawang anak niya ang namatay makaraang kumain ng panis na litsong manok at baboy na napulot sa isang basurahang malapit sa isang sikat na mall sa Cavite. Tuwang-tuwa ang basurero na iniuwi ang napulot na litson at iniluto. Nilantakan ng kanyang mga anak ang litson at makalipas ang isang oras, nakaramdam sila ng pagkahilo ang isa ay nagsuka. Dalawang anak niya ang namatay dahil sa pagkalason sa kinaing manok. Walang pagbabago sa buhay at nakahawak sa patalim ang mga mahihirap. Lalo pang naghirap dahil sa walang patlang ang pagtataas ng petroleum products. Ang pagtaas ng presyo ng gas ang nagbigay naman ng tapang sa mga ganid na negosyante para itaas din ang kanilang produkto. At ang nangyari, ang kakarampot nilang kita ay hindi makasapat sa nagtaasang bilihin. Sa isang buwan ay nakatakdang magtaas ng singil sa koryente at nakaamba na rin naman ang umanoy P8 na singil sa pamasahe sa mga pampasaherong dyipni. Kung hindi magkakaroon ng pagdaragdag sa suweldo, lubhang kaawa-awa na ang mahihirap. Hindi na uubra ang sinasabi ng Malaca&amp;ntilde;ang na maghigpit ng sinturon sapagkat wala na talagang ihihigpit. Sagad na sagad na.</body>
<link>http://www.philstar.com/Article.aspx?articleId=275785&amp;publicationSubCategoryId=94</link>
</article>
<article>
<title>Hindi kasalanan mag-isip liberal</title>
<author>SAPOL Ni Jarius Bondoc</author>
<date>
<month>April</month>
<day>29</day>
<year>2005</year>
</date>
<body>MAHIRAP tanggapin ang pananaw ng arsobispo ng Lipa na labag sa utos ni Kristo magkaroon ng liberal na Papa. Para na rin niyang sinabi na ang pagiging liberal mismo ay kasalanan sa Diyos. Buti sana kung ang paksa ay limitado sa pagpayag ng bagong Papa sa, halimbawa, abortion. Yon ay pagpatay, na labag talaga sa Ten Commandments. Pero ang liberalisasyon sa Simbahang Katoliko ay malawak na paksa. Kasama nito ang pagpayag sa pag-aasawa ng mga pari o ang pag-ordain ng mga babaing pari  mga maaaring solusyon sa pagbagsak ng bilang ng ministro ng Simbahan. Ito bay labag sa turo ni Kristo? Naging tradisyon na lamang sa Simbahan mula ikalimang siglo na manatiling single ang mga pari. Pero ang mga unang Apostoles ay may-asawa. Pati ang unang Papa, si San Pedro, ay kasal. Sa kasalukuyan may mga paring Katoliko na may-asawa ay buo ang pahintulot ng Vatican: Sila yung mga paring Episcopal o Lutheran o Orthodox na dati nang kasal at nag-convert sa Katolisismo. Hindi naman nilimita ni Kristo sa lalaki ang pagpapari. Ang pinaka-batayang utos ng Diyos ay nakasaad sa Bibliya, hindi ng Vatican councils o Papal encyclicals. May mga bersikulo sa Acts of the Apostles at sa Pauline letters na tumutukoy sa mga babaeng ministro. Nandun sina Tabitha (Acts 9:32), Lydia (Acts 16:14) at Priscilla (Acts 18:26). Sina Phoebe (Rom 16:1) at Nympha (Col 4:15) ay kinilalang mga dekano ng simbahan. Sa mga liham ni San Pablo, kapwa babaet lalaki ang tinutukoy na mga pari. Naging mali na ang Simbahan noon. Bago mamatay si Copernicus nung 1543, in-excommunicate siya ng Vatican dahil sa pagturo na ang Mundo at iba pang planeta ay umiikot sa Araw, at hindi kabaligtaran na giit ng papa. Si Galileo, 90 taon ang lumipas, pinatahimik din ng Papa sa pagtuturo na bilog at hindi flat ang Mundo. At may Papa na hinati nung siglo-15 ang Mundo sa naval powers, Portugal at Spain. Sa paglipas ng panahon, nagbabago ang paninindigan ng Simbahan sa ilang mga isyu. Darating ang araw na papayag na ito sa family planning.</body>
<link>http://www.philstar.com/Article.aspx?articleId=275791&amp;publicationSubCategoryId=94</link>
</article>
<article>
<title>Agarang solusyon sa problema ng mga taga-Forestside Villas</title>
<author>BAHALA SI TULFO Ni Ben Tulfo</author>
<date>
<month>April</month>
<day>29</day>
<year>2005</year>
</date>
<body>INILAPIT sa amin kamakailan ng ilang nagdurusang residente ng Forestside Villas ang kanilang lumalalang kalbaryo. Ang kanilang itinuturo, ang pamunuan ng University of the Philippines na may-ari ng dumpsite sa tapat ng kanilang subdivision na naglalabas ng maitim at nakakasulasok na usok. Sa pag-iimbestiga ng BITAG, napag-alaman namin ang tunay na ugat ng kanilang problema. Matatagpuan ang Forestside Villas sa kahabaan ng Central Avenue. Matatandaan na binuksan ang kalsadang ito para sa mabilis na pagbibiyahe ng mga motorista patungong Visayas Avenue. Ngunit ilang taon mula nang buksan ito, lumabas at mabilis na lumobo ang problema. Parang mga kabuteng nagsulputan ang mga squatter sa kahabaan ng Central Avenue. Mapapansin na halos sakupin na ng mga pamilyang ito pati ang sidewalk. Karamihan sa kanila, mga &amp;quot;professional squatters&amp;quot; na ginagawang negosyo ang lupang kinatitirikan ng kanilang bahay. Sa kanila rin itinuturo ng pamunuan ng UP ang problema ng mga taga-Forestside Villas. Hindi ang dumpsite na pag-aari ng UP ang tunay na problema ng mga taga-Forestside Villas. Epekto lamang ito ng tunay na problema, ang mga squatter na nakapalibot sa kahabaan ng Central Avenue. Hanggat hindi nareresolba ang lokal na pamahalaan ang lumalalang problemang ito, patuloy na papasanin hindi lamang ng mga residente ng Forestside Villas, kundi maging ng iba pang mga subdivision sa kahabaan ng Central Avenue ang kalbaryong dulot nito.</body>
<link>http://www.philstar.com/Article.aspx?articleId=275801&amp;publicationSubCategoryId=94</link>
</article>
<article>
<title>Palakpakan sina Gov. Josie, PNP Dir. Fokno at Mayors Buencamino at Alarilla</title>
<author>BANAT NI BATUIGAS Ni Bening Batuigas</author>
<date>
<month>April</month>
<day>29</day>
<year>2005</year>
</date>
<body>INILIGPIT nina Randy Sy at Buboy Go ang kani-kanilang mga video karera sa Meycauayan at San Miguel sa Bulacan noong nakaraang Linggo. Tulad nang inaasahan mga suki, nanaig na naman ang kapakanan ng sambayanan kaysa sa bulsa nina Randy Sy at Buboy Go at mga tiwaling pulitiko at pulisya natin. Kahit huli man, dapat lang sigurong papurihan sina Bulacan Gov. Josie dela Cruz, PNP provincial director Benedicto Fokno at mga mayors na sina Eddie Alarilla at Pope Buencamino sa pagsugpo nila ng masamang bisyo sa kani-kanilang lugar. Sa ngayon, maaari nang matulog nang mahimbing ang taga-San Miguel at Meycauayan sa Bulacan dahil ang mga anak nila ay hindi nagugumon sa masamang bisyo na dulot ng video karera at maging ng droga. He-he-he! Palakpakan natin sina dela Cruz, Fokno, Buencamino at Alarilla, mga suki. Pero alam naman natin na hindi magpapahinga sina Randy Sy at Buboy Go para ikalat ang kani-kanilang makina na iniligpit sa Bulacan. Tiyak, may lugar naman silang pagkakalatan ng kanilang ilegal na negosyo para mabawi ang kita nila sa Buacan. Ang huling balitang nakarating sa akin, ang mga iniligpit na makina nina Randy Sy at Buboy Go ay inilipat lang sa Navotas at Malabon. Isang alyas Ogie ang namamahala ng mga makina nina Randy Sy at Buboy Go sa Navotas at Malabon, anang nakausap ko sa Western Police District (WPD). Inaabot ko sa ngayon ang operasyon ni Ogie sa Navotas at Malabon para iparating sa madlang people ang kanyang ilegal na negosyo. Kakalampagin kong muli si NCRPO chief Dep. Dir. Gen. Avelino Razon Jr. para makumpiska ang mga makina ni Ogie. He-he-he! Bilang na ang mga araw mo kaibigang Ogie. Sa totoo lang, mula nang isiwalat ko rito ang video karera nina Randy Sy at Buboy Go sa Bulacan, inulan ako ng tawag ng mga taong gusto akong kausapin. Ang masama lang, may mga kasama ako sa hanapbuhay na gumigitna pa para sa mga nabanggit na video karera operators. Talagang naka-right connect sina Randy Sy at Buboy Go kayat may katwiran silang magyabang na walang balakid sa ilegal na negosyo nila dahil sa kinang ng lingguhang intelihensiya nila. Ang panawagan ko sa ngayon mga suki ay isumbong nyo sa akin ang kinaroroonan ng video karera nina Randy Sy at Buboy Go at tingnan natin kung hanggang saan ang kayabangan nila. Kung sa Maynila, inabot ng taon bago magsara ang video karera nila dahil sa inaanak ni Mayor Lito Atienza si Randy Sy, tinitiyak ko na sa ibang mga lugar, bibitiwan sila ng mga kontak nila. Napatunayan natin yan sa Bulacan, di ba mga suki?</body>
<link>http://www.philstar.com/Article.aspx?articleId=275807&amp;publicationSubCategoryId=94</link>
</article>
<article>
<title>Si Pope Benedict XVI (Ikalawang bahagi)</title>
<author>ALAY-DANGAL Ni Fr. Jose C. Blanco, S.J.</author>
<date>
<month>April</month>
<day>29</day>
<year>2005</year>
</date>
<body>SA datos na sinipi mula sa pambungad ng Misa ng Pasasalamat na idinaos noong Abril 26 sa Manila Cathedal, ito ang masasabi ko sa kasalukuyang Papa: Si Joseph Cardinal Ratzinger ay ipinanganak noong Abril 16, 1927 sa Markt am Inn, Germany. (Kayat noong naiboto siyang Papa, isang linggo pa lamang ang nakararaan ng pagdiriwang ng kanyang ika-78 anibersaryo ng kapanganakan.) Ang kanyang ama ay isang dating pulis mula sa angkan ng mga magsasaka sa Lower Baviera. At noong kanyang kabataan, napabilang siya sa mga kabataang sundalo ng Germany. Pagkatapos ng World War II, pumasok siya sa seminaryo at naordinahang pari noong 1951. Si Cardinal Ratzinger ay nagturo sa unibersidad at naging propesor ng Dogmatic Theology at History of Dogma. At di kalaunan ay naging Bise-Presidente ng University of Regensburg na kung saan siya nagturo. Sa edad na 35, naging consultor siya ni Joseph Cardinal Frings, dating Arsobispo ng Cologne, Germany, sa Vatican Council II. Itinalaga siya ni dating Pope Paul VI na Arsobispo ng Munich at Freising noong Mayo 28, 1977. At sa loob ng isang buwan, siya ay ginawang Cardinal ni Pope Paul VI. Noong 1981 ninumbrahan siya ni Pope John Paul II bilang Prefect of the Congregation for the Doctrine of Faith at Pangulo ng Bibilical Commission at ng Pontifical International Theological Commission. Nahalal siya bilang Vice-Dean ng College of Cardinals noong Nobyembre 1998 at inaprubahan ni Pope John Paul II ang pagkahalal sa kanya bilang Dean of the College of Cardinals noong 2002. Kung kaya siyay naging malapit at pinagkakatiwalaan ng yumaong Pope John Paul II. Sa ganoon, hindi naging kataka-taka ang pagkakaboto sa kanya bilang bagong Papa ng kanyang mga kapwa Cardinal. Sa kanyang pagkakapili ng pangalang &amp;quot;Benedict,&amp;quot; marami ang nagsasabi na ang sinundan niyang dating Papa na ang pangalay Benedict, si Pope Benedict XV, ay isang taong nagtaguyod ng kapayapaan sa gitna ng World War I. Si Pope Benedict XV ay nag-asam din na maitaguyod ang pagkakaisa ng Simbahang Katoliko (mapa-Silangan at mapa-Kanluran) na nasa ilalim ng pamumuno ng Papa. Sa kanyang pahayag noong Abril 24, sa inagurasyon niya bilang Papa, si Benedict XVI ay naglalayon din ng pagkakaisa sa loob at labas ng Simbahang Katoliko. Nais niya ring itaguyod ang kapayapaan sa pamamagitan ng pakikipagdiyalogo sa ibat ibang pananampalataya o pananalig. Kung kayat sa gitna ng kasalukuyang kalagayan ng panahon na kung saan ay may malawak na &amp;quot;disyerto&amp;quot;  disyerto ng kahirapan, sakit, pag-iisa, pagkawalay  nais ilapit ni Pope Benedict XVI si Jesus sa tao upang sa gayon ay magkaroon ng tunay na pagkakaisa at hindi pagkakahiwa-hiwalay; nandoon din ang kanyang paanyaya sa mga tao na lumapit kay Jesus. Na huwag itong katakutan, sapagkat si Jesus ang Daan, ang Katotohanan at ang Buhay  ang tunay na Mabuting Pastol. (Itutuloy)</body>
<link>http://www.philstar.com/Article.aspx?articleId=275811&amp;publicationSubCategoryId=94</link>
</article>
<article>
<title>EDITORYAL - Lumilipad na kabaong</title>
<author></author>
<date>
<month>April</month>
<day>30</day>
<year>2005</year>
</date>
<body>SA Pilipinas ay may naglalayag na kabaong, tumatakbong kabaong at lumilipad na kabaong. Ano pa ba? Pinakahuling biktima ng lumilipad na kabaong si dating Philippine Institute of Volcanology and Seismology (Phivolcs) director Raymundo Punongbayan at walong iba pa. Nagsagawa ng aerial assesment sina Punongbayan sa Dingalan, Aurora na may kaugnayan sa landslides at pabalik na nang bumagsak at sumabog sa Mt. Namat, Bgy. Ligaya, Gabaldon, Nueva Ecija ang sinasakyan nilang helicopter. Hindi halos makilala ang mga katawan ng mga biktima. Umalis ang helicopter sa Villamor Air Base sa Pasay City dakong 6:58 ng umaga. Pabalik na sila mula sa aerial mission nang bumagsak dakong 10:00 ng umaga. Ayon sa report, nagkaroon ng engine trouble ang helicopter. Kasamang namatay ni Punongbayan ang apat na scientist ng Phivolcs, dalawang pilots ng Philippine Air Force at dalawang sundalo. Tiyak na magkakaroon na naman ng imbestigasyon ang pangyayaring ito. Magkakaroon ng inquiry kung paano naganap ang aksidente at ipatatawag ang mga namumuno sa PAF. Kukuwestiyunin at kung anu-anong pagtatalo ang gagawin. Pero hanggang diyan lang ang imbestigasyon at makalipas lamang ang ilang araw o linggo ay wala na namang nangyari. Hindi bat ganyan din ang ginawa sa mga nangyaring paglubog ng mga &amp;quot;naglalayag na kabaong&amp;quot; at mga &amp;quot;tumatakbong kabaong&amp;quot;. Sa simula ay magkakaroon ng malaliman at seryosong imbestigasyon kuno pero sa dakong huli, wala ring nangyari. Hindi ngayon ang unang pangyayari na nag-crash ang Huey helicopter na gaya ng sinakyan nina Punongbayan. Ayon sa report, 6 na Huey na ang bumagsak sa loob ng 10 taon. Noong 1996, isang malagim na aksidente rin ang nangyari kung saan patay din ang lahat ng pasahero kabilang ang isang heneral ng Philippine Army. Naganap ang pagbagsak sa Catbalogan, Samar. Ang Huey na sinakyan nina Punongbayan ay Huey UH-1. Kabilang umano sa 38 Huey ng PAF na ipinagkaloob ng United States sa ilalim ng RP-US military assistance agreement. Sinasabing ang mga Huey na nasa PAF ay mga ginamit pa sa Vietnam War. Bukod sa gamit sa operations laban sa mga communist rebels at mga terorisyang Sayyaf, ginagamit ang mga Huey na pang-transpot ng personnel. Segunda manong helicopter ang ibinibigay na sa dakong huliy magdadala sa hukay ng mga pasahero. Kung magkakaroon ng imbestigasyon, dapat ipag-utos ang mabusising pag-inspeksiyon sa mga Hueys kung nararapat pa bang paliparin ang mga ito o hindi na. Maraming sasayanging buhay kung patuloy silang paliliparin.</body>
<link>http://www.philstar.com/Article.aspx?articleId=275915&amp;publicationSubCategoryId=94</link>
</article>
</data>