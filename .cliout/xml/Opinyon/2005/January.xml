<?xml version="1.0" encoding="ISO-8859-1" ?>
<data>
<article>
<title>EDITORYAL  Marami pa rin ang hindi natututo</title>
<author></author>
<date>
<month>January</month>
<day>02</day>
<year>2005</year>
</date>
<body>MARAMI pa rin ang naputulan ng daliri, nasabugan sa mukha, nalapnos ang dibdib at paa dahil sa paputok. Sinalubong pa ring duguan ang paghihiwalay ng taon. Hindi pa rin sila natuto sa kabila na taun-taon na lamang ay ipinaaalala ng Department of Health (DOH), pulisya, media, na mag-ingat sa paputok. Pero marami pa rin ang naputulan ng daliri at nasugatan. Mas matindi na mayroong insidente na tinamaan ng ligaw na bala at namatay. Bagamat mas mababa ang bilang ng nasugatan ngayon kaysa noong nakaraang taon, ang katotohanan na hindi pa rin lubusang nagkakaroon ng leskiyon para hindi na maulit ang mga aksidente. Hindi maaaring walang isusugod sa ospital. Karamihan sa mga isinugod sa ospital ay mga bata. Karaniwang dahilan ng aksidente sa paputok ay ang maling pamamaraan ng pagsisindi at mayroon din namang aksidenteng nahagisan ng paputok. Pero sa report ngayon, isang anggulo ang nakikita na maraming depektibong paputok ang naging dahilan ng aksidente. May report na ang &amp;quot;pla-pla&amp;quot; &amp;quot;kuwitis&amp;quot; &amp;quot;super bawang&amp;quot; &amp;quot;five star&amp;quot; at iba pang paputok ay delikadong paputukin sapagkat isang saglit lamang ay sumasabog pagkaraang sindihan. . Karaniwang nasasabugan sa kamay at mukha ang nagsisindi. Ang ilan naman ay may mga maiikling mitsa na masyadong delikado lalo pat mga bata ang magsisindi. Mayroong batas tungkol sa pagbebenta ng firecrackers  ang Republic Act 7183 o ang pyrotechnics law. Sa ilalim ng batas, kailangan munang kumuha ng permit ang mga magtitinda ng paputok. Kung walang permit, kukumpiskahin ang mga paninda. Ang Department of Interior and Local Government (DILG) sa tulong ng Philippine National Police (PNP) ang nagpapatupad ng batas na ito. Nakikipag-ugnayan sila sa mga local na pamahalaan. Ayon sa batas ang mga illegal na paputok ay yung mga nagtataglay ng 0.2 gramo ng mga sangkap na pampasabog. Ang ganitong mga paputok ay madaling sumabog kaya ipinagbabawal. Pero walang ngipin ang batas sapagkat nagkalat ang mga illegal na paputok at ang mga ito ay pinasambulat sa pagpapalit ng taon. Walang bisa ang RA 7183 sapagkat lantarang itinitinda sa bangketa at walang pakialam ang pulisya. O hindi alam ng mga miyembro ng PNP ang nakapaloob sa RA 7183. Maliit nga lamang ang bilang ng mga nadisgrasya kamakalawa habang nagpapalit ng taon at maipagpapasalamat na. Pero mas maganda pa rin kung walang mapuputulan ng daliri, mabubulag at malalapnos. Di ba mas masaya?</body>
<link>http://www.philstar.com/Article.aspx?articleId=267685&amp;publicationSubCategoryId=94</link>
</article>
<article>
<title>Ano ang myopia?</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>January</month>
<day>02</day>
<year>2005</year>
</date>
<body>Happy New Year sa lahat! Sa masusing pagtingin sa anatomy of the human body lubos tayong maniniwala na tanging ang Diyos lamang ang makalilikha ng tao na ayon sa kanyang hugis at anyo. Sadyang mahiwaga kung bakit ang bawat parte ng katawan ay nagawang pag-ugnayin sa kanilang disenyo, angkop na kagamitan at sa tamang lugar. Isa sa mahiwagang bahagi ng katawan ay ang mata na nagsisilbing ilaw at nagtutugma sa bawat bagay para ganap na maintindihan ng isip at pananaw. Ang mga bagay na ating nakikita ay nagre-reflect ng light rays tungo sa loob ng mata. Ang cornea at lente ng mga mata ay itutuwid ang naturang reflection para magtagpo sila sa retina at tatagos sa optic nerve tungo sa utak para ma-identify ang anumang bagay o object. Ang myopia ay isang vision defect kung saan ay nakararanas ng malabong paningin lalo na kapag ang tinitingnang bagay ay malayo kasi ang eyeball ay masyadong mahaba mula sa harap hanggang likod at ang light rays mula sa malayo ay magtatagpo bago sila pumasok sa retina kaya lumalabo ang paningin. Mapupuna ang mga may myopia sa mga estudyante na malabo ang tingin sa blackboard gayundin sa signboard ng mga sasakyan. Ayon kay Dr. Fe Flores-Cataquiz, ang myopia ay malulunasan ng eyeglasses at contact lenses na ang lente ay tinatawag na concave lenses. Bukod sa praktikal na solusyon ito ay mura pa. Binigyan-diin ni Dr. Cataquiz na sumangguni sa mga lisensiyadong optometrist lamang para sa tamang lens prescription. Sa karagdagang kaalaman matatawagan si Dr. Cataquiz sa 5329015.</body>
<link>http://www.philstar.com/Article.aspx?articleId=267700&amp;publicationSubCategoryId=94</link>
</article>
<article>
<title>Namamana ang pagiging lasenggo</title>
<author>WHAT'S UP DOC? Ni Dr. Tranquilino Elica&amp;ntilde;o Jr.</author>
<date>
<month>January</month>
<day>09</day>
<year>2005</year>
</date>
<body>ANG matinding pagkasugapa sa alak, batay sa mga pag-aaral at pananaliksik ay namamana. Batay din sa pag-aaral, lima sa bawat isandaang heavy drinkers ang nauuwi sa pagiging alcoholics. Bagamat ang ibang heavy drinkers ay nakokontrol ang kanilang intake, ang alcoholics ay wala nang pagpipigil. Iinom siya nang iinom ng alak. Kaya nga tinatawag na addictive illness. Sugapang-sugapa na. Ganoon pa man, kahit na magkaiba ang heavy drinkers at ang alcoholics, magkapareho lamang ang dadanasin nilang epekto sa katawan dahil sa walang taros na pag-inom ng alak. Apektado ang kanilang utak ng sobrang pag-inom. Nababawasan ng sobrang pag-inom ang sensitivity ng kanilang utak. Nagiging mahina o mapurol. Kaya kapag dumami ang nainom, ganoon din karami ang ibinibigay na epekto sa utak. Ang sobrang pag-inom ng alak ay nakasisira sa personalidad. Makikita sa kaanyuan ng isang tao kung palainom siya ng alak. Marami rin sa mga palainom o sa mga alcoholics, ang kulang sa nutrition ang katawan. Karamihan sa kanila ay malnourished. The vast majority of their calories come from drink and their mental state often encourages nutritional neglect. Nawawala ang vitamin B12 at thiamine at iba pang micronutrients dahil sa pag-inom ng sobrang alak. Nagkukulang sa thiamine ang katawan at ang resulta ay ang disorientation at ang mahinang memorya. Ang pag-abuso sa alcohol ang nagiging dahilan para lumaki ang atay at maging fatty. Ito rin ang dahilan ng pagkakaroon ng cirrhosis. Ang cirrhosis ang nagiging cancer sa atay. Nade-develop ang cirrhosis sapagkat ang diet ng drinkers ay mababa sa protein, fatty acids, vitamins A, C and E, thiamine at zinc.</body>
<link>http://www.philstar.com/Article.aspx?articleId=267803&amp;publicationSubCategoryId=94</link>
</article>
<article>
<title>Congrats sa mga awardees sa Western Police District</title>
<author>BANAT NI BATUIGAS Ni Bening Batuigas</author>
<date>
<month>January</month>
<day>09</day>
<year>2005</year>
</date>
<body>NAGING makulay at makasaysayan ang pagdiriwang ng 104th anniversary ng Western Police District Command na ginanap sa bagong renovated na headquarter. Dinaluhan ni First Gentleman Jose Miguel &amp;quot;Mike &amp;quot; Arroyo ang pormal na pagbubukas ng WPD Training Center, Police Academy at ni Manila Mayor Lito Atienza at siyempre kasama rin ang masipag na National Capital Region Police Office Chief, P/Dir. Avelino I. Razon Jr. Para sa kaalaman ninyo mga suki, ang naturang gusali ay dating WPD Criminal Record and Investigation Divi-sion at sa tagal ng panahon ay muli itong ipinaayos ng kaibigan kong si P/Chief Supt. Pedro Bulaong ang kasalukuyang Director ng WPD na ayon sa aking narinig itoy ginastusan nang mahigit sa P9.2 million para isaayos at mapakinabangan ng mga bagong pulis-Maynila. Bagamat nagmamadali si First Gentleman Arroyo ay pinuri naman nito ang liderato ni Bulaong sa maayos na pamamalakad ng naturang headquarter at nangakong magbibigay pa ito ng tulong upang ganap na mapunan ang mga pinansiyal na pangangailangan sa pagbabagong anyo ng naturang himpilan. He-he-he! Talagang galante si FG pagdating sa pangangailangan ng WPD. Labis naman ang kasiyahan ni Manila Mayor Atienza sa kanyang nakitang pagbabago ng naturang lugar at kanyang ipinagsigawan ang labis niyang pagpuri sa mga kapulisan na nagsumikap na kanilang mga tungkulin upang magbigay ng siguridad sa buong lungsod. Pinuri rin niya ang maagap na paghuli sa mga hinihinalang mga Muslim na gumagawa ng bomba na ikakalat nila sa paligid ng simbahan ng Quiapo sa loob ng isang gusali sa Agoncillo St., Ermita, Manila na nagtatangkang maghasik ng kaguluhan ngayong fiesta ng Quiapo na kung hindi ito nahuli maaring maraming mamamayan ang masasaktan. Pinapurihan din ni P/Chief Bulaong ang mahalagang papel ni P/Sr. Supt. Elmer Jamias ang hepe ng Police Station 5 sa naturang pagsalakay at pagkahuli sa mga suspek. At dahil sa magandang koordinasyon ng buong tropa ng WPD naging matagumpay at walang taong nasaktan sa loob at labas ng naturang gusali. Manilas Finest ang dapat tularan ng lahat ng distrito sa buong kapuluan, ito ang naging pahayag ni NCRPO chief P/Dir. Razon na naging director ng dalawang beses 1996-98 at 1999-2001. Sa kanyang talumpati sa harap ng mga retiradong pulis, government official, Barangay at buong tropa ng WPD. Taas noong ipinagmalaki ni National Security Adviser Secretary Hermogenes Ebdane ang liderato ni Bulaong sa pagganap nito sa kayang tungkulin. &amp;quot;Walang bombang sumabog sa buong lungsod sa loob ng taong 2004 at 91 porsiyento bumaba ang krimen at naresolba ang mga kaso at walang hijacking na naganap sa pamumuno lamang ni Gen. Bulaong, ang pulis at tunay na pulis-Maynila.&amp;quot; He-he-he. Pagyayabang ni Ebdane sa kanyang talumpati. Siyempre hindi mabubuo ang selebrasyon kung walang award di ba mga suki! At ang mga binigyan ng Heroes Award ay sina FG. Miguel Arroyo, Sec. Luisito Lorenzo, presidential Assistant on Job Placement; P/Dir. Avelino Razon, Maj. Gen. Vicente Vinarao, two times Director Bureau of Correction; P/Col. Felicisimo Lazaro, Pres. Retirees association; P/Col. Conrado Francisco, Dr. James Dy, Pres. Filipino-Chinese Charitable Association na malaki ang naiambag sa pamamagi-tan ng libreng ospital at gamot sa kapulisan. At naging masigabo ang palakpakan ng paranga- lan ang lahat ng mga station commander at mga opisyal ng kapulisan at ang halos lahat ng Barangay Chairman ng lungsod. Sa tantiya ko mahigit sa 200 awardee ang pinagkalooban sa naturang okasyon. Ang lahat ay Happy dahil sa magandang pagkilala ni Gen. Bulaong sa kanyang mga opisyal at tauhan upang mapanatili ang katahimikan sa kanyang distrito. Sa inyo mga awardees, congratulation na lang at keep-up the good work ika nga at sanay dagdagan pa ninyo ang sipag upang higit na papuri pa ang inyong matatanggap.</body>
<link>http://www.philstar.com/Article.aspx?articleId=267807&amp;publicationSubCategoryId=94</link>
</article>
<article>
<title>Alay sa Dumagat gagawin ngayon</title>
<author>BANTAY KAPWA Ni Cielito &amp;quot;Mahal&amp;quot; Del Mundo</author>
<date>
<month>January</month>
<day>09</day>
<year>2005</year>
</date>
<body>SA pananalasa ng sunud-sunod na bagyo nong Nobyembre 2004 sobrang apektado rin ang mga Dumagat ng Sierra Madre kaya napagkaisahan ng mga organizers ng taunang Alay Sa Dumagat sa pamumuno ng mag-asawang Dr. Rene at Amy Santos na mas maraming pagkain, gamot at damit ang ipamudmod sa mga katutubo sa gaganaping outreach program ngayong araw sa Angat Dam na nasa Hilltop ng NAPOCOR sa Norzagaray, Bulacan. Ang Alay Sa Dumagat ay inilunsad ng yumaong Defense Secretary Alejo Santos matapos ang Second World War. Si Sec. Santos ang namuno sa mga gerilya kabilang ang mga Dumagat na nakipaglaban sa mga Hapones. Ilan sa mga aktibo sa naturang mapagkawanggawang misyon na ginaganap tuwing 2nd Sunday of January ay ang Philippine Medical Association, APMA nina Amy Santos, Taipeh Economic and Cultural Office in Manila, La Loma Quezon City, Lions Club nina Jojo Veterbo at Dr. Tan, Bahag-hari Lions Club ng Quezon City, Retirees Activities Office, Kapalaran Lodge ng PNP Crame, Soroptomists International Philippine Region, Manila Host Club, Eusebio Sy, Kagawad Leonardo Nepomuceno at marami pang volunteer public servants kabilang ang inyong Mahal.&amp;quot;</body>
<link>http://www.philstar.com/Article.aspx?articleId=267813&amp;publicationSubCategoryId=94</link>
</article>
<article>
<title>Ang pagbinyag kay Jesus</title>
<author>ALAY - DANGAL Ni Fr. Jose C. Blanco, S.J.</author>
<date>
<month>January</month>
<day>09</day>
<year>2005</year>
</date>
<body>MAITATANONG natin sa sarili: Kailangan bang mabinyagan si Jesus? Sa katunayan, sa salaysay sa Ebanghelyo, tumangging binyagan o bautismuhan ni Juan Bautista si Jesus. Pakiramdam niyay siya pa dapat ang binyagan ni Jesus. Talaga bang hindi na kinailangan binyagan pa si Jesus? Anupat siyay ganap na banal. Siya ang Anak ng Diyos. Bakit niya iginiit na mabiyagan din? Basahin ang Mateo 3:13-16. Si Jesus ay dumating naman sa Jordan mula sa Galilea at lumapit kay Juan upang pabautismo. Sinansala siya ni Juan na ang wika, &amp;quot;Ako po ang kailangang bautismuhan ninyo, at kayo pa ang lumalapit sa akin!&amp;quot; Ngunit tinugon siya ni Jesus, &amp;quot;Hayaan mo itong mangyari ngayon; sapagkat ito ang nararapat nating gawin upang matupad ang kalooban ng Diyos.&amp;quot; Pumayag si Juan. Nang mabautismuhan si Jesus, umahon siya sa tubig. Nabuksan ang langit at nakita niya ang Espiritu ng Diyos, bumababa sa kanya, gaya ng isang kalapati. At isang tinig mula sa langit ang nagsabi, &amp;quot;Ito ang minamahal kong Anak na lubos kong kinalulugdan!&amp;quot; Totoo na si Jesus ay ganap na banal. Hindi niya kailangang mabinyagan. Ngunit ang kanyang pagpapabinyag ay isang gawain ng pagpapakumbaba. Kung si Jesus na hindi nangangailangang mabinyagan ay tumanggap ng bautismo, ano pa kaya tayo na namarkahan o nabahiran ng kasalanang mana? Halos lahat sa atin ay nabinyagan nang tayoy mga sanggol pa lamang. Hindi natin alam kung ano ang nangyari sa ating binyag. Ito ay panahon ng pagninilay. Sa binyag, tayo ay hinuhugasan o nililinisan sa ating kasalanang mana. Ginagawa tayong mga anak ng Diyos. Kinakailangan natin ang binyag upang matanggap natin ang iba pang mga sakramento. Ang kumpil ay walang bisa kung tayoy hindi binyagan. Ang kasal ay walang bisa bilang isang sakramento kung ang mga nagpapakasal ay hindi nabinyagan. Ang nais magpari ay hindi maaaring maordinahan kung siya ay hindi binyagan. Ganyan kahalaga ang binyag.</body>
<link>http://www.philstar.com/Article.aspx?articleId=267819&amp;publicationSubCategoryId=94</link>
</article>
<article>
<title>EDITORYAL  Inabuso ang kaluwagan</title>
<author></author>
<date>
<month>January</month>
<day>16</day>
<year>2005</year>
</date>
<body>NAKABALIK na sa bansa si dating President Estrada at hindi nagkatotoo ang bali-balitang hindi na siya babalik. Hindi nagkatotoo ang sinabi ni dating Ilocos Sur governor Chavit Singson. Hindi na itinuloy ang hirit na anim na araw na extension sa Hong Kong. Wala siyang balak tumakas, sabi ni Estrada at babalik siya para ipagpatuloy ang laban ng namayapang kaibigan na si Fernando Poe Jr. Pag-iisahin din daw niya ang oposisyon. Nakabalik na nga siya kahapon dakong 1:48 p.m. at mula sa NAIA deretso siya sa Camp Capinpin. Pero bago matahimik ang kontrobersiya ng kanyang pagpapaopera sa Hong Kong, dapat namang maging malinaw sa taumbayan ang mga pag-abuso niya sa kaluwagang ibinigay ng pamahalaan. Dapat imbestigahan ang mga police escorts na pumayag na makalabas ng ospital si Erap at makatuloy sa Parkview Hotel. Bukod sa pag-stay sa luxury hotel, marami pa rin umano ang nakakita na namasyal si Erap sa iba pang lugar sa Hong Kong. Masamang halimbawa ang ginawa ni Erap habang nagpapagaling sa kanyang inoperang tuhod. Dahil sa pagbibigay ng VIP treatment, maraming bilanggo ang magkakaroon ng ideya na maaari naman palang humiling sa pamahalaan. Maaaring si Erap ang ginagawang halimbawa ni dating Zamboanga Rep. Romeo Jalosjos para makahingi ng pardon kay President Arroyo. Hindi lamang si Jalosjos, baka pati si dating Calauan, Laguna Mayor Antonio Sanchez ay humiling din sa pamahalaan. Masamang halimbawa sa iba pang bilanggo. Masyadong inaabuso ni Erap ang ibinibigay ng pamahalaan. Nang makuha niya ang kanang kamay, ang kaliwang kamay naman ang gusto niyang kunin. Masisisi naman ang pamahalaan kung bakit naging ganito si Erap. Masyadong malambot ang pamahalaan at lahat ng kapritso ay pinapayagan. Ayon sa mga eksperto sa batas, hindi tama ang pagpayag ng pamahalaan na makapagpaopera sa Hong Kong. Labag daw ito sa batas at maaaring mapatalsik sa puwesto si Arroyo. Tama na ang pag-abuso sa ibinibigay ng pamahalaan. Ang dapat pagpursigihan ni Erap ay madaliin ang resolution ng kanyang kaso at nang maalis ang batik sa kanyang pangalan. Lagi niyang sinasabi na wala siyang nagawang kasalanan at malinis ang kanyang konsensiya. Kailangang mapatunayan ang kanyang sinasabi.</body>
<link>http://www.philstar.com/Article.aspx?articleId=267914&amp;publicationSubCategoryId=94</link>
</article>
<article>
<title>Bakit nandidiri ang mga kapwa pulis kay Boogie Mendoza?</title>
<author>BANAT NI BATUIGAS Ni Bening Batuigas</author>
<date>
<month>January</month>
<day>16</day>
<year>2005</year>
</date>
<body>MUKHANG palpak ang isinagawang raid ng Criminal Investigation and Detection Group (CIDG) sa Maynila noong nakaraang linggo kung saan 16 terorista umano ang nahuli. Lumilitaw kasi na walang sapat na ebidensiya ang CIDG dahil isa-isa ring pinakawalan ng Korte ang mga terorista nga. Kaya imbes na umani ng papuri ang administrasyon ni GMA eh nadagdagan lang ang kalaban ng gobyerno. Humaba tuloy ang mga personalidad na gustong mag-rally sa Don Chino Roces bridge para pukawin si GMA sa sunud-sunod na palpak sa gobyerno niya. Sino ang dapat sisihin? Wala nang iba kundi si Sr. Supt. Boogie Mendoza, ang officer-in-charge ng CIDG na sa kagustuhang maging permanente siya sa puwesto eh kung anu-ano na ang pinaggagawa. Ika nga hinog sa pilit ang trabaho, anang taga-WPD na nakausap natin. He-he-he! Nagmamadali kasi na maging hepe ng CIDG kayat hayan semplang tuloy ang inabot, di ba mga suki? Kasi nga, halos isang buwan nang OIC si Mendoza sa CIDG at mukhang nagustuhan na niya ang malambot na upuan niya. May 18 milyon na dahilan kaya? Kapag na-impress kasi ni Mendoza si GMA, aba tiyak siya na ang itatalagang hepe ng CIDG kayat nagkukumahog ang kanyang mga tauhan na makapag-deliber ng malalaking kaso. Maganda na ang umpisa nila sa pagpatay ng anim na bank robbers sa isang engkuwentro sa Bulacan kayat maaaring naaamoy na ni Mendoza ang grasya kapag permanente na siyang CIDG director nga. Kaya nagmamadali silang sundan ito at ang pagsalakay nga sa isang building sa Taft Ave. ang isinagawa pero nabahiran naman ng kontrobersiya. Inakusahan kasi ng mga kaanak ng naaresto ang CIDG ng planting of evidence. He-he-he! Kahit ano gagawin para lang magpabango sa Palasyo, di ba mga suki? Sa ngayon pala, may mahigpit na karibal pa si Mendoza sa puwesto ng CIDG sa katauhan nina Chief Supts. Ricardo Carding Dapat at Nicolas Pasinos. Si Dapat ay kasalukuyang hepe ng Maritime Command samantalang si Pasinos naman ang hepe ng Directorate for Personnel and Resource Management (DPRM) sa Camp Crame. Si Dapat ay dating hepe ng CIDG-NCR at si Pasinos naman ay galing din sa WPD at iba pang units ng pulisya at kapwa sila may magandang record para maging CIDG chief. Pero kung sa punto ng media mileage, walang kakayahan sa ngayon sina Dapat at Pasinos na sabayan si Mendoza kayat sinamantala naman ito ng huli. Kaya lang hindi naging maganda ang patutsada niya at nakadagdag pa sa problema ng bansa. Mauungusan pa kaya nina Dapat at Pasinos si Mendoza sa homestretch ng laban para sa CIDG post? Kapag pinalad naman si Mendoza na mapiling CIDG chief, dapat ang unang i-address niya ay ang leadership problem niya. Kasi nga si Mendoza ay napiling mamumo ng PACER ng PNP subalit halos kalahati ng miyembro nito ay lumayas nang mabalitaang uupo na siya. Bakit nandidiri ang kapwa niya pulis kay Mendoza? Totoo ba na mahilig siya sa hokus-pokus? Alam kaya ni Dir. Robert Delfin ang kasagutan ng tanong natin? Good luck na lang sa kung sino man ang basbasan ni GMA (o ni First Gentleman Mike Arroyo ba?) na maging CIDG chief. Abangan!</body>
<link>http://www.philstar.com/Article.aspx?articleId=267925&amp;publicationSubCategoryId=94</link>
</article>
<article>
<title>Nananakit ang katawan, take Paracetamol</title>
<author>WHAT'S UP DOC? Ni Dr. Tranquilino Elica&amp;ntilde;o Jr.</author>
<date>
<month>January</month>
<day>16</day>
<year>2005</year>
</date>
<body>NARITO ang katugunan ko sa sulat na ipinadala ni F.M. ng Tacloban City: Maraming tao ang nakararanas ng rheumatic spells. Tama ang iyong ginagawa na gumagamit ng maligamgam na tubig para mawala ang mga sintomas. Ganoon pa man, sakali at hindi tumigil ang pamamanhid o ang sakit na nararamdaman, kailangan mo nang mag-take ng painkillers na kagaya ng Paracetamol. Kung ang nararamdamang sakit ay grabe, maaari kang mag-take ng Tramadol. Pilitin mong malaman kung ano ang dahilan ng iyong problema at kung maaari, kumunsulta sa iyong doktor. Watch your meal and try not to take so much fat and salt. Para naman kay Jessie Chua ng Pasig City: Tama ang ginagawa mong pagpapahinga pagkatapos ng basketball. Ang mga tinitake mong medicines ay okey lang. Kung maari, subukan mong lagyan ng warm compress ang apektadong area. Maari kang mag-take ng ibang medications na prescribed ng iyong doktor. Para kay Jennifer Cabreros ng Manila: Ang pagkakaroon ng kakambal ay mahirap din. You may or may not have familiar tendencies at all. Maaari kang magpa-DNA test sa alinmang ospital na gugustuhin mo. Maaari kang pumunta sa Fabella Hospital sa Maynila. Para kay F. Tutud ng Mabolo City: Hindi ko alam kung makabibili ka ng Lumbrokinase sa Cebu. Titingnan ko. Ang sigurado, mabibili dito sa Manila ang Lumbrokinase. Magtanong sa Mercury Drug. Para kay Ms. Virgo: Ang varicose veins mo ay maaaring ma-cured ng Daflon. Ang vein stripping ay maaari lamang gawin sa mga maseselang kaso. You can use warm water for your treatment.</body>
<link>http://www.philstar.com/Article.aspx?articleId=267930&amp;publicationSubCategoryId=94</link>
</article>
<article>
<title>Dapat lang parangalan si Gen. Aglipay</title>
<author>BANAT NI BATUIGAS Ni Bening Batuigas</author>
<date>
<month>January</month>
<day>30</day>
<year>2005</year>
</date>
<body>HALOS anim na buwan pa lamang bilang hepe ng Philippine National Police (PNP) itong si Dir. Gen. Edgar Aglipay pero abot langit na ang accomplishments niya. Sa ilalim ng liderato lang ni Aglipay nadisiplina ang kapulisan natin. Bumaba ang bilang ng bank robbery at kidnapping at higit sa lahat nag-iba ang mga laboratoryo ng drug syndicates sa bansa. Tiyak ko may nakalimutan pa tayo diyan, di ba mga suki? Kayat hindi tayo magtataka kung gagawaran ng Civil Service Commission (CSC) ng parangal na Dangal ng Bayan itong si Aglipay sa darating na mga araw dahil sa all-around administrative at operational leadership niya. Kung sabagay, inabutan na mismo ni Presidente Arroyo ng Philippine Legion of Honor with a rank of Datu itong si Aglipay noong nakaraang taon. Ang Datu ang pinakamataas na award ng gobyerno sa public service. Hindi naman masama kung masundan pa ito ng Dangal ng Bayan, di ba mga suki? He-he-he! Dapat lang parangalan ang kasipagan ni Aglipay para tularan pa siya ng iba pang public servant! Hindi nagkamali si GMA na iatang kay Aglipay ang kampanya ng gobyerno laban sa droga. Halos dalawang taon pa lamang ang AID-SOTF subalit mukhang nagsawa na si GMA sa kape-presinta sa mga nahuling miyembro ng international drug syndicates at mga nakumpiskang shabu, raw materials at kagamitan sa paggawa ng shabu. Sa bank robbery naman ang pinakamalaking grupo na nalansag ay yaong Waray-Waray gang na naaktuhan sa Valenzuela City noong nakaraang buwan kung saan 12 sa kanila ang naaresto. Sa aspeto naman ng kidnapping, na-neutralize ng team ni Sr. Supt. Bobot Laciste, ng CIDG-NCR si Allan Balimbingan sa Leyte. Si Balimbingan ang No. 6 most wanted criminal ng bansa. Hindi lang yan! Na-rescue rin ng mga bataan ni Aglipay sina Katrina Schoof at boyfriend na si Jeffrey Cruz sa isang raid sa Las Pi&amp;ntilde;as at sampung kidnapper nila ang naaresto. He-he-he! Sa maiksing panahon pa lang yan. Ang unang talagang programa ni Aglipay nang maupo siya noong Agosto 23 ay ang pagdisiplina sa pulisya natin sa pamamagitan ng pagtapon ng mga Tamad, Abusado, Bastos at Ayaw padisiplina (TABA) cops sa ibat ibang sangay ng Values and Reform School. Noong una, may pagtutol sa proyektong ito, na umani naman kinalaunan ng papuri mismo sa mga TABA cops. Naging God-centered kasi sila at lalong napalapit sa kani-kanilang pamilya at napamahal sa kanila ang kanilang trabaho. Sa ngayon, apat na opisyal ng PNP at 194 na mga enlisted personnel ang napa-graduate sa 30 araw na pagsasanay sa Subic Freeport at iba pang training school. Kasalukuyang tini-training rin ni Sr. Supt. Sammy Tucay, ng DHRDD ang 46 na pulis sa 17 regions ng bansa bilang trainors sa mga TABA cops sa kani-kanilang probinsiya. He-he-he! Mukhang matatagalan pa bago magbunga itong proyekto ni Aglipay pero mabutit naumpisahan na! Isama na natin sa feathers in the cap ni Aglipay ang mga reporma tulad ng pagpatayo ng mga fast lanes sa firearms at motor vehicle clearance registration. Kayong mga gunholders at kumpanya ng bus at jeepney ang magpapatunay nito. Sayang nga lang at ginagahol na ng oras itong si Aglipay. Abangan!</body>
<link>http://www.philstar.com/Article.aspx?articleId=268049&amp;publicationSubCategoryId=94</link>
</article>
</data>