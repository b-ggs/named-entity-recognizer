<?xml version="1.0" encoding="ISO-8859-1" ?>
<data>
<article>
<title>Vizconde convict pinalaya na!</title>
<author>Nina Danilo Garcia at Gemma Garcia</author>
<date>
<month>December</month>
<day>01</day>
<year>2010</year>
</date>
<body>MANILA, Philippines – Matapos ang halos 15 taong pagkakabilanggo, tuluyan nang nakalaya kahapon sa New Bilibid Prison (NBP) si dating PO1 Gerardo Biong, isa sa akusado sa Vizconde massacre noong 1991. Base sa 5-pahinang endorsement letter ng Department of Justice para kay NBP Director Ernesto Diokno, si Biong ay kabilang sa 124 bilanggo na inirekomendang mapalaya ng DOJ. Nakasaad sa liham na noon pang Nobyembre 24 nagtapos ang sentensya ng mga bilanggo at si Biong ay pang-61 sa mga preso na sakop ng naturang kautusan. Ayon kay Atty. Ricardo Valmonte, abogado ni Biong, orihinal na 12 taon lamang ang sentensya sa kanyang kliyente ngunit umabot pa sa 15 taon ang pinagsilbihan nito. Pangunahing pinasalamatan naman ni Biong ang Panginoon sa kanyang paglaya na sinabing nais niyang maglingkod sa kanyang sinalihang “Jesus Miracle Crusade” sa kanyang nalalabing mga taon.&amp;nbsp;Sinabi nito na nagbalik-loob siya sa Diyos habang nasa loob ng bilangguan at naging pastor pa sa kanyang mga kapwa preso. Nanindigan naman si Biong na inosente siya sa mga akusasyon laban sa kanya at wala siyang sinisirang ebidensya.&amp;nbsp; Tumanggi na rin itong magkomento kung inosente o guilty ang pangunahing akusado na si Hubert Webb sa pagpaslang sa mga miyembro ng pamilya Vizconde.&amp;nbsp; Sinabi rin ni Biong na hindi na siya interesado pa na isama ang kanyang sarili sa naturang kaso kahit na kunin pa siya ng korte bilang testigo upang maresolba ang kaso. Dapat sanang nakalaya si Biong nitong nakaraang Nobyembre 24 ngunit naantala ito ng ilang araw dahil sa pagproseso ng mga papeles at mahabang weekend. Magugunita na si Biong ay kinasuhan dahil sa paglilinis nito ng mga ebidensya sa kaso ng Visconde massacre. Base sa rekord, unang nakulong si Biong sa Para&amp;ntilde;aque City Jail noong Setyembre 5, 1995 dahil sa pagsunog umano sa duguang bedsheets ng mga Vizconde sa naganap na masaker noong 1991.&amp;nbsp;Nahatulan naman ito noong Enero 6, 2000 sa kasong “accessory to the crime” at inilipat sa NBP. Nauna na ring sinabi ni Diokno na kahit na aprubahan ng DOJ ang release order ni Biong ay hindi pa rin ito maaring makalabas ng bilangguan dahil mayroon pang nakabinbing motion for reconsideration sa Court of Appeals (CA). Samantala, naghain naman ang Volunteers Against Crime and Corruption (VACC) ng opposing letter kay de Lima upang bawiin ng DOJ ang release order ni Biong. Ang nasabing sulat ay inilagdaan ni VACC President Dante Jimenez&amp;nbsp;kung saan iginiit nito na si Lauro Vizconde ay aggrieved party at may karapatan na maimpormahan at mabigyan ng oportunidad na marinig ang panig nito bago ma-issue ang nasabing kautusan.</body>
<link>http://www.philstar.com/Article.aspx?articleId=634932&amp;publicationSubCategoryId=92</link>
</article>
<article>
<title>Liz may kapalit agad kay P-Noy</title>
<author>Ni Rudy Andal</author>
<date>
<month>December</month>
<day>01</day>
<year>2010</year>
</date>
<body>MANILA, Philippines – May panibagong apple of the eye si Pangulong Noynoy Aquino na ‘nakasama’ nito sa pagdiriwang ng kaarawan ng kanyang pinsan kamakailan sa Makati City. Ayon sa impormante, nasa mid 20’s ang sinasabing bagong ‘nagpapatibok ng puso’ ni Pangulong Aquino na nakilala umano niya sa birthday party ng pinsan nitong si Tony Boy Cojuangco noong Biyernes. Ayon pa sa source, matagal na nakausap ng Pangulo ang sinasabing ‘mystery girl” sa naturang okasyon. Napag-alaman na family friend at mga kamag-anak lamang ng mga Cojuangco ang imbitado sa nasabing party. Napabalitang “binasted” ang Pangulo ng kanyang hair stylist na si Liz Uy dahil mas nais daw ng dalaga, na ex-gf ni John Lloyd Cruz, na manatiling magkaibigan sila ng Presidente.</body>
<link>http://www.philstar.com/Article.aspx?articleId=634933&amp;publicationSubCategoryId=92</link>
</article>
<article>
<title>P33 taas sa presyo ng LPG</title>
<author>Ni Danilo Garcia</author>
<date>
<month>December</month>
<day>01</day>
<year>2010</year>
</date>
<body>MANILA, Philippines – Sasalubungin ang Dis&amp;shy;yembre ng P33 kada tangke na pagtaas sa presyo ng liquefied petroleum gas (LPG) ngayong Miyerkules. Kinumpirma ng LPG Marketers Association na P3 kada kilo ng LPG o P33 sa 11-kilong tangke ang iaakyat na presyo.&amp;nbsp; Bukod dito, may kasunod pa silang pagtataas na aabot sa P2 kada kilo o P22 kada 11-kilong tangke sa katapusan ng Dis&amp;shy;yembre. Ipinaliwanag ni LPGMA Partylist Rep. Arnel Ty na tumaas ng $102 ang presyuhan ng LPG sa internasyunal na merkado kung saan katumbas ito ng P5 kada kilo sa lokal na presyo sa bansa.&amp;nbsp; Hiniling naman umano niya sa mga supplier na kaanib nila na huwag big&amp;shy;lain ang mga consumer sa pamamagitan ng “staggered basis” na pagtataas kaya hinati nila ito ng Dis&amp;shy;yembre 1 at sa katapusan ng buwan. Wala umanong ma&amp;shy;gagawa ang mga dealers ng LPG kundi magtaas dahil ini-import nila ang kanilang mga produkto at dikta ng presyuhan sa internasyunal na merkado ang kanilang sinusunod.&amp;nbsp; Pinayuhan na lamang ng LPGMA ang mga consumers na magtipid sa paggamit ng LPG upang makaraos sa gastusin ngayong Kapaskuhan. Nakikita naman umano nila na bababa ang presyo ng LPG pagsapit ng Enero 2011.</body>
<link>http://www.philstar.com/Article.aspx?articleId=634934&amp;publicationSubCategoryId=92</link>
</article>
<article>
<title>P2-M sa ulo ni Ping</title>
<author>Ni Gemma Garcia</author>
<date>
<month>December</month>
<day>01</day>
<year>2010</year>
</date>
<body>MANILA, Philippines – Inindorso na ng Department of Justice (DOJ) ang pagbibigay ng P2 milyong reward money para sa ikaradakip ni Senador Panfilo “Ping” Lacson. Sinabi ni Justice Secretary Leila de Lima na ang halaga ay ipinanukala ng Philippine National Police at hihintayin na lamang ng DOJ ang approval ni DILG Secretary Jesse Robredo. Naniniwala si de Lima na dahil sa reward money ay mapapadali ang pag-aresto o pagsuko ni Lacson. Una nang hiniling ng abogado ni dating Police Supt. Cezar Mancao na si Atty. Ferdinand Topacio na dapat maglaan ng pabuya ang DOJ upang mabilis na maaresto si Lacson at tumulong ang publiko sa paghahanap sa nagtatagong senador. Samanta, sinabi pa ng Kalihim na natutukoy na ng elite team ng NBI ang kinaroroonan ni Lacson na umano’y narito lamang sa Metro Manila. Binigyan na lamang niya ng ilang araw ang grupo upang maaresto si Lacson dahil hindi umano sapat ang matukoy l amang ang lugar na kinaroroonan nito. Ang pinakamahalaga umano ay maaresto ito at maisilbi ang warrant of arrest upang harapin ang Dacer-Corbito double murder case.</body>
<link>http://www.philstar.com/Article.aspx?articleId=634935&amp;publicationSubCategoryId=92</link>
</article>
<article>
<title>Mga babaeng nagtatrabaho sa gabi delikado sa cancer</title>
<author>Ni Angie dela Cruz</author>
<date>
<month>December</month>
<day>01</day>
<year>2010</year>
</date>
<body>MANILA, Philippines – Delikado umano sa sakit na cancer ang mga babaeng nagtatrabaho sa gabi o nasa night shift work. Ayon sa Institute for Occupational Health and Safety Development, isang non-profit, non-governmental health and safety organization, risky sa sinuman ang magtrabaho ng gabi laluna ng mga babae dahil humihina ang produksiyon ng katawan ng melatonin, isang anti-oxidant na nagpapababa sa level ng estrogen. Kapag mataas ang estrogen, maaaring magkaroon ang isang babae ng breast cancer. Sinasabing sa Estados Unidos, karamihan sa mga babaeng nasa night shift ay may breast cancer tulad ng mga nurses na nasa night shift ang duty. Binigyang diin ng OHSAD na dapat ay hindi pinapayagan ng DOLE na magtrabaho sa gabi ang babae laluna ang mga buntis dahil sila ay risky sa cancer. Anang grupo, alinsunod sa Article 130 ng saligang batas, hindi nito pinapayagan ang mga kababaihan na magtrabaho sa gabi o mula alas-9 ng gabi hanggang alas-6 ng umaga para makaiwas ang mga ito na magkaroon ng sakit na cancer dahil mas madaling magkaroon nito ang mga babaeng nasa night shift kaysa sa mga lalaking nagtatrabaho ng night shift tulad ng sa call center, ospital, guwardiya at iba pa. Sa Pilipinas ang sakit na cancer na ugat ng night shift ay&amp;nbsp;hindi compensable disease o walang matatanggap na benepisyo dahil sa sakit na ito.</body>
<link>http://www.philstar.com/Article.aspx?articleId=634936&amp;publicationSubCategoryId=92</link>
</article>
<article>
<title>AFP binira sa pagbili ng trainer jets</title>
<author>Ni Butch Quejada</author>
<date>
<month>December</month>
<day>01</day>
<year>2010</year>
</date>
<body>MANILA, Philippines – Palpak ang Armed Forces of the Philippines (AFP) sa pagbibigay ng prayoridad sa pagbili ng mga trainer jet ng Phi&amp;shy;lippine Air Force (PAF) bilang bahagi ng programang pangmodernisasyon ng institusyon. Sinabi ni House Committee on Good Government and Public Accountability chairman at Iloilo Rep. Jerry Tre&amp;ntilde;as, sa halip na ginugol sa pagbili ng P622.59 milyong halaga ng SF-260 trainer jets ay ibinuhos na lamang ang pondo sa pagkumpleto ng mga pangunahing kailangan sa mga infantry unit ng AFP. Tinukoy ng kongresista ang kakulangan pa rin ng mga makabagong armas, iba pang gamit-proteksyon sa pakikidigma at kahit sa mga makataong benepisyo ng mga sundalong sumasabak sa panganib para tiyakin ang pambansang seguridad laban sa mga kalaban ng estado. “This is a complete mis-allocation of military resources. Many of our soldiers in the field are highly demoralized because their generals seem to be more concerned in training jet pilots who will most likely end up flying commercial airplanes, instead of providing them with better weapons, body protection and combat equipment. Our soldiers don’t even wear any armor at all during combat operations and weapon optics are not even part of their regular issue. They still read paper maps instead of GPS instruments!” sabi ni Tre&amp;ntilde;as. Ayon kay Trenas, mas praktikal din aniya kung inilaan sa pagkuha ng mga multi-role helicopter ang naturang pondo kung sadyang gusto ng AFP na magkaroon ng epektibong modernisasyon ang Air Force. Sabi ni Trenas, mas mapapakinabangan pa kung mga bagong Huey helicopters dahil ito ay maaring gamitin&amp;nbsp; sa pag-atake sa mga kalaban kundi maging sa disaster rescue at relief operations, paglilikas ng mga sibilyang biktima ng trahedya o kalamidad at transportasyon ng mga sundalo. Kasabay niyan, ibinunyag ni Trenas na bumili rin ang AFP ng ilang sporty utility vehicles mula sa isang Korean car manufacturer para magamit umano ng mga senior officer ng militar. Bunsod nito, ipinabubusisi ng kongresista sa Committeee on Oversight ang progreso ng moder&amp;shy;nization program ng AFP.</body>
<link>http://www.philstar.com/Article.aspx?articleId=634937&amp;publicationSubCategoryId=92</link>
</article>
<article>
<title>Paglipat ng PCSO sa PICC iimbestigahan ng Senado</title>
<author>Ni Malou Escudero</author>
<date>
<month>December</month>
<day>01</day>
<year>2010</year>
</date>
<body>MANILA, Philippines – Pinaiimbestigahan ni Senator Vicente “Tito” Sotto III sa Senado ang paglipat ng Philippine Charity Sweepstakes Office (PCSO) sa Philippine International Convention Center (PICC) mula sa Quezon City. Sa Senate Resolution No. 300 na inihain ni Sotto, sinabi nito na inirereklamo ng mga empleyado ang ginawang paglilipat dahil mula sa isang malawak at ligtas na lugar, inilagay ang PCSO sa PICC na masasabi umanong “disadvantage” sa panig ng publiko. Sinabi pa ni Sotto na bukod sa mas malawak para sa iba’t ibang charitable projects ang dating tanggapan ng PCSO sa kahabaan ng E. Rodriguez Sr., Ave., Quezon City, mayroon din itong historical significance. Dapat aniyang ikinonsidera ang pangangailangan ng iba’t ibang maapektuhang sektor bago isinagawa ang paglilipat. Ilang empleyado na rin umano ng PCSO ang sumulat sa ilang senador upang paimbestigahan kung ano ang totoong dahilan sa ginawang paglilipat.</body>
<link>http://www.philstar.com/Article.aspx?articleId=634938&amp;publicationSubCategoryId=92</link>
</article>
<article>
<title>Illegal gambling nanamlay sa Grand Lotto</title>
<author>Ni Joy Cantos</author>
<date>
<month>December</month>
<day>01</day>
<year>2010</year>
</date>
<body>MANILA, Philippines – Kumbinsido ang Philippine National Police (PNP) na nanamlay na ang naglipanang illegal number game sa bansa kabilang ang jueteng sa pagsirit ng grand lotto ng Philippine Charity Sweepstakes (PCSO). Ayon kay PNP&amp;nbsp;Spokesman Chief Supt. Agrimero Cruz Jr., nakatulong din sa unti-unting pagbagsak ng illegal na operasyon ng number games ang malaking halagang&amp;nbsp;umabot sa P741M papremyo ng lotto na tinamaan ng isang masuwerteng taga Luzon. Marami sa mga Pinoy ang naeenganyong tumaya sa lotto dahil siguradong instant millionaire ang sinumang makatumbok ng kumbinasyon ng winning numbers. Nanawagan naman si Cruz sa publiko na sa halip na sa jueteng o iba pang anyo ng illegal gambling ipakipagsapalaran ang taya, mas makabubuting ilagak na lang ng mga mananaya ang kanilang kaunting salapi sa legal na pamamaraang itinataguyod ng gobyerno gaya ng lotto.&amp;nbsp;Mas legal anya ito at pabor hindi lamang sa mananaya kundi pati sa gobyerno at maging sa mga kawanggawa.</body>
<link>http://www.philstar.com/Article.aspx?articleId=634939&amp;publicationSubCategoryId=92</link>
</article>
<article>
<title>Solon dismayado sa kapwa mambabatas</title>
<author>Ni Butch Quejada</author>
<date>
<month>December</month>
<day>01</day>
<year>2010</year>
</date>
<body>MANILA, Philippines – Dismayado si Caloocan City Rep. Mitch Cajayon (2nd District) sa naging aksyon ng kanyang kapwa mambabatas matapos na hindi makalusot sa House committee on local government na pinamumunuan ni Negros Oriental Rep. George Arnaiz (2nd District) ang kanyang House Bill 3646 na naglalayong madagdagan ng tatlo pa bukod sa kasalukuyang dalawang legislative districts ang kanyang lungsod. Sa kanyang panukala, magiging malaking kapakinabangan sana sa mga residente ang madagdagan o maging lima ang congressional districts sa Caloocan dahil malinaw na mas malaking pondo o tinatawag na Countryside Development Fund (CDF) ang matatanggap. &amp;nbsp;“Kung ang lungsod ng Maynila na wala pang 1.5-million na bilang ng populasyon ay may anim na distrito, bakit hindi ang Caloocan na may sapat na bilang ng tao at lima lang ang hinihinging maging distrito?” giit ng dating Binibining Caloocan.? Sa committee deliberation, mas nanaig ang panukala ni Caloocan Rep. Oscar Malapitan kung saan ay hinihingi nito na mahati sa tatlo ang kanyang distrito samantalang walang gagalawin sa kasalukuyang distrito ni Cajayon.? Paliwanag ni Cajayon, hindi masama kung magalaw o maapektuhan ang distrito ng kasama niyang mambabatas kung hinihingi ng pagkakataon upang ganap nang maiayos o maging “compact, contiguous and adjacent territory” ang lungsod na sinasaad ng Batas.</body>
<link>http://www.philstar.com/Article.aspx?articleId=634940&amp;publicationSubCategoryId=92</link>
</article>
<article>
<title>Korek ka Gat!</title>
<author></author>
<date>
<month>December</month>
<day>01</day>
<year>2010</year>
</date>
<body>&amp;nbsp;&amp;nbsp;</body>
<link>http://www.philstar.com/Article.aspx?articleId=635006&amp;publicationSubCategoryId=92</link>
</article>
<article>
<title>Ping: 'Di ako susuko</title>
<author>Ni Malou Escudero</author>
<date>
<month>December</month>
<day>02</day>
<year>2010</year>
</date>
<body>MANILA, Philippines – Walang balak sumuko si Senator Panfilo “Ping” Lacson kahit pa naglaan ang gobyerno ng malaking halaga para sa kaniyang ikadarakip. Ito ang nilinaw kahapon ng abogado ni Lacson na si Atty. Alex Poblador matapos mapaulat na inaprubahan ni Justice Secretary Leila de Lima ang paglalaan ng P2 milyong reward para sa makakapagturo nang pinagtataguan ng senador. Ayon kay Poblador,&amp;nbsp;matagal nang inihayag ni Lacson na hindi siya lalantad hanggat hindi binabawi ang warrant of arrest laban sa kaniya. “What I understand he will not allow himself to be arrested and detained for a crime which he did not commit, so even if there is a bounty I doubt if he will surface,” pahayag ni Poblador sa phone interview. Sinabi ni Poblador na ang pamilya ni Lacson ang nagparating sa kaniya na walang balak na lumantad ang senador hangga’t may warrant of arrest. Pero kung babawiin umano ng korte ang warrant of arrest at magsasagawa ulit ng imbestigasyon sa kaniyang kaso ay lalantad ang senador. &amp;nbsp;&amp;nbsp; &amp;nbsp; Pero pinayuhan rin umano ni Poblador si Lacson bilang abogado nito na irespeto ang legal na proseso. “My standing advise to him, judicial o legal process must be respected...but he has already made up his mind I doubt if I can’t change his mind,” ani Poblador. Tiyak din aniyang hindi makakaapekto sa desisyon ng senador ang P2 milyong bounty na nakapatong sa kaniyang ulo. Si Lacson ang itinuturong mastermind sa pagpaslang kina PR man Bubby Dacer at driver nitong si Emmanuel Corbito.</body>
<link>http://www.philstar.com/Article.aspx?articleId=635280&amp;publicationSubCategoryId=92</link>
</article>
<article>
<title>Convoy ni P-Noy sinalubong ng protesta</title>
<author>Ni Rudy Andal</author>
<date>
<month>December</month>
<day>02</day>
<year>2010</year>
</date>
<body>MANILA, Philippines – Sinalubong ng protesta ng mga estudyante, guro at empleyado ng University of the Philippines ang convoy ni Pangulong Aquino para iprotesta ang pagtapyas sa budget ng UP at iba pang State Colleges and Universities (SUCs). Hinarang ng mga guro at estudyante ang dadaanan ng Pangulo na noo’y takdang dumalo sa pasinaya ng UP techno hub sa Quezon City, kahapon ng umaga. Nagkagirian at nagkatulakan kaya 10 minuto ring hindi nakausad ang convoy. Umiwas na lamang ang convoy ni P-Noy nang barikadahan na ng tinatayang 50 UP students ang gate ng UP-Ayala techno hub na bahagi ng UP campus sa QC. Gustong iparating ng mga nagpoprotesta ang kanilang saloobin sa budget cut ng SCUs. Bigo man silang makausap ang Pangulo ay hindi umano dito matatapos ang kanilang pagkilos.</body>
<link>http://www.philstar.com/Article.aspx?articleId=635281&amp;publicationSubCategoryId=92</link>
</article>
<article>
<title>Fil-Am soldier utas sa bakbakan sa Afghanistan</title>
<author></author>
<date>
<month>December</month>
<day>02</day>
<year>2010</year>
</date>
<body>MANILA, Philippines – Isang 19-anyos na Filipino-American soldier na kabilang sa United States Marines ang nasawi sa isang combat sa Afghanistan noong nakaraang linggo. Sa report ng&amp;nbsp;US Department of Defense na nakarating sa Department of Foreign Affairs (DFA), napatay si US Marine Lance Cpl. Arden Joseph A. Buenagua, ng San Jose, California habang kasagsagan ng&amp;nbsp;combat operations ng US Marine sa Helmand province sa Afghanistan noong Nobyembre 24.&amp;nbsp; Bago nasabak si Buenaga sa Afghanistan ay naitalaga siya sa 1st Combat Engineer Battalion, 1st Marine Division, Marine Expeditionary Force sa Cap Pendleton, California makaraan siyang magtapos ng sekondarya at saka nag-sundalo. Ang kanyang ina na si Marivic Ayuson Trinidad&amp;nbsp;ay isang Pinay at tubong Marikina City na nagtapos sa UST noong 1985.&amp;nbsp; Hindi ang naturang sundalo ang kauna-unahang Fil-Am US Marine na napatay sa Afghanistan. Una nang nasawi noong Hulyo 2010 si Cpl. Dave Michael Maliksi Santos, 21, tubong Cavite, matapos na saksakin ng kaniyang kapwa sundalo. Bunga ng patuloy na karahasan sa Afghanistan, sinabi ng DFA na nananatili ang pagpapatupad ng pamahalaan sa pagbabawal ng pagpapadala ng mga OFW sa&amp;nbsp;nasabing bansa. Pinasimulan ang ban noong 2007.&amp;nbsp;(Ellen Fernando/Mer Layson)</body>
<link>http://www.philstar.com/Article.aspx?articleId=635282&amp;publicationSubCategoryId=92</link>
</article>
<article>
<title>12 yrs. sa nagbebenta ng 'botcha'</title>
<author>Ni Malou Escudero</author>
<date>
<month>December</month>
<day>02</day>
<year>2010</year>
</date>
<body>MANILA, Philippines – Dahil sa patuloy na pag&amp;shy;kalat sa mga pamilihan&amp;nbsp;ng mga double dead na karne lalo na sa Metro Manila, isinusulong na sa Senado ang panukalang patawan ng parusang anim hanggang 12 taong pagkabilanggo sa mga mahuhuli. Sa Senate Bill 2612 na inihain ni Senator Francis “Kiko” Pangilinan, nais din nitong pagmultahin ng hindi bababa sa P50,000 pero hindi lalampas sa P200,000 ang mga mahuhuling nagbebenta ng double dead na karne o botcha. Kung ang responsable ay korporasyon at pribadong kompanya, kasamang pananagutin ang presidente o manager o sinumang tauhan na may direktang kinalaman sa panloloko sa mga mamimili. Papatawan din ng parusa ang tauhan ng National Meat Inspection na magpapalusot ng mga hindi ligtas na karne. Sa kasalukuyang batas, kinukumpiska lamang ang karne na bagsak ang kalidad at kinakansela ang lisensiya ng meat dealer. Anya, dapat magkaroon ng mabigat na parusa para sa mga nagbebenta ng botcha dahil inilalagay ng mga ito sa panganib ang buhay at kalusugan ng publiko.</body>
<link>http://www.philstar.com/Article.aspx?articleId=635283&amp;publicationSubCategoryId=92</link>
</article>
<article>
<title>Winner ng P741-M grand lotto pinag-aabroad muna</title>
<author>Ni Mer Layson</author>
<date>
<month>December</month>
<day>02</day>
<year>2010</year>
</date>
<body>MANILA, Philippines – Pinayuhan ng isang arsobispo ng Simbahang Katoliko ang nag-iisang nanalo ng P741 milyon sa Grand Lotto 6/55 noong Lunes na mangibang-bansa muna pansamantala dahil sa posibilidad na maharap ito sa malaking problema. Ayon kay retired Lingayen-Dagupan Archbishop Oscar Cruz, dating pangulo ng CBCP, isa sa magiging pangunahing suliranin na kakaharapin ng lotto winner ay ang seguridad nito at ng kaniyang pamilya dahil maraming masasamang loob na magtatangkang dukutin ang mga ito o gawaan ng masama kapalit ng pera. Malaki rin aniya ang posibilidad na magkaroon ito ng maraming kaaway kapag hindi nabigyan ng balato sa napanalunang malaking halaga. “It’s best for the person and his or her family to hide and go abroad rather than staying here and be identified,” payo pa ni Cruz. Sabi pa ni Cruz, posibleng madali ring mawala ang perang napanalunan ng lotto winner dahil hindi niya ito pinaghirapang makuha at maari pang magdulot ng masama sa kaniya at sa kaniyang pamilya.</body>
<link>http://www.philstar.com/Article.aspx?articleId=635284&amp;publicationSubCategoryId=92</link>
</article>
<article>
<title>Magulang na pinagpapalimos ang anak ngayong Pasko, ikukulong</title>
<author>Ni Angie dela Cruz</author>
<date>
<month>December</month>
<day>02</day>
<year>2010</year>
</date>
<body>MANILA, Philippines – Binalaan ng Department of Social Welfare and Development (DSWD) ang mga magulang na magtutulak sa mga anak na mamalimos at mangaroling sa mga lansangan ngayong panahon ng kapaskuhan. Ayon kay DSWD Secretary Dinky Soliman, maaa&amp;shy;ring makulong ang mga magulang na inoobliga ang mga anak na mamalimos base sa article 59 ng Presidential Decree 603 o Child and Youth Welfare Code. Sa ilalim ng naturang batas, ang sinumang magulang na mapapatunayang namuwersa ng anak laluna ang mga nasa menor de edad para mamalimos ay maaaring makulong ng mula 2 hanggang 6 na buwan at multang P500. Anya, bukas ang tanggapan ng DSWD sa mga kapuspalad at maaari din ang mga itong humingi ng ayuda sa lokal na pamahalaan at sa mga non-government organization para sa kailangang tulong.</body>
<link>http://www.philstar.com/Article.aspx?articleId=635285&amp;publicationSubCategoryId=92</link>
</article>
<article>
<title>Traysikel ililibre sa buwis</title>
<author>Ni Butch Quejada</author>
<date>
<month>December</month>
<day>02</day>
<year>2010</year>
</date>
<body>MANILA, Philippines – Isang batas ang ipinanukala nina Navotas Rep. Toby Tiangco at San Juan Rep. JV Ejercito para ma-exempt ang mga tricycles mula sa Motor Vehicle User’s Charge. Ang House Bill 3716 ang mag-aamyenda sa RA 8794 na magbibigay ng libreng buwis sa mga traysikel. “I don’t see why the tricycles should pay the tax considering that they aren’t allowed to ply the national roads,” sabi ni Tiangco. “It’s an added burden to the tricycle drivers who are barely earning enough to sustain their families,” ayon kay Ejercito.</body>
<link>http://www.philstar.com/Article.aspx?articleId=635287&amp;publicationSubCategoryId=92</link>
</article>
<article>
<title>Pinay maid 'di nirape, nag-sorry</title>
<author></author>
<date>
<month>December</month>
<day>02</day>
<year>2010</year>
</date>
<body>MANILA, Philippines – Hindi umano totoong ginahasa ng kaniyang employer ang isang Pinay maid na unang sinagip ng mga awtoridad mula sa tahanan ng kaniyang amo sa Saudi Arabia. Ayon sa Department of Foreign Affairs (DFA), nakatanggap sila ng report mula sa Philippine Embassy sa naturang bansa na nagsasabing umamin na mismo ang Pinay na gawa-gawa lamang niya ang akusasyon upang matawag ang atensiyon ng mga awtoridad at maaksiyunan ang kaniyang tunay na problema, na hindi pagbabayad ng kaniyang suweldo. Nabatid na unang nag-text sa isang community leader ang Pinay at sinabing paulit-ulit siyang ginahasa ng kaniyang amo, sanhi upang sagipin siya ng mga awtoridad mula sa tahanan nito. Ikinabahala naman ng mga embassy officials ang ginawa ng maid upang makakuha lamang ng simpatiya. Ayon sa mga ito, itinigil pa kasi nila ang iba nilang urgent cases upang ma-accommodate lamang ang kaniyang hiling na ma-rescue, ngunit malaunan ay natuklasang nagsisinunga&amp;shy;ling lamang ito. Anang opisyal na tu&amp;shy;mangging magpabanggit ng pangalan, unfair ang ginawa ng Pinay maid lalo na sa iba pang OFWs na may lehitimong reklamo, na mas kailangang maaksiyunan kaagad. Nabatid na nag-execute na ng affidavit ang maid na binabawi ang kaniyang unang reklamo ng panggagahasa. (Mer Layson/Ellen Fernando)</body>
<link>http://www.philstar.com/Article.aspx?articleId=635288&amp;publicationSubCategoryId=92</link>
</article>
<article>
<title>Relasyon ng PH sa EU 'magkakalamat'</title>
<author>Ni Butch Quejada</author>
<date>
<month>December</month>
<day>02</day>
<year>2010</year>
</date>
<body>MANILA, Philippines – Pinangangambahang magkaroon ng masamang epekto sa relasyon ng Pilipinas at European Union (EU) ang pagbasura sa P18.7-bilyong Laguna Lake Rehabilitation Project (LLRP). Bagama’t umaasa pa rin si Belgian Ambassador Christian Meerschman na maisasalba pa ang proyekto, sinabi nito na nakipag-usap siya kay Finance Secretary Cesar Purisima ukol sa isyu at sinabihang kinansela na ni Pangulong Aquino ang proyekto ilang buwan na ang nakalilipas ng walang pormal na notice sa&amp;nbsp;Baggerwerken Decloedt En Zoon (BDC), ang kumpanyang kinontrata para sa dredging ng 94,900-ektaryang lawa. Ang kanselasyon ay sinalubong ng pag-angal ng bansang Belgium at European Union (EU), at lumutang ang mga agam-agam sa pagiging seryoso ng pamahalaang Aquino sa pagpasok sa mga kasunduan at pagpapatupad ng mga balidong kontrata. Ang Belgium ang kasalukuyang pangulo ng EU. Nabatid na tinanong na ng mga stockholders ng BDC si Dimitry Detilleux, BDC North Asia area manger, samantalang ang Fortis-BNP Paribas, ang bangkong nag-package ng loan, ay naghihintay sa pormal na implementasyon ng proyekto. Maging ang mga miyembro ng European Chamber of the Commerce in the Philippines (ECCP) at ng American Chamber of Commerce ay nagtatanong na rin umano ukol sa kaso.</body>
<link>http://www.philstar.com/Article.aspx?articleId=635290&amp;publicationSubCategoryId=92</link>
</article>
<article>
<title>Dunong-Gulong ng ALS sagot sa 'illiteracy problem'</title>
<author></author>
<date>
<month>December</month>
<day>02</day>
<year>2010</year>
</date>
<body>MANILA, Philippines – Ipapakilala ng Department of Education (DepEd) ang isang bagong mukha ng pag-aaral para solusyunan ang ‘illiteracy problem’ sa bansa. “At ang salita ay naging gawa,” ito ang paglalarawan ni DepEd Secretary Armin Luistro sa kauna-unahang Alternative Learning System sa mobile bus katuwang ang channel UNTV at Ang Dating Daan. Ang Alternative Learning System project ay kinabibilangan ng mga state-of-the-art buses na iikot sa rural roads ng bansa. Ang proyekto ay tina&amp;shy;wag na “Dunong-Gulong ng ALS” at ito ay may dalawang buses para sa initial operation na ibinigay ng UNTV at ng Ang Dating Daan. “This project is considered as milestone for the public service endeavors of DepEd,” sabi nina Kuya Daniel Razon ng UNTV at Bro. Eli Soriano ng “Ang Dating Daan.” Ang Dunong-Gulong bus ay maaaring makapagsakay ng 30 learners at ito ay nilagyan ng UNTV ng LCD monitor para sa visual presentation, teacher’s desk, projectors, laptop, cabinets at isang library.</body>
<link>http://www.philstar.com/Article.aspx?articleId=635291&amp;publicationSubCategoryId=92</link>
</article>
<article>
<title>Api nuyir!</title>
<author></author>
<date>
<month>December</month>
<day>02</day>
<year>2010</year>
</date>
<body>.</body>
<link>http://www.philstar.com/Article.aspx?articleId=635435&amp;publicationSubCategoryId=92</link>
</article>
<article>
<title>'Over my dead body!' - Ping</title>
<author>Ni Malou Escudero</author>
<date>
<month>December</month>
<day>03</day>
<year>2010</year>
</date>
<body>MANILA, Philippines - Hindi pahuhuli ng buhay si Senator Panfilo “Ping” Lacson at lalabas lamang siya kung magkakaroon ng hustisya o kung siya ay patay na. Ito ang matigas na pahayag kahapon ni Senator Panfilo “Ping”&amp;nbsp;Lacson matapos katigan ni Justice Secretary Leila de Lima ang rekomendasyon ng&amp;nbsp;Department of Interior and Local Government na magpataw ng P2 milyong reward para sa kaniyang ikadarakip. “I will only come out when justice is rightly served, or when I’m already dead,” nakasaad sa statement ni Lacson na ipinadala sa pamamagitan ng email. Sinabi pa ni Lacson na hindi dapat sa kaniya nakatuon ang pansin ng mga kinauukulan kundi sa mga ebidensiya ng&amp;nbsp; double murder case nina PR man Bubby Dacer at driver nitong si Emmanuel Corbito kung saan si Lacson ang akusado. “Don’t look for me. Look at the evidence. It’s right under your nose. It won’t cost you two centavos to fulfill your duty to provide justice to all concerned,” sabi ni Lacson. Ayon pa kay Lacson mas gugustuhin pa niyang&amp;nbsp;magdusa&amp;nbsp;na may dignidad&amp;nbsp;sa nalalabing bahagi ng kaniyang buhay kaysa mabilanggo sa krimen na hindi naman niya ginawa. Sa kabila ng matapang na pahayag ni Lacson, umapela pa rin ito kay de Lima na gamitin ang kaniyang&amp;nbsp; “plenary power”&amp;nbsp; upang igiit sa korte ang pagsasagawa ng reinvestigation. Sinabi ni Lacson na hindi dapat balewalain ang ginawang pag-amin ng nag-iisa niyang accuser na si Cezar Mancao II noong 2009 na tinakot siya at pinangakuan ng magandang buhay ng nakaraang administrasyon kaya tumestigo sa kaso at naging state witness. Binanggit din ni Lacson na may mga dokumento na magpapatunay na nasa labas siya ng bansa nang mangyari ang sinasabing “car conversation” ni Mancao kung saan narinig umano nitong ipinag-utos ng senador na dating hepe ng PNP, ang pagpatay kina Dacer. Nanindigan naman ang DOJ na hindi nila pagbibigyan ang kahilingan ni Lacson na magsagawa ng re-investigation bago ito sumuko. Nilinaw ni de Lima na batid ni Lacson ang kanyang kalagayan sa ngayon na bilang isang pugante ay wala siyang karapatang magbigay ng kondisyon sa pamahalaan. (May ulat ni Gemma Garcia)</body>
<link>http://www.philstar.com/Article.aspx?articleId=635566&amp;publicationSubCategoryId=92</link>
</article>
<article>
<title>Brillantes sa Comelec, no way!</title>
<author>Ni Mer Layson</author>
<date>
<month>December</month>
<day>03</day>
<year>2010</year>
</date>
<body>MANILA, Philippines - Tutol ang grupo ng mga mamamahayag na maitalaga si election lawyer Atty. Sixto Brillantes sa Comelec dahil sa pagkaka-ugnay umano nito sa mga Ampatuan. “Ngayon pa lang ay bantayan na ang nominasyon ni Brillantes para hindi makalusot,” pahayag ni Marlon Purificacion, vice president ng National Press Club. Nagsilbi umano si Brillantes bilang abogado ng mga Ampatuan noong 2001 election laban sa akusasyong pandaraya at pananakot ng mga kalaban sa pulitika. Taong 2001 ng sumikad ang hawak ng mga Ampatuan sa Maguindanao. Ang mga Ampatuan ang itinuturong utak umano sa pagmasaker sa 57 katao na kinabibilangan ng 37 taga-media, sa Maguindanao. Nagpahayag din ng pagtutol ang ilang cause oriented groups kay Brillantes dahil na rin sa bansag umano dito ng kanyang mga kritiko na “backroom operator” o ginagamit umano ang kanyang koneksyon para makakuha ng paborableng desisyon. Una nang sinisi ng NAMFREL si Brillantes kung bakit hindi nito nakuha ang accreditation bilang election watchdog noong 2010 election. &amp;nbsp;&amp;nbsp; Bukod kay Brillantes, ilan pa sa mga pangalan na sinasabing papalit sa nagbitiw na si Comelec Chairman Jose Melo sina DOJ Secretary Leila de Lima, dating Senator Aquilino Pimentel Jr., Constitutionalist Joaquin Bernas S.J. , Supreme Court Associate Justice Eduardo Nachura at Election Lawyer Romulo Macalintal. Ilang grupo naman ang suportado si Fr. Bernas dahil na rin sa kaalaman nito sa election laws gayundin kay Justice Nachura na bago naitalaga sa SC ay naging legal counsel ng nakaraang administrasyon. Si Atty. Macalintal ay dating election lawyer ni Pangulong Gloria Arroyo habang si Atty. Brillantes ay nagsilbing abogado ni Pangulong Aquino noong nakaraang eleksyon. Umapela naman ang Parish Pastoral Council for Responsible Voting (PPCRV) kay Pangulong Aquino na magtalaga ng isang opisyal sa Comelec na hindi nasangkot sa anomalya.</body>
<link>http://www.philstar.com/Article.aspx?articleId=635567&amp;publicationSubCategoryId=92</link>
</article>
<article>
<title>Mga guro kikidnapin!</title>
<author>Ni Danilo Garcia</author>
<date>
<month>December</month>
<day>03</day>
<year>2010</year>
</date>
<body>MANILA, Philippines - Umaapela ngayon ang Department of Education (DepEd) sa pamahalaan partikular na sa Armed Forces of the Philippines (AFP) na pagtuunan ng pansin ang seguridad ng mga paaralan sa Lamitan, Basilan makaraang tumangging pumasok na ang mga guro sa apat na eskwelahan dahil sa patuloy na banta ng pagdukot ng mga armadong grupo. Nanawagan si Education Secretary Armin Luistro sa mga armadong grupo sa Basilan na huwag namang idamay ang kanilang mga guro at opis&amp;shy;yal ng paaralan na nagtatrabaho lamang upang magbigay ng edukasyon sa kanilang mga anak. Kasunod ito ng pag-pull out ng mga guro sa pagtuturo sa mga paaralan ng Campo Uno, Dang&amp;shy;kalan, Magsaysay at Baas Elementary Schools makaraang makatanggap ng text message si Teresita Suadico na nagsasaad na muling magsasagawa ng pagdukot sa mga guro sa nabanggit na mga paaralan. Patuloy na nakasuspinde rin naman ang klase sa naturang mga paaralan. Ito’y makaraan naman na dukutin ng mga armadong grupo si Cecilia Sosas, ang principal ng Baas Elementary School noong Nobyembre 15 at patuloy pang hindi napapalaya. Nakasaad pa sa naturang mensahe na tigilan na ng pamahalaan ang paghahanap kay Sosas dahil “wala” na umano ito. Sinabi ni Luistro na ang mga bata rin sa Basilan ang magmamana ng paghihirap kung wala nang guro na nais magturo sa lugar dahil sa banta ng karahasan.</body>
<link>http://www.philstar.com/Article.aspx?articleId=635568&amp;publicationSubCategoryId=92</link>
</article>
<article>
<title>NBI pinako-contempt sa Vizconde</title>
<author>Ni Gemma Garcia</author>
<date>
<month>December</month>
<day>03</day>
<year>2010</year>
</date>
<body>MANILA, Philippines - Hiniling kahapon sa Korte Suprema ni Hubert Webb, ang pangunahing akusado sa Vizconde massacre na i-cite for contempt ang mga opisyal ng Natio&amp;shy;nal Bureau of Investigation (NBI) dahil sa pagkawala ng semen specimen nito. Pinapa-contempt ni Webb sina NBI Director Magtanggol Gatdula, dating NBI director Carlos Caabay, dating NBI director Nestor Mantaring, Dr. Renato Bautista, Dr. Prospero Caba&amp;shy;yanan, Atty. Florescto Arizala Jr., Atty. Reynaldo Esmeralda, Atty. Arturo Figueras, Atty. Pedro Rivera at Mr. John Herra. Sa 60 pahinang petition, hiniling nito na makulong sina Gatdula, Bautista, Cabayanan, Arizala at Esmeralda habang hindi sumusunod ang mga nabanggit sa April 20, 2010 na kautusan ng Korte Suprema na ilabas and DNA analysis ng semen specimen ni Webb&amp;nbsp;na ipinagkatiwala sa kanila. Base pa sa petition, nabigo si Gatdula na ipatupad ang direct supervision at pag-iingat sa semen specimen na ipinagkatiwala sa NBI noon pang 1997 hanggang kasalukuyan habang si Bautista na isang medico legal officer III ang nag-isyu ng certification na ang slides ay nasa kustodiya pa ng NBI na kinalaunan ay pinabulaanan naman. Si Dr. Cabayanan na dating Chief Medico Legal division ay nabigo namang dalhin ang slides na naglalaman ng semen specimen sa hearing noong Pebrero 6,1996 at dahil sa pagsisinungaling nito na dinala na niya ang slides sa korte. Sina Figueras at Rivera naman ang mga umano’y nagturo sa testigong si Jessica Alfaro sa mga ilalagay sa ikalawang affidavit nito kaya siya naging star witness sa kaso. Dawit din sina Manta&amp;shy;ring at Caabay dahil sa kabiguan ng mga ito na magampanan ng maayos ang kanilang trabaho na pangalagaan ang semen specimen.</body>
<link>http://www.philstar.com/Article.aspx?articleId=635569&amp;publicationSubCategoryId=92</link>
</article>
<article>
<title>Budget sa contraceptives tinapyas, inilipat sa SUCs</title>
<author>Ni Malou Escudero</author>
<date>
<month>December</month>
<day>03</day>
<year>2010</year>
</date>
<body>MANILA, Philippines - Tinanggal na ng Senado ang P872 milyong nakapaloob sa budget ng Department fo Health (DOH) na ilalaan sana sa pambili ng pills at injectibles at inilagay ang pondo sa State Universities and Colleges (SUCs). Ayon kay Sen. Vicente “Tito” Sotto, ang tinapyas na budget ng DOH ay inilipat sa SUCs sa halagang P143 milyon, samantalang P211 milyon naman ang ilalaan sa scholarships. Ang butal ay hahanapan pa kung saan ilalagay. Inamin din ni Sotto na siya ang nagsulong na tanggalin ang budget para sa contraceptives katulad ng pills at injectibles. Pero may itinira umanong P8 milyon para ipambili ng condom. Nauna ng sinabi ni Sotto na labag sa Article 2, Section 12 ng 1987 Constitution ang paggamit ng mga contraceptives dahil dapat umanong sigu&amp;shy;raduhin ng&amp;nbsp;estado na ang lahat ng mamamayan pati ang mga sanggol sa sinapupunan pa lamang ng isang ina ay magkakaroon ng karapatan na mabuhay. Nasa&amp;nbsp;P32.627 bilyon ang hinihinging budget ng DOH para sa 2011 pero dahil sa tinapyas na ang P872 milyon ay P31.755 bilyon na lamang.</body>
<link>http://www.philstar.com/Article.aspx?articleId=635570&amp;publicationSubCategoryId=92</link>
</article>
<article>
<title>2 bagyo pa tatama</title>
<author>Ni Angie dela Cruz</author>
<date>
<month>December</month>
<day>03</day>
<year>2010</year>
</date>
<body>MANILA, Philippines - Makakaranas pa ng isa hanggang dalawang bagyo ang Pilipinas bago matapos ang taong kasalukuyan. Gayunman, sinabi ni Romy Cajulis, forecaster ng PAGASA na wala pa naman silang nasusu&amp;shy;baybayang senyales ng alinmang low-pressure area na magiging bagyo para sa linggong ito. “We expect one to two cyclones this December. But for now there is no weather disturbance yet. Everything is clear for now,” pahayag ni Cajulis. Kapag pumasok anya ang inaasahang dalawang bagyo ito ay tatawaging Luis at Mario.</body>
<link>http://www.philstar.com/Article.aspx?articleId=635571&amp;publicationSubCategoryId=92</link>
</article>
<article>
<title>LLRP contract balido - Law dean</title>
<author>Ni Butch Quejada</author>
<date>
<month>December</month>
<day>03</day>
<year>2010</year>
</date>
<body>MANILA, Philippines - Balido umano ang kontrata para sa P18.7-bilyong Laguna Lake Rehabilitation Project (LLRP) na nilagdaan kasama ang kumpanyang Belgian na Baggerwerken Decloedt En Zoon (BDC) at obligado ang administrasyon na isagawa ang mga tungkulin nito na ipatupad ang&amp;nbsp;proyekto. Sinabi ni Dean Abraham Espejo ng College of Law ng New Era University (NEU) na nirebisa niya ang kontrata at nahihiwagaan siya kung bakit hindi ipinatutupad ang proyekto. “President Aquino is getting wrong advice,” sapantaha niya. “The cancellation will have an international impact and could have negative effects on the Aquino government,” dagdag ni Espejo. Ayon kay Dimitry Detilleux, BDC area manager for North Asia, gumugol na ang BDC ng P400 milyon para sa proyekto, at P150 milyon na ang nagasta para sa drilling, hydrological studies at environmental assessments. Para lamang sa laboratory, gumastos na ang BDC ng P60 milyon. Binigyang-diin naman ni UP College of Law Dean Froilan Bacungan na ang kasunduang nilagdaan ay bahagi ng isang executive agreement at ang mga nakuha nang loans ay “sovereign debt.”</body>
<link>http://www.philstar.com/Article.aspx?articleId=635572&amp;publicationSubCategoryId=92</link>
</article>
<article>
<title>Robbery holdup, carnaping sa Pampanga nalutas</title>
<author>Ni Mer Layson</author>
<date>
<month>December</month>
<day>03</day>
<year>2010</year>
</date>
<body>MANILA, Philippines - Nalutas na ng mga awtoridad ng Telebastagan Police Community Precinct (PCP), na sakop ng San Fernando, Pampanga, ang mga kaso ng robbery holdup at carnapping incidents sa ilang bayan ng lalawigan, partikular sa San Fernando at Angeles City. Ito’y kasunod nang matagumpay na pagkakadakip ng grupo ni P/Insp. Philip John Pineda, head ng Telebastagan PCP, sa suspek na si Reymer C. Marimla, 22, binata, ng Bgy. San Roque, Magalang, Pampanga. Ayon kay Insp. Pineda, nadakip nila ang suspek noong Nob. 19 sa mismong tahanan nito matapos umanong holdapin ang Burger machine sa McArthur Highway sa Bgy. dela Paz Norte&amp;nbsp;at makatangay ng cash at cellphone mula sa crew at customer nito. Umamin umano si Marimla na kabilang ito sa nagsagawa ng may 20 iba pang ibang kaso ng robbery-holdup sa San Fernando at Angeles City na hanggang ngayon ay hindi nareresolba.&amp;nbsp; Umamin din umano ang suspek na sangkot sa hindi na mabilang na insidente ng carnapping sa lalawigan.</body>
<link>http://www.philstar.com/Article.aspx?articleId=635573&amp;publicationSubCategoryId=92</link>
</article>
<article>
<title>Stradcom may bagong opisyales</title>
<author></author>
<date>
<month>December</month>
<day>03</day>
<year>2010</year>
</date>
<body>MANILA, Philippines - Pormal ng inihayag ng lehitimong grupo ng Stradcom ang mga bagong opisyal ng naturang kumpanya kung saan agad nilang binisita si LTO Chairman Assistant Secretary Virginia Torres upang ilatag ang kanilang ganap na pakikiisa sa mga layunin at programa ng LTO. Sinabi ni Archie Inlong, tagapagsalita ng Stradcom, nailuklok bilang chairman ng kumpanya si Aderito Yujuico at si Bonifacio Sumbilla bilang presidente. Sa ilalim ng liderato nila ay kanilang ibabalik kaagad sa mga motorista ang nasingil ng RFID o radio frequency identification na naiutos na rin ng korte na ibalik sa mga nakapagbayad na. Nangako din ang grupo nina Sumbilla na makikipagtulungan sila sa LTO para naman magkaroon ng kita o kapakinabangan ang ahensya sa pamamagitan ng pagbibigay ng bahagi ng kita ng Stradcom sa LTO.</body>
<link>http://www.philstar.com/Article.aspx?articleId=635574&amp;publicationSubCategoryId=92</link>
</article>
<article>
<title>Uncool-liglig!</title>
<author></author>
<date>
<month>December</month>
<day>03</day>
<year>2010</year>
</date>
<body>&amp;nbsp;&amp;nbsp;</body>
<link>http://www.philstar.com/Article.aspx?articleId=635738&amp;publicationSubCategoryId=92</link>
</article>
<article>
<title>'No shoot-to-kill kay Ping'</title>
<author>Ni Joy Cantos</author>
<date>
<month>December</month>
<day>04</day>
<year>2010</year>
</date>
<body>MANILA, Philippines - Sa kabila ng banta ni Senator Panfilo “Ping” Lacson na hindi magpapahuli ng buhay, tiniyak ng Philippine National Police (PNP) na hindi magpapatupad ng “shoot-to-kill order” sa pagdakip sa puganteng senador na wanted sa kasong double murder. Ayon kay PNP Spokesman Chief Supt. Agrimero Cruz Jr., labag sa batas ang ‘shoot-to-kill order’ dahil maging ang mga kriminal ay may karapatan pa rin sa karapatang pantao kapag inaaresto. Sa kabila nito ay hindi naman naniniwala si Cruz na mauuwi sa karahasan ang pag-aresto kay Lacson dahil bilang dating hepe ng PNP noong panahon ng administrasyon ni dating Pangulong Joseph Estrada ay alam ng senador ang trabaho ng isang pulis. Matatandaang sinabi ni Lacson sa pamamagitan ng email na lalantad lamang siya kung mabibigyan ng tamang hustisya at kung siya ay patay na. Una nang ibinunyag ni Justice Secretary Leila de Lima na&amp;nbsp;may impormas&amp;shy;yon sila na nasa Pilipinas lamang nagtatago ang puganteng senador. Samantala, pinayuhan kahapon ni Sen. Kiko Pa&amp;shy;ngilinan na dapat lumantad na si Lacson at magpasakop sa proseso ng batas. Ayon kay Pangilinan, dapat tularan ni Lacson ang kanilang kasamahang si Sen. Antonio Trillanes IV na hinarap ang kaso at ginagampanan ang kaniyang trabaho bilang senador kahit nakakulong. Kung inosente si Lacson, wala itong dapat ipangamba lalo na’t bago na ang administrasyon na ang mandato umano ay magsilbi sa interest ng taumbayan.&amp;nbsp;&amp;nbsp; &amp;nbsp; Si Lacson ang itinuturong mastermind sa pagdukot at pagpatay sa PR publicist na si Salvador “Bubby” Dacer at sa driver nitong si Emmanuel Corbito noong 2000. (May ulat ni Malou Escudero)</body>
<link>http://www.philstar.com/Article.aspx?articleId=635948&amp;publicationSubCategoryId=92</link>
</article>
<article>
<title>AFP dedma sa hunger strike ng Morong 43</title>
<author>Ni Joy Cantos</author>
<date>
<month>December</month>
<day>04</day>
<year>2010</year>
</date>
<body>MANILA, Philippines - Dinedma lamang kahapon ng Armed Forces of the Philippines (AFP) ang isinagawang ‘hunger strike’ ng Morong 43 bilang protesta umano sa kawalang aksyon ng administrasyon na palayain na ang kanilang grupo. Ayon kay AFP Spokesman Brig. Gen. Jose Mabanta, kahit na ano pang hunger strike ang isagawa ng Morong 43 ay hindi mababago ng mga ito ang katotohanan na sila’y mga lehitimong miyembro ng NPA na pilit nagkukubling mga ‘health workers’. Una ng tinawag na mga pekeng ‘health workers’ ng AFP ang Morong 43 na naaresto sa Morong, Rizal noong Peb. 6, 2010 kung saan ay nahulihan rin ang mga ito ng mga eksplosibo, bala at mga armas. Sinabi ni Mabanta na bilang isang demokratikong bansa ay hindi nila pipigilan ang karapatan ng Morong 43 na magdaos ng ‘hunger strike’ kung ito ang nais ng mga ito. Sa kasalukuyan ay nakapiit sa Camp Bagong Diwa sa Bicutan, Taguig City ang 38 sa Morong 43 habang lima sa mga ito ang nagsisuko matapos na umaming mga rebelde. Nabatid na patuloy sa pagmamatigas ang Morong 43 na ikinakatwirang illegal umano ang ginawang pag-aresto sa kanila pero nanindigan naman ang AFP na lehitimo ito.</body>
<link>http://www.philstar.com/Article.aspx?articleId=635949&amp;publicationSubCategoryId=92</link>
</article>
<article>
<title>Tatay ni Ogie binigyan ng puwesto ni P-Noy</title>
<author>Ni Rudy Andal</author>
<date>
<month>December</month>
<day>04</day>
<year>2010</year>
</date>
<body>MANILA, Philippines - Binigyan ni Pangulong Aquino ng puwesto sa gobyerno ang ama ng composer-singer na si Ogie Alcasid. Sinabi ni Presidential Spokesman Edwin Lacierda, karapat-dapat sa puwesto at may kwalipikasyon ang ama ni Ogie na si Atty. Herminio Alcasid Sr. upang hawakan ang posisyon bilang chairman ng Philippine National Oil Company (PNOC) -Development and Management Corp. Ayon kay Sec. Lacierda, hindi ang pagiging ama ng singer ang naging batayan upang ilagay sa puwesto si Atty. Alcasid kundi dahil sa kwalipikasyon nito. Ipinagtanggol din ng Palasyo ang pagkakatalaga sa ‘kaibigan’ ni Boy Abunda bilang assistant vice-president for entertainment ng PAGCOR. Wika pa ni Lacierda, hindi dapat bahiran ng anumang malisya ang pagkakatalaga sa mga kaanak ng mga showbiz personalities na tumulong kay Aquino noong kampanya. Aniya, ang mga ito ay itinalaga dahil sa kanilang kakayahan at hindi bilang bayad-utang na loob sa mga naitulong ng mga kaanak nitong showbiz personalities sa kampanya ni P-Noy.</body>
<link>http://www.philstar.com/Article.aspx?articleId=635950&amp;publicationSubCategoryId=92</link>
</article>
<article>
<title>Warrant of arrest pinagtibay, apela ni Lacson binasura ng CA</title>
<author>Ni Gemma Garcia</author>
<date>
<month>December</month>
<day>04</day>
<year>2010</year>
</date>
<body>MANILA, Philippines - Ibinasura kahapon ng Court of Appeals (CA) ang apela ni Senador Panfilo Lacson na baliktarin ang findings ng Manila City Regional Trial Court (RTC) branch 18 na may sapat na basehan upang isulong ang pag-aresto sa kanya kaugnay pa rin sa pagpatay sa publicist na si Salvador “Bubby” Dacer at sa driver nitong si Emmanuel Corbito. Sa desisyon ng CA 6th division, binasura nito ang petition ni Lacson dahil sa forum shopping o pagsasampa ng kaugnay sa kaso sa ibat-ibang korte. Iginiit ng Appellate court na hindi tama na habang mayroong nakabinbing apela ang senador sa Manila court ay maghahain din ito ng katulad na petition sa CA. Binalewala din ng CA ang kahilingan ni Lacson na mag-isyu ng temporary restraining order (TRO) upang ipatupad ang warrant of arrest laban sa kanya. Nauna nang sinabi ng abogado ni Lacson na si Atty. Alexander Pob&amp;shy;lador na ang findings ng mababang hukuman na mayroong probable cause laban sa senador ay base lamang sa February 13, 2009 affidavit ni Cezar Mancao. Nakasaad sa affidavit na narinig ni Mancao si Michael Ray Aquino at Lacson habang nasa loob ng sasakyan na pinag-uusapan ang planong pag-”neutralize” kay Dacer taliwas naman umano sa testimonya ng una na may petsang Nob.11, 2010. Giit ni Poblador, ang komento ni Mancao na may petsang Nob. 11, 2010 ay taliwas sa nauna nitong sinabi na nalaman niya ang nasabing insidente matapos na ang ginawang krimen. Ang pag-amin ni Mancao ay consistent umano sa testimonya ng isa pang prosecution witness na si Glenn Dumlao na nagpatunay na walang alam ang una sa lahat ng plano.</body>
<link>http://www.philstar.com/Article.aspx?articleId=635951&amp;publicationSubCategoryId=92</link>
</article>
<article>
<title>Pagmimina solusyon sa kahirapan</title>
<author>Ni Rudy Andal</author>
<date>
<month>December</month>
<day>04</day>
<year>2010</year>
</date>
<body>MANILA, Philippines - Nagpahayag ng buong suporta si Pangulong Aquino sa industriya ng pagmimina sa Pilipinas bilang pangunahing solusyon para sa programa ng bansa laban sa kahirapan. Sa mensaheng binasa ni Department of Environment and Natural Resources (DENR) Secretary Ramon J.P. Paje kaugnay ng 57th Annual National Mine Safety Conference na ginanap sa Baguio City kamakailan, sinabi ng Pa&amp;shy;ngulo na malaki ang kita ng pamahalaan sa pagmimina at may malaking potensiyal ito upang malutas ang kahirapan sa bansa. Nilinaw din ni Aquino na ang pagmimina ay “liwanag” na magdadala sa bansa tungo sa kaunlaran at binigyang pansin din niya ang naiambag ng industriya sa ating pambansang kaban na $2.7 bilyon mula 2009 hanggang 2010. Ayon sa Pangulo, nitong huling anim na taon ay hindi lamang pondo sa pambansang kaban ang napalago ng industriya ng pagmimina kundi napaigting pa ang “multiplier principle” sa pagkakaloob ng 632,000 trabaho. Tinukoy din ni Aquino ang mga proyekto sa pagmimina bilang public-private sector partnership (PPP) na suportado ng Malakanyang at nangakong poprotektahan din ng gobyerno ang pamumuhunan ng mga kompanyang nagpapatupad ng responsableng pagmimina gayundin ang karapatan at interes ng mga indibidwal at komunidad na apektado ng mga proyekto sa pagmimina lalo na ang mga katutubo. Ayon kay Paje, sinabi ng Pangulo na dapat matuto ang Pilipinas sa mga aksidente sa mga minahan sa Chile, China at New Zealand kaya iniutos nito sa DENR na tiyakin ang kaligtasan ng mga manggagawa sa lahat ng mining projects sa bansa.</body>
<link>http://www.philstar.com/Article.aspx?articleId=635952&amp;publicationSubCategoryId=92</link>
</article>
<article>
<title>SRP sa asukal suspendido muna</title>
<author>Ni Angie dela Cruz</author>
<date>
<month>December</month>
<day>04</day>
<year>2010</year>
</date>
<body>MANILA, Philippines - Pansamantalang sinuspinde ng National Price Coordinating Council (NPCC) ang suggested reference price (SRP) para sa asukal ngayong Disyembre. Inanunsiyo umano ito sa NPCC meeting kahapon matapos na magreklamo na ang mga Groceries at Supermarkets&amp;nbsp; Associations&amp;nbsp;sa mababang P56 kada kilo na SRP sa asukal kasabay ng bantang ipu-pull out ang stock na asukal sa merkado kung pananatilihin ang presyo nito. Sa pahayag ng Department of Agriculture (DA), sinabi umano ng mga retailers na binibili nila ang refined sugar sa halagang P65 kada kilo kaya hindi na ito maaaring ibenta sa merkado ng P56 kada kilo. Nasisira na rin umano ang kanilang negosyo dahil madalas na naiisyuhan ang mga retailers ng show cause directives dahil sa pagbebenta ng asukal sa presyong mas mataas sa SRP. Tiniyak naman ni SRA Administrator Gina Bautista Martin na magbabalik din agad ang normal na presyo ng asukal dahil mag-uumpisang muli ang milling at refining ng asukal ngayong Disyembre.</body>
<link>http://www.philstar.com/Article.aspx?articleId=635953&amp;publicationSubCategoryId=92</link>
</article>
<article>
<title>Tigil-putukan sa NPA</title>
<author></author>
<date>
<month>December</month>
<day>04</day>
<year>2010</year>
</date>
<body>MANILA, Philippines - Nagdeklara ng ceasefire ang gobyerno sa rebeldeng New People’s Army (NPA) ngayong Kapaskuhan. Sinabi ni GRP panel chairman Alex Padilla, ang ceasefire ay mula Disyembre 16 hanggang Enero 3 ng susunod na taon. Ito ang pinakamahabang suspension of offensive military operations (SOMO) ng gobyerno sa NPA, ani Padilla. Aniya, itinakda din ng gobyerno ang ikalawang informal talks ng gobyerno at NDF sa ikalawang linggo ng Enero 2011 matapos silang magpulong ni Luis Jalandoni ng NDF sa Hong Kong. Posibleng sa Pebrero 2011 ay masimulan na ang formal talks sa NPA.&amp;nbsp;&amp;nbsp; Sa kabila ng SOMO, tiniyak naman ng AFP na mananatili sa ‘defensive mode’ ang tropang gobyerno.&amp;nbsp; Alinsunod sa naturang tigil putukan ay mabibigyan ng pagkakataon ang mga rebelde na makababa sa kabundukan at dalawin ang kanilang mga pamilya. (Rudy Andal/Joy Cantos)</body>
<link>http://www.philstar.com/Article.aspx?articleId=635954&amp;publicationSubCategoryId=92</link>
</article>
<article>
<title>'Xmas lanes' binuksan ng MMDA</title>
<author>Ni Danilo Garcia</author>
<date>
<month>December</month>
<day>04</day>
<year>2010</year>
</date>
<body>MANILA, Philippines - Dahil sa inaasahan pang pagsikip ng trapiko habang nalalapit ang Pasko, binuksan ng Metropolitan Manila Development Authority (MMDA) ang mga alternatibong ruta na tinawag nilang “Christmas lanes”. Sinabi ni MMDA Chairman Francis Tolentino na makakatulong ang mga Christmas lanes sa pagpapaluwag sa mga pangunahing lansangan ngayong Disyembre.&amp;nbsp;Kanila umanong nilinis, tinanggal ang lahat ng obstruksyon, mga lubak sa mga alternatibong kalsada na maaaring tahakin ng mga motorista tungo sa kanilang destinasyon.&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp; Mag-uumpisa umano ang mga Christmas lanes mula sa north at south entry points ng EDSA. Para sa mga motoristang southbound, maaari nilang gamitin ang McArthur Highway, kakanan sa Samson Road, C-4/Letre, Road 10, A. Bonifacio, at Roxas boulevard. Sa mga motorista bu&amp;shy;hat sa NLEX, maaari silang lumabas sa anumang exit points partikular na sa bagong tayong Minadanao Ave.&amp;nbsp;access ramp.&amp;nbsp;Sa mga galing naman sa south patungo sa norte, ang mga Christmas lanes ay mag-uumpisa sa Coastal Road at SLEX.</body>
<link>http://www.philstar.com/Article.aspx?articleId=635955&amp;publicationSubCategoryId=92</link>
</article>
<article>
<title>Alaws audience?</title>
<author></author>
<date>
<month>December</month>
<day>04</day>
<year>2010</year>
</date>
<body>&amp;nbsp;&amp;nbsp;</body>
<link>http://www.philstar.com/Article.aspx?articleId=636082&amp;publicationSubCategoryId=92</link>
</article>
<article>
<title>Malaca&amp;ntilde;ang kabado sa idineklarang ceasefire: NPA magpapalakas!</title>
<author>Ni Malou Escudero</author>
<date>
<month>December</month>
<day>05</day>
<year>2010</year>
</date>
<body>MANILA, Philippines – &amp;nbsp;Umaasa ang&amp;nbsp;Malaca&amp;ntilde;ang na hindi gagamitin ng&amp;nbsp;Communist Party of the Philippines-New People’s Army sa pagpapalakas ng puwersa at pagkuha ng mga bagong miyembro ang 19 na araw na ceasefire para sa paggunita ng Kapaskuhan. Sinabi ni Deputy Presidential Spokeswoman Abigail Valte na sana’y hindi gamitin ng CPP-NPA ang tigil-putukan para sa kaniyang pang-sariling agenda. Nagkasundo ang gob&amp;shy;yerno at ang CPP-NPA na magpatupad ng ceasefire na magsisimula sa Disyembre 16 hanggang Enero 3. Sinabi ni Valte na maa&amp;shy;yos ang naging pag-uusap ng dalawang panig para sa 19 na araw na ceasefire at umaasa silang walang magsasamantala dito. Ito na umano ang pi&amp;shy;nakamatagal na ceasefire sa CPP-NPA sa nakalipas na 10 taon. Nauna nang inihayag ng Palasyo kamakalawa na sa Pebrero ng susunod na taon gagawin ang usapang pangkapayapaan. Inihayag din ni Valte na tinanggal na ang hold-departure order kay Luis Jalandoni, ang chief negotiator ng National Democratic Front. Wika ni Valte na buo ang pag-asa ng Malaca&amp;ntilde;ang na magiging seryoso ang makakaliwang grupo sa gagawing peace talks at titiyakin umano ng gobyerno na walang malalabag na batas sa gagawing pag-uusap. Sa kabila nito, inalerto na kahapon ni Armed Forces of the Philippines (AFP) Chief of Staff Gen. Ricardo David ang tropa ng militar laban sa posibleng paglulunsad ng mga pag-atake ng NPA. “Don’t let your guard down,” mensahe ni David sa pagbisita nito sa himpilan ng AFP-Northern Luzon Command sa Camp Servillano Aquino, Tarlac City. Ayon kay David, hindi lulusob ang tropa ng mga sundalo sa mga pinagkukutaan ng mga rebelde sa kabundukan manapa’y lalaban at magdedepensa lamang ang mga ito sa oras na inatake ng komunistang grupo. Ang ceasefire ay ipa&amp;shy;tutupad upang mabigyan ng pagkakataon ang mga rebelde na magsibaba sa kabundukan at bisitahin ang kanilang mga pamil&amp;shy;ya ngayong kapaskuhan. (May ulat ni Joy Cantos)</body>
<link>http://www.philstar.com/Article.aspx?articleId=636295&amp;publicationSubCategoryId=92</link>
</article>
<article>
<title>Lotto winner nag-wig nang kubrahin ang P210M jackpot</title>
<author>Ni Perseus Echeminada</author>
<date>
<month>December</month>
<day>05</day>
<year>2010</year>
</date>
<body>MANILA, Philippines – &amp;nbsp;Nagsuot ng peluka (wig) at dark sun glass ang winner ng P210 million Super Lotto jackpot nang kubrahin ang kanyang premyo kamakailan. Ayon sa source, inabot ng ilang buwan bago nagdesisyon ang solo winner na i-claim ang napanalunang P210,473,805.60 jackpot prize sa Super Lotto draw noong Pebrero 11, 2010. Nabatid na nagtungo ang winner sa PCSO office sa E. Rodriguez St. sa Quezon City pero nagdesisyon siyang huwag munang kunin ang premyo dahil baka manganib ang kanyang buhay at ng kanyang pamilya. Sa loob ng 3 buwan ay pinlano ng winner na ilipat ng tirahan ang kanyang pamilya. Nag-mountain climbing retreat din siya kung saan niya pinag-isipang mabuti kung ano ang gagawin sa pera. Matapos ang retreat ay kalmado itong nagtungo sa PCSO na naka-wig at heavy dark sun glass. Ipinakita niya ang winning ticket at matapos beripikahin ay nakuha niya ang tseke. ‘Yun na umano ang hu&amp;shy;ling balita sa winner at wala ng nalaman pa tungkol sa kanya. Sinasabing ang pagkubra sa jackpot prize ay isa lamang sa mga dilemma ng mga lotto winners. Binanggit din ng source ang isang 61-anyos cons&amp;shy;truction worker na winner ng P249-M jackpot. Isang linggo umano itong tumambay sa PCSO at nagpanggap na hihingi ng tulong para lamang mag-obserba sa galaw ng mga tao. Matapos ito, iniwan ng lalaki ang kanilang barung-barong sa Novaliches, QC at kinubra ang premyo saka idineposito sa bangko. Bumili umano ito ng bahay at lupa, at sasakyan. Sabi pa ng source, posible umanong nahaharap din sa parehong “pro&amp;shy;blema” ang winner ng P741 million jackpot ng 6/55 grand lotto lalo na’t ang bagong opisina ng PCSO sa Philippine International Convention Center (PICC) ay hi-tech ang security facilities at may CCTV cameras. Bago ka makapasok sa opisina kailangan munang mag-register sa log book at ilagay ang purpose ng pagbisita. Kung winner ka, tatanungin ng security guard kung minor o major prize. Matapos beripikahin ang kanilang tiket ay makukuha nila ang tseke sa loob ng 2 oras. Bilang polisiya, ang pagkakakilanlan ng winner ay sinisekreto ng PCSO management. Pero ayon sa ilang tagamasid, kung ang lahat ng mga pumapasok sa PCSO ay nai&amp;shy;rerekord sa log book at CCTV cameras, paano pa kaya magiging sikreto ang identity ng winner?</body>
<link>http://www.philstar.com/Article.aspx?articleId=636296&amp;publicationSubCategoryId=92</link>
</article>
<article>
<title>P50K sa barangay na sasaway sa mga bata na mag-karoling</title>
<author>Ni Angie dela Cruz</author>
<date>
<month>December</month>
<day>05</day>
<year>2010</year>
</date>
<body>MANILA, Philippines – &amp;nbsp;Upang maiwasang may mag-karoling na mga batang lansangan sa mga motorista ngayong Kapaskuhan, minabuti ng Department of Social Welfare and Development (DSWD) na mag-alok ng halagang P50,000 sa alinmang barangay na na&amp;shy;ngangalaga sa mga bata sa kanilang lugar. Ayon kay DSWD Secretary Dinky Soliman, na&amp;shy;nganganib ang buhay ng mga kabataan sa ganitong sitwasyon kayat sa halip na mamalimos at mag-karoling ang mga ito ay bibigyang donasyon ang sinumang barangay na mag-iiwas sa mga bata na pumunta ng lansangan at mamalimos at magkaro&amp;shy;ling ngayong pasko. Kaugnay nito, hiniling naman ni Soliman sa publiko na huwag magbigay ng pera sa mga bata dahil kung walang magbibigay sa kanila ng pera, hindi sila mamamalimos. Sa halip anya, sa si&amp;shy;numang gustong magbigay ng regalo ngayong Pasko sa mga batang kapuspalad ay bukas ang kanilang tanggapan para tanggapin ito at ito ay ipamimigay nila sa mga kapuspalad na kinakalinga nila ngayon. Maaari ding tawagan si Myla Loza ng DSWD-NCR sa telepono bilang&amp;nbsp;488-2761 o 09185029491 para sa handog niyong&amp;nbsp;regalo ngayong Pasko sa mga maralitang kabataan.</body>
<link>http://www.philstar.com/Article.aspx?articleId=636297&amp;publicationSubCategoryId=92</link>
</article>
<article>
<title>Soliman 'di pa papalitan sa DSWD</title>
<author>Ni Malou Escudero</author>
<date>
<month>December</month>
<day>05</day>
<year>2010</year>
</date>
<body>MANILA, Philippines – &amp;nbsp;Dahil nananatili uma&amp;shy;nong mataas ang ra&amp;shy;ting ng mga miyembro ng Gabinete ni Pangulong Aquino, wala itong ba&amp;shy;lak na palitan sa puwesto si Department of Social Welfare Secretary Dinky Soliman. Ayon kay Deputy Pre&amp;shy;sidential Spokesperson Abi&amp;shy;gail Valte, walang ka&amp;shy;totohanan ang kuma&amp;shy;kalat na ispekulasyon na balak ng Pangulo na tanggalin sa posisyon si Soliman. Nag-ugat ang nasabing ulat sa House of Representatives kung saan may nagsabing balak ilagay ng Pangulo sa DSWD si dating Akbayan Rep. Risa Hontiveros. Si Hontiveros ay isa sa mga hindi pinalad na kandidatong senador ng Li&amp;shy;beral Party noong nakaraang presidential elections kung saan nakasama niya si Aquino. Hindi pa rin ito maaa&amp;shy;ring italaga sa Gabinete dahil sakop pa ng ban kung saan ipinagbabawal na bigyan ng posisyon sa gobyerno isang taon matapos ang eleksiyon. Bagaman at hindi binanggit ni Valte kung may mangyayaring pagbabago sa hanay ng Gabinete pagkatapos ng one year ban, sinabi nito na walang revamp hanggang matapos ang taon. Samantala, isa rin sa napapaulat na posibleng bigyan ng posisyon ng Pangulo pagkatapos ng one year ban ang kaniyang ka-tandem na si dating senador Mar Roxas.</body>
<link>http://www.philstar.com/Article.aspx?articleId=636298&amp;publicationSubCategoryId=92</link>
</article>
<article>
<title>Totoong Santo natatabunan ni Santa Claus kapag Pasko</title>
<author>Ni Ludy Bermudo</author>
<date>
<month>December</month>
<day>05</day>
<year>2010</year>
</date>
<body>MANILA, Philippines – &amp;nbsp;Kontra ang Simba&amp;shy;hang Katoliko sa nakaugalian na ang panahon ng Kapaskuhan ay pinagkakakitaan at gastos para sa dekorasyon at iba pang material na bagay. Ayon kay Catholic Bishops Conference of the Philippines (CBCP) Novaliches Bishop emeritus Teodoro Bacani, ang maingay na pagdiriwang ay kabaligtaran ng tahimik na panalangin na inaasahan sa Kristiyano bilang pag-alala sa pagsilang ni HesuKristo. “Ang idea nitong ating society lumalayo talaga kay Kristo under the influence of secularistic ideo&amp;shy;logy,” ani &amp;nbsp;Bishop Bacani. Mas nangingibabaw umano sa Kapaskuhan ang mga estatwa at imahe ni Santa Claus sa bawat sulok ng pamayanan at unti-unti nang nawawala ang mga imahe nina Jesus at Mary. “Si Santa Claus nakakatulong yan sa consumerism. Si Santa kasi ay symbol ng pagbili at pagregalo. Si Christ ay simbolo ng pag-aalay ng buhay para sa kapwa tao. Eh mas mabili si Santa para sa commercial,” ayon pa kay&amp;nbsp;Bacani. &amp;nbsp;“Let us keep Christ at Christmas. Let us project Christ at Christmas. Let us project the love that God had shown us and Christ. And project it not only by Christmas carols and by our words but by our loving deeds and compassion for our fellow human beings during this Christmas time,” paalala ni Bishop.</body>
<link>http://www.philstar.com/Article.aspx?articleId=636299&amp;publicationSubCategoryId=92</link>
</article>
<article>
<title>1,000 abogado kailangan ng PAO para 'di lumutin ang mga kaso</title>
<author>Ni Angie dela Cruz</author>
<date>
<month>December</month>
<day>05</day>
<year>2010</year>
</date>
<body>MANILA, Philippines – &amp;nbsp;Nangangailangan ang Public Attorney’s Office (PAO) ng mahigit 1,000 abogado upang mapabilis na mabusisi ang mga kasong nakasampa dito. Ayon kay PAO Chief Persida Acosta, ang may 300 bagong mga abogado na kinuha ng ahensiya ay hindi pa sapat upang maresolbahan agad ang mga clogged cases na nagbuhat sa iba’t ibang panig ng bansa. Binigyang diin pa ni Acosta, kailangan ang mas matinding pagkakaisa ng law enforcement, prosecution, judiciary, corrections at ng komunidad upang magkaroon ng res&amp;shy;torative justice work sa bansa o ang pagsentro sa pangangailangan ng isang biktima o offenders sa halip na masentro sa pagtumbok agad sa pagpaparusa sa mga ito. Dito, ang mga biktima ay binibigyan ng aktibong papel sa ipinaglalaban nito at ang offenders ay hinihimok na magsagawa ng responsibilidad na kumilos para maibalik ang nanakaw, humingi ng kapatawaran at pagsasagawa ng community service. Anya, ang PAO ay responsable sa pagpapalaya sa may 10,000 bilanggo na napawalang sala ng mga korte sa bansa at ang iba naman ay napagdusa na sa kanilang sentensiya.</body>
<link>http://www.philstar.com/Article.aspx?articleId=636301&amp;publicationSubCategoryId=92</link>
</article>
<article>
<title>Dagdag na 2 years sa basic education nakalatag na</title>
<author>Ni Malou Escudero</author>
<date>
<month>December</month>
<day>05</day>
<year>2010</year>
</date>
<body>MANILA, Philippines – &amp;nbsp;Nakalatag na ang plano para sa pagbuo ng isang ad hoc board na magsasagawa ng konsultasyon tungkol sa implementasyon ng karagdagang 2 taon sa Basic Education o K12 program. Ayon kay Senator Edgardo Angara, bagaman at hindi pa kasama sa budget ng Department of Education para sa 2011&amp;nbsp;ang implementasyon ng karagdagang 2 taon, nasa planning at assessment stage na ito. Sinabi pa ni Angara na ang ad hoc committee board ang magrerekomenda ng karagdagang taon sa school system at kung idadagdag ito sa tertiary level, ang gastos o financial burden ay sasagutin ng mga magulang. Pero kung ang karagdagang taon umano ay ilalagay sa primary at secondary levels, ang pondo ay dapat manggaling sa gobyerno. Suportado ni Angara, chair ng&amp;nbsp;Senate Committee on Education, Arts and Culture, ang karagdagang dalawang taon sa&amp;nbsp;basic education curriculum. Dapat umanong ipantay sa international norm ang bilang ng taon na ginugugol ng mga estudyante sa eskuwelahan dahil kabilang ang Pilipinas sa iilang bansa sa mundo na 10 taon lamang ang&amp;nbsp;basic education.</body>
<link>http://www.philstar.com/Article.aspx?articleId=636302&amp;publicationSubCategoryId=92</link>
</article>
<article>
<title>Kulit-lig</title>
<author></author>
<date>
<month>December</month>
<day>05</day>
<year>2010</year>
</date>
<body>&amp;nbsp;&amp;nbsp;</body>
<link>http://www.philstar.com/Article.aspx?articleId=636409&amp;publicationSubCategoryId=92</link>
</article>
<article>
<title>Imported fire trucks kinondena</title>
<author></author>
<date>
<month>December</month>
<day>06</day>
<year>2010</year>
</date>
<body>MANILA, Philippines - Binatikos kahapon ng People for Empowerment and Truth ang Bureau of Fire Protection (BFP) dahil sa anila’y sablay at labag sa batas na paggigiit nito na bumili ng imported fire trucks.&amp;nbsp; Idiniin ng samahan na may mga locally made na fire trucks na dapat bigyang prayoridad sa pagbili ng mga naturang kagamitan sa pamatay sunog para makatipid ang pamahalaan. Ayon kay Atty. Mike Domingo, convenor ng People for Empowerment and Truth, ang plano ng BFP ay ilegal, anti-Filipino at tumutugma sa tinatawag na colonial mentality dahil ang specific requirement na power take-off (PTO) driven fire trucks na iginiit ng BFP ay awtomatikong pagharang sa local manufacturers na makasali sa procurement. Sinabi niya na ang pagpabor sa foreign manufacturers/suppliers sa halip na sa Filipino manufacturers ay taliwas sa “Filipino First Policy” na nakasaad sa Section 12 ng Article XII ng Philippine Constitution, na ang mandato ay ”to promote the preferential use of Filipino labor, materials and locally produced goods, and to adopt measures that help make them competitive”. Kaugnay nito, sinuportahan ng PET ang House Resolution ni AGHAM Party List Rep. Angelo Palmones na nag-aatas sa BFP at Department of Interior and Local Government (DILG) na ipaliwanag ang planong pagbili nito ng imported fire trucks na PTO driven fire pumps. Natuklasan ni Domingo na ang terms of reference (TOR) sa pagbili ng PTO ay sadyang ginawa para umano paboran ang supplier ng imported PTO driven fire-trucks na isang paglabag sa local procurement law.&amp;nbsp;&amp;nbsp; Idinagdag niya na sa Section 3 ng Commonwealth Act No. 138 o “The Flag Law”, Section 78 of Book VI ng “The Revised Administrative Code of 1987” at Sections 1 and 3 ng Administrative Order No. 227 na may petsang May 27, 2008, mahigpit na ipinagbabawal ang pagpabor sa foreign manufacturers/suppliers kontra sa ating local manufacturers. Sa halip aniya na PTO driven fire pumps, dapat bumili ang BFP ng fire trucks na ang fire pumps ay may hiwalay na pinatatakbong makina. Mas katanggap-tanggap at kinikilala aniya ito kapwa ng national at international settings dahil subok itong maaasahan kumpara sa fire trucks na PTO driven fire pumps.&amp;nbsp; Tinukoy ni Domingo ang Anos Research Manufacturing (ARM) na kinikilala bilang lehitimong fire truck manufacturer. Simula pa noong dekada 90 at sa mga nagdaang administrasyon, napatunayan na ng ARM sa BFP at sa mga LGUs na ang kanilang fire-fighting equipment ay higit na maaasahan. Ang ARM’s fire trucks at fire pumps ay sertipikado ng BFP na pasado sa lahat ng technical specifications at requirements nito. Pumasa rin ang ARM sa pagkilatis ng Kongreso.</body>
<link>http://www.philstar.com/Article.aspx?articleId=636474&amp;publicationSubCategoryId=92</link>
</article>
<article>
<title>Toll fee hike sasalubong sa 2011</title>
<author>Ni Doris Franche</author>
<date>
<month>December</month>
<day>06</day>
<year>2010</year>
</date>
<body>MANILA, Philippines - Karagdagang toll fee rate ang napipintong bumulaga sa mga motoristang magdadaan sa South Luzon Expressway sa pagpasok ng Enero 2011. Ito ang ipinahiwatig kahapon ni Julius Corpuz, spokesman ng Toll Regulatory Board (TRB), kasunod ng ginawang pag-alis ng Supreme Court sa umiiral na temporary restraining order (TRO) sa implementasyon ng 250-300% toll fee increase sa SLEX. Sa lingguhang forum sa Balitaan sa Tinapayan sa Bustillos, pinag-aaralan na ngayon ng TRB kung ilang porsiyento ang itataas ng toll fee at iaanunsiyo ito sa mga susunod na araw. Sinabi naman ni Isaac David, presidente ng South Luzon Toll Company na hindi umano nila gustong pahirapan ang mga tao kaya lamang ay may capital na ginastos ang kompanya para sa pagsasaayos ng mga kalsada. Nilinaw din ni David na hindi naman aabot sa P300 ang toll fee mula sa P87 na binabayaran mula Alabang hanggang sa Sto.Tomas. Iginiit din niya na mas magiging mabilis ang biyahe dahil wala nang trapik sa SLEX &amp;nbsp;</body>
<link>http://www.philstar.com/Article.aspx?articleId=636475&amp;publicationSubCategoryId=92</link>
</article>
<article>
<title>OFWs sa UK, lilimitahan na!</title>
<author>Ni Ellen Fernando</author>
<date>
<month>December</month>
<day>06</day>
<year>2010</year>
</date>
<body>MANILA, Philippines - Apektado ang pagpapadala ng mga overseas Filipino workers sa Uni&amp;shy;ted Kingdom matapos na limitahan ng nasabing bansa ang pagtanggap ng mga dayuhang papasok o magtatrabaho sa&amp;nbsp;Bri&amp;shy;tanya para maghanap ng trabaho dito, simula sa Abril 2011. Sa ipinalabas na anunsyo ng&amp;nbsp;British&amp;nbsp;Embassy sa Maynila noong Biyernes,&amp;nbsp;aabot lamang sa&amp;nbsp;21,700 manggagawa&amp;nbsp;ang kanilang tatanggapin sa ilalim ng kate&amp;shy;goryang skilled at highly skilled workers. Layunin nito na malimitahan kada taon ang pagtanggap ng mga fo&amp;shy;reign workers kabilang ang mga OFWs upang mapanatili ng Britain na maging competitive sa international jobs market at mabigyan ng mas oportunidad at prayoridad ang mga British nationals na nangangailangan ng trabaho. Sa pamamagitan ng intra-company transfer route, sila ang magdadala sa UK ng kanilang empleyado pero kailangang makaipon ang bawat&amp;nbsp;manggagawa&amp;nbsp;ng &amp;pound;40,000 kada taon upang makapanatili siya ng mahigit isang taon sa UK&amp;nbsp;subalit limitado ang kanilang stay o pagtira sa UK ng&amp;nbsp;5 taon.&amp;nbsp;</body>
<link>http://www.philstar.com/Article.aspx?articleId=636476&amp;publicationSubCategoryId=92</link>
</article>
<article>
<title>Abu 'di kasali sa ceasefire</title>
<author>Ni Ricky Tulipat</author>
<date>
<month>December</month>
<day>06</day>
<year>2010</year>
</date>
<body>MANILA, Philippines - Hindi sakop ng ipinatutupad na ceasefire ang bandidong Abu-Sayaff.&amp;nbsp; Ito ang nilinaw kahapon ni Brig. Gen. Jose Mabanta Jr., tagapagsalita ng Armed Forces of the Philippines (AFP), dahil kinonsidera umano ng pamahalaan ang Abu Sayyaf na teroristang grupo na dapat puksain. “Yung Abu Sayyaf hindi pwede talaga. These are dreaded terrorists. Ultimately, neutralization ang ipinapatupad dito,” ayon kay Mabanta. Ang Abu Sayyaf na nakipagkasundo sa international terrorist group Al-Qaeda ay nasangkot sa serye ng pagdukot sa Mindanao. Nauna nang ipinahayag ng Malaca&amp;ntilde;ang ang 19-day Christmas truce sa komunistang NPA mula Dec. 16 hanggang Jan. 3, ang pinakamatagal na pahinga ng labanan sa loob ng 10 taon. Umaasa ang AFP na ang tigil putukan ay magbibigay daan sa isang kasunduang pangkapa&amp;shy;yapaan. Patungkol naman sa MILF, sinabi ng opisyal na mayroon ng ceasefire na ipinapatupad ang pamahalaan dito.</body>
<link>http://www.philstar.com/Article.aspx?articleId=636477&amp;publicationSubCategoryId=92</link>
</article>
<article>
<title>Ping protektado ng DILG chief?</title>
<author>Ni Doris Franche</author>
<date>
<month>December</month>
<day>06</day>
<year>2010</year>
</date>
<body>MANILA, Philippines - Naniniwala ang abogado ng isa sa pangunahing testigo sa Dacer-Corbito double murder case na binibigyan ng proteksiyon ni Interior and Local Government Secretary Jessie Robredo si dating Senador Panfilo “Ping” Lacson para hindi maaresto ng mga awtoridad. Ang pahayag ay ginawa ni Atty. Ferdinand Topacio, abogado ng testigong si dating P/Supt.Cesar Mancao, sa pulong balitaan sa Tinapayan sa Bustillos matapos nitong alisin ang P2 milyon reward na nakapatong sa ulo ng Senador. Sinabi ni Topacio na hindi niya maintindihan ang dahilan ni Robredo na manganganib ang buhay ng taong magtuturo kung nasaan si Lacson dahil “impormasyon” lang naman ang ibibigay nito at hindi siya ang huhuli. Sanhi nito, kung hindi ibabalik ang patong sa ulo ni Lacson, ang Volunteers Against Crime and Corruption (VACC) ay mananawagan para sa isang “fund raising”upang makalikom ng P2 milyon pang-“bounty”sa sinumang makakapagturo sa ki&amp;shy;naroroonan ni Lacson. Pinuna rin ni Topacio ang integridad ng National Bureau of Investigation (NBI) sa paghuli kay Lacson dahil dating boss ni NBI Director Magtanggol Gatdula ang senador.</body>
<link>http://www.philstar.com/Article.aspx?articleId=636478&amp;publicationSubCategoryId=92</link>
</article>
<article>
<title>Metro Manila lunod na sa air pollution</title>
<author>Ni Doris Franche</author>
<date>
<month>December</month>
<day>06</day>
<year>2010</year>
</date>
<body>MANILA, Philippines - Lunod na ang mga ma&amp;shy;mamayan sa Metro Manila sa “air pollution”. Ito ang ibinulgar ni Rene Pineda, presidente ng Partnership for Clean Air (PCA) sa lingguhang forum sa Balitaan sa Dapitan matapos na makuha ang pinakahuling reading ng antas ng polusyon sa hangin sa Epifanio de los Santos Avenue (EDSA). Sa reading na kanilang isinagawa sa EDSA nga&amp;shy;yon taon, umabot na sa 282 micrograms ang reading sa air pollution kumpara noong 2009 na 138 micrograms. Sinabi ni Pineda na ang average standard kung saan maari pang mamuhay ng normal ang mga mamamayan sa nabanggit na lugar ay 90 micrograms lamang. Nagbabala si Pineda sa DENR na maghahain sila ng reklamo sa Supreme Court para pigilin ang mga programa at negosyo na nagiging sanhi ng pagtaas ng polusyon sa bansa base sa Clean Air Act.</body>
<link>http://www.philstar.com/Article.aspx?articleId=636479&amp;publicationSubCategoryId=92</link>
</article>
<article>
<title>'Walang pondo para hanapin si Lacson'</title>
<author>Ni Butch Quejada</author>
<date>
<month>December</month>
<day>06</day>
<year>2010</year>
</date>
<body>MANILA, Philippines - Hindi umano prayoridad ng pamahalaan ang paghahanap at pagdakip sa puganteng si Sen.Panfilo Lacson matapos na sabihin kamakailan ni Pangulong Noynoy Aquino na walang pondo para sa ikadarakip nito. Bunsod nito, kinuwestiyon ni Negros Occidental Rep. Ignacio Arroyo kung ano ba ang tuwid na daan na sinasabi ng Pangulo. Ayon kay Arroyo na tila hindi naiintindihan ng pa&amp;shy;ngulo kung bakit kailangang madakip agad si Lacson o sadya itong ayaw intindihin sapagkat kaalyado nito ang senador. ? Idinagdag pa ni Arroyo na si Lacson ay hindi ordinaryong wanted sa umano’y pagpatay kina PR man Bubby Dacer at sa driver nitong si Manuel Corbito. Sa pagtatago ni Lacson ay patuloy na sinisira nito ang imahe ng isang mam&amp;shy;babatas at nagmumukhang inutil ang gobyerno dahil hindi siya makita at kataka-takang hindi pa rin siya itinuturong prayoridad ng pamahalaan. Isa rin umanong mala&amp;shy;king kalokohan, kundi man kaipokrituhan nang sabihin na walang sapat na pondo sa panukalang P2 milyong pabuya sa ikadarakip ni Lacson, gayung ilampung milyong piso ang ibinigay na budget sa Truth Commission para siyasating muli ang mga matagal nang nadesisyunang akusasayon laban sa Arroyo administration.</body>
<link>http://www.philstar.com/Article.aspx?articleId=636480&amp;publicationSubCategoryId=92</link>
</article>
<article>
<title>Xmas party sa mga iskul gawing simple</title>
<author>Ni Danilo Garcia</author>
<date>
<month>December</month>
<day>06</day>
<year>2010</year>
</date>
<body>MANILA, Philippines - Muling nanawagan si Department of Education (DepEd) Secretary Bro. Armin Luistro sa mga opis&amp;shy;yales at guro ng mga pampublikong paaralan na gawing simple at hindi magastos ang pagsasagawa ng Christmas party ngayong Disyembre. Inulit ni Luistro ang panawagan sa pagsunod sa DepEd Order no. 114-2009 na nagsasaad na hindi magiging sapilitan ang kontribusyon para sa isasagawang party at dapat maging boluntaryo lamang. Kinakailangan rin umano na maging simple, mura, o kung maaari ay gawa ng mga estudyante bilang proyekto upang makatipid.&amp;nbsp;Hindi rin umano dapat maging mahal ang halaga ng regalo para sa “exchange gift”. Kung ipagpapaliban naman umano ng isang paaralan ang pagdaraos ng Christmas party, nararapat na ilagay sa “savings” ang makokolektang pondo upang maibahagi sa mga apektadong pamilya ng iba’t ibang kalamidad. Kung itutuloy naman ang party, nararapat na maisagawa ito na hindi maaapektuhan ang normal na pagdaraos ng mga klase, serbisyo sa mga mag-aaral at iba pang akademikong gawain ng isang paaralan. Sinabi ni Kenneth Tirado, ng DepEd Public Information Office, na maaaring pag-usapan na lamang ng mga opisyales at guro ng paaralan at mga magulang at mag-aaral ang uri ng Christmas party na kanilang idaraos ngunit nararapat na susunod sa alituntunin na inilabas ng ahensya. Ito’y makaraang may mga paaralan ang nagbabawal na ng pagdaraos ng nakagawiang Christmas party ngunit hinihiling naman ng mga mag-aaral sa katwirang isang beses lamang ito idaraos kada taon.</body>
<link>http://www.philstar.com/Article.aspx?articleId=636481&amp;publicationSubCategoryId=92</link>
</article>
<article>
<title>'Green Xmas' hamon sa bagong halal na brgy., SK officials</title>
<author>Ni Ludy Bermudo</author>
<date>
<month>December</month>
<day>06</day>
<year>2010</year>
</date>
<body>MANILA, Philippines - Umapela ang&amp;nbsp;Ecowaste Coalition sa mga bagong halal na barangay officials na manguna sa pagpapatupad ng isang “green” Christmas sa pamamagitan ng 3R o reduce, reuse at recycle sa kanilang mga nasasakupan. Sinabi ni Roy Alvarez, pangulo ng EcoWaste Coalition, ngayong holiday season ay inaasahang dadami ang basura kaya’t dapat ipatupad ang 3R upang makabawas ng basura at muling paggamit ng recyclable na gamit pang-dekorasyon na pangu&amp;shy;ngu&amp;shy;nahan mismo ng mga barangay at Sangguniang Kabataan officials. Binigyang diin ni Alvarez na ang Pasko ay dapat na sumentro kay Kristo, na siya namang tunay na dahilan ng pagdiriwang at hindi ang paggastos sa kung anu-anong bagay na hindi naman talaga kinakailangan. Hinikayat din ng grupo ang mga barangay at SK official na&amp;nbsp; magsilbing role model na tutularan ng kanilang mga constituents sa pangangalaga ng kapaligiran at kalikasan. Pinayuhan din ng grupo ang mga ito na iwasang gumamit ng mga plastic o disposable christmas decoration at paglalagay ng maraming christmas lights sa mga barangay halls.</body>
<link>http://www.philstar.com/Article.aspx?articleId=636482&amp;publicationSubCategoryId=92</link>
</article>
<article>
<title>SM Supermarket Extension sa SM Megamall A, bukas na</title>
<author></author>
<date>
<month>December</month>
<day>06</day>
<year>2010</year>
</date>
<body>MANILA, Philippines - Ngayong Pasko, matutuwa ang mga shoppers ng SM Supermarket sa pagbubukas ng bago nitong extension sa SM Megamall A (dating Powerbooks). Dalawang SM Supermarket na sa SM Megamall ang handang magsilbi sa mga dumadagsang mamimili ngayong Pasko. Sa SM Supermarket mas magiging masaya at masarap ang handaan ngayong Pasko. Kumpleto ang grocery items, siguradong fresh ang isda, karne, manok, gulay, at prutas dito. May mga holiday gift packs din na pagpipilian para pang-regalo sa mga kamag-anak, kaibigan at ka-trabaho. Ngayon na mas malapit na sa MRT Ortigas station ang bagong extension ng SM Supermarket, mas madali ang pamimili. Malapit din ito sa FX at jeepney terminal sa likod ng SM Megamall A. Dahil sa kagustuhan nitong makapagsilbi sa karamihan at makapagbigay ng mas komportableng shopping experience, ang SM Supermarket ay nag-extend din ng store hours ngayong December. Ang mas mahabang store hours ay para sa mga dumara&amp;shy;ming mamimili na naghahanda para sa special na Pasko at naghahanap ng magandang pang-regalo.&amp;nbsp;Sa SM Supermarket sigurado rin ang special service hatid ng friendaly Customer Assistants na laging handang mag-assist sa pamimili. Sa Fresh section, personal na suki treatment din ang sasalubong sa mga mamimili. Kaya, tara na sa SM Supermarket!</body>
<link>http://www.philstar.com/Article.aspx?articleId=636483&amp;publicationSubCategoryId=92</link>
</article>
<article>
<title>Cash prize sa 3, 4, 5 lotto winning number combinations pinatataas</title>
<author>Ni Butch Quejada</author>
<date>
<month>December</month>
<day>06</day>
<year>2010</year>
</date>
<body>MANILA, Philippines - Iminungkahi kamakailan ni Rep. Winston Castelo ang pagsasademokrasya ng panalo sa lotto jackpot prize sa pamamagitan ng pagtaas ng minor cash prizes para sa mga makakakuha ng 3, 4, 5 winning number combinations. Sa kanyang panukala, ang mga minor winnings ay itataas ng 10 beses kung saan ang P150 cash prize para sa 3 winning number combination ay makakatanggap ng P1,500. Ang P2,000 cash prize naman sa 4 winning-number combination ay magiging P20,000 at ang P150,000 cash prize para sa 5 winning number-combination ay magiging P1,500,000. Ayon kay Castelo, magbubukas ng ‘policy window’ ang kanyang panukala na inaasahang magbibigay lutas sa problema ng jueteng at sa jueteng-infested na small town lottery (STL). Naniniwala si Castelo na tanging pinakamalakas na dahilan kung bakit dinumog ng mga tao ang mga booth ng lotto na siyang ikinahina ng jueteng ay ang sobrang taas ng jackpot ceiling na naitala sa unang pagkakataon sa kasaysayan ng lotto.</body>
<link>http://www.philstar.com/Article.aspx?articleId=636484&amp;publicationSubCategoryId=92</link>
</article>
<article>
<title>Laban kontra 'botcha' pinaigting</title>
<author>Ni Danilo Garcia</author>
<date>
<month>December</month>
<day>06</day>
<year>2010</year>
</date>
<body>MANILA, Philippines - Higit pang pinaigting ni Caloocan City Mayor Enrico “Recom” Echiverri ang kampanya ng lokal na pamahalaan laban sa double dead meat o mas kilala sa tawag na botcha lalo na ngayong nalalapit na ang panahon ng kapaskuhan. Inatasan na ni Echiverri ang city health department, city veterinary office at iba pang departamento sa city hall na magsagawa ng inspeksiyon sa lahat ng pamilihan na matatagpuan sa lungsod. Maging ang lahat ng mga slaughter house sa lungsod ay babantayan din upang matiyak na lahat ng baboy na kakatayin ay pumasa sa standard ng National Meat Inspection Service (NMIS). Kaugnay nito, naglabas na rin ng babala ang Department of Health (DOH) sa publiko na huwag bumili at kumain ng double dead meat dahil malaki ang magiging epekto nito sa kalusugan ng taong makakain ng botcha. “Huwag nating isapalaran ang kalusugan ng ating mga kaanak kaya’t huwag tayong bumili ng mga double dead meat sa halip ay isuplong natin sa kinauukulan kapag may nakita tayong nagtitinda nito sa ating lugar,” pakiusap ng alkalde sa publiko. Lumalabas pa sa pag-aaral na mabaho ang amoy ng karne ng botcha at maputla ang kulay kumpara sa mga sariwang karne. Higit ding mas mura ang mga botcha ngunit ma&amp;shy;tindi naman ang magiging epekto nito sa katawan ng taong makakakain dahil sa mikrobyo na nakakapit sa double dead meat.</body>
<link>http://www.philstar.com/Article.aspx?articleId=636485&amp;publicationSubCategoryId=92</link>
</article>
<article>
<title>Dilim-ma?</title>
<author></author>
<date>
<month>December</month>
<day>06</day>
<year>2010</year>
</date>
<body>.</body>
<link>http://www.philstar.com/Article.aspx?articleId=636695&amp;publicationSubCategoryId=92</link>
</article>
<article>
<title>Truth Commission buwagin</title>
<author></author>
<date>
<month>December</month>
<day>07</day>
<year>2010</year>
</date>
<body>MANILA, Philippines - Dapat umanong buwagin na ang Truth Commission dahilan inutil ito sa kawalang kapangyarihang umusig at magparusa laban sa mga tiwali sa pamahalaan. Ito ang ginawang pagbatikos kahapon ng ‘whistle-blowers group’ sa pangunguna ni Sandra Cam na nanawagan sa Kongreso na magpasa ng batas na lilikha sa isang komis&amp;shy;yong may kakayahang magpairal ng pangil ng batas na uusig at magpapakulong sa mga lider ng gobyerno na gumagawa ng matitin&amp;shy;ding katiwalian at pang-aabuso sa karapatang pantao sa ilalim ng ka&amp;shy;nilang panunungkulan. “Sa halip na yang Truth Commission na nilikha sa pamamagitan ng Executive Order No. 1 ni Pangulong Benigno Aquino III ay dapat na isang totoong Truth Commission ang likhain na tunay na tutugon sa panawagan ng tao na usigin at parusahan ang mga opis&amp;shy;yal na nagkasala sa panahon ng kanilang panunungkulan,” giit pa nito. Ayon sa spokesperson ng Whistleblowers Group, wala silang tiwala sa Truth Commission na pina&amp;shy;ngunahan ni dating Supreme Court Justice Hilario Davide sapagkat kaduda-duda umano ang pagkatao ng dating mahistrado dahil nakinabang ito noong panahon ni da&amp;shy;ting Pangulong Gloria Macapagal Arroyo. Idinagdag nito na sayang lang ang pera, panahon at resources ng gobyerno sa Davide Truth Commission kaya dapat lang itong mabuwag na.</body>
<link>http://www.philstar.com/Article.aspx?articleId=636828&amp;publicationSubCategoryId=92</link>
</article>
<article>
<title>Batas vs killer toys inihirit</title>
<author>Nila Angie de la Cruz /Danilo Garcia</author>
<date>
<month>December</month>
<day>07</day>
<year>2010</year>
</date>
<body>MANILA, Philippines - Nanawagan kahapon ang grupong EcoWaste Coalition sa pamahalaan ni Pangulong Benigno Aquino III na magpatupad ng mas mahigpit na batas at polisiya laban sa mga laruang gawa sa PVC (polyvinyl chloride) o soft plastic materials. Ayon sa EcoWaste Coaliton, nangangamba silang higit pang darami ang bilang ng mga nakalalasong laruan na dumaragsa sa mga merkado lalo na sa tuwing sasapit ang buwan ng kapaskuhan. Lumabas sa resulta ng laboratory test na ginawa ng naturang grupo, mayroong &amp;nbsp;toxic additives na phahalates ang anim sa pitong laruan na gawa sa PVC na may epekto sa kalusugan ng bawat batang gagamit nito, Nabatid na anim sa pitong laruan na itinitinda sa mga bangketa ay gawa sa PVC na nakalalason lalo na sa mga bata na may edad 3 anyos pababa. Matatandaan na noong Disyembre 23, 1999, nagpalabas ang Department of Health-Bureau of Food and Drugs (DOH-BFAD na kilala ngayon bilang Food and Drugs Administration) ng Advisory 99-05 kung saan nagbabala ang pamahalaan na maaaring maging sanhi ng pagkasugat ng atay at kidney, abnormalidad sa reproduksyon at may epekto rin sa &amp;nbsp;immune system ang phthalates. Sinabi pa ni Thony Dizon, coordinator ng EcoWaste Coalition Project na PROTECT (People Responding and Organizing against Toxic Chemical Threats), batay umano sa kanilang imbestigasyon, hindi pinansin ng mga manufacturers at retailers ang naturang panawagan kaya’t kailangang umaksyon na ang gobyerno.</body>
<link>http://www.philstar.com/Article.aspx?articleId=636829&amp;publicationSubCategoryId=92</link>
</article>
<article>
<title>Malaca&amp;ntilde;ang pumalpak sa amnestiya</title>
<author>Ni Malou Escudero</author>
<date>
<month>December</month>
<day>07</day>
<year>2010</year>
</date>
<body>MANILA, Philippines - Pumalpak na naman kahapon ang&amp;nbsp;palasyo ng Malaca&amp;ntilde;ang matapos isama sa listahan ng mutineers sa Marine standoff&amp;nbsp;na&amp;nbsp; bibigyan ng amnestiya ni Pangulong Benigno Aquino III si Senator Gringo Honasan kaugnay ng&amp;nbsp;umano’y nasilat na coup plot sa nakalipas na administrasyon. Dahil sa sumablay na listahan na dala-dala ng grupo&amp;nbsp;ni Executive Secretary&amp;nbsp;&amp;nbsp;Paquito “Jojo” Ochoa, Jr., ipinagpaliban ng Senate Committee on Peace, Unification and Re&amp;shy;concillation ang pagpapatibay ng amnesty proclamation para sa grupo ni Senator Antonio Trillanes IV. Agad namang umal&amp;shy;ma si Honasan sa pagsasabing malisyoso ito at iresponsable . &amp;nbsp;“This is a classic gunshot approach because of their failure to do their homework. This is very irresponsible. This should be considered as criminal,” sabi ni Honasan. &amp;nbsp;Matatandaang nauna ng nabalam ang pagpapatibay sa amnesty proclamation na ipinalabas ng Pangulo matapos itong bawiin upang amyendahan para itama ang ilang mga kataga. Ayon kay Senator Teofisto “TG” Guingona, magulo at nakakadismaya ang kapalpakan sa litsahan ng mga pa&amp;shy;ngalan na&amp;nbsp;mga sunda&amp;shy;long lumahok sa Oakwood mutiny noong Hulyo 27,2003; Manila Peninsula siege noong Nobyembre 29, 2007 at Marine standoff sa Fort Bonifacio noong Pebrero 2006. &amp;nbsp;“Mayroon silang nakalagay doon na si Senator Honasan, kasama pala at mayroon pa palang mga kasama daw na CPP-NPA na kasama ng mga Marines sa Marine standoff,” nai&amp;shy;ling na sabi ni Guingona. Matatandaan na bagaman at nadawit ang pangalan ni Honasan na pinaratangang utak sa Oakwood mutiny ay nadismis naman ang kaso laban dito.</body>
<link>http://www.philstar.com/Article.aspx?articleId=636830&amp;publicationSubCategoryId=92</link>
</article>
<article>
<title>Oplan isnaberong taxi driver, palalakasin</title>
<author>Ni Danilo Garcia</author>
<date>
<month>December</month>
<day>07</day>
<year>2010</year>
</date>
<body>MANILA, Philippines - Mas palalakasin ngayon ng Department of Transportation and Communications (DOTC) ang “Oplan Isnabero” laban sa mga abusadong taxi driver makaraan ang mga reklamo ng mga publiko na wala namang nangyayari sa kanilang mga sumbong sa Land Transportation Franchising and Regulatory Board (LTFRB). Sinabi ni DOTC Undersecretary at Spokesman Dante Velasco na hindi na nila igigiit sa mga nabiktimang mga pasahero o mga “complainant” na personal pang lumutang sa LTFRB para sa “confrontation hearing” laban sa inirereklamong taxi driver. Ayon sa opisyal,&amp;nbsp;paaaksiyunan nila&amp;nbsp;sa LTFRB ang mga sumbong at ipababatid sa complainant ang kanilang aksyon kung mag-iiwan ang mga ito ng contact number upang maberepika naman ang pagiging balido ng reklamo. Ang naturang aksyon ng DOTC ay matapos na umakyat na naman ang insidente ng pang-iisnab, pambabastos, pananaga sa pasahe at pangongontrata ng mga taxi driver lalo na ngayong Disyembre.&amp;nbsp; Samantalang, ma&amp;shy;rami na rin umanong pa&amp;shy;sahero ang napapaaway sa mga abusadong taxi driver na hindi na natatakot kahit na sabihan na iuulat sa LTFRB dahil sa wala naman umanong nangyayari sa kanilang mga sumbong.</body>
<link>http://www.philstar.com/Article.aspx?articleId=636831&amp;publicationSubCategoryId=92</link>
</article>
<article>
<title>Sundalong utak pulbura buburahin na - AFP</title>
<author>Ni Joy Cantos</author>
<date>
<month>December</month>
<day>07</day>
<year>2010</year>
</date>
<body>MANILA, Philippines - Buburahin na ng liderato ng Armed Forces of the Philippines (AFP) ang konsepto ng ‘utak pulbura ‘ sa hanay ng mga sundalo. Ito ang inihayag ni AFP Deputy Chief of Staff for Operations (J3 ) Major Gen. Emmanuel Bautista. Sinabi ni Bautista , umpisa sa Enero ng susunod na taon ay aarangkada na ang panibagong istratehiya ng AFP o ang Internal Peace Security Plan&amp;nbsp;upang tuldukan na ang mahigit apat na dekadang problema ng pamahalaan sa komunistang New People’s Army (NPA). Aniya, mula sa dating sistema ng pagpulbos sa NPA rebels na hinahanting pa sa kabundukan tanging ang mga armadong grupo lamang ang gagamitan ng armas ng tropa ng mga sundalo. “From search and destroy operation,&amp;nbsp;there will be a paradigm shift of winning the peace, the used of lethal military force is only for armed groups,” ang sabi pa ni Bautista. Samantalang kumpiyansa naman si AFP Chief of Staff Gen. Ri&amp;shy;car&amp;shy;do David na inaasahan nilang sa pamamagitan nito ay magsisibaba sa kabundukan at susuko sa batas ang mga rebelde.</body>
<link>http://www.philstar.com/Article.aspx?articleId=636832&amp;publicationSubCategoryId=92</link>
</article>
<article>
<title>Ping, pinasusuko na</title>
<author>Nila ni Mer Layson/ Gemma Amargo-Garcia / Joy Cantos</author>
<date>
<month>December</month>
<day>07</day>
<year>2010</year>
</date>
<body>MANILA, Philippines - Hinamon kahapon ni Basilan Bishop Martin Jumoad ang puganteng si&amp;nbsp;Senador Panfilo Lacson na lumantad at sumuko na sa batas kung talagang malinis ang konsensiya nito at walang kasalanan sa kinasasangkutang Dacer-Corbito double murder case noong 2000. Ayon kay Jumoad, kung talagang inosente sa mga kasong ibinibintang sa kaniya walang dahilan para patuloy na magtago ang Senador sa mga awtoridad. Dagdag pa ni Jumoad, bilang isang Senador, dapat maging mabuting halimbawa si Lacson para ipakita na iginagalang niya ang Saligang Batas. “Well, if his conscience is clear there is nothing to hide then why keep on hiding. Hindi nakabubuti sa kanya ang magtago”, anang Obispo na sinabing nagdarasal siyang sumurender ng maayos at walang mangyaring karahasan sa pag-aresto kay Ping. Kapwa naman tinutulan nina Department of Justice (DOJ) Undersecretary Francisco Baraan at Interior and Local Government Secretary Jesse Robredo ang panukalang mag-isyu ng ‘shoot to kill order’ laban kay Lacson dahilan hindi pa namang ‘convicted criminal’ ang Senador. Una nang iginiit ng PNP na hindi sila mag-iisyu ng ‘shoot to kill order laban kay Ping dahilan labag ito sa batas. Samantalang ibinasura rin ni Robredo ang rekomendasyon na magpalabas ng P 2 M reward para sa ikadarakip ni Lacson na&amp;nbsp;mas makabubuting arestuhin ng maayos, isalang sa tamang proseso ng batas upang maiprisinta din nito ang kaniyang panig at maipagtanggol ang sarili sa kaniyang kaso. “As of now, the PNP is making progress so we don’t need a bounty,” dagdag ng kalihim na itinangging binibigyan niya ng proteksyon ang Senador.</body>
<link>http://www.philstar.com/Article.aspx?articleId=636833&amp;publicationSubCategoryId=92</link>
</article>
<article>
<title>Low pressure area namataan</title>
<author>Ni Angie dela Cruz</author>
<date>
<month>December</month>
<day>07</day>
<year>2010</year>
</date>
<body>MANILA, Philippines - Isang low pressure area ang namataan ng Philippine Atmospheric Geophysical and Astronomical Services Administration (PagAsa) sa Mindanao. Ayon kay Ben Oris &amp;nbsp;,forecaster ng PagAsa, ang &amp;nbsp;Low-Pressure Area (LPA) ay namataan sa may &amp;nbsp;140 kilometro timog silangan &amp;nbsp;ng &amp;nbsp;Zamboanga City kahapon ng umaga. Aniya, kapag ito ay ganap na naging isang bagyong tatawaging &amp;nbsp;Luis. “May tsansa maging bagyo ito. Sa ngayon ito ay nasa inter-tropical convergence zone,” pahayag ni Oris. Sinabi din nito na ang LPA ay pinag iibayo ng &amp;nbsp;intertropical convergence zone (ITCZ) na nakakaapekto sa Mindanao na maaaring magdulot ng mga pag-uulan na posibleng magdala ng flash floods at landslides sa ibat ibang bahagi ng Mindanao. Makulimlim ang buong Metro Manila at karatig lalawigan.</body>
<link>http://www.philstar.com/Article.aspx?articleId=636834&amp;publicationSubCategoryId=92</link>
</article>
<article>
<title>Ingat kids!</title>
<author></author>
<date>
<month>December</month>
<day>07</day>
<year>2010</year>
</date>
<body>&amp;nbsp;&amp;nbsp;</body>
<link>http://www.philstar.com/Article.aspx?articleId=636953&amp;publicationSubCategoryId=92</link>
</article>
<article>
<title>Truth Commission ni P-Noy ibinasura!</title>
<author>Ni Gemma Garcia</author>
<date>
<month>December</month>
<day>08</day>
<year>2010</year>
</date>
<body>MANILA, Philippines - Idineklara kahapon ng Korte Suprema na unconstitutional o labag sa batas ang Truth Commission na nilikha ni Pangulong Noynoy Aquino para imbestigahan ang umano’y mga korapsyon at pandaraya ng nakaraang administrasyong Arroyo.&amp;nbsp; Sa botong 10-5 ng Supreme Court (SC) en banc laban sa nasabing komisyon na nilikha ng Executive Order No. 1, sinabi nito na nilalabag ng nasabing EO ang “equal protection clause of the Constitution” dahil pinupuntirya lamang nito ang kaso ng graft and corruption ng nagdaang administrasyon. Binatikos ng 10 hukom ang pagtukoy ng komisyon, na pinamumunuan ni dating Chief Justice Hilario Davide, Jr., sa pamahalaang Arroyo na siya lamang ang iimbestigahan at wala nang iba pa. Binubuo nina Chief Justice Renato Corona, Associate Justices Teresita Leonardo-de Castro, Arturo Brion, Presbitero Velasco, Diosdado Peralta, Lucas Bersamin, Mariano del Castillo, Martin Villarama, Jose Perez at Jose Mendoza ang kumontra sa nasabing EO samantalang pumabor naman sina Associate Justices Antonio Carpio, Conchita Carpio-Morales, Eduardo Nachura, Roberto Abad, at Ma. Lourdes Sereno. Iginiit pa ng Mataas na Hukuman na ang itinatag na Truth Commission ay mistula lamang inuulit ang trabaho ng Ombudsman gayundin ang Department of Justice (DOJ). &amp;nbsp; Nauna rito, hiniling sa Korte Suprema ng whistleblowers group na kinabibilangan ni Sandra Cam na ibasura ang bungal na Truth Commission ni P-Noy.&amp;nbsp; Sinabi ni Cam na hindi sila magko-cooperate at susuporta sa gagawing imbestigasyon ng komisyon dahil alam nila na walang mangyayari rito dahil ang nasabing komisyon ay walang ngipin at walang karapatan si Davide na pamunuan ito. Idinagdag pa nito na dudulog ang kanilang grupo sa mga mambabatas para ihingi ng suporta ang paglikha ng tunay na Truth Commission na uusig at magpapakulong sa mga tiwali at balasubas na lider ng gobyerno hindi lang sa panahon ni GMA kundi sa mga susunod pang administrasyon. Sa hiwalay na petitions, sinabi nina Luis Biraogo gayundin ang mga miyembro ng minorya sa pangunguna ni House Minority Leader Edcel Lagman,kasama ang mga kongresistang sina Rodolfo Albano Jr, Simeon Datumanong at Orlando Fua Sr. sa mataas na hukuman na ang Truth Commission ay isang “enterprise in partisan hostility” dahil sa selective at discriminatory sa paghahanap ng katotohanan at hustisya laban lamang sa opisyal at tauhan ng Arroyo administration. Idinagdag pa nito na tanging ang Kongreso lamang ang may kapangyarihan na magtatag at magbuwag ng isang tanggapan.</body>
<link>http://www.philstar.com/Article.aspx?articleId=637107&amp;publicationSubCategoryId=92</link>
</article>
<article>
<title>Salpukan ng Executive at Judiciary nakaamba</title>
<author>Ni Malou Escudero</author>
<date>
<month>December</month>
<day>08</day>
<year>2010</year>
</date>
<body>MANILA, Philippines - Nangangamba si Se&amp;shy;na&amp;shy;tor Joker Arroyo na magkaroon ng banggaan sa pagitan ng Executive at Judiciary matapos ideklara ng Supreme Court na labag sa Konstitusyon ang Truth Commission na&amp;nbsp;binuo ni Pangulong Aquino. Sinabi ni Sen. Arroyo na nababahala siya sa posibleng mangyari dahil sa naging desisyon ng SC at sa ginawang pagsusuot ng black armband ng mga huwes upang iprotesta ang pagbawas ng Malaca&amp;ntilde;ang sa kanilang budget. Pero sinabi rin ni Arroyo na inaasahan na niya ang ipinalabas na desisyon ng SC laban sa Truth Commission dahil sa simula pa lamang ay naniniwala na rin siyang labag ito sa Konstitusyon. Gayunman, umasa siyang hindi na lumala ang sitwasyon dahil isa sa pinakamahirap na mangyari sa bansa ay ang magkaroon ng banggaan ang judiciary at ang Presidente. Pinuri rin ni Arroyo ang hindi kaagad pag-upo nina dating chief justice Hilario Davide at Ferida Ruth-Romero sa Truth Commission hanggang walang pinal na desisyon ang SC.</body>
<link>http://www.philstar.com/Article.aspx?articleId=637108&amp;publicationSubCategoryId=92</link>
</article>
<article>
<title>Kaso vs GMA tuloy - Malaca&amp;ntilde;ang</title>
<author></author>
<date>
<month>December</month>
<day>08</day>
<year>2010</year>
</date>
<body>MANILA, Philippines - Tuloy pa rin ang mga kasong katiwalian na kinasasangkutan ni da&amp;shy;ting Pangulong Gloria Arroyo kahit pa ibinasura ng Korte Suprema ang pagkakatatag sa Truth Commission. Ayon kay Executive Secretary Paquino Ochoa Jr., ang desisyon ng Korte Suprema ay hindi nangangahulugan na ligtas na sa anumang kaso ang dating Pa&amp;shy;ngulo dahil maaari naman umanong imbestigahan ang mga sinasabing anomalyang kinasasangkutan nito sa pamamagitan ng DOJ o ng Office of the Ombudsman. Balak din ng Malaca&amp;ntilde;ang na maghain ng motion for reconsideration at gumawa ng ibang paraan upang ituloy ang imbestigasyon. Sinabi naman ni DOJ Undersecretary Francisco Baraan na maaari pa ring lumusot ang legalidad ng Truth Commission sa pamamagitan ng pag-amyenda sa nilalaman ng Executive Order Number 1. Isa umanong opsyon ay ang pagbabago sa mga kinukwestyong bahagi ng EO upang tumugma sa pamantayang hinihingi ng Korte Suprema. Makikipagtulungan rin umano ang DOJ sa Ma&amp;shy;laca&amp;ntilde;ang sa pagbalangkas ng motion for reconsideration na ihahain nito sa SC ukol sa nasabing kaso. (Malou Escudero/Gemma Garcia)</body>
<link>http://www.philstar.com/Article.aspx?articleId=637109&amp;publicationSubCategoryId=92</link>
</article>
<article>
<title>HGC baon sa P9-B utang!</title>
<author>Ni Butch Quejada</author>
<date>
<month>December</month>
<day>08</day>
<year>2010</year>
</date>
<body>MANILA, Philippines - Namimiligro umano ang housing program ng gobyerno para sa mahihirap dahil sa pagka-bangkarote ng Home Guaranty Corporation&amp;nbsp;ng halos P10 bilyon. Ayon sa Commission on Audit, kabuuang P9.85 bilyon ang pagkakautang ng Home Guaranty Corporation (HGC) na hinihinalang nawaldas sa panahon ng dating administrasyong Arroyo. Ito ang nasilip ng COA matapos suriin ang libro ng kompanya mula 2002, isang taon matapos maipuwesto bilang hepe ng ahensya si Gonzalo Benjamin Bongolan. Dahil dito, lumobo umano ang pagkakautang ng ahensya ng halos P10 bilyon sa pagtatapos ng 2009. Ayon pa sa COA, wala nang kakayahan ang HGC na tugunan ang mga obligasyon ng naturang government owned and controlled corporation (GOCC) sa kagyat na panahon, kung saan mayroon itong bayarin at mga garantiya na aabot sa P4.109 bilyon. Gayunman, tinatayang umaabot lang sa P1.946 bilyon ang halaga ng ‘current asset’ ng HGC. Ang HGC ay may kritikal na papel sa programang pabahay ng gobyerno dahil ito ang nagbibigay garantiya (credit guarantee) sa mga gastusin sa pabahay sa layuning mabigyan ng sariling tahanan ang ordinaryong mamamayan. Bunga nito, sinabi pa ng COA na sa halip na makatulong, naging “pabigat” pa ngayon ang HGC sa mga gastusin ng pamahalaan kung saan mayroon itong taunang alokasyon na P600 milyon. Anito, ang walang puk&amp;shy;nat na ginawang pangu&amp;shy;ngutang ng HGC sa ilalim umano ng liderato ni Bongolan ay nag-ambag ng malaki upang mabaon ito sa sandamakmak na utang. Kaugnay nito, marami naman ang nagulat sa umano’y “mabilis” na pagbasura ng Office of the Ombudsman sa mga kaso ng katiwalian na isinampa noong Hulyo laban kay Bongolan at iba pang mga kasamahan nito bunga ng mga kwestyunableng transaksyon ng HGC sa mga pag-aari nitong lupain sa Lungsod ng Maynila. Umabot lang umano ng may halos apat na buwan ang mga reklamo laban kay Bongolan bago ito inaksyunan ng Ombudsman na taliwas sa karanasan ng maraming nasampahan ng kaso kung saan kumakapal ang mga “alikabok” sa kanilang mga case folder ay hindi pa rin umaaksyon ang anti-graft agency.</body>
<link>http://www.philstar.com/Article.aspx?articleId=637110&amp;publicationSubCategoryId=92</link>
</article>
<article>
<title>Reward campaign vs Ping inilarga na</title>
<author>Ni Angie dela Cruz</author>
<date>
<month>December</month>
<day>08</day>
<year>2010</year>
</date>
<body>MANILA, Philippines - Pormal nang inilunsad ng Volunteers Against Crime and Corruption (VACC)&amp;nbsp;ang P2 milyong reward campaign para sa agarang ikadarakip ni Sen. Panfilo Lacson na sinasabing utak sa Dacer-Corbito double murder case. Ayon kay VACC Chair Dante Jimenez, ipakakalat nila ang mga donation box sa mga matataong lugar gaya ng mga shopping center para sa hakbanging ito Apat na donation box ang inisyal na ginawa ng VACC&amp;nbsp;para sa mga donors sa Luzon, Visayas, Mindanao, maging sa ibang bansa tulad ng Estados Unidos. Bukod sa mga donation box, may bank account din ang VACC&amp;nbsp;na maaring paglagyan ng deposito ng donasyon. Sinabi pa ni Jimenez na maging ang pamilya Dacer na nakabase na sa US&amp;nbsp;ay mag-i-initiate na rin ng reward campaign. Ayon kay Jimenez, dahil sa walang balak ang DILG na maglaan ng pabuya kay Lacson, sa DOJ na lamang daw nila iti-turnover ang makakalap na pera. Sa ngayon ay may P150,000 ng pledges ang natatanggap ng VACC.</body>
<link>http://www.philstar.com/Article.aspx?articleId=637111&amp;publicationSubCategoryId=92</link>
</article>
<article>
<title>CPP-NPA nagdeklara na rin ng ceasefire</title>
<author>Ni Joy Cantos</author>
<date>
<month>December</month>
<day>08</day>
<year>2010</year>
</date>
<body>MANILA, Philippines - Nagdeklara na rin kahapon ng 18 araw na&amp;nbsp;ceasefire ang Communist Party of the Philippines-New People’s Army-National Democratic Front bilang pagbibigay diwa sa nalalapit na kapaskuhan. Sa isang press statement ng CPP-NPA-NDF Central Committee, ipinag-utos nito sa lahat ng commands at units ng NPA sa kanilang mga balwarteng teritoryo sa buong bansa na obserbahan ang ceasefire o tigil putukan. Tulad ng idineklara ng pamahalaan, ang ceasefire ng NPA ay mag-uumpisa dakong ala-12 ng madaling araw sa Disyembre 16 at magtatapos alas-11:59 ng gabi sa Enero 3, 2011. Binawalan ng National Democratic Front of the Philippines (NDFP) ang lahat ng commands at units nito na huwag magsasagawa ng anumang opensibang operasyon laban sa tropa ng AFP, PNP at maging sa mga paramilitary forces ng Government Republic of the Philippines (GRP). Binawalan rin ang mga rebelde sa pag-aresto o pagkidnap laban sa AFP at PNP personnel habang umiiral ang tigil putukan.</body>
<link>http://www.philstar.com/Article.aspx?articleId=637112&amp;publicationSubCategoryId=92</link>
</article>
<article>
<title>Amnesty kay Trillanes, iba pa lusot na sa Senado</title>
<author>Ni Malou Escudero</author>
<date>
<month>December</month>
<day>08</day>
<year>2010</year>
</date>
<body>MANILA, Philippines - Pinagtibay na kahapon ng Senado ang amnesty proclamation ni Pangulong Aquino na naglalayong mapalaya ang mga sundalo at pulis na&amp;nbsp;nasangkot sa tatlong bigong&amp;nbsp;kudeta laban sa dating&amp;nbsp;administrasyon kung saan isa sa makikinabang si Senator Antonio Trillanes IV. Sa botong 14 kontra isa (1) at isa (1) ring abstention, pinagtibay ng mga senador ang amnesty proclamation na nakapaloob sa Senate Resolution No. 4. Tanging si Senator Joker Arroyo ang kumontra sa pagpapatibay ng proklamasyon samantalang nag-abstain naman si Senator Gregorio “Gringo” Honasan na nadawit rin ang pangalan sa bigong kudeta. Maituturing umanong “greatest Christmas gift” para sa mga nakabilanggong sundalo at pamilya ng mga ito ang pagkatig ng mga senador sa proclamation.</body>
<link>http://www.philstar.com/Article.aspx?articleId=637113&amp;publicationSubCategoryId=92</link>
</article>
<article>
<title>Balikbayan dagsa sa NAIA</title>
<author>Ni Butch Quejada</author>
<date>
<month>December</month>
<day>08</day>
<year>2010</year>
</date>
<body>MANILA, Philippines - Libu-libong mga Pinoy balikbayan, OFWs at mga turista ang nagsisidati&amp;shy;ngan sa Ninoy Aquino International Airport (NAIA) terminals para sa kanilang Christmas vacation. Ayon sa ulat, may 200,000 pasahero ga&amp;shy;ling sa iba’t-ibang lugar ang nagsi-uwi mula noong Dedecember 1-7 na karamihan ay pawang mga balikbayan. “You can see it for yourself that there are long lines of passengers every day at the immigration arrival despite some 22 immigration officers at the counters to facilitate the stamping of their passports,” ayon sa ulat. Halos nahihirapan na rin ang ilang balikbayan sa paghihintay ng mga pushcart na gagamitin para lagyan ng kanilang mga bagahe sa dami ng mga pasaherong dumarating sa mga terminal ng paliparan. Gayunman, ligtas ang lahat ng pasaherong dumarating at umaalis sa NAIA kung mga salisi gang at iba pang kriminal ang pag-uusapan dahil dinoble ang mga security personnel dito.</body>
<link>http://www.philstar.com/Article.aspx?articleId=637114&amp;publicationSubCategoryId=92</link>
</article>
<article>
<title>No more paputok!</title>
<author></author>
<date>
<month>December</month>
<day>08</day>
<year>2010</year>
</date>
<body>&amp;nbsp;&amp;nbsp;</body>
<link>http://www.philstar.com/Article.aspx?articleId=637274&amp;publicationSubCategoryId=92</link>
</article>
<article>
<title>Escape plan ng Ampatuan ikinasa</title>
<author>Nina Butch Quejada, Danilo Garcia at Joy Cantos</author>
<date>
<month>December</month>
<day>09</day>
<year>2010</year>
</date>
<body>MANILA, Philippines - Ibinunyag ng National Press Club of the Philippines ang umano’y P150 milyong bribe money &amp;nbsp;para sa pagtakas ni Mayor Andal Ampatuan at iba pang akusado sa Maguinda&amp;shy;nao massacre na kasalukuyang nakakulong sa Bureau of Jail Management and Penology sa Camp Bicutan, Taguig,&amp;nbsp;Metro&amp;nbsp;&amp;nbsp; Manila. Ayon kay NPC President Jerry S. Yap, may impormasyon silang nakuha na itatakas sa anuman paraan ang mga akusado bago pa ang 1st anniversary ng Maguindanao massacre. Inatasan ni Yap si NPC director Joel Egco, chairman ng Press Freedom Committee ng NPC, na makipag-ugnayan kay BJMP Director Rosendo Deal para alamin ang nasabing impormasyon. Kinumpirma ni Deal kay Egco, ang nasabing escape plan at ang umano’y P150 million bribe money. Ayon kay Egco, may offer umanong P50 million bribe money sa isang Col. Moral na BJMP jail warden pa noon. May paunang bayad na P10 milyon ang iniaalok dito basta pumayag lamang sa plano at kung magtatagumpay ang nasabing operasyon ay agad siyang babayaran pa ng P40 million. Ang natitirang P100 milllion ay paghahatian na lamang umano ng iba pang opisyal na makukumbinsi sa pagtakas ng mga Ampatuan. Ayon kay Egco, hindi tinanggap ni Moral ang pera at personal na hiniling kay Deal na tanggalin na siya bilang jail warden dahil hindi umano nito matanggap ang pressure. Sinabi ni Egco, dahil sa pangyayaring ito inalis ni Deal si Moral at mahigpit na ipinag-utos sa kanyang mga tauhan na lagyan ng anumang uri ng mga materiales ang top roof ng kulu&amp;shy;ngan ng mga Ampatuan para hindi magamit sa pagtakas. Ayon kay Egco, hindi lingid kina Justice Secretary Leila de Lima, Interior Secretary Jesse Robredo at Philippine National Police Chief Raul Bacalzo ang impormasyon dahil nagsumite ng intel report si Deal sa mga ito. Matatandaan na inakusahan at nakakulong ngayon ang mga suspek sa Maguindanao massacre kung saan 58 ang sinasabing pinatay nila kabilang ang may 34 mamamahayag.</body>
<link>http://www.philstar.com/Article.aspx?articleId=637502&amp;publicationSubCategoryId=92</link>
</article>
<article>
<title>Glory, Cory, Erap at Fidel produkto ng AI</title>
<author>Ni Angie dela Cruz</author>
<date>
<month>December</month>
<day>09</day>
<year>2010</year>
</date>
<body>MANILA, Philippines - Produkto ng artificial insemination (AI) sina Glory, Cory, Erap at Fidel na isang pro&amp;shy;seso sa bioteknolohiya ng Department of Agriculture. Ito ay nang ibase ng DA ang pa&amp;shy;ngalan ng mga naging Pangulo ng bansa&amp;nbsp; sa “test tube carabaos” na naging ganap na kalabaw sa pamamagitan ng teknolohiyang binuo ng Philippine Carabao Center sa Science City sa &amp;nbsp;Mu&amp;ntilde;oz, Nueva Ecija. Ang opisyal na titulo ng bioteknolohiya ay “Propagation of Riverine Buffaloes through Embryo in Vitro Production –Vitrification –Transfer Technique”. Ayon kay Dr. Danilda-Hufana Duran na senior agriculturist at project leader ng PCC techno&amp;shy;logy commercialization,&amp;nbsp; nabuo ang embryo ni Glory sa India na idinaan sa cryopreserved saka ipinadala sa Pilipinas. Sa gene pool ng PCC isinagawa ang&amp;nbsp;paglipat ng embryo sa&amp;nbsp;sinapupunan ng surrogate mother buffalo. Noong Abril 5, 2002, iniluwal ang pinakaunang pinagbuting test tube carabao na pinangalanang Gloria dahil nasabay ito sa kapanganakan ni dating Pangulong Gloria Macapagal-Arroyo na sumusuporta din sa mga programa ng&amp;nbsp;PCC.&amp;nbsp; Pagkalipas ng ilang araw matapos mailuwal si Glory, tatlong surrogate mother carabaos&amp;nbsp;ulit ang sunud-sunod na nagluwal ng kanilang mga “test tube baby carabaos” at tinawag ang mga itong sina Erap, Cory at&amp;nbsp;Fidel. Makalipas ang tatlong taon, ngayon ay masaganang maggatas sina Glory at Cory at nakapagluwal na rin sila ng&amp;nbsp;matataas na uri ng&amp;nbsp;kalabaw. Kasama ang dalawa sa may 300 na mga&amp;nbsp;riverine water buffaloes na inaalagaan sa PCC gene pool.&amp;nbsp; Si Glory ang bukod-tangi na kakaiba ang anyo.&amp;nbsp; Ang isa&amp;nbsp;niyang sungay ay nakakurbadang pababa at ang isa ay medyo pataas. Maaring lahi ito ng Murrah o Jafarabadi, isang mataas na uri ng water buffalo sa India, ayon kay Dr. Duran.&amp;nbsp; Si Erap naman ang tinaguriang pinakatanyag na produkto ng pinainam na test-tube technique na matatagpuan ngayon sa PCC National Bull Farm sa Barangay Joson, Carranglan, Nueva Ecija.</body>
<link>http://www.philstar.com/Article.aspx?articleId=637504&amp;publicationSubCategoryId=92</link>
</article>
<article>
<title>Administrasyon hihirit pa rin sa SC para sa truth body</title>
<author>Ni Gemma Amargo-Garcia</author>
<date>
<month>December</month>
<day>09</day>
<year>2010</year>
</date>
<body>MANILA, Philippines - Maghahain ng apela sa Korte Suprema ang administrasyon kaugnay sa pagdismis nito sa Executive Order No. 1 ni Pangulong Benigno “Noynoy” Aquino na nagtatag sa Truth Commission. Sinabi ni&amp;nbsp; Solicitor General Joel&amp;nbsp; Cadiz na abala na sila sa pagbuo ng ihahaing Motion for reconsideration sa Mataas na Hukuman&amp;nbsp; at tiwala umano sila&amp;nbsp; na mababaligtad pa ang desisyon ng mga ma&amp;shy;histrado. Ipinaliwanag ni Cadiz na itutuon nila ang kanilang MR sa pagpapaliwanag sa SC ng kahalagahan at panga&amp;shy;ngailangan sa pagbuo ng investigating body na magsisiyasat sa mga anomalya sa lumipas na administrasyon ni dating Pangulong Gloria Arroyo. Inihalimbawa pa ni Cadiz na ang mga&amp;nbsp; nakaraang administrasyon ay malayang napaimbestigahan ang mga nakaraang&amp;nbsp; presidente tulad umano ni Arroyo na&amp;nbsp; nagpaimbestiga kontra kay dating Pangulong Joseph Estrada habang si Estrada&amp;nbsp; naman ay nagpasiyasat din laban naman kay dating Pa&amp;shy;ngulong Fidel Ramos. Nakapagtataka anya na ngayong natapos na ang termino ni Arroyo ay hinaharang naman na maimbestigahan ito. Ang kontrobersiyal na EO1 na inisyu ni Aquino ay naging dagok din sa administrasyon matapos itong ideklarang labag sa batas ng SC dahil na rin sa paglabag sa Equal Protection Clause ng Konstitusyon dahil sa initsapuwera lamang umano nito si Arroyo na kasalukuyang kongresista ng Pampanga at ang mandato ng komisyon ay umuulit lamang sa trabaho ng Office of the Ombudsman. Hindi naitago ni Justice Secretary Leila de Lima ang pagkadismaya sa pagdedeklara ng Korte Suprema na labag sa batas ang Truth Commission. Sinabi ni de Lima na ang pinuhunan ni Arroyo sa Office of the Ombudsman at sa Mataas na hukuman ay bumabalik na dito dahil palaging ibinabasura ang hakbang ng ehekutibo na itama ang hustisya at pang-aabuso ng nakaraang administrasyon at pagbayarin ang mga may sala. Iginiit pa ni de Lima na, sa pagbasura ng Korte Suprema sa Truth Commission, nagpapa&amp;shy;kita lamang ito ng “cha&amp;shy;racteristics of a political decision”. Ipinaliwanag pa ng Kalihim na ang botohan sa Mataas na Hukuman ay maari nang hulaan dahil, sa 15 Mahistrado, tanging si Associate Justice Maria Lourdes Sereno lamang ang itinalaga ni Pangulong Aquino at isa rin ito sa limang mahistrado na tumutol sa nasabing desisyon. Inamin naman ni de Lima na mayroong butas sa Konstitusyon at ito ang nanaig kaya nakapagtalaga si Arroyo ng maraming mahistrado sa Mataas na Hukuman.</body>
<link>http://www.philstar.com/Article.aspx?articleId=637506&amp;publicationSubCategoryId=92</link>
</article>
<article>
<title>Sisihin daw sina Ochoa at Davide</title>
<author>Ni Butch Quejada</author>
<date>
<month>December</month>
<day>09</day>
<year>2010</year>
</date>
<body>MANILA, Philippines - Sina Truth Commission Chairman Hilario Davide at Executive Secretary Paquito Ochoa ang dapat sisihin sa pagbasura ng Supreme Court sa executive order na nagtatatag sa komisyon. Ito ang sinabi ng National Association of Lawyers for Justice and Peace kahapon bilang reakson sa mga tumutuligsa sa desisyon ng Korte Supreme na nagdeklarang sa Konstitusyon ang pagkakabuo sa Truth Commission kasabay ng pagpuna na dapat ay nalaman na agad mula’t sapol ng dalawa na iligal ito at hindi dapat buuin. Pinuna ni NALJP Chairman Jesus Santos na si Davide ay dating Chief Justice ng Korte Suprema. Dalawa sa mga mi&amp;shy;yembro ng commission na sina Romeo Calleja at&amp;nbsp;Flerida Ruth Romero ay kapwa din dating mahistrado ng Mataas na Hukuman. “Bilang naging bahagi ng Korte Suprema, kabilang sila sa pinaka-magagaling na abogado sa bansa. Tiyak na naisip na nila agad na iligal ang Truth Commission subalit kataka-takang sinuportahan pa nila ito. “Kung hindi lang ito sinuportahan nina Davide, hindi na sana dinanas ng Administrasyong Aquino ang ganitong kahihiyan,” ayon kay Santos. Sinabi ni Santos na hindi makatarungang si dating Pangulong Gloria Arroyo pa rin ang pagmukhaing masama sa pagkatalo ng Truth Commission sa Korte Suprema. “Kaya’t kung merong dapat sisihin, ito ay walang iba kundi si Davide na umaming tumulong siya sa pagbuo ng executive order at si&amp;nbsp;Ochoa na nagpatupad nito,” ayon kay Santos.</body>
<link>http://www.philstar.com/Article.aspx?articleId=637507&amp;publicationSubCategoryId=92</link>
</article>
<article>
<title>Ping donation box guwardiyado</title>
<author>Ni Angie dela Cruz</author>
<date>
<month>December</month>
<day>09</day>
<year>2010</year>
</date>
<body>MANILA, Philippines - Round the clock na binabantayan ng mga miyembro ng&amp;nbsp; Volunteer Against Crime and Corruption ang mga donation box na nakakalat sa mga shopping mall.&amp;nbsp; Ito ay matapos ilun&amp;shy;sad ng VACC ang P2 mil&amp;shy;lion campaign fund para ga&amp;shy;wing pabuya sa agarang ikadarakip ni Senador Panfilo “Ping” Lacson na utak sa Dacer-Corbito double murder case.&amp;nbsp;&amp;nbsp;&amp;nbsp; Sinabi VACC Chairman Dante Jimenez na, mula pagbubukas at pagsasara ng mall, binabantayan ng mga tauhan nila ang donation box at ang mga ito ay nakasuot ng id at &amp;nbsp;VACC vest. Target din aniya ng VACC na maglagay ng donation box sa Senado. Mahigit sa P200,000 pledges ang kanilang natanggap sa ngayon.</body>
<link>http://www.philstar.com/Article.aspx?articleId=637509&amp;publicationSubCategoryId=92</link>
</article>
<article>
<title>Naudlot!</title>
<author></author>
<date>
<month>December</month>
<day>09</day>
<year>2010</year>
</date>
<body>.</body>
<link>http://www.philstar.com/Article.aspx?articleId=637565&amp;publicationSubCategoryId=92</link>
</article>
<article>
<title>Kaya mahirap maaresto: Ping kinakanlong ng pulitiko</title>
<author>Nina Gemma Amargo Garcia at Joy Cantos</author>
<date>
<month>December</month>
<day>10</day>
<year>2010</year>
</date>
<body>MANILA, Philippines - Posibleng kinakanlong umano ng maiimpluwensiyang dati at kasalukuyang&amp;nbsp;mga opisyal ng gobyerno ang puganteng si Senador Panfilo Lacson upang matakasan ang pag -aresto laban dito kaugnay ng&amp;nbsp;kontrobersyal na&amp;nbsp;Dacer-Corbito double murder case&amp;nbsp;noong 2000. Sa isang pulong ba&amp;shy;litaan, inamin &amp;nbsp;ni Justice Undersecretary Francisco Baraan III na nahihirapan ang National Bureau of Investigation (NBI) na hanapin at arestuhin&amp;nbsp;si Lacson dahil sa posibleng koneksyon nito sa makakapangyarihang coddlers na pulitiko. “There are some former and incumbent politicians na baka pinoprotektahan si Senator Lacson”, ayon kay Baraan subalit tumanggi na itong magbigay pa ng detalye matapos ang sunud-sunod na bulilyaso sa raid ng NBI operatives upang dakpin si Ping. Nauna nang nagbabala ang NBI sa mga personalidad na nagtatago kay Lacson na maari silang masampahan ng kasong ‘obstruction of justice’ sa sandaling mapatunayang kinakanlong si Ping. Samantala, tiniyak naman ni PNP Chief Director General Raul Bacalzo na hindi bibigyan ng VIP treatment si Ping sa oras na maaresto ito. “I would like to assure however, our kababayans that even in the events that Sen. Lacson is arrested, he will not be given special treatment only due process of law”, pahayag&amp;nbsp;ng PNP Chief. Sa kabila nito ay hindi naman matiyak ni Bacalzo kung nakalabas na ng bansa o nagpapalipat-lipat&amp;nbsp; lamang ng Pilipinas sa pagtatago ang may sa palos na si Ping. Magugunita na nag&amp;shy;lunsad ng isang kampanya ang Violence Against Crime and Corruption (VACC) para makaipon ng halagang P2 milyon reward mo&amp;shy;ney para sa sinumang makapagbibigay ng impormasyon na makapagtuturo sa pinagtataguan ni Ping na nagmamatigas na sumuko sa batas.</body>
<link>http://www.philstar.com/Article.aspx?articleId=637661&amp;publicationSubCategoryId=92</link>
</article>
<article>
<title>Pag-Ibig sinuhulan ng Globe Asiatique?</title>
<author>Ni Malou Escudero</author>
<date>
<month>December</month>
<day>10</day>
<year>2010</year>
</date>
<body>MANILA, Philippines - Inakusahan kahapon ni Senator Sergio Osme&amp;ntilde;a III ang Home Development Mutual Fund (HMDF) o Pag-Ibig Fund na pinaboran ang Globe Asiatique Realty Holdings Corp.&amp;nbsp; kapalit&amp;nbsp;ng malaking halaga ng pera. Ipinagpatuloy kahapon ng Senado ang imbes&amp;shy;tigasyon sa P7 bilyon loan na nakuha ng Globe Asiatique na pag-aari ni Delfin Lee,&amp;nbsp; isang pribadong developer para sa housing projects sa Pampanga kung saan natuklasan na marami sa mga borrowers ay wala namang kakayahang magbayad at ginamit lamang ng kumpanya. Sinabi ni Osme&amp;ntilde;a matapos ang pagdinig na sigurado siyang may tumanggap ng kickbacks sa Pag-Ibig fund kaya nakakuha ng napakalaking pondo ang Globe Asiatique. &amp;nbsp;“I don’t think its starts with friendship. I think it starts with money...Well, if somebody’s willing to pay enough under the table, he will get a favorable deal. That’s the way the country works,” ani Osme&amp;ntilde;a. Pero inamin din ng senador na bagaman at sigurado siyang may tumanggap ng kickbacks o pera, wala namang siyang hawak na katibayan dahil sigurado namang walang magsasalita Ang isang developer aniya na nakakuha ng&amp;nbsp; P5 bilyon loan ay maaaring magbigay ng dalawa hanggang tatlong porsiyento o&amp;nbsp; nasa P150 milyon. Nauna rito, sinermunan ng senador ang Pag-Ibig dahil sa pagbibigay ng pabor sa&amp;nbsp; Globe Asiatique.</body>
<link>http://www.philstar.com/Article.aspx?articleId=637662&amp;publicationSubCategoryId=92</link>
</article>
<article>
<title>Corona tagilid sa impeachment</title>
<author>Ni Gemma Amargo-Garcia</author>
<date>
<month>December</month>
<day>10</day>
<year>2010</year>
</date>
<body>MANILA, Philippines - Aminado ang Korte Suprema na hindi biro ang bantang impeachment laban kay Chief Justice Renato Corona ng mga kaalyado sa Kongreso ni Pangulong Benigno&amp;nbsp;“Noynoy” Aquino. Ang bantang impeachment ay bunga pa rin ng kontrobersyal na desisyon ng Korte Suprema sa Executive Order Number 1 na nagbigay daan sa paglikha ng Truth Commission. Sa isang press briefing&amp;shy;, sinabi ni Atty. Gleo Guerra, Deputy Spokesperson ng Korte Suprema, na ang impeachment ay isang ‘nuclear option ‘at hindi dapat maliitin. Kasabay nito, binigyang diin ni Guerra na ang pagkakabasura sa Truth Commission ay hindi lamang iisang desisyon ni Corona kundi ng buong Korte Suprema bilang collegial body. Sinabi pa ni Guerra na base na rin sa payo ni Corona, mas ma&amp;shy;buting basahin ng mga kritiko ng Korte Suprema ang nilalaman ng buong desisyon dahil malinaw namang nabigyang diin doon ng Hukuman ang kanilang pakikiisa sa hangarin ng administrasyon na labanan ang katiwalian na dapat ay isinulong sa ligal na paraan. Samantala, pinayuhan din ng mataas na hukuman ang pamahalaan na amyendahan na lamang ang inilabas nitong executive order numer 1 na lumikha sa Truth Commission. Iginiit ng opisyal na ito ay kung hindi na magsusumite ng motion for reconsideration ang Malakanyang kaugnay ng inilabas na desisyon ng Kataas Taasang Hukuman na nagdedeklarang unconstitutional sa EO 1.</body>
<link>http://www.philstar.com/Article.aspx?articleId=637663&amp;publicationSubCategoryId=92</link>
</article>
<article>
<title>Truth Commission isailalim sa DOJ</title>
<author>Ni Mer Layson</author>
<date>
<month>December</month>
<day>10</day>
<year>2010</year>
</date>
<body>MANILA, Philippines - Naniniwala si retired Lingayen-Dagupan Archbishop Oscar Cruz na mas mapapabuti ang Truth Commission kung nasa ilalim ito ng pamamahala ng Department of Justice (DOJ).&amp;nbsp; Kasabay&amp;nbsp;nito, sinabi ni Cruz, dating pangulo ng Catholic Bishops’ Conference of the Philippines (CBCP), na kung talagang seryoso si Pangulong Benigno Simeon Aquino III sa pagtugis sa mga taong sangkot sa graft cases sa nakalipas na administrasyon, ay dapat nitong ipamahala ang Truth Commission kay Justice Secretary Leila de Lima. “Since the very beginning I’ve always said that the so called Truth Commission should be placed under the DOJ with a staff function,” ayon pa kay Cruz. Ayon kay Cruz, dapat na maging malinaw na ang Truth Commission ay mag-iimbestiga sa lahat ng graft cases at hindi lamang sa mga kasong naganap sa ilalim ng pamumuno ni dating&amp;shy; Pangulo at ngayon ay Pampanga Second District Congresswoman Gloria Arroyo kundi maging sa nakalipas na mga rehimen na nasangkot sa anomalya.</body>
<link>http://www.philstar.com/Article.aspx?articleId=637664&amp;publicationSubCategoryId=92</link>
</article>
<article>
<title>3 World War II barko ng Navy, pinagretiro na</title>
<author>Ni Joy Cantos</author>
<date>
<month>December</month>
<day>10</day>
<year>2010</year>
</date>
<body>MANILA, Philippines - Sa kabila ng kakulangan sa multi-bilyong pondo para sa Mo&amp;shy;dernization Program ng Armed Forces of the Philippines (AFP), tatlong lumang mga barko na panahon pa ng World War II ang pinagretiro na ang ope&amp;shy;rasyon ng Philippine Navy kahapon. Ayon kay Philippine Navy Spokesman Capt. Giovanni Carlo Bacordo ang PS-23 at P 29; pawang mga patrol ship ay gamit sa Internal Security Operations habang ang Patrol gunboat PG -844 ay pawang sobrang luma na at may 67 taon ng ginagamit ng hukbong dagat. Ang naturang mga barko ay nakadaong sa Naval Shipyard sa Navy Station Pascual Ledesma sa Cavite City. Ipinaliwanag naman ng opisyal na ang pagpapatigil sa paggamit ng naturang mga barko ay dahilan sa masyadong magastos ang magmintina ng mga lumang barko na panahon pa ng World War II bukod sa masyado na itong mabagal at maraming depekto. “They are impossible to maintain due to old age,” ani Bacordo kung saan sa kabuuang 53 patrol ships ay 25 lamang ang ma&amp;shy;aring magamit sa patrol ope&amp;shy;ration&amp;shy;. Samantalang nabatid naman kay Captain Noel de Vera, Commander ng Naval Shipyard na aabot lamang sa P35- M ang pondo&amp;shy; para sa pagmamantine ng may 102 barko ng Philippine Navy kaya’t importanteng maisulong ang mo&amp;shy;dernisasyon ng naturang hukbo.&amp;nbsp;</body>
<link>http://www.philstar.com/Article.aspx?articleId=637665&amp;publicationSubCategoryId=92</link>
</article>
<article>
<title>Wala ng bagyo sa kapaskuhan</title>
<author>Ni Angie de la Cruz</author>
<date>
<month>December</month>
<day>10</day>
<year>2010</year>
</date>
<body>MANILA, Philippines - Walang tatamang bagyo sa bansa hanggang matapos ang buwan ng Disyembre pero magiging maulan hanggang matapos ang taong ito. Ayon kay Elvie Enriquez, weather forecaster ng Philippine Atmospheric Geophysical and Astro&amp;shy;nomical Services Administration (Pag-Asa) , ngayong&amp;shy; nalalabing mga araw ng buwang kasalukuyan ay&amp;nbsp;wala naman &amp;nbsp;silang nakikitang senyales ng isang weather disturbance na malapit sa area of responsibility ng ating bansa. Gayunman, sinabi ni Enriquez na magiging ma&amp;shy;ulan hanggang sa matapos ang buwan ng Disyembre&amp;shy; dahil sa epekto ng La Ni&amp;ntilde;a phenomenon sa bansa na may dalang mga pag uulan. “Uulan lalo na at may La Ni&amp;ntilde;a ngayon. Ang weather system na hindi naghahatid ng ulan ngayon nakakapagdulot na rin ng pag-ulan “pahayag ni Enriquez. Naging &amp;nbsp;makulimlim ang panahon sa Central at Southern Luzon dahil sa epekto ng tail-end of a cold front &amp;nbsp;habang maulap din ang kalangitan sa Min&amp;shy;danao dahil sa epekto ng intertropical convergence zone pero sa pangkalahatan ay maaliwalas ang panahon lalo na sa Metro Manila. (</body>
<link>http://www.philstar.com/Article.aspx?articleId=637666&amp;publicationSubCategoryId=92</link>
</article>
<article>
<title>Red Tahong!</title>
<author></author>
<date>
<month>December</month>
<day>10</day>
<year>2010</year>
</date>
<body>&amp;nbsp;&amp;nbsp;</body>
<link>http://www.philstar.com/Article.aspx?articleId=637888&amp;publicationSubCategoryId=92</link>
</article>
<article>
<title>Utos ni P-Noy, kaso vs Morong 43 iatras!</title>
<author>Nina Malou Escudero at Gemma Garcia</author>
<date>
<month>December</month>
<day>11</day>
<year>2010</year>
</date>
<body>MANILA, Philippines - Kasabay ng pagdiriwang ng International Human Rights Day, inutusan kahapon ni Pangulong Noynoy Aquino ang&amp;nbsp;Department of Justice (DOJ) na bawiin ang kasong nakahain laban sa&amp;nbsp;“Morong 43”, ang 43&amp;nbsp;health workers na hinuli noong Pebrero 6, 2010 sa isang resort sa Morong, Rizal dahil napaghinalaang mga mi&amp;shy;yembro ng New People’s Army (NPA). Sa kaniyang talumpati sa ika-62 anibersaryo ng Universal Declaration on Human Rights, sa Heroes Hall ng Malaca&amp;ntilde;ang,&amp;nbsp;sinabi ng Pangulo na kinikilala ng gobyerno ang karapatan ng mga mamamayan na mabigyan ng due process na ipinagkait umano sa&amp;nbsp;Morong 43 kaya dapat bawiin ang kasong nakasampa laban sa kanila. “As a government that is committed to the rule of law and the rights of man, this cannot stand. Therefore, I have ordered the DOJ to withdraw the informations filed before the court,” anang Pangulo. Pero magkakabisa lamang ang pagbawi sa kaso ng Morong 43 sa sandaling aprubahan ng korte at kung walang ibang kasong kinakaharap ang mga ito. Bunsod nito, inatasan na ni DOJ Secretary Leila de Lima si Justice Undersecretary Francisco Baraan at ang prosecution general na ihain ang motion for withdrawal sa Lunes. Anim na kaso ang na&amp;shy;kabinbin laban sa 43 health workers, dalawa rito ay nakahain sa Metropolitan Trial Court (MTC) ng Morong at ang apat ay nakasampa sa Morong Regional Trial Court (RTC). Kabilang sa mga kaso ay illegal possession of firearms and explosives. Sinabi pa ng kalihim na hindi malayong bago mag-Pasko ay makalaya na mula sa bilangguan ang Morong 43. Kaugnay nito, bukas ang DOJ sa ihahaing reklamo laban sa mga sundalo at pulis na umaresto sa Morong 43. Sa kabila nito, sinabi ni AFP Spokesman Brig. Gen. Jose Mabanta na nirerespeto ng AFP ang kautusan ni PNoy at susundin nila ito, pero nanindigan ang militar na ginawa lamang nito ang tungkulin sa pag-aresto sa Morong 43. Sinabi pa ni Mabanta na makalaya man, hindi na umano mabubura pa na nahulihan ng mga eksplosibo at mga armas ang Morong 43 kung saan lima sa mga ito ay bumaligtad at umaming mga lehitimong miyembro sila ng NPA. (May ulat ni Joy Cantos)</body>
<link>http://www.philstar.com/Article.aspx?articleId=638093&amp;publicationSubCategoryId=92</link>
</article>
<article>
<title>Legal team ni P-Noy ipinagtanggol</title>
<author>Ni Gemma Garcia</author>
<date>
<month>December</month>
<day>11</day>
<year>2010</year>
</date>
<body>MANILA, Philippines - Ipinagtanggol kahapon ng Office of the Solicitor General ang legal team ng Palasyo kasunod ng mga inani nitong pagbatikos dahil sa pagkakabasura ng Korte Suprema sa Truth Commission. Ayon kay Solicitor General Anselmo Cadiz, hindi makatutulong ang pagbalasa sa legal team ng Malaca&amp;ntilde;ang para makumbinsi ang Korte Suprema na baligtarin nito ang desisyon laban sa Executive Order Number 1. Ginawa ni Cadiz ang pahayag kasunod ng paninisi ng mga kritiko na ang legal team ng Palasyo ang dahilan kaya hindi pinaburan ng Korte ang pagkakabuo sa Truth Commission. Nanindigan si Cadiz na ang lahat ng nakasaad sa EO-1 ay tama at kahit sinumang pantas ang atasan na humawak niyon ay tiyak na hahanap pa rin ng paraan ang mga tutol sa kautusan para iyon ay ipawalang bisa. Muli namang iginiit ni Cadiz na maghahain siya ng motion for reconsideration sa SC kapag natanggap na nila ang kopya ng desisyon. Umapela rin si Cadiz sa mga mahistrado na huwag nang isaalang-alang ang kanilang personal na relasyon kay Pangulong Arroyo sa usapin ng EO-1. Naniniwala kasi si Cadiz na ang pasya ng Korte ay bayad utang ng mga mahistrado kay Pangulong Arroyo na nag-upo sa kanila sa pwesto.</body>
<link>http://www.philstar.com/Article.aspx?articleId=638094&amp;publicationSubCategoryId=92</link>
</article>
<article>
<title>BJMP todo higpit sa Ampatuans</title>
<author>Ni Ricky Tulipat</author>
<date>
<month>December</month>
<day>11</day>
<year>2010</year>
</date>
<body>MANILA, Philippines - Todo higpit ang pinatutupad ngayon ng Bureau of Jail Management and Penology (BJMP) sa pagbabantay sa pamilya Ampatuan na nakakulong sa Bicutan, Taguig bunga ng ulat na panunuhol nito ng P50 milyon sa mga jailguards para mapalaya. Ayon kay Senior Supt. Serafin Barretto Jr., regional director ng BJMP-National Capital Region, bukod sa mga jail officer naka-alalay na rin ang mga tauhan ng Special Action Force (SAF) ng Philippine National Police at mobile group ng Bicutan-PNP sa naturang piitan. Balak na rin nilang dagdagan ang mga closed circuit tv camera (cctv) sa kulungan upang mamonitor ang galaw ng pamilya Ampatuan maging ang mga pulis na naaresto kaugnay sa nasabing massacre. Giit ni Barretto, hindi lang ang pamilya Ampatuan ang kanilang mahigpit na binabantayan ngayon kundi maging ang mga naarestong miyembro ng Abu Sayyaf Group na sangkot sa kidnapping, bombing at iba pang kaso.</body>
<link>http://www.philstar.com/Article.aspx?articleId=638095&amp;publicationSubCategoryId=92</link>
</article>
<article>
<title>Gobyerno babagsak kapag na-impeach si Corona - Miriam</title>
<author>Ni Malou Escudero</author>
<date>
<month>December</month>
<day>11</day>
<year>2010</year>
</date>
<body>MANILA, Philippines - Nagbabala kahapon si&amp;nbsp;Sen. Miriam Defensor Santiago na babagsak ang gobyerno ng Pilipinas kapag nagtagumpay ang may nais maghain ng impeachment complaint laban kay Chief Justice Renato Corona. Ayon kay Santiago, manganganib ang tatlong sangay&amp;nbsp;ng gobyerno kung mapapatalsik si Corona dahil sa pulitikal na dahilan matapos nitong ideklarang unconstitutional ang Truth Commission. “The rumor that certain members of the House of Representatives are passing around an impeachment complaint for signature makes people jumpy,” sabi ni Santiago. Ipinaliwanag pa ni Santiago na ang executive at legislative na sangay ng gobyerno ay “political in nature” pero hindi ang judicial branch na ikinokonsiderang nonpolitical. Kung mapapatalsik umano sa posisyon ang chief justice dahil sa pulitika, mangangahulungan na naging political na rin ang judicial branch ng gobyerno at magiging mitsa ito upang mawala ang demokrasya sa bansa.&amp;nbsp;&amp;nbsp; &amp;nbsp;&amp;nbsp;&amp;nbsp; &amp;nbsp; Hindi aniya dapat mag-panic ang mga supporters ni Pangulong Aquino dahil lamang idineklarang unconstitutional ang EO No. 1 kundi dapat itong ituring na isang “learning curve process.”</body>
<link>http://www.philstar.com/Article.aspx?articleId=638096&amp;publicationSubCategoryId=92</link>
</article>
<article>
<title>Distrito ng Iloilo gagawing 2</title>
<author>Ni Butch Quejada</author>
<date>
<month>December</month>
<day>11</day>
<year>2010</year>
</date>
<body>MANILA, Philippines - Inaprubahan na sa ikatlong pagbasa sa Mababang Kapulungan ng Kongreso ang panukalang paglikha ng karagdagang distrito sa lungsod ng Iloilo. Binigyang-diin ni Iloilo Rep. Jerry P. Tre&amp;ntilde;as na ang karagdagang legislative district sa naturang probinsiya ay sadyang kinakailangan at napapanahon. “The present population, income and geographical dimension, more than qualify Iloilo City to merit another legislative district,” ani Trenas, chairman ng House Committee on Good Government. Sa sandaling pagtibayin ang House Bill 2061, inaasahang magiging dalawa na ang tatayong kinatawan ng Iloilo City. Ilang ulit na ring ti&amp;shy;nangkang makalikha ng ikalawang distrito sa Iloilo City simula noong Hunyo 4, 2008 subalit nanatili itong nakabitin. Umaasa ang kongresista na kakatigan ng Senado ang patas na representasyon para sa mga taga-lalawigan. Samantala, inaprubahan din ang House Bill 3692 na nagdaragdag naman ng bagong legislative district para sa Bacolod City.</body>
<link>http://www.philstar.com/Article.aspx?articleId=638097&amp;publicationSubCategoryId=92</link>
</article>
<article>
<title>Firecrackers zone ideklara - PNP</title>
<author>Ni Joy Cantos</author>
<date>
<month>December</month>
<day>11</day>
<year>2010</year>
</date>
<body>MANILA, Philippines - Bilang pakikiisa sa Oplan Iwas Paputok na inilunsad ng Department of Health (DOH), irere&amp;shy;komenda ni Philippine National Police (PNP) Director General Raul Bacalzo sa mga local executives na magdeklara ng ‘firecracker zone‘ upang makaiwas sa mga aksidente kaugnay ng pagsalubong sa Bagong Taon. Sinabi ni Bacalzo na kada taon na lamang ay napakaraming mga nabibiktima ng mga paputok lalo na ang mga bata kaya upang mabawasan kundi man tuluyang maging ‘zero casualties’ ay dapat na magtalaga na lamang ng mga ‘firecracker zone’ sa mga ligtas na lugar ang mga lokal na opisyal sa mga lugar na kanilang nasasakupan. Kung gugustuhin ay kaya namann anyang gawin ng mga opisyal ng lokal na pamahalaan ang nasabing hakbang para maiwasang dumami ang mga biktima ng mga paputok. Tiniyak din naman ni Bacalzo na sisibakin sa puwesto ang mga pulis na mahuhuling nagpapaputok ng baril sa pagsalubong sa Bagong Taon.</body>
<link>http://www.philstar.com/Article.aspx?articleId=638098&amp;publicationSubCategoryId=92</link>
</article>
<article>
<title>Laguna Lake project itutuloy ni Gov. ER</title>
<author>Ni Butch Quejada</author>
<date>
<month>December</month>
<day>11</day>
<year>2010</year>
</date>
<body>MANILA, Philippines - Sinabi ng project manager ng Laguna Lake Rehabilitation Project (LLRP) na tama si Laguna Gov. Jeorge “ER” Ejercito Estregan sa pagpuna sa pambansang pamahalaan sa hindi pagpapatuloy ng dredging projects ng mababaw na lawa. Iginiit ni Filiep De Zutter, isang civil engineer, na batay sa teknikalidad, hindi pa kanselado ang LLRP dahil ang pamahalaan ay hindi pa gumagawa at nagpapadala ng notice of cancellation para sa kanyang kumpanya, ang Baggerwerken Decloedt En Zoon (BDC). Ayon kay De Zutter,&amp;nbsp;malaon nang suportado ni Gov. Estregan ang proyekto dahil batid niya na ang mas malalim na Laguna de Bay ay makahahawak ng mas maraming tubig at makakababawas, kundi man makapapawi sa pagbaha sa 15 siyudad at bayan sa lalawigan. Dahil sa kanselasyong inanunsyo ng Palasyo, wala nang mapagpilian si Estregan kundi ang makipag-usap sa ibang kumpanya na sang-ayong gawin ang proyekto sa apat na bahagdan at magkakahalaga ng P20 bilyon bawat taon, di hamak na mas mahal kaysa sa P18.7-bilyong LLRP na matatapos sa loob lamang ng 850 araw.&amp;nbsp;</body>
<link>http://www.philstar.com/Article.aspx?articleId=638099&amp;publicationSubCategoryId=92</link>
</article>
<article>
<title>Basura ang 'Truth?'</title>
<author></author>
<date>
<month>December</month>
<day>11</day>
<year>2010</year>
</date>
<body>&amp;nbsp;&amp;nbsp;</body>
<link>http://www.philstar.com/Article.aspx?articleId=638265&amp;publicationSubCategoryId=92</link>
</article>
<article>
<title>Paghingi ng tawad ng AFP sa Morong 43 'di iuutos ni P-Noy</title>
<author>Nina Malou Escudero at Joy Cantos</author>
<date>
<month>December</month>
<day>12</day>
<year>2010</year>
</date>
<body>MANILA, Philippines – &amp;nbsp;Walang balak si Pa&amp;shy;ngulong Aquino na ipag-utos sa militar na humingi ng tawad sa Morong 43, ang mga health workers na inaresto dahil sa hinalang kasapi sila ng New People’s Army (NPA). Sinabi ng Pangulo na hindi na makatwiran ang pagbibigay ng public apology ng militar dahil gumagawa na naman ng hakbang ang gobyerno upang maitama ang anumang&amp;nbsp;pagkakamali matapos niyang iutos kamakalawa sa Department of Justice na bawiin ang kasong nakasampa laban sa Morong 43 dahil pinagkaitan ang mga ito ng tamang proseso ng batas. Naniniwala rin ang Pangulo na naipakita ng gobyerno na sinsero ito sa haging hakbang para sa Morong 43. Ipinaliwanag ni Aquino na&amp;nbsp;may pagkakamali sa isinilbing warrant of arrest kaya marapat lamang na iatras ang kaso. Wala na umanong magagawa ang gobyerno kung may mga sektor na hindi pa rin kuntento sa pagbawi ng kaso laban sa mga health workers. Nakahanda naman ang militar sa anumang kasong kanilang kakaharapin sakaling bumuwelta sa kanilang tropa ang Morong 43. Ayon kay AFP Spokesman Brig. Gen. Jose Mabanta, naghahanda na rin ang AFP legal team para idepensa ang mga sundalo ng Army’s 2nd Infantry Division (ID) na sangkot sa raid sa Morong, Rizal noong Pebrero 6, 2010 na nagresulta sa pagkakaaresto sa Morong 43, ilan sa mga ito ay sinanay na mga medics. Sa tala ng AFP, lima sa naarestong mga pi&amp;shy;naghihinalaang rebelde ay umaming lehitimong kasapi sila ng kilusang komunista. Patuloy ang paninindigan ng AFP na lehitimo ang kanilang operasyon at hindi mabubura ang katotohanan na nahulihan ang Morong 43&amp;nbsp;ng eksplosibo at mga armas. Nabatid naman sa sources sa AFP, lubhang demoralisado ang mayorya ng mga opisyal at miyembro ng hukbong sandatahan partikular na ang mga sundalong umaresto sa Morong 43 bunga ng naging desisyon ni P-Noy.</body>
<link>http://www.philstar.com/Article.aspx?articleId=638476&amp;publicationSubCategoryId=92</link>
</article>
<article>
<title>2 Pinoy nanloko ng 39 OFWs, kulong sa US!</title>
<author>Ni Ellen Fernando</author>
<date>
<month>December</month>
<day>12</day>
<year>2010</year>
</date>
<body>MANILA, Philippines – &amp;nbsp;Kulong ang dalawang Pinoy matapos na mapatunayang nagkasala sa kasong forced labor sa may 39 OFWs sa Florida, USA. Sinentensyahan ng 6 na taon at anim na buwan ang Pinoy na si Sophia Manuel, 41, habang 4 taon at 3 buwang pagkakakulong sa kasama nito na si Alfonso Baldonado, 45. Si Manuel na itinuturong utak ng operasyon ng human trafficking at kasama na si Baldonado ay pawang nagmamay-ari ng Quality Staffing Corporation Services sa US na tumatanggap ng mga Pinoy at pinangangakuan ng trabaho bilang guest wokers. Nabatid na kumolekta ng halagang tig-$5,000 ang mga akusado sa 39 OFWs para sa kanilang recruitment at placement fees patungo sa US upang magtrabaho. Karamihan sa mga OFWs na nabanggit ay walang nakuhang trabaho sa Florida at nabaon sa utang habang ang iba ay napunta sa ilang hotel at resorts para sa mababang trabaho at pasahod. Idinepensa ng isang Fil-am lawyer na si&amp;nbsp;Atty. Marissa de Guzman-Cobb ang 39 OFWs para sa kanilang reklamo sa ahensya upang mahatulan ang mga akusado.</body>
<link>http://www.philstar.com/Article.aspx?articleId=638477&amp;publicationSubCategoryId=92</link>
</article>
<article>
<title>Dis. 24, 31 holiday</title>
<author>Ni Malou Escudero</author>
<date>
<month>December</month>
<day>12</day>
<year>2010</year>
</date>
<body>MANILA, Philippines – &amp;nbsp;Mas mahabang ba&amp;shy;kasyon ang aasahan ng mga empleyado ngayong Disyembre matapos kumpirmahin ng Malaca&amp;ntilde;ang na holiday na rin ang Dis&amp;shy;yembre 24, bisperas ng Pasko at Disyembre 31. Ayon kay Pangulong Aquino, susundin ang pinaiiral na batas tungkol sa holiday economics o RA 9492. Kabilang sa mga regular holiday sa buwan ng Disyembre ang 25, araw ng Kapaskuhan at 30, Rizal Day. Sinabi rin ng Pangulo na maglilibot siya sa mga pagamutan sa Kapaskuhan at bibisitahin rin ang mga tropa ng pulis at militar. Magiging abala umano ang Pangulo mula Pasko hanggang Bagong Taon.</body>
<link>http://www.philstar.com/Article.aspx?articleId=638478&amp;publicationSubCategoryId=92</link>
</article>
<article>
<title>Bulacan, QC, Valenzuela, Caloocan walang tubig sa Dis. 14 at 15</title>
<author>Ni Angie dela Cruz</author>
<date>
<month>December</month>
<day>12</day>
<year>2010</year>
</date>
<body>MANILA, Philippines – &amp;nbsp;Mawawalan ng suplay ng tubig sa bahagi ng&amp;nbsp;Bulacan, Quezon City gayundin ang&amp;nbsp;Valenzuela at Caloocan City mula Disyembre 14-15, araw ng Martes at Miyerkoles. Ayon sa Maynilad Waters, ang water interruption mula hapon ng Martes hanggang hatinggabi ng Miyerkoles ay dulot ng gagawing repair sa 1,400-mm butterfly valve sa kahabaan ng Commonwealth Ave. kanto ng&amp;nbsp; Jordan Plains sa QC. Ang mga lugar na apektado ng pagkawala ng tubig ay ang buong&amp;nbsp; Valenzuela City, Obando (Bulacan) Water District, Meycauayan Water District; Caloocan City sa Brgy. Kaybiga, Brgy. Llano at Brgy. Bagbaguin at sa Quezon City sa&amp;nbsp;Brgy. Nagkaisang Nayon, Brgy. Capri, Brgy. San Agustin, Brgy. Novaliches Proper, Brgy. Sta. Monica, Brgy. Gulod at&amp;nbsp;Brgy. Pasong Putik.</body>
<link>http://www.philstar.com/Article.aspx?articleId=638479&amp;publicationSubCategoryId=92</link>
</article>
<article>
<title>Insurance sa sasakyan minamadali sa Kamara</title>
<author>Ni Butch Quejada</author>
<date>
<month>December</month>
<day>12</day>
<year>2010</year>
</date>
<body>MANILA, Philippines – &amp;nbsp;Pinaaaksyunan na ni Ang Kasangga partylist Rep. Teodorico T. Haresco, Jr. sa Kongreso ang panukalang nag-aamyenda sa umiiral na Insurance Code of the Philippines. Sinabi ni Haresco, layon nitong maisingit ang probisyon na nagbibigay ng proteksyon o insurance sa mga sasakyan mula sa tinatawag na mga natural disaster tulad ng pagkawasak na idinulot ng mga bagyong Ondoy at Pepeng noong 2009. Ayon kay Haresco, dapat agad talakayin at pagtibayin ang ipinupursige nitong House Bill 2672 sa sandaling magbalik ang sesyon sa Enero. Sabi ni Haresco, bukod sa maraming buhay ang kinuha ng mga bagyo ay bilyong halaga ng mga imprastruktura at pribadong pag-aari ang nawasak. Ayon kay Haresco, dumanas din ng hirap at kawalan ang mga may-ari ng sasakyan kahit may sinasabing comprehensive insurance plan na kanilang pinondohan ay hindi naman kasama sa sasagutin ang pagkasira dulot ng bagyo. Gayunman, sa panukala ni Haresco, nais nitong ihanay sa car insurance coverage ang mga kalamidad tulad ng baha, landslide, bagyo, pagputok ng bulkan, lindol at iba pa.</body>
<link>http://www.philstar.com/Article.aspx?articleId=638480&amp;publicationSubCategoryId=92</link>
</article>
<article>
<title>Hindi pa nakakatanggap ng 13th month ireklamo - DOLE</title>
<author>Ni Mer Layson</author>
<date>
<month>December</month>
<day>12</day>
<year>2010</year>
</date>
<body>MANILA, Philippines – &amp;nbsp;Pinayuhan ng Department of Labor and Employment (DOLE) ang mga manggagawa na kaagad na magreklamo sa kanilang tanggapan sa sandaling hindi ibigay ng kanilang mga employer ang kanilang 13th month pay. Sinabi ni Labor Secretary Rosalinda Baldoz&amp;nbsp;na inihahanda na nila ang mga hotline para sa mga inaasahang reklamo ka&amp;shy;ugnay ng mga hindi makakatanggap ng 13th month pay, na obligadong ipamahagi ng mga employer. Ayon kay Baldoz, inatasan na niya ang lahat ng national at regional offices ng DOLE na tiyakin na may tatao sa lahat ng nasabing hotline sa lahat ng oras. Para aniya sa Me&amp;shy;tro Manila, maaaring tu&amp;shy;mawag sa hotlines 3392016, 3392017, at 4006242. Sa DOLE central office, ay tumawag sa DOLE Call Center sa 5278000 o 9082917 o di kaya naman ay sa Globe 2917. Binigyang diin ni Baldoz na lahat ng rank-and-file employees at maging ang mga nakapagtrabaho sa partikular na kumpanya kahit isang buwan bago ang petsa para sa pagbibigay ng 13th month pay ay dapat na makatanggap nito. Ang minimum na halaga ng 13th month ay dapat na hindi bababa sa 1/12 ng kanilang kabuuang basic salary. Ayon pa sa DOLE ang 13th month pay ay kailangang maipamahagi bago ang ika-24 ng Dis&amp;shy;yembre. Ang mga nag-resign naman o nasibak na empleyado ay entitled pa rin sa 13th month pay depende sa haba ng kanyang ipinanungkulan bago naalis sa trabaho.</body>
<link>http://www.philstar.com/Article.aspx?articleId=638481&amp;publicationSubCategoryId=92</link>
</article>
<article>
<title>Namfrel nagpa-survey para sa bakanteng puwesto sa Comelec</title>
<author>Ni Gemma Garcia</author>
<date>
<month>December</month>
<day>12</day>
<year>2010</year>
</date>
<body>MANILA, Philippines – &amp;nbsp;Naglunsad ng isang online survey ang National Movement for Free Elections o NAMFREL upang mabatid ang pulso ng taumbayan ukol sa mga bakanteng posisyon sa Commission on Elections (Comelec). Ayon kay Paolo Maligaya, senior operations associate ng NAMFREL, layunin ng kanilang hakbang na magkaroon sila ng ideya kung sinu-sino ang nais ng mga mamamayan na maupo sa iba’t ibang mahahalagang pwesto sa poll body tulad ng pagka-chairman at pagka-commissioner. Dahil na rin sa pagi&amp;shy;ging aktibo ng kanilang online-poll, sinabi ni Maligaya na pinag-aaralan nila kung isusumite nila ang magiging resulta ng informal survey sa Malaca&amp;ntilde;ang bilang rekomendasyon. Sa mga nais naman na iboto ang kanilang napupusuang perso&amp;shy;na&amp;shy;lidad para sa mga po&amp;shy;sisyon sa Comelec, pwedeng maglog-on sa www.namfrel.com.ph. Nakatakda namang isara ang nasabing on-line survey sa pagpasok ng bagong taon. Matatandaang maagang nagbitiw sa pwesto si Comelec chairman Jose Melo habang magreretiro naman sa Pebrero ng susunod na taon sina Commissioners Gregorio Larrazabal at Nicodemo Ferrer.</body>
<link>http://www.philstar.com/Article.aspx?articleId=638482&amp;publicationSubCategoryId=92</link>
</article>
<article>
<title>'Wednesday Group' ng Senado nag-reunion</title>
<author>Ni Malou Escudero</author>
<date>
<month>December</month>
<day>12</day>
<year>2010</year>
</date>
<body>MANILA, Philippines – &amp;nbsp;Natuloy kamakalawa ng gabi ang reunion ng “Wednesday Group” ng Senado na nagkawatak-watak sa nakaraang presidential election. Kumpleto ang grupo nina dating&amp;nbsp;Vice President Noli de Castro at mga dating kasamahan sa Mataas na Kapulungan na sina&amp;nbsp;Senators Manny&amp;nbsp;Villar Jr., Ralph Recto, Joker Arroyo at Francis Pangilinan na halos magkakasunod na dumating sa Christmas Party na may temang dekada 80’s. Mistulang nagparinig naman si Villar kina Pa&amp;shy;ngilinan at Recto nang sabihin nito na kilala niya ang mga tumulong sa kaniya at mga hindi tumulong noong nagdaang presidential elections kung saan natalo siya ni Pangulong Aquino. Bagaman at miyembro ng Wednesday Club, si Aquino ang sinuportahan nina Recto at Pangilinan noong nagdaang eleksiyon. “Kilalang-kilala ko naman iyong mga tumulong sa akin maski iyong mga hindi tumulong kilalang-kilala ko rin,” sabi ni Villar. Pero sinabi rin ni&amp;nbsp;Villar na naka-moved on na siya at ginugunita nila ang kanilang mga pinagsamahan sa Wednesday Club kaya nagkaisa silang mu&amp;shy;ling magsama-sama. Wika naman ni Pangi&amp;shy;linan, hindi nila maaring isantabi na lamang ang ilang taong pinagsamahan sa Wednesday Club. Mistulang hinikayat rin ni Pangilinan si Villar na muling tumakbo sa susunod na presidential election matapos gawing halimbawa si dating US President Richard Nixon na naranasan din umanong matalo bago mahalal na pangulo ng Amerika. Halos ganito rin ang ginawa ni Recto matapos sabihing meron pang presidential elections sa 2016.</body>
<link>http://www.philstar.com/Article.aspx?articleId=638483&amp;publicationSubCategoryId=92</link>
</article>
<article>
<title>Coco oil tatamaan sa pagbasura sa LLRP</title>
<author>Ni Butch Quejada</author>
<date>
<month>December</month>
<day>12</day>
<year>2010</year>
</date>
<body>MANILA, Philippines – &amp;nbsp;Posibleng ang coconut oil industry ang unang tamaan kapag bumuwelta ang 27 member-countries ng European Union (EU) sa pagbasura ng P18.7-bilyong Laguna Lake Rehabilitation Program (LLRP). Lumutang ang posibilidad na ito matapos ang mga ulat mula sa Brussels na nagsasaad na ang Belgian foreign ministry ay ipinatatawag ang Philippine ambassador upang magpaliwanag sa pagkakabasura ng proyekto. Ang Belgium ang kasalukuyang pangulo ng EU. Ang EU ang pinakamalaking importer ng coconut oil, na mahigpit na kinukumpetensya ng palm kernel oil, rapeseed oil, canola oil at iba pang uri ng vegetable oil mula sa mga kakumpetensyang bansa. Kinansela din ni Pangulong Aquino ang pagbisita sa Belgium para sa assembly ng EU ministers at ang kanilang mga counterparts mula sa Association of Southeast Nations (ASEAN) ilang buwan na ang nakalilipas at pagkatapos ay nagsalita laban sa LLRP sa kanyang talumpati para sa kanyang unang 100 araw sa Malacanang. Batay sa mga ulat sa Palasyo, sinabihan umano ang Pangulo na ang kalakalan sa mga EU countries ay “minimal” at ang iba pang heads of state ay hindi dadalo sa Brussels meeting. Ipinanukala ang LLRP ng Baggerwerken Decloedt En Zoon (BDC) sa&amp;nbsp;DENR bilang bahagi ng mas malaking programa upang mabawasan ang pagbaha sa National Capital Region (NCR) at mga lalawigan ng Rizal at Laguna, buhayin ang naghihingalong lawa at payabungin ang pangisdaan dito at makapagtatag ng mass transport system.</body>
<link>http://www.philstar.com/Article.aspx?articleId=638484&amp;publicationSubCategoryId=92</link>
</article>
<article>
<title>Malayang 43</title>
<author></author>
<date>
<month>December</month>
<day>12</day>
<year>2010</year>
</date>
<body>&amp;nbsp;&amp;nbsp;</body>
<link>http://www.philstar.com/Article.aspx?articleId=638595&amp;publicationSubCategoryId=92</link>
</article>
<article>
<title>5 Pinoy sasagipin sa bitay</title>
<author>Ni Ellen Fernando</author>
<date>
<month>December</month>
<day>13</day>
<year>2010</year>
</date>
<body>MANILA, Philippines - Upang ma-engganyo ang China na hindi ituloy ang pagbitay sa limang overseas Filipino workers (OFWs) na hinatulan ng kamatayan dahil sa kasong drug trafficking kaya hindi na umano magpapadala ang Pilipinas ng kinatawan sa Nobel Peace Prize awarding ceremony. Inamin ni Pangulong Aquino na mas prayoridad ng pamahalaan ang national interest nito upang sagipin ang mga Pinoy na bibitayin sa China. Kinumpirma naman ng Department of Foreign Affairs na walang maipadadalang kinatawan ang Pilipinas sa Norway para sa awarding ng Chinese dissident na si Liu Xiaobo na nakulong ng 11 taon dahil sa subversion case. Umalma ang pamahalaang China sa naging desisyon ng Nobel Prize committee matapos na si&amp;nbsp;Liu ang mapili na tumanggap ng parangal na kinikilala sa buong mundo. Nagbanta ang China sa mga bansa na maaapektuhan ang kanilang relasyon o diplomatic ties kapag nagpadala ng kinatawan at susuportahan ang nasabing parangal kay Liu na itinatatwa ng pamahalaang China. May nakabinbin nang apela si Pangulong Aquino sa Chinese government na humihiling ng clemency sa limang Pinoy na nasentensyahan ng kamatayan.&amp;nbsp;&amp;nbsp; Iginiit naman ni DFA Secretary Alberto Romulo na hindi binoboykot ng Pilipinas ang nasabing para&amp;shy;ngal at bunga ng conflict of schedule ng ambassador kaya hindi makadadalo. Isa pa sa tinitingnan na pag-iwas ng Pilipinas na hindi dumalo sa Nobel Peace Prize ay upang masuyo ng pamahalaan&amp;nbsp;ang China&amp;nbsp;dahil sa katatapos na hostage crisis sa Maynila noong Agosto na ikinasawi ng walong Hong Kong nationals na nagbigay lamat sa relasyon ng Pilipinas at China.</body>
<link>http://www.philstar.com/Article.aspx?articleId=638697&amp;publicationSubCategoryId=92</link>
</article>
<article>
<title>Toll hike sa NLEX, SLEX sa Enero 2011 kasado na</title>
<author>Ni Doris Franche</author>
<date>
<month>December</month>
<day>13</day>
<year>2010</year>
</date>
<body>MANILA, Philippines - Inaasahang sabay-sabay na toll fee increase sa South Luzon Expressway (SLEX) at North Luzon Expressway (NLEX) ang sasalubong sa mga motorista sa Enero ng susunod na taon. Ito ang inihayag kahapon ni Julius Corpuz, spokesman ng Toll Regulatory Board (TRB) sa ginanap na Balitaan sa Tinapayan sa Dapitan. Ayon kay Corpuz, nakatakdang magsagawa ng public hearing para sa hinihinging 2.38 porsiyentong dagdag sa toll fee sa NLEX sa Disyembre&amp;nbsp; 15 at inaasahang makakapagpalabas ng desisyon ang TRB bago matapos ang taon gayundin sa hinihinging pagtaas ng South Luzon Toll Company para sa toll fee increase sa Alabang hanggang Calamba-Sto.Tomas, Batangas. Nabatid na isasama sa desisyong gagawin ng TRB para sa toll fee increase sa SLEX ang bubuksang extension, kung saan hindi na papasok sa main road ang mga motorista na lalabas sa Calamba exit patungong Sto.Tomas Bantangas. “Ikukunsidera&amp;nbsp; ng TRB yon,dahil sa halip 30 minuto-1 oras ang biyahe magiging pitong minuto na lang kapag binuksan ang extension. Malulugi naman ang investor kung hindi natin isasama sa increase ng toll fee ang extension,” dagdag pa ni&amp;nbsp;Corpuz. Maraming motorista ang sumusulat at humihiling sa TRB na buksan na ang naturang daan partikular na iyong mga bumibiyahe ng mga gulay at prutas.</body>
<link>http://www.philstar.com/Article.aspx?articleId=638698&amp;publicationSubCategoryId=92</link>
</article>
<article>
<title>Laoag, Batangas nilindol</title>
<author>Ni Ricky Tulipat</author>
<date>
<month>December</month>
<day>13</day>
<year>2010</year>
</date>
<body>MANILA, Philippines - Niyanig ng magnitude 3.5 na lindol ang Laoag City kahapon ng madaling araw, ilang oras matapos ang magnitude 4.0 na lindol sa Batangas City kamakalawa ng gabi. Ayon sa Phivolcs, alas 3:15 ng madaling araw nang maramdaman ang pagyanig sa may Laoag City na may lalim na 072 km. Wala namang naitalang intensity sa naturang pagyanig. Una rito, alas 10:15 ng gabi nang makaranas ng 4.0 magnitude na pagyanig ang ilang lugar sa Batangas City. Pawang mga tectonic ang origin ng nasabing insidente at wala ring mga aftershocks na naganap.</body>
<link>http://www.philstar.com/Article.aspx?articleId=638699&amp;publicationSubCategoryId=92</link>
</article>
<article>
<title>Pinay ginahasa sa Saudi, guilty sa adultery!</title>
<author>Ni Ellen Fernando</author>
<date>
<month>December</month>
<day>13</day>
<year>2010</year>
</date>
<body>MANILA, Philippines - Dahil sa kawalan ng abogadong magtatanggol sa kanya, isang Pinay na umano’y biktima ng panggagahasa ang na&amp;shy;sentensyahan ng korte sa Saudi Arabia sa kasong adultery. Ayon sa report, kahapon na-convict ang OFW na itinago sa pa&amp;shy;ngalang Clarissa dahil umano sa hindi pagtugon ng Embahada ng Pilipinas sa Riyadh na mabigyan siya ng legal assistance. Ayon kay John Leo&amp;shy;nard Monterona, regional coordinator ng Migrante Middle East, sa una pa lamang nang humingi ng tulong sa kanila ang mga magulang ni Clarissa ay ipinarating na nila sa Embahada na magbigay ng abogado na magtatanggol sa nasabing OFW. Gayunman, imbes na paniwalaan umano ng Embahada na ginahasa si Clarissa ay mas pinaniwalaan ng PH consular team na hindi siya hinalay at may relasyon ito sa kanyang kapwa OFW.</body>
<link>http://www.philstar.com/Article.aspx?articleId=638700&amp;publicationSubCategoryId=92</link>
</article>
<article>
<title>Mahabang holidays idineklara ni P-Noy</title>
<author>Ni Rudy Andal</author>
<date>
<month>December</month>
<day>13</day>
<year>2010</year>
</date>
<body>MANILA, Philippines - Idineklara ng Malaca&amp;ntilde;ang ang Disyembre 25 at 27 na mga regular non-working holiday upang bigyan&amp;nbsp;ng mahabang weekend ang mga Pinoy. Una nang inanunsyo ni Pangulong Aquino ang Dis&amp;shy;yembre 24 at 31 bilang special non-working holiday.&amp;nbsp; Ayon kay Presidential Communications Sec. Herminio Coloma Jr., idineklara ang Disyembre 27 bilang regular working holiday alinsunod sa Proclamation 1841 o holiday economics dahil ang nasabing petsa ang pinakamalapit na Lunes para sa Disyembre 30 kung saan ginugunita ang Rizal Day.</body>
<link>http://www.philstar.com/Article.aspx?articleId=638701&amp;publicationSubCategoryId=92</link>
</article>
<article>
<title>Paniningil sa Smokey Mountain proj. kinuwestiyon</title>
<author>Ni Butch Quejada</author>
<date>
<month>December</month>
<day>13</day>
<year>2010</year>
</date>
<body>MANILA, Philippines - Hindi na umano dapat pang makakuha ni isang sentimo ang R-II Builders, Inc. sa pamahalaan bilang kabayaran sa makontrobersiyang proyekto sa&amp;nbsp;Smokey Mountain Project dahil nabayaran na ito noon pang 2002. Ito ang iginiit ng “urban poor, anti-corruption group” na kamakailan lamang ay laman ng pahayagan dahil sa sulat nito kay P-Noy na humihiling sa Pangulo na imbestigahan ang iskandalo. Sa isang pahayag, isiniwalat ng Kapisanan Kontra Korapsyon (KKK) na mismong ang isang resolusyon sa proyekto na governing board na may petsang Hulyo 4, 2002 ang nagpapakita na ang R-II ay bayad na ng buo sa sinisingil nitong P659,274,223 mula sa proyektong nagkakahalaga ng P4.7 billion. Anang grupo, ang ilan umano sa mga lumagda sa aprobal ng kabayaran ay si Reghis Romero na board member at kinakatawan ng R-II, Home Guaranty Corp. (HGC) na si Gonzalo Bongolan bilang&amp;nbsp;chair at si Arthur Cabantac bilang alternate member sa National Housing Authority (NHA). Nagtataka ang KKK kung bakit ang R-II ay nagsumite pa ng collection case&amp;nbsp;laban sa project guarantor HGC sa Manila Regional Trial Court, na siya namang pinigil ng Korte Suprema kamakailan dahil sa kwestiyon ng hurisdiksyon.</body>
<link>http://www.philstar.com/Article.aspx?articleId=638702&amp;publicationSubCategoryId=92</link>
</article>
<article>
<title>Solgen binira sa 'Truth'</title>
<author>Ni Butch Quejada</author>
<date>
<month>December</month>
<day>13</day>
<year>2010</year>
</date>
<body>MANILA, Philippines - Binatikos ni Negros Occidental Rep. Ignacio Arroyo si Solicitor General Anselmo Cadiz sa naging pahayag nito na patuloy umanong ibabasura ng Korte Suprema ang anumang magiging hakbang ng Truth Commission dahil sa mayorya sa mga mahistrado ay itinalaga ni dating Pangulo at ngayo’y Pampanga Rep. Gloria Macapagal-Arroyo. Ayon kay Rep. Iggy, hindi dapat sisihin ni Cadiz ang Korte Suprema kung walang binatbat ang kanilang panig at hindi kasalanan ng Korte kung ibasura ang Executive Order no.1&amp;nbsp;na lumikha ng komisyon. “Ang batas ay hindi kung ano ang kagustuhan ninyo, o kung ano ang gusto ninyong mangyari. Ang batas ay batas.” pahayag ni Iggy. Pinayuhan ni Arroyo ang bumabatikos sa pagbasura ng komisyon ay dapat dumiretso na lang sa Ombudsman at Sandiganbayan kung palagay nila ay may sapat silang ebidensiya.</body>
<link>http://www.philstar.com/Article.aspx?articleId=638703&amp;publicationSubCategoryId=92</link>
</article>
<article>
<title>14th month pay ibinigay sa Caloocan employees</title>
<author>Ni Danilo Garcia</author>
<date>
<month>December</month>
<day>13</day>
<year>2010</year>
</date>
<body>MANILA, Philippines - Matatanggap na ng mga kawani ng Caloocan City Hall ang kanilang 14th month pay at iba pang kaukulang bonus matapos aprubahan ng Sangguniang Panglungsod ang kanyang hinihiling na karagdagang pamasko at benepisyo sa mga empleyado ng siyudad. “Mga mahal kong kawani ng Lungsod Caloocan, I have approved the release of the 14th month pay and additional P2,000 productivity to all regular employees at dagdag na P3,500 ngayong buwan ng Disyembre sa lahat ng job order,” ani Caloocan City Mayor Enrico “Recom” Echiverri sa mga empleyado ng siyudad.&amp;nbsp; Ayon kay Mayor Echi&amp;shy;verri, ginawa niya ang naturang hakbang upang maibsan ang paghihirap ng mga kawani ng lungsod lalo’t alam naman ng lahat ng pahirap na pahirap ang buhay sa ngayon. Sinabi pa ni Echi&amp;shy;verri, na ito rin ang kanyang sukli at regalo sa mga kawani ng siyudad na patuloy na sumusuporta at nagtataguyod ng malinis na pagpapatakbo ng pamahalaan sa Caloocan.</body>
<link>http://www.philstar.com/Article.aspx?articleId=638704&amp;publicationSubCategoryId=92</link>
</article>
<article>
<title>More right than more wrong!</title>
<author></author>
<date>
<month>December</month>
<day>13</day>
<year>2010</year>
</date>
<body>.</body>
<link>http://www.philstar.com/Article.aspx?articleId=638854&amp;publicationSubCategoryId=92</link>
</article>
<article>
<title>24 Pinoy crew ng barko kinidnap</title>
<author>Ni Ellen Fernando</author>
<date>
<month>December</month>
<day>14</day>
<year>2010</year>
</date>
<body>MANILA, Philippines – May 24 tripulanteng Pilipino na naman ang dinukot ng mga pirata habang naglalayag sakay ng isang cargo vessel sa karagatang sakop&amp;nbsp;ng Somalia. Sa ulat na nakarating sa Department of Foreign Affairs, ang Panamanian-flagged vessed na MV Renuar sakay ang 24 crew na pawang mga Pinoy ay inatake at pinagbabaril saka pinaulanan ng rocket propelled grenade ng mga piratang Somali . Ayon sa European Union Naval Force (Eunavfor)-Somalia,&amp;nbsp; ang MV Reunar ay isang Liberian owned cargo ship na tumitimbang ng 70,156 tonelada.&amp;nbsp;&amp;nbsp;&amp;nbsp;&amp;nbsp; Patungo sa Fujairah sa United Arab Emirates mula sa Port Louis sa Maritus ang barko nang harangin ng mga armadong pirata noong Sabado. Sinubukang umiwas ang kapitan ng&amp;nbsp;cargo ship&amp;nbsp;at mga crew sa pagsalakay ng mga pirata kaya sila pinaulanan ng bala at RPG hanggang sa tuluyang makasampa ang mga pirata sa nasabing barko. Kinumpirma na patungo na sa pinamumugaran ng mga pirata ang hinarang na barko. Sa kasalukuyan ay wala pang komunikasyon ang mga naval force na nagpapatrulya sa Indian Ocean sa&amp;nbsp;tinangay na barko at sa kalagayan ng mga crew. Ang barko ay&amp;nbsp;hinarang sa layong 1,050 nautical miles east ng Somali sa Eyl at may layong 550 nautical miles mula sa karagatan ng India. Nauna rito, kinumpirma kahapon ng DFA na pinalaya na ng mga Somali pirates ang may 19 tripulanteng Pilipino na dinukot noong Mayo 12, 2010 sakay ng Liberian-flagged at Greek-owned vessel na&amp;nbsp;MV Eleni P.</body>
<link>http://www.philstar.com/Article.aspx?articleId=639054&amp;publicationSubCategoryId=92</link>
</article>
<article>
<title>Lahat ng detenidong pulitikal palalayain?</title>
<author></author>
<date>
<month>December</month>
<day>14</day>
<year>2010</year>
</date>
<body>MANILA, Philippines – Pag--aaralan ng Ma&amp;shy;lacanang ang panukalang palayain ang lahat ng detenidong pulitikal sa bansa makaraang iutos ni Pangulong Benigno Aquino III ang pagbawi sa kaso ng Morong 43. Sinabi ni Pangulong Aquino pag-aaralan ng kanyang legal team ang panukala ni dating House Speaker Jose de Venecia na palayain na ang lahat ng detenidong pulitikal. Ayon sa Pangulo, ma&amp;shy;dali lamang sabihin ang pagpapalaya sa mga political detainees subalit dapat munang alamin ang mga magiging epek&amp;shy;to nito. Idinagdag pa ni P-Noy na, kahit pinalaya niya ang Morong 43, wala siyang kautusan sa Armed Forces of the Philipines na humingi ito ng tawad o paumanhin. Kumontra naman si Senate Majority Leader Vicente “Tito” Sotto III sa pahayag ng Malacanang na bukas ito sa panukalang pagbibigay ng general amnesty sa lahat ng mga political prisoners sa bansa. Ayon kay Sotto, dapat munang pag-isipang mabuti ang nasabing panukala at huwag basta-basta palayain na lamang ang mga political prisoners. Lumutang ang panukalang general amnesty matapos ipag-utos ng Pangulo ang pagbawi sa kasong isinampa laban sa 43 health workers na inaresto at&amp;nbsp;ikinulong sa Morong, Rizal makaraang mapaghinalaang mga miyembro ng New People’s Army. Ayon pa sa senador karamihan sa mga political prisoners ay may mga hinaharap ding iba pang kasong kriminal kaya hindi dapat mapa&amp;shy;sama sa general amnesty sa&amp;shy;kaling matuloy ito. Sinabi ni Sotto na baka umano sa susunod ay palayain na lamang ang lahat ng preso sa bansa. Pero nagbiro rin ang senador na kung mangyayari ito, mas makakatipid ang gobyerno dahil hindi na maglalaan ng pondo para sa pagkain ng mga bilanggo. Taliwas naman sa posisyon ni Sotto si Senator Loren Legarda na naniniwalang napapanahon na upang palayain ang mga&amp;nbsp; political prisoners. Samantala, inutos ni Justice Secretary Leila de LIma ang pagbalido sa kaso ng anim sa miyembro ng Morong 43 matapos na sabihin ng AFP na may anim na hindi pa makakalaya dahil may iba pa silang kinakaharap na kaso. Sinabi ng Kalihim na pinapatingnan na niya kung kasama ng Morong 43 &amp;nbsp;ng sinasabi ng AFP subalit sakaling igawad ng korte ang motion to withdraw ng Department of Justice, ay may bahagi naman sa desisyon ng huwes na subject sa existing &amp;nbsp;rules on disposition ang mga may standing warrant of arrest dahil sa ibang kaso. Ayon kay de Lima, dalawa sa anim ay na-“validate” na at may ibang kasong kinakaharap tulad ng murder, rape at theft&amp;nbsp;samantalang ang apat dito ay pinapa-double check pa umano ni de Lima. Sinabi pa ni de Lima na wala nang saysay kung totoong rebelde o hindi ang mga tinaguriang Morong 43 sa naging pagbawi sa kaso laban sa mga ito. Ipinaliwanag ng kalihim na wala nang saysay para ituloy ang kaso dahil hindi rin&amp;nbsp;magagamit sa korte ang mga ebidensyang nakuha sa pamamagitan ng ma&amp;shy;ling paraan. (Rudy Andal, Malou Escudero at Gemma Amargo-Garcia)</body>
<link>http://www.philstar.com/Article.aspx?articleId=639056&amp;publicationSubCategoryId=92</link>
</article>
<article>
<title>TOP COP inilunsad</title>
<author>Ni Joy Cantos</author>
<date>
<month>December</month>
<day>14</day>
<year>2010</year>
</date>
<body>MANILA, Philippines – Upang mapalakas pa ang seguridad ng mga turista at mapayabong ang industriya ng turismo, inilunsad kahapon ang&amp;nbsp; Tourist Oriented Police for Community Order and Protection sa isang simpleng seremonya sa Camp Crame. Kasunod ito ng nilagdaang Memorandum of Agreement sa pagitan nina PNP Chief Director General Raul Bacalzo at Department of Tourism(DOT) Secretary Albert Lim. Kasabay nito, 185 pulis ang hinirang na miyembro ng TOPCOP na prayoridad ang kaligtasan ng mga turista laban sa mga masasamang elemento na maaring targetin ang mga itong biktimahin. Ayon kay Bacalzo, layunin ng TOPCOP na paigtingin ang seguridad at proteksyon ng publiko lalo na ang mga turista lokal man o mga dayuhan. Alinsunod sa kasunduan, tutulong&amp;nbsp;ang&amp;nbsp;(DOT) sa pag&amp;shy;bibigay&amp;nbsp;ng&amp;nbsp;tamang&amp;nbsp;pagsasanay, kasama &amp;nbsp;na&amp;nbsp; ang&amp;nbsp; uniporme at&amp;nbsp; kagamitan,&amp;nbsp; ng&amp;nbsp; mga&amp;nbsp; pulis&amp;nbsp; na matatalaga&amp;nbsp; bilang&amp;nbsp; mga TOPCOP. Nabatid pa na ang TOPCOP ay idedeploy sa mga tourist spot sa National Capital Region at Cebu bilang pilot test at susunod na ang iba ng mga kilalang lugar na dinarayo ng mga turista.&amp;nbsp;Kabilang sa pilot project areas ng TOPCOP ang Camarines Sur, Baguio City, Davao City, Boracay, Cagayan de Oro, Zambales, Bohol, Puerto Princesa City, Camiguin, Cagayan Valley, Negros Oriental at &amp;nbsp;Ilocos Norte.&amp;nbsp;</body>
<link>http://www.philstar.com/Article.aspx?articleId=639058&amp;publicationSubCategoryId=92</link>
</article>
<article>
<title>'OFW sa droga wag tulungan' - Sotto</title>
<author>Ni Malou Escudero</author>
<date>
<month>December</month>
<day>14</day>
<year>2010</year>
</date>
<body>MANILA, Philippines – Naniniwala si Majority Leader Vicente Sotto III na hindi dapat tinutulungan ng gobyerno ang mga overseas Filipino workers na nakakulong sa ibang bansa dahil sa bawal na gamot. Ginawa ni Sotto ang pahayag bilang reaksiyon sa ulat na hindi nagpadala ng kinatawan ang gobyerno sa Nobel Peace Prize ceremony sa Oslo, Norway upang hindi ma&amp;shy;galit ang China na&amp;nbsp;tutol sa pagbibigay ng award kay Chinese dissident na si Liu Xiaobo. Ikinonsidera umano ng Malacanang ang mga OFWs na nahaharap sa parusang kamatayan sa China dahil sa pagkakasangkot sa droga. Nilinaw ni Sotto na hindi naman siya tutol sa pagtulong ng gobyerno sa mga OFWs na nasasangkot sa drug trafficking dahil nasa kapasyahan ito ni Pangulong Benigno Aquino III. Pero, sa kaniya uma&amp;shy;nong pananaw, hindi dapat nakikialam ang gobyerno sa kaso ng mga Pilipinong sangkot sa droga sa ibang bansa. Hindi rin naniniwala si Sotto na biktima lamang ang mga OFWs na nakapagdala ng droga nang hindi nila nalalaman. “Naku hindi lahat yon. mas marami sa kanila alam nila ang dala nila,” sabi ni Sotto. Paulit-ulit rin naman umano ang ginagawang paalala ng gobyerno sa mga OFWs&amp;nbsp;na huwag papayag magdala ng droga sa ibang bansa kahit pa gaano kalaki ang ibabayad sa kanila. “Paulit ulit na sinasabi nating huwag kayong papayag kahit pa gaano kalaki ang ibabayad sa inyo,” ani Sotto.</body>
<link>http://www.philstar.com/Article.aspx?articleId=639061&amp;publicationSubCategoryId=92</link>
</article>
<article>
<title>Testigo pa vs Lacson</title>
<author>Ni Gemma Garcia</author>
<date>
<month>December</month>
<day>14</day>
<year>2010</year>
</date>
<body>MANILA, Philippines – May panibagong testigo umano na ihaharap na posibleng magdiin kay Senador Panfilo Lacson sa kaso ng Dacer-Corbito double murder case. Ayon kay Atty. Ferdinand Topacio, isa sa mga pribadong abogado sa kaso, ang testimonya ng nasabing testigo ay magpapatibay sa mga naunang testimonya ni dating police Col. Cesar Mancao. Partikular na tinukoy ni Topacio ang testimonya ni Mancao&amp;nbsp; na nagsasabing narinig nito ang pag-uusap nina Lacson at dating police Col. Michael Ray Aquino na likidahin na si delta na code name umano ni Bubby Dacer. Tumanggi naman si Topacio na magbigay ng iba pang pagkakakilanlan ng nasabing testigo sa pakiusap na rin ni Justice Secretary Leila de Lima dahil on going pa umano ang proseso para sa aplikasyon nito sa witness protection program. Nakapaghain na rin umano ng sinumpaang sa&amp;shy;laysay ang nasabing testigo at ang korte na ang bahalang tumimbang sa magiging testimonya nito.</body>
<link>http://www.philstar.com/Article.aspx?articleId=639062&amp;publicationSubCategoryId=92</link>
</article>
<article>
<title>Bagong patotoong gumaling sa Hepa-B!</title>
<author></author>
<date>
<month>December</month>
<day>14</day>
<year>2010</year>
</date>
<body>MANILA, Philippines – “Mananatili na sa iyo ang impeksyon, dahil wala kami alam na gamot na maaring makapag pagaling sa sakit na ito”, mga kataga mula sa doctor na tumingin sa akin na naging dahilan ng labis kong panlulumo. Ako po si Paolo A., taga Bulacan 43 taong gulang. Taong 2000 ng malaman kong positive ako sa Hepatitis-B. Mula noon, nahirapan na akong makakuha ng&amp;nbsp;trabaho para sa aking propesyon bilang seaman. Dahil dito nagtiis ako sa maliit na pagkakakitaan. Subalit hindi ako sumuko. Buwan ng Disyembre taong 2009, nakabasa ako sa isang diyaryo tungkol sa patotoo ng isang gumaling. Sinubukan kong magsadya sa kanilang tanggapan sa St. Cruz Manila (736-7732, 736-7691, 09285019508) at dito ko nakita na marami na pala ang nag-negatibo mula sa Hepatitis-B at gumaling pa sa iba pang mga sakit. Kaya nanalig ako sa Diyos at sinunod ang kanilang mga payo habang nasa kanilang medikasyon. At ito ngang Marso 2010 labis kong ikinatuwa ang ikalawang pagkakataon ng aking eksamin dahil nakita sa aking laboratory result na negatibo na ako sa Hepatitis -B. Bumalik ako sa Lizada KRG upang magpasalamat at ipaalam sa kanila na ako’y magaling na, at iniwan ko ang aking laboratory result sa kagustuhan ko na maibahagi sa iba ang pag-asa at inspirasyon na aking nakamtan hanggang sa ako’y gumaling.</body>
<link>http://www.philstar.com/Article.aspx?articleId=639063&amp;publicationSubCategoryId=92</link>
</article>
<article>
<title>Walang 'Truth'?</title>
<author></author>
<date>
<month>December</month>
<day>14</day>
<year>2010</year>
</date>
<body>&amp;nbsp;&amp;nbsp;</body>
<link>http://www.philstar.com/Article.aspx?articleId=639159&amp;publicationSubCategoryId=92</link>
</article>
<article>
<title>Hubert laya na!</title>
<author>Ni Gemma Garcia</author>
<date>
<month>December</month>
<day>15</day>
<year>2010</year>
</date>
<body>MANILA, Philippines - Tuluyan nang nakalaya ang mga pangunahing akusado sa kontrobersiyal na “Vizconde Massacre” matapos ipawalang sala kahapon ng Korte Suprema. Sa botong 7-4-4 ng Supreme Court (SC) en banc, inabswelto si Hubert Webb at mga kasama nitong sina Antonio Lejano, Miguel Rodriguez, Michael Gatchalian, Hospicio Fernandez, Peter Estrada at Gerardo Biong dahil sa kabiguan ng prosekusyon na patunayan na nagkasala ang mga akusado sa kontrobersiyal na kaso noong June 30, 1991. Sa paglalabas ng desis&amp;shy;yon, sinabi ni SC spokesman at Court Administrator Jose Midas Marquez na hindi ginamit na batayan ng Korte Suprema ang nawawalang DNA sample na nakuha mula sa biktimang si Carmela Vizconde, at sinabing ang pinagbatayan nila ay ang testigo sa kaso kung saan lumilitaw na ang pangunahing eye witness na si Jessica Alfaro ay isang asset umano ng National Bureau of Investigation (NBI). Kinonsidera din ng SC sa pag-abswelto sa mga akusado ang tatak ng pasaporte ni Webb na nangga&amp;shy;ling ito sa Estados Unidos ng maganap ang krimen. Final and executory na ang desisyon ng SC at hin&amp;shy;di na umano maari pang mag&amp;shy;hain ng motion for reconsideration (MR) ang kampo ni Lauro Vizconde da&amp;shy;hil sa manga&amp;shy;ngahulugan na ito ng double jeopardy o hindi na muli sila maari pang sampahan ng katulad na kaso. Sinabi pa ni Marquez na maaring kasuhan sa Department of Justice (DOJ) ang prosecution panel na nagpakulong sa mga akusado matapos silang maabswelto at mapatuna&amp;shy;yang walang sala sa kasong multiple murder. Kabilang sa mga pitong mahistrado na pumabor sa pagpapawalang sala sa mga akusado sina Justices Ro&amp;shy;berto Abad, Conchita-Carpio Morales, Diosdado Peralta, Jose Perez, Jose Catral Mendoza, Ma. Lourdes Serreno at Lucas Bersamin. Tumutol naman sina Chief Justice Renato Corona, Justices Arturo Brion, Teresita de Castro at Martin Villarama. Hindi bumoto o nag-inhibit sina Justices Antonio Carpio, Presbitero Velasco, Antonio Eduardo Nachura at Mariano del Castillo. Matatandaan na na&amp;shy;tagpuang tadtad ng saksak at wala ng buhay ang mag-iinang Estrelita, Carmela at Jennifer sa kanilang bahay sa BF Homes Para&amp;ntilde;aque noong Hunyo 30, 1991. Samantala bukod sa pitong akusado, patuloy namang nakakalaya sina Joey Filart at Artemio Ventura.</body>
<link>http://www.philstar.com/Article.aspx?articleId=639252&amp;publicationSubCategoryId=92</link>
</article>
<article>
<title>Pamilya Webb nasa 'Cloud 9', Lauro Vizconde hinimatay</title>
<author>Ni Danilo Garcia</author>
<date>
<month>December</month>
<day>15</day>
<year>2010</year>
</date>
<body>MANILA, Philippines - Magkasalungat na emosyon ang naramdaman ng magkabilang panig ng pamilya Webb na animo’y nasa “Cloud 9” habang umiyak at hinimatay naman sa sama ng loob ang biyudong si Lauro Vizconde makaraang ipawalang-sala ng Korte Suprema sina Hubert Webb at mga kasamahan nito sa kaso kaugnay ng “Vizconde massacre”. “Kami right now are on Cloud nine.&amp;nbsp;Bago sa lahat, there is so much to be thankful for,” ayon kay dating Senador Freddie Webb na nagsabing ipinaubaya na umano nila sa Panginoon ang kahihinatnan ng kaso bago ang desisyon ng korte. Nakikidalamhati rin umano ang kanilang pa&amp;shy;milya kay Lauro Vizconde na hindi pa nahahanap ang katarungan sa pagkasawi ng kanyang asawa, at dalawang anak. Hindi umano maikukumpara ang paghihirap na natamo nila sa 15 taong pagkakulong ni Hubert sa paghihirap ni Vizconde na nawalan ng buong pamilya.&amp;nbsp; Dakong alas-3:30 ng hapon nang duma&amp;shy;ting sa National Bilibid Prison (NBP) ang release order habang alas-4 ng hapon ganap na nakalaya ang mga akusadong sina Webb; Antonio “Tony Boy” Lejano; Michael Gatchalian ; Miguel Rodriguez; Peter Estrada; Pyke Fernandez, at dating pulis na si Gerardo Biong. Nadetine ang mga akusado sa loob ng 15 taon. Sinabi naman ni Hubert na gugugulin niya ang kanyang panahon para sa kanyang 17-anyos na anak na lalaki na napilitan niyang itago sa mata ng publiko noong 2-anyos pa lamang ito upang hindi madamay sa galit ng taumbayan nang unang pumutok ang akusasyon sa pagkakasangkot niya sa masaker.&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp; Idinagdag naman ng kapatid ni Hubert na si Fritz na maagang pamasko sa kanilang pamilya ang pagpapalaya rito.&amp;nbsp;Umaasa rin umano sila na mabibigyan ng pagkakataon si Vizconde na makilala at mahabol ang mga totoong may kagagawan ng krimen sa kanyang pamilya. Plano ngayon ng pa&amp;shy;milya Webb na magsampa naman ng kaso laban sa naging star witness na si Jessica Alfaro upang mapagbayaran umano nito ang pagkasira ng buhay ng mga inakusahan nito sa loob ng 15 taon. Samantala, hinimatay si Vizconde sa loob ng tahanan nito habang kinakapanayam ng media matapos ang desisyon ng korte.&amp;nbsp;Sinabi ng umiiyak na si Vizconde na hindi na siya naniniwala sa katarungan sa bansa at wala na siyang panawagan pa sa pamahalaan. Nagpahiwatig rin ito na namayani umano ang kapangyarihan ng pera sa mga korte at naniniwala siya na nababayaran umano ang mga huwes. Sinabi naman ni Bureau of Corrections Director Ernesto Diokno na naging mababait na bata ang mga akusado habang nakadetine sa NBP.&amp;nbsp;Partikular dito si Webb na naging miyembro pa ng NBP Fire Brigade team.</body>
<link>http://www.philstar.com/Article.aspx?articleId=639253&amp;publicationSubCategoryId=92</link>
</article>
<article>
<title>Ex-NBI chief dismayado</title>
<author>Ni Gemma Garcia</author>
<date>
<month>December</month>
<day>15</day>
<year>2010</year>
</date>
<body>MANILA, Philippines - Hindi pabor si dating NBI Director Mariano Mison sa naging pasya ng Korte Suprema sa Vizconde massacre case. Nadidismaya si Mison kung bakit mas pinanigan ng Korte Suprema ang alibi ng mga akusado kaysa sa kredibilidad ng mga testigo na nagdidiin sa mga akusado sa krimen. Tila umano nabalewala ang ginawang pag-iim&amp;shy;bestiga ng NBI kaugnay ng nasabing kaso.&amp;nbsp; Lumalabas umano na hindi pinakinggan ng naka&amp;shy;rarami sa mga mahistrado ang mababang hukuman na duminig sa kaso at tila minaliit nila ang kredibilidad ng mga testigo. Gayunman, aminado si Mison na wala na silang ibang magagawa kundi tanggapin na lamang ang naging desisyon ng Korte Suprema na lumikha ng malaking palaisipan kung sino ang totoong may kagagawan ng krimen. Naaawa lamang umano siya kay Lauro Vizconde sa kinasapitan ng kaso dahil bigo itong makakuha ng katarungan para sa kanyang mag-iina na pinaslang. Si Mison na nagsilbing NBI director noong taong 1995 ang nanguna para makakuha ng matitibay na lead ang mga otoridad kaugnay ng Vizconde Massacre case at sa ilalim din ng kanyang pamumuno sa NBI nang matunton si Jessica Alfaro na naging star witness sa kaso.</body>
<link>http://www.philstar.com/Article.aspx?articleId=639254&amp;publicationSubCategoryId=92</link>
</article>
<article>
<title>P-Noy nakisimpatiya kay Lauro</title>
<author>Ni Rudy Andal</author>
<date>
<month>December</month>
<day>15</day>
<year>2010</year>
</date>
<body>MANILA, Philippines - Nakisimpatiya si Pa&amp;shy;ngulong Noynoy Aquino kay Lauro Vizconde dahil sa ginawang pag-abswelto ng Korte Suprema sa lahat ng akusado sa Vizconde massacre kabilang ang anak ni dating Sen. Freddie Webb na si Hubert. Ayon sa Pangulo, nais niyang humingi ng briefer sa Korte Suprema kaugnay sa naging desisyon nito. “Initially of course we sympathize with Mr. Lauro Vizconde and I asked a briefer to be prepared,” pahayag ng Pangulo. Nauna rito, ayaw magkomento ng Malaca&amp;ntilde;ang sa naging hatol ng Korte Suprema at hahayaan na lamang nila ang SC na magbigay ng paliwanag.</body>
<link>http://www.philstar.com/Article.aspx?articleId=639255&amp;publicationSubCategoryId=92</link>
</article>
<article>
<title>Mga abogado may paalala sa Kamara</title>
<author>Ni Gemma Garcia</author>
<date>
<month>December</month>
<day>15</day>
<year>2010</year>
</date>
<body>MANILA, Philippines - Hindi sang-ayon ang isang&amp;nbsp;grupo ng mga abugado sa naging pahayag ng mga tagasuporta ni Pa&amp;shy;ngulong Noynoy Aquino na inihahanda na ng Kamara ang posibleng impeachment complaint laban kay Supreme Court Chief Justice Renato Corona bunsod ng naging desisyon ng korte na ipawalang bisa ang Executive Order no.1 o ang pagtatatag ng Truth Commission. Sa 12-pahinang paha&amp;shy;yag ng grupong&amp;nbsp;Forensic Solutions, sinabi nito na mapanganib ang tinatahak na laban ng Malakanyang sa Korte Suprema dahil mistula nitong minamaliit ang prinsipyo ng co-equality ng tatlong sangay ng pamahalaan. Ipinaalala ng Forensic Solutions na ang kapangyarihan ng lehislatura na mag-impeach ay hindi isang punitive remedy o parusa na maaring gamitin ng mga mambabatas laban sa hudikatura kapag nabigo itong pagbigyan ang political agenda ng kasalukuyang administrasyon. Ipinaalala ng grupo na ang mga pag-atake sa SC ay seryosong banta sa kalayaan ng hudikatura.</body>
<link>http://www.philstar.com/Article.aspx?articleId=639256&amp;publicationSubCategoryId=92</link>
</article>
<article>
<title>Hayden Kho abswelto sa sex video</title>
<author>Ni Danilo Garcia</author>
<date>
<month>December</month>
<day>15</day>
<year>2010</year>
</date>
<body>MANILA, Philippines - Ibinasura ng Pasig City Regional Trial Court ang kasong kriminal at sibil na isinampa laban sa doktor na si Hayden Kho ukol sa pagpapakalat umano nito ng kanilang sex video ng aktres na si Katrina Halili noong nakaraang taon. Sa 10-pahinang desisyon na inilabas ni Judge Rodolfo Bonifacio, ng RTC branch 159, dinismis nito ang kaso laban kay Kho makaraang mabigo umano ang panig ng prosekusyon na makapaglabas ng sapat na ebidensya na hindi alam ni Halili na kinukunan ng video ang kanilang pagtatalik. Sinampahan ni Halili si Kho ng kasong paglabag sa Republic Act 9262 o “Anti-Violence Against Women and Children Act, dahil sa walang paalam na pag-video ng kanilang pagtatalik at pagpapakalat nito sa internet. Sinabi pa ng korte na ibinase rin nito ang desis&amp;shy;yon sa ginawang “ocular inspection” sa kuwarto kung saan naganap ang pagtatalik ay hindi umano maaaring hindi malaman ni Halili ang presensya ng video recorder na nakapatong lamang sa isang lamesa may limang talampakan ang layo sa kama. “There was no need to belabor the obvious: the video camera was there visible to both of them, it was aimed at the direction of the bed, and it was already the fourth occasion when their libidinous activities were recorded in video,” ayon pa sa ruling. Ikinatuwa naman ng kampo ni Kho ang desisyon ng korte.&amp;nbsp; Sinabi ni Atty. Lorna Kapunan na gagamitin nila ang desisyon ng korte para kumbinsihin ang Professional Regulation Commission (PRC) para tanggalin na rin ang rebokasyon ng “medical license” ni Kho.</body>
<link>http://www.philstar.com/Article.aspx?articleId=639257&amp;publicationSubCategoryId=92</link>
</article>
<article>
<title>500 Marines tigil muna sa 10-taong pakikipagbakbakan</title>
<author>Ni Joy Cantos</author>
<date>
<month>December</month>
<day>15</day>
<year>2010</year>
</date>
<body>MANILA, Philippines - Matapos&amp;nbsp;ang isang dekada o 10 taong pagsabak sa combat operations, nabigyan ng pagkakataon para sa Christmas break at reunion ang isang batalyon o 500 tropa ng Philippine Marines. Pinayagan nang makauwi sa kani-kanilang mga pamil&amp;shy;ya ang mga elemento ng Marine Battalion Landing Team (MBLT) 6 makaraan ang mahabang panahong walang puknat na pakikipaglaban sa iba’t ibang klaseng kriminal partikular ang bandidong Abu Sayyaf Group sa Basilan, Tawi-Tawi, North Cotabato at maging sa&amp;nbsp;Lanao del Norte. Ang naturang grupo ay elite force na panlaban sa mga ASG dahil sa kakaibang training ng mga ito. &amp;nbsp;</body>
<link>http://www.philstar.com/Article.aspx?articleId=639258&amp;publicationSubCategoryId=92</link>
</article>
<article>
<title>Sunog pera!</title>
<author></author>
<date>
<month>December</month>
<day>15</day>
<year>2010</year>
</date>
<body>&amp;nbsp;&amp;nbsp;</body>
<link>http://www.philstar.com/Article.aspx?articleId=639347&amp;publicationSubCategoryId=92</link>
</article>
<article>
<title>Jessica pananagutin</title>
<author>Ni Gemma Garcia</author>
<date>
<month>December</month>
<day>16</day>
<year>2010</year>
</date>
<body>MANILA, Philippines - Isinusulong na ng kampo ng mga napala&amp;shy;yang akusado ng Vizconde massacre ang pag&amp;shy;&amp;shy;&amp;shy;hahain ng extradition case laban sa star witness na si Jessica Alfaro na ngayon ay nasa Estados Unidos upang kaharapin ang patong-patong na kasong kriminal na isasampa laban sa kanya. Sinabi ni Atty. Jose Flaminiano, abogado ng da&amp;shy;la&amp;shy;wa sa mga na&amp;shy;pawalang sala na sina Hospicio “Pyke” Fernandez at Gerardo Biong, hindi nila palalampasin ang pagdadawit ni Alfaro sa pangalan ng kanyang mga kliyente sa karumal-dumal na masaker. Makikipag-ugnayan na rin umano si Flaminiano sa lahat ng legal counsel o abogado ng mga akusado upang maplan&amp;shy;tsa ang kanilang hakbang tulad ng pagsasampa ng extradition case. Maghahain din sila ng kasong fabrication of evidence laban pa rin kay Alfaro matapos igiit ng Korte Suprema na hindi kapani-paniwala, pa&amp;shy;wang&amp;shy; kasinunga&amp;shy;li&amp;shy;ngan at walang kredibilidad ang mga pahayag nito tungkol sa masaker. Binigyang diin ng abo&amp;shy;gado na hindi sila mananahimik lalo pa’t lumakas ang kanilang laban matapos ipawalang-sala ng Korte Suprema ang grupong tinuturong sangkot sa Vizconde massacre sa pangu&amp;shy;nguna ni Hubert Webb. Pinag-aaralan na rin nila ang pagkuha ng danyos mula sa gobyerno dahil sa 10 hanggang 15 taong pagkakakulong ng kaniyang mga kli&amp;shy;yente.&amp;nbsp;</body>
<link>http://www.philstar.com/Article.aspx?articleId=639637&amp;publicationSubCategoryId=92</link>
</article>
<article>
<title>'Hindi ibig sabihin hindi sila ang pumatay'</title>
<author>Ni Malou Escudero</author>
<date>
<month>December</month>
<day>16</day>
<year>2010</year>
</date>
<body>MANILA, Philippines - Kahit na inabsuwelto ng Supreme Court si Hubert Webb at ang anim pang akusado sa Vizconde massacre, sinabi kahapon ni Senator Alan Peter Cayetano na hindi nangangahulugan na hindi sila ang gumawa ng krimen. Ayon kay Cayetano, nabasura lamang ang kaso sa Supreme Court dahil hindi umano napatunayan “beyond reasonable” doubt na sina Webb ang gumawa na karumal-dumal na krimen pero dapat aniyang alalahanin na taliwas ito sa naging desisyon ng lower court. Sinabi ni Cayateno na dapat na talagang pala&amp;shy;kasin ang mga investigation unit sa bansa katulad ng National Bureau of Investigation at palakasin ang mga crime laboratory upang masusing masuri ang mga ebidensiya sa isang krimen. Hindi rin naniniwala si Cayetano na dapat pang habulin nina Webb si Jessica Alfaro, ang testigo sa Vizconde massacre dahil sinabi lamang umano nito ang kaniyang nalalaman na kinatigan naman ng lower court.</body>
<link>http://www.philstar.com/Article.aspx?articleId=639638&amp;publicationSubCategoryId=92</link>
</article>
<article>
<title>'Vizconde' balak imbestigahan uli</title>
<author></author>
<date>
<month>December</month>
<day>16</day>
<year>2010</year>
</date>
<body>MANILA, Philippines - Handa si Justice Sec&amp;shy;retary Leila de Lima na atasan ang National Bureau of Investigation (NBI) na muling magsagawa ng re-investigation at ha&amp;shy;napin ang mga suspek sa karumal-dumal na pagpatay sa pamilya ni Lauro Vizconde. Sinabi ng Kalihim na makikipagkita siya kay NBI Director Magtanggol Gatdula at mga tauhan nito upang pag-usapan kung ano ang tunay na nangyari at kung paano hinawakan ng mga awtoridad ang ebidensya. Bunsod na rin ito ng panawagan ni Lauro na mahanap ang mga tunay na responsable sa pagpatay sa kaniyang mag-iina noong 1991. Nilinaw pa ng Kalihim na kahit na pinawalang sala na ng Korte Suprema si Hubert Webb at ang anim pang akusado sa kaso, hindi umano ito nangangahulugan na sarado na ang pagpatay kina Estrellita Vizconde at mga anak nitong sina Carmela at Jennifer. Sa palagay ni de Lima ay walang maaring magsabi na talagang sarado na ang kaso, maaring sarado ito sa usaping legal subalit sa ngalan ng katotohanan ay kailangan pa ring malaman kung ano ang tunay na nangyari at sino ang tunay na salarin sa krimen. Handa rin ang Philippine National Police na tulungan si Lauro. Sinabi ni PNP Chief Director Gen. Raul Bacalzo na iti&amp;shy;nu&amp;shy;turing ng PNP ang kaso na isang ‘open case’ at handa silang makipag-ugnayan sa NBI para sa panibagong imbestigasyon at para hanapin ang mga salarin. Dalawa pang akusado na sina Joey Filart at Arte&amp;shy;mio&amp;shy; Ventura ang pa&amp;shy;tuloy na nakakalaya. Gemma Garcia/Joy Cantos</body>
<link>http://www.philstar.com/Article.aspx?articleId=639639&amp;publicationSubCategoryId=92</link>
</article>
<article>
<title>Nakulong ng walang kasalanan dapat bayaran</title>
<author>Ni Malou Escudero</author>
<date>
<month>December</month>
<day>16</day>
<year>2010</year>
</date>
<body>MANILA, Philippines - Isang araw matapos mapawalang-sala ng Su&amp;shy;&amp;shy;preme Court si Hubert Webb at anim pang aku&amp;shy;sado sa 1991 Vizconde massacre, iginiit ni Se&amp;shy;n. Jinggoy Estrada na dapat magkaroon ng batas na mag-uutos&amp;nbsp;sa gobyerno na bayaran ang mga na&amp;shy;bilanggo pero napatuna&amp;shy;yan na wala namang ka&amp;shy;sa&amp;shy;lanan. Sa Senate Bill 432 na inihain ni Estrada, sinabi nito na dapat itama ng estado ang pagkakamali sa isang indibiduwal na napagkaitan ng hustisya at nakulong pero napatunayang hindi guilty sa ibinibintang na krimen. Ayon kay Estrada ba&amp;shy;gaman at nakapiring na babae ang kumakatawan sa justice system ng bansa, hindi ma&amp;shy;iiwasan na magkaroon ng pagkakamali ang hus&amp;shy;gado sa pagpapataw ng parusa kaya may nakukulong ng walang kasalanan. Kung magiging batas, ang Department of Justice ang mangangasiwa sa pagbabayad sa indibiduwal na nakulong pero napatunayan na wala namang kasalanan. Ibabatay ang mone&amp;shy;tary compensation sa ha&amp;shy;laga ng kinikita ng akusado bago siya nabilanggo.</body>
<link>http://www.philstar.com/Article.aspx?articleId=639640&amp;publicationSubCategoryId=92</link>
</article>
<article>
<title>Mar itatalagang Executive Secretary</title>
<author>Ni Rudy Andal</author>
<date>
<month>December</month>
<day>16</day>
<year>2010</year>
</date>
<body>MANILA, Philippines - Malakas ang ugong na magkakaroon ng ‘revamp’ sa Gabinete ni Pa&amp;shy;ngulong Aquino sa darating na Enero kung saan ay ipupuwesto na ang mga natalong senatorial candidates ng Liberal Party sa pangunguna ni dating Sen. Mar Roxas. Ayon sa source sa Pa&amp;shy;lasyo, posibleng si Roxas ang italaga ni Pangulong Aquino bilang executive secretary sa Enero sa pagtatapos ng 1-year ban sa mga natalong kandidato sa nakaraang May 2010 elections. Si Executive Secretary Paquito Ochoa Jr. ang papalitan ni Roxas bilang ‘little president’ at posibleng ilagay bilang presidential chief legal counsel naman si Ochoa. Bukod kay Roxas, posibleng ipuwesto na rin ni P-Noy sina dating Bukidnon Rep. Nerius Acosta bilang DENR chief at dating Muntinlupa Rep. Ruffy Biazon bilang DOT secretary.</body>
<link>http://www.philstar.com/Article.aspx?articleId=639641&amp;publicationSubCategoryId=92</link>
</article>
<article>
<title>Kasong administratibo sa mga pulis sa Quirino hostage drama isinampa</title>
<author>Ni Gemma Garcia</author>
<date>
<month>December</month>
<day>16</day>
<year>2010</year>
</date>
<body>MANILA, Philippines - Ipinagharap na ng reklamong administratibo ang ilang mga opisyal ng Philippine National Police (PNP) kaugnay ng madugong August 23 hostage taking sa Quirino Grandstand Maynila. Sa ipinalabas na up&amp;shy;date ng Incident Investigation and Review Committee (IIRC) na pi&amp;shy;namumunuan ni Justice Secretary Leila de Lima, kabilang sa mga ipinagharap ng reklamo ng National Police Commission (Napolcom) sina Supt. Rodolfo Magtibay para sa serious neglect of duty at gross incompetence; Supt. Orlando Yebra para sa serious neglect of duty, serious irregularity in the performance of duty at gross incompetence at Chief Insp. Santiago Pascual na pinananagot dahil sa gross incompetence. Ang kapatid ng hostage-taker na si SPO2 Gregorio Mendoza ay si&amp;shy;nampahan naman ng grave misconduct at serious neglect of duty. Ang reklamong less grave neglect of duty na isinampa naman laban kay Director Leocadio Santiago ay idinulog sa PNP Internal Affairs Service dahil wala umanong hurisdiksyon sa nasabing paglabag ang Napolcom. Samantala, hinihi&amp;shy;ngan na rin ng DILG si Manila Mayor Alfredo Lim ng kanyang sagot sa IIRC Report, subalit humingi pa ng dagdag na panahon ang Alkalde sa pagsusumite ng kanyang tugon. Matatandaan na sa ulat ng IIRC pinuna nito ang umano’y kapabayaan ni Lim bilang pinuno ng local crisis management com&amp;shy;mittee.</body>
<link>http://www.philstar.com/Article.aspx?articleId=639642&amp;publicationSubCategoryId=92</link>
</article>
<article>
<title>19 Pinoy sugatan sa atake ng mga pirata</title>
<author>Ni Ellen Fernando</author>
<date>
<month>December</month>
<day>16</day>
<year>2010</year>
</date>
<body>MANILA, Philippines - Inatake at pinagba&amp;shy;baril ng mga pirata ang isang barko sakay ang may 19 tripulanteng Pinoy habang naglalayag sa karagatang sakop ng Somalia na ikinasugat ng ilang crew kamakalawa. Ayon sa ulat, ang Pa&amp;shy;namanian-flagged vessel&amp;nbsp;MV Oriental Rose na ino-operate ng Japanese shipping company at&amp;nbsp;lulan ang may 21&amp;nbsp;crew na binubuo ng&amp;nbsp;19&amp;nbsp;Pinoy&amp;nbsp;at South Korean&amp;nbsp;ay pinaulanan ng bala at rocket launcher ng mga piratang Somali sanhi upang mag&amp;shy;kabasag-basag ang salamin ng barko. Nabatid na bigla na lamang sumulpot ang mga kahina-hinalang bangka hanggang sa tirahin ng rocket launcher ang nasabing barko. Mabilis naman na na&amp;shy;kahingi ng responde ang kapitan ng barko sa eskort nilang Chinese military ship hanggang sa umatras ang mga pirata. Ang barko ay patungong India mula Netherlands bago ang nasabing pag-atake. Ilan sa mga nasugatan ay nilalapatan na ng lunas.&amp;nbsp;</body>
<link>http://www.philstar.com/Article.aspx?articleId=639643&amp;publicationSubCategoryId=92</link>
</article>
<article>
<title>PNP nagdeklara rin ng ceasefire vs NPA</title>
<author>Ni Joy Cantos</author>
<date>
<month>December</month>
<day>16</day>
<year>2010</year>
</date>
<body>MANILA, Philippines - Nagdeklara na rin kahapon ng 18 araw na ceasefire ang Philippine National Police (PNP) umpisa ngayon, Disyembre 16, sa hanay ng mga rebeldeng New People’s Army (NPA) bilang pagbibigay diwa sa pagdiriwang ng kapaskuhan. Inatasan ni PNP Chief Director General Raul Bacalzo, ang lahat ng mga Regional Directors na ipatupad ang Suspension of Police Operations (SOPO) epektibo dakong alas-12:01 ngayong araw hanggang alas-12 ng madaling araw sa Enero 3, 2011. “All police units nationwide have been ordered to refrain from initiating offensive police operations against the communist New People’s Army in the next 18 day in observance of the traditional Yuletide ceasefire,” ani Bacalzo. Una nang nagdeklara ng SOMO (Suspension of Military Operations) ang AFP umpisa Disyembre 16-Enero 3 na tinugon rin ng kahalintulad na petsa ng CPP-NPA-NDF. Hindi naman saklaw ng SOPO ang regular law enforcement operations ng PNP tulad ng pagsupil sa mga grupong kriminal sa panahon ng kapaskuhan. Nangangahuluhan ito na magpapatuloy ang pagsisilbi ng warrant of arrest at pagkumpiska ng mga iligal na armas. &amp;nbsp;</body>
<link>http://www.philstar.com/Article.aspx?articleId=639644&amp;publicationSubCategoryId=92</link>
</article>
<article>
<title>Dagdag benepisyo sa kasambahay itinulak ni Tiangco</title>
<author>Ni Butch Quejada</author>
<date>
<month>December</month>
<day>16</day>
<year>2010</year>
</date>
<body>MANILA, Philippines - Isang panukalang batas ang inihain ni Navotas Rep. Toby Tiangco sa Kongreso na naglalayong bigyan ng karagdagan benepisyo at maayos na kondisyon ang mga kasambahay. “HB 3717 seeks to promote the domestic work&amp;shy;force whose welfare has long been neglected and vulnerable to abuse. Horror stories of employers locking their maids in their rooms, starving and beating helpless kasambahays abound in the news,” sabi ni Tiangco. Ipinanukala ni Tiangco na magkaroon ng&amp;nbsp;kontrata sa pagitan ng employer at employee (kasambahay) para&amp;nbsp;sa pagbibigay ng ka&amp;shy;ragdagan benefits tulad ng Social Security System at Philhealth coverage, “mandatory days off” at holidays. “The domestic work sector is of vital importance to our economy and has been criminally neglected,” ani Tiangco.</body>
<link>http://www.philstar.com/Article.aspx?articleId=639645&amp;publicationSubCategoryId=92</link>
</article>
<article>
<title>Paputok, fireworks dagdag polusyon sa hangin</title>
<author>Ni Angie dela Cruz</author>
<date>
<month>December</month>
<day>16</day>
<year>2010</year>
</date>
<body>MANILA, Philippines - Umapela&amp;nbsp;sa publiko ang Environmental Management Bureau ng Department of Environment and Natural Resources (EMB-DENR) kaugnay ng paggamit ng paputok at fireworks sa panahon ng Kapaskuhan at Bagong Taon. Ipinaliwanag ni Engr. Jacinto Orcullo, officer-in-charge ng EMB Pollution Control Division na hindi lamang delikado ang mga paputok at fireworks sa ating kalusugan kundi maging sa ating kalikasan. Sinabi ni Orcullo na ang usok na nagmumula sa paputok at fireworks ay dumadagdag sa polusyon sa hangin sa Metro Manila na magpahanggang nga&amp;shy;yon ay marumi pa rin. Nabatid na ang antas ng air pollutant bago at pagkatapos ng fireworks display tuwing Bagong Taon ay doble sa normal. Inilinaw pa ni Orcullo na ang antas ng parti&amp;shy;cu&amp;shy;late matter o fine toxic dusts na nagmumula sa paputok at fireworks ay nakakadagdag sa polus&amp;shy;yon sa hangin sapagkat na&amp;shy;gagawa nitong doblehin ang 90 micrograms na pa&amp;shy;mantayan ng DENR sa total suspended particulates. Naglalaman umano ang mga paputok at fire&amp;shy;works ng nakalalasong ke&amp;shy;&amp;shy;mikal gaya ng copper, cad&amp;shy;mium, lead, mag&amp;shy;&amp;shy;nesium, sodium, zinc, ni&amp;shy;trate at nitrite na nag&amp;shy;dudulot ng prob&amp;shy;lema sa kalusugan ng tao at hayop, gayundin sa ating kalikasan.</body>
<link>http://www.philstar.com/Article.aspx?articleId=639646&amp;publicationSubCategoryId=92</link>
</article>
<article>
<title>Al-faro you!</title>
<author></author>
<date>
<month>December</month>
<day>16</day>
<year>2010</year>
</date>
<body>.&amp;nbsp;</body>
<link>http://www.philstar.com/Article.aspx?articleId=639677&amp;publicationSubCategoryId=92</link>
</article>
<article>
<title>Desisyon sa kudeta ng Magdalo ipinagpaliban</title>
<author>Ni Danilo Garcia</author>
<date>
<month>December</month>
<day>17</day>
<year>2010</year>
</date>
<body>MANILA, Philippines - Ipinagpaliban ng Makati City Regional Trial Court ang pagpapalabas ng de&amp;shy;sis&amp;shy;yon sa kasong kudeta ng mga miyembro ng Magdalo Group sa pangunguna ni Senador Antonio Trillanes IV kaugnay ng 2003 Oakwood Mutiny. Sinabi ni Makati RTC branch 148 Judge Oscar Pimentel na kailangang sumunod siya sa desisyon ni Pangulong Aquino makaraang aprubahan na rin ng Kongreso ang ibinabang amnestiya para sa mga sundalo na sangkot rin sa 2006 Marine stand-off, at 2007 Manila Peninsula incident. Sinabi ni Pimentel na tatapusin niya at ilalabas sa loob ng 10 araw ang pormal na “deferment order”.&amp;nbsp;May dalawang buwan umano niyang tinapos ang pagsusulat ng 260 na pahinang desisyon upang matapos na ang pitong taong usapin ngunit sa huli ay kailangang sumunod sa desisyon ng Pangulo. Nakasaad sa Proclamation No. 75, ang pagbibigay ng amnestiya sa lahat ng aktibo at dating tauhan ng military, pulisya at mga tagasuporta na maaaring nakagawa ng krimen kaugnay ng partisipasyon sa tatlong kudeta noong administrasyong Arroyo. Bago ang paghahayag ng deferment order, nagpatawag ng 15-minutong recess si Pimentel makaraan ang deliberasyon sa mga abogado ng depensa kung nais nilang isumite ang mga kliyente sa amnestiya. Sinabi naman ng isang akusado na si Lt. Rex Bolo na hihintayin muna niya ang desisyon ng korte bago isumite ang sarili sa amnestiya. Hindi naman sumalu&amp;shy;ngat ang prosecution panel sa pangunguna ni Senior State Assistant Prosecutor Richard Anthony sa mos&amp;shy;yon ng kampo ni Trillanes sa pagsasampa ng mosyon para sa pansamantalang kalayaan nito. Naniniwala naman si Atty. Reynaldo Robles, abogado ni Trillanes, na hindi na kailangan pang ilabas ang hatol sa mga akusado dahil sa pinapawalang-bisa na ng amnestiya ang anumang pagkakasala ng mga ito.</body>
<link>http://www.philstar.com/Article.aspx?articleId=639862&amp;publicationSubCategoryId=92</link>
</article>
<article>
<title>Unang Simbang Gabi payapa</title>
<author>Ni Danilo Garcia</author>
<date>
<month>December</month>
<day>17</day>
<year>2010</year>
</date>
<body>MANILA, Philippines - Naging mapayapa ang unang Simbang Gabi makaraang walang maitalang malalaking krimen sa buong Metro Manila. Ipinagmalaki ni National Capital Regional Police Office (NCRPO) chief, Director Nicanor Bartolome ang maagang paghahanda ng pulisya sa mga lugar na pagdarausan ng Simbang Gabi sa pagpapakalat ng sapat na tauhan laban sa krimen. Nagsagawa rin ng ocular inspection si Bartolome sa iba’t ibang sim&amp;shy;bahan upang matiyak ang kahandaan ng mga pulis.&amp;nbsp;Umaasa umano siya na mapapanatili ang kapayapaan ng NCRPO hanggang sa sumapit ang Pasko at kahit na matapos ang taon. Marami sa mga simbahan sa Metro Manila ang nagsagawa ng Simbang Gabi dakong alas-7 at alas-8 ng gabi habang ang iba naman ay ipinagdiwang ito dakong alas-4 at alas-5 ng madaling araw. Sa Maynila, dinagsa ng mga deboto ng Itim na Nazareno ang Quiapo Church habang nagsagawa naman ng “fireworks” ang mga Tsinoy sa tapat ng Binondo Church.&amp;nbsp; Sa Pasig City, nakatutok ang mga tauhan ng Eastern Police District sa Immaculate Concepcion Cathedral. Nagbabala naman si Quezon City Police Director, Chief Supt. Benjardi Mantele sa kanyang mga tauhan na tutulug-tulog sa trabaho. Ito’y makaraan na makatanggap ng ilang ulat na namataan ang kanyang mga pulis na tulog sa loob ng mga patrol cars.&amp;nbsp; Naging matiwasay rin naman ang Simbang Gabi sa Southern Police District (SPD) partikular na sa Baclaran Redemptorist Church na napaliligiran ng mga Muslim community at mga vendors na nagkalat sa mga kalsada.</body>
<link>http://www.philstar.com/Article.aspx?articleId=639863&amp;publicationSubCategoryId=92</link>
</article>
<article>
<title>VACC chairman ikulong! - Enrile</title>
<author>Ni Malou Escudero</author>
<date>
<month>December</month>
<day>17</day>
<year>2010</year>
</date>
<body>MANILA, Philippines - Gustong ipakulong ni Senate President Juan Ponce Enrile si Volunteers Against Crime and Corruption (VACC) founding chairman Dante Jimenez dahil sa ginawa nitong pagmumura sa mga mahistrado ng Korte Suprema matapos palayain ang grupo ni Hubert Webb. Naniniwala si Sen. Enrile na hindi lamang dapat ipa-contempt ng SC si Jimenez kundi dapat itong patanggalan ng lisensiya kung siya ay isang&amp;nbsp; abogado. “Kung ako ang ma&amp;shy;histrado ikukulong ko sya. My God! U do not say that. I do not know if he’s a lawyer. He’s not even a lawyer I think. If he’s a lawyer, tatanggalan sya ng lisensya,” sabi ni Enrile. Ayon pa kay Enrile, maaari namang batikusin ang SC pero hindi umano dapat minumura at ginagamitan ng mga bulgar na salita. Naging kontrobersiyal ang ginawang pagmumura ni Jimenez sa harap ng media patungkol sa mga mahistrado ng SC dahil sa galit nito matapos ibasura ang kaso ni Webb at 6 pang akusado sa Vizconde massacre.</body>
<link>http://www.philstar.com/Article.aspx?articleId=639864&amp;publicationSubCategoryId=92</link>
</article>
<article>
<title>DOH hirap sa total ban vs paputok</title>
<author>Ni Doris Franche</author>
<date>
<month>December</month>
<day>17</day>
<year>2010</year>
</date>
<body>MANILA, Philippines - Aminado ang Department of Health (DOH) na mahihirapan silang magpatupad ng total ban sa mga firecrackers sa bansa dahil na rin sa pagtutol mismo ng mga mamamayan. Bagamat ang total ban sa firecrackers ang pinakasiguradong pamamaraan upang maging mas ligtas mula sa firecracker-related injuries tuwing nagdiriwang ng Bagong Taon, sinabi ni Health Secretary Enrique Ona na paiigtingin na lamang nila ang kanilang kampanya laban sa firecrackers upang higit na maging mas epektibo ito. Sa kabila kasi ng mga programa ng pamahalaan at patuloy na pagpapaalala sa mga mamamayan laban sa panganib na dulot ng paputok ay taun-taong dumarami ang mga taong nabibiktima pa rin nito. Sa datos ng DOH, kahit may “Iwas-Paputok campaign” ay umabot pa rin sa 1,036 ang firecracker-related injuries, o 41 porsiyentong pagtaas mula sa 733 injuries noong 2008. Karamihan din umano sa mga biktima ay mga paslit kaya’t walang sawa naman sa pagpapaalala ang pamahalaan sa mga magulang na maging mapagbantay at tiyaking hindi hahawak ng paputok ang kanilang mga anak upang maiiwas ang mga ito sa panganib. Sa Pilipinas, ta&amp;shy;nging ang Davao City ang nagpapatupad ng total firecracker ban simula pa noong 2001. Naging epektibo naman umano ang naturang ban upang mapababa ang mga fireworks-related cases sa bansa, at&amp;nbsp;noong 2009, isang kaso lamang ng pagkasugat dulot ng paputok ang naitala sa lungsod. Tiniyak naman ni Ona na magtutulungan ang DOH at DILG upang matiyak na magiging mas ligtas ang nalalapit na pagdiriwang ng Bagong Taon. Mahigpit ding ipagbabawal ang paggamit ng mga delikadong pa&amp;shy;putok tulad ng Super Lolo, Baby Dynamite, Bin Laden, Goodbye Philippines, Bawang, Pla-pla, Watusi, Lolo Thunder, Kwiton, Giant Whistle, Judas Belt at Atomic Bomb na pawang may explosive content.&amp;nbsp;</body>
<link>http://www.philstar.com/Article.aspx?articleId=639865&amp;publicationSubCategoryId=92</link>
</article>
<article>
<title>Garcia naghain ng 'guilty plea'</title>
<author>Ni Angie dela Cruz</author>
<date>
<month>December</month>
<day>17</day>
<year>2010</year>
</date>
<body>MANILA, Philippines - Naghain ng guilty plea si dating Armed Forces of the Philippines (AFP) comptroller Gen. Carlos Garcia sa Sandiganbayan kaugnay ng kinakaharap na kasong&amp;nbsp;indirect bribery. Gayunman, niliwanag ng panig ng prosekusyon mula sa tanggapan ng Ombudsman na&amp;nbsp;inaasahan na umano nila ang nasabing pag-amin ni Garcia bilang bahagi ng plea bargaining agreement. Itinanggi naman ng mga ito na idetalye ang nasabing kasunduan. Si Garcia ay nahaharap din sa hiwalay na plunder case kaugnay sa sinasabing pagkamkam nito ng mahigit P302 million habang ito ay nasa serbisyo pa ng AFP. Magugunitang nagkaroon na umano ng kasunduan si Garcia at ang Ombudsman kung saan aaminin nito ang “lesser offense” at ibabalik ang P50 million sa gobyerno, kapalit ng pagbasura sa plunder case. Batay sa batas, ang kasong indirect bribery ay may parusang anim na taong pagkakakulong. Sakaling totoo ang mga ulat, maari ng makalaya si Garcia ngayong taon dahil simula pa noong 2004 ay nakakulong na ito. Bukod kay Garcia, dawit din sa plunder char&amp;shy;ges ang asawa nitong si Clarita at tatlong anak na sina Ian Carl, Juan Paulo at Timothy Mark.</body>
<link>http://www.philstar.com/Article.aspx?articleId=639867&amp;publicationSubCategoryId=92</link>
</article>
<article>
<title>Probe sa takeover ng Stradcom hingi</title>
<author>Ni Butch Quejada</author>
<date>
<month>December</month>
<day>17</day>
<year>2010</year>
</date>
<body>MANILA, Philippines - Isinampa kamakailan sa House of&amp;nbsp;Representatives ang isang resolusyon na humihiling na imbestigahan ang umano’y kapalpakan ng pamunuan ng Land Transportation Office na nagbunga sa iligal na pagsakop sa Stradcom na siyang information technology provider ng ahensya. Nagsampa ng House Resolution 772 si Western Samar Rep. Mel Senen Sarmiento na nagsabing dapat tingnan ng Kongreso ang patakaran ng LTO at ang patakaran nito sa seguridad. Binanggit sa resolusyon ang pananalakay ng isang grupo ng mga armadong guwardiya noong Disyembre 9 sa tanggapan ng Stradcom sa LTO alinsunod sa utos umano ng tatlong tao na nagpapakilalang bagong mga may-ari at opisyal ng kumpanya. Kinuwestyon ni Sar&amp;shy;miento kung bakit hindi kumilos si Assistant Secretary Virginia Torres para mabawi ang IT facility at ibalik ang operasyon nito sa LTO. Isa anyang paglapastangan sa seguridad ang iligal na pagpasok ng armadong grupo sa main compound ng LTO bago pa man nagsimula ang oras ng trabaho sa ahensya. Maituturing itong kapabayaan ng liderato ng LTO, sabi pa ni Sarmiento.</body>
<link>http://www.philstar.com/Article.aspx?articleId=639869&amp;publicationSubCategoryId=92</link>
</article>
<article>
<title>Binay kumilos para sagipin ang Pinay 'drug mule' sa China</title>
<author>Ni Ellen Fernando</author>
<date>
<month>December</month>
<day>17</day>
<year>2010</year>
</date>
<body>MANILA, Philippines - Kumilos na si Vice President at Presidential Adviser for Overseas Filipino Workers (OFW) Concerns Jejomar Binay upang tulungan ang isang Pinay na nahaharap sa parusang bitay bunga ng pagpupuslit ng illegal na droga sa China. Inatasan kahapon ni Binay ang Department of Foreign Affairs (DFA) na bigyan ng kaukulang tulong ang Pinay na isang guro sa Shanwei City na inaresto sa Baiyun International Airport matapos na makuha sa bagahe nito ang may 1,996 gramo ng heroin na nakalagay sa foil packet noong Oktubre 26, 2010. “I am directing the DFA, particularly our consulate, to give all possible assistance to our kababayan. This is another unfortunate case,” ani Binay Ayon sa DFA, noong Nobyembre 18 ay nagtungo na ang mga kinatawan ng Consulate General sa Guangzhou kung saan nakapiit ang nasabing OFW upang tingnan ang kalagayan nito.&amp;nbsp; Ang nasabing OFW ay nag-aantabay na ng kanyang paglilitis sa kaso na may katapat na parusang kamatayan sa China.&amp;nbsp;&amp;nbsp; Sa direktiba ni Binay, ang DFA ay magbibigay ng mga kaganapan sa kaso at nais din ng Bise Presidente na panatilihing may close contact ang ahensya sa mga kaanak ng nasabing OFW.&amp;nbsp;&amp;nbsp;&amp;nbsp; Umapela naman si Binay sa mga OFWs na sundin ang mga batas ng mga bansang kanilang pupuntahan matapos ang pagtaas ng bilang ng mga Pinoy na ginagawang drug mules o courier dahil na rin sa malaking alok na halaga ng mga drug syndicates.</body>
<link>http://www.philstar.com/Article.aspx?articleId=639870&amp;publicationSubCategoryId=92</link>
</article>
<article>
<title>'Oplan Laban sa Isnabero' inilunsad ng DOTC</title>
<author>Ni Angie dela Cruz</author>
<date>
<month>December</month>
<day>17</day>
<year>2010</year>
</date>
<body>MANILA, Philippines - Pormal nang inilunsad kahapon ng Department of Transportation and Communication (DOTC) ang “Oplan Laban sa Isnabero” sa gusali ng Land Transportation Office sa East Ave., Quezon City. Pinangunahan nina DOTC Secretary Jose de Jesus, DOTC Usec. Dante Velaso, LTO Chief Virginia Torres at LTFRB Chairman Nelson Laluces ang programa na hudyat para hulihin ang mga isnaberong taxi drivers ngayong holiday season. Sinabi ni de Jesus na ang hakbang ay hindi lamang ngayong panahon ng Kapaskuhan kundi ito ay patuloy nang g&amp;shy;agawin ng DOTC personnel at LTO enforcers para mapangalagaan ang kapa&amp;shy;kanan ng mga pasahero. Sinabi ni Torres na hindi lamang mga malls at bus terminals ang target na puntahan ng composite team kundi ma&amp;shy;ging mga ports kung saan iniisnab ng mga taxi dri&amp;shy;vers&amp;nbsp;ang mga pasaherong mula sa mga&amp;nbsp; barko, gayundin sa airports sa ilalim ng Bantay&amp;nbsp;Daungan at Bantay Sakayan sa airports at bus terminals gayundin ng Edsa Kalikasan ng LTO. Maaaring itawag ang reklamo sa 0917-2470385 (Globe) at 0919 2227462 (Smart) o sa DOTC Action Center 7890 na bukas 24/7. Sinabi naman ni Chairman Laluces na sa taxi operator ang 1st offense ay P3,000; 2nd offense P4,000 at P5,000 sa 3rd offense. Sa panig ng driver ay 15 araw na suspended ang drivers license sa 1st offense, 30 days sa 2nd at revocation ng license sa 3rd offense. May 1,800 taxi drivers na ang nahuhuli ng DOTC sa kasalukuyan kaugnay ng Oplan Isnabero campaign ng naturang ahensiya.</body>
<link>http://www.philstar.com/Article.aspx?articleId=639871&amp;publicationSubCategoryId=92</link>
</article>
<article>
<title>LTO chief, asst. kinasuhan, pinadidismis ng Stradcom</title>
<author></author>
<date>
<month>December</month>
<day>17</day>
<year>2010</year>
</date>
<body>MANILA, Philippines - Hiniling ng Stradcom Corporation, ang IT provider ng Land Transportation Office (LTO), ang dismissal nina LTO chief Virginia Torres at assistant niyang si Menelia Mortel sa administrative case na isinampa ng kumpanya kahapon sa Department of Transportation and Communications (DOTC). Sa reklamo na ayon sa DOTC ay isusumite nito sa Department of Justice (DOJ), sinabi ng Stradcom na sina Torres at Mortel ay nakipagsabwatan umano sa grupo nina Bonifacio Sumbilla at Aderito Yujuico sa tangkang pag-take over sa Stradcom building noong December 9 sa loob mismo ng compound ng LTO main office sa Quezon City. Imbes na pigilan ang marahas na takeover bid na tungkulin nila bilang opisyal ng LTO dahil wala namang naipakitang court order sina Sumbilla at Yujuico, sinabi ng Stradcom na kinunsinti pa umano nina Torres at Mortel ang krimen nang sabay-sabay sila nina Sumbilla at Yujuico na pumasok sa Stradcom building. Kung talaga anyang nais lang ni Torres na protektahan ang LTO IT data base, gaya ng pahayag niya sa media, sinabi ng Stradcom na ang dapat niyang ginawa ay ang pigilan ang pwersahang pagpasok ng ilang elemento ng Quezon City Police Department sa gusali nang walang warrant o court order, gayundin ang sumunod na pagpasok naman ng may 30 armadong kalalakihan mula sa Universal Security Agency, na malinaw na ang nag-hire ay sina Sumbillo at Yujuico. Kinailangan pang si DOTC Secretary Jose “Ping” de Jesus ang magpalayas sa mga umatake sa Stradcom building, nang komprontahin niya ang mga ito at walang maipakitang anumang utos mula sa korte. Habang dinidinig ang kaso, hiniling ng Stradcom na ilagay sina Torres at Mortel sa preventive suspension. Ang marahas na paglusob sa Stradcom building ay nagresulta sa halos isang araw na pagka-paralisa ng operasyon ng LTO.</body>
<link>http://www.philstar.com/Article.aspx?articleId=639873&amp;publicationSubCategoryId=92</link>
</article>
<article>
<title>Walang pampatubo!</title>
<author></author>
<date>
<month>December</month>
<day>17</day>
<year>2010</year>
</date>
<body>.</body>
<link>http://www.philstar.com/Article.aspx?articleId=640086&amp;publicationSubCategoryId=92</link>
</article>
<article>
<title>Positib sa 2011</title>
<author></author>
<date>
<month>December</month>
<day>18</day>
<year>2010</year>
</date>
<body>&amp;nbsp;</body>
<link>http://www.philstar.com/Article.aspx?articleId=640324&amp;publicationSubCategoryId=92</link>
</article>
<article>
<title>5 witness ididiin si Hubert, et al</title>
<author>Ni Gemma Garcia</author>
<date>
<month>December</month>
<day>18</day>
<year>2010</year>
</date>
<body>MANILA, Philippines - May limang testigo na hawak ang Public Attorney’s Office (PAO) na magpapatunay umano na may kinalaman talaga ang grupo ni Hubert Webb sa Vizconde massacre case. Ayon kay PAO chief Persida Rueda-Acosta, lahat ng mga nabanggit na testigo ay positibong nagtuturo sa grupo ni Webb na sangkot nga ang mga ito sa kaso. Isa umano sa mga nasabing testigo ay anak ng isang retiradong mahistrado na nakalaro ni Webb ilang araw bago naganap ang Vizconde massacre. Gayunman, ang problema ayon kay Acosta ay kung papayag ang mga nasabing witness na magpasailalim sa witness protection ng DOJ kung sakali dahil sa hindi kaya ng PAO na bigyan ng seguridad ang mga ito. Samantala, humarap sa media ang isang da&amp;shy;ting kababata at ahente ng NBI upang idipensa ang itinuturing na star witness sa Vizconde case na si Jessica Alfaro. Ayon kay Crisencio Nombres Jr., walang ka&amp;shy;totohanan ang nakasaad sa desisyon ng Korte Suprema na asset ng NBI si Alfaro. Nilinaw ni Nombres na kababata niya si Alfaro, at ng mapunta siya sa NBI partikular na sa anti-kidnapping division ay madalas itong dumalaw sa kanya. Aminado rin ito na da&amp;shy;lawang beses na nakatulong si Alfaro sa kanilang 2 drug operation ngunit nagkataon lamang umano ito at hindi naman ibig sabihin ay ahente na ng NBI si Alfaro. Ikinuwento rin nito sa media na bilang isang mabuting kaibigan, na&amp;shy;banggit niya rito na may ipinahahanap sa kaniya na isang tao kaugnay sa “Vizconde”. Dito na umano sinabi sa kanya ni Alfaro na may alam ito sa nasabing kaso, na naging dahilan para ipakausap niya ito sa mga nakatataas na opisyal ng nbi sa pangunguna ni Atty. Arturo Figueras. Kaugnay nito, maghahain pa rin ng motion for reconsideration sa Korte Suprema ang PAO matapos na ipawalang sala ng mataas na hukuman si Webb at mga kasama nito.</body>
<link>http://www.philstar.com/Article.aspx?articleId=640361&amp;publicationSubCategoryId=92</link>
</article>
<article>
<title>Yaman ng Ampatuan pinapapigil</title>
<author>Ni Malou Escudero</author>
<date>
<month>December</month>
<day>18</day>
<year>2010</year>
</date>
<body>MANILA, Philippines - Hinamon kahapon ni Senate President Juan Ponce Enrile ang Anti-Money Laundering Council at iba pang ahensiya ng gobyerno na i-freeze ang mga kayamanan ng pamilya Ampatuan na dawit sa karumal-dumal na Maguindanao massacre. Ginawa ni Enrile ang hamon sa AMLC matapos ibunyag ni Maguindanao Gov. Ismael Mangudadatu na tinangka umano siyang suhulan ng P300 milyon ng isang emisaryo ng mga Ampatuan upang iatras niya ang kaso laban kay dating Autonomous Region in Muslim Mindanao governor Zaldy Ampatuan. Sinabi ni Enrile na ma&amp;shy;aaring pigilin ng gobyerno ang mga ari-arian ng si&amp;shy;numang akusado sa krimen habang iniimbestigahan ang kaso lalo na’t kahina-hinala ang pinanggalingan ng kanilang yaman. Kung si Enrile ang masusunod, matagal na aniyang dapat kinumpiska ng gobyerno ang kayamanan ng mga Ampatuan. Importante aniyang maipit ang kayamanan ng mga Ampatuan upang hindi na magamit sa panunuhol sa pamilya ng mga biktima o kaya naman ay pangha-harrass sa mga ito. Naniniwala rin si Enrile na dapat silipin ng Bureau of Internal Revenue ang kayamanan ng mga Ampatuan at tingnan kung nagbayad ng tamang buwis ang mga ito.</body>
<link>http://www.philstar.com/Article.aspx?articleId=640369&amp;publicationSubCategoryId=92</link>
</article>
<article>
<title>Hydrogen fuel pamalit sa gas</title>
<author>Ni Malou Escudero</author>
<date>
<month>December</month>
<day>18</day>
<year>2010</year>
</date>
<body>MANILA, Philippines - Isinusulong na ni Senator Ferdinand “Bongbong” Marcos Jr., ang panukalang batas na naglalayong magtatag ng isang Hydrogen Research and Development Center upang magamit ang hydrogen bilang alternatibong panggatong (fuel) sa hinaharap. Ayon kay Marcos, ginagamit na ang hydrogen sa United States, Sweden, Germany, at Canada upang mapaandar ang mga truck at iba pang sasakyan kabilang na ang mga jet plane. Kinatigan din ni Marcos ang posisyon ng administrasyon na maghanap ng mga alternatibong enerhiya upang mabawasan ang pagiging dependent ng bansa sa importasyon ng langis. Naniniwala rin si Marcos na mayaman sa hydrogen ang Pilipinas kaya ngayon pa lamang ay dapat na itong pag-aralan ng gobyerno. “Ang hydrogen ay isang panggatong o fuel na mabilis na magliyab pero walang emisyon ng carbon o abo,” sabi ni Marcos. Nabubuo umano ang hydrogen mula sa deuterium na isang “heavy water” o hydrogen water na walang oxygen. Ipinaliwanag din ni Marcos na ang deuterium ay natatagpuan sa pinakamalalim na pusod ng karagatan at ang pinakamalawak na mina ng deuterium sa buong mundo ay matatagpuan lamang sa Pilipinas. Kung malilinang ng gobyerno ang paggamit ng hydrogen, malaki ang maiutulong nito sa ekonomiya ng bansa, sabi pa ni Marcos.</body>
<link>http://www.philstar.com/Article.aspx?articleId=640370&amp;publicationSubCategoryId=92</link>
</article>
<article>
<title>Garcia nagpiyansa</title>
<author>Ni Angie dela Cruz</author>
<date>
<month>December</month>
<day>18</day>
<year>2010</year>
</date>
<body>MANILA, Philippines - Isang araw matapos umamin si dating AFP Comptroller Maj. Gen. Carlos Garcia, pinayagan ito ng Sandiganbayan 2nd division&amp;nbsp;na makapagpiyansa ng halagang P60,000 para pansamantalang makalaya at makasama ang pamilya sa panahon ng Kapaskuhan. Binigyan na ng kopya ng graft court ng&amp;nbsp;release order&amp;nbsp;ang abogado ni Garcia at ang PNP Custodial Center sa Camp Crame kung saan doon nakapiit si Garcia. Si Garcia ay nag-plead guilty para mababaan ang parusa sa kanyang dalawang kaso sa Sandiganbayan kaugnay ng direct bribery at paglabag sa Anti-Money Laundering Act.</body>
<link>http://www.philstar.com/Article.aspx?articleId=640371&amp;publicationSubCategoryId=92</link>
</article>
<article>
<title>GMA pinalitan ng tarsier sa bagong P200 bill</title>
<author>Ni Rudy Andal</author>
<date>
<month>December</month>
<day>18</day>
<year>2010</year>
</date>
<body>MANILA, Philippines - Pinaliit na, pinalitan pa ng tarsier ang panunumpa ni dating Pangulong Gloria Macapagal-Arroyo sa likod ng P200 bill. Isa lamang ito sa mga bagong disenyo ng mga perang papel ng bansa na inilabas kahapon ng Bangko Sentral ng Pilipinas. (BSP). Inilunsad ang mga ba&amp;shy;gong bank notes kamakalawa at makikitang mas bata na ang mga larawan ng mga bayani. Binago na rin ang imahe sa P500 bill at magkasama na ang mag-asawang sina dating Pangulong Cory Aquino at dating Sen. Ninoy Aquino at may pirma ni Pangulong Noynoy. Ayon kay P-Noy, ang paglalagay niya ng lagda sa tabi ng larawan ng kanyang mga magulang ang kauna-unahang bank note sa kasaysayan na may “parent and child” features. Bukod dito, inilunsad din ng BSP ang bagong P20 kung saan nasa la&amp;shy;rawan naman si dating Pa&amp;shy;ngulong Sergio Osme&amp;ntilde;a at Banaue Rice Terraces, ang bagong P50 na may larawan ni dating Pangulong Manuel L. Quezon at Taal Volcano, bagong P100 na may larawan ni dating Pangulong Manuel Roxas, pinalitan naman ng tarsier ang panunumpa ni Rep. Gloria Arroyo sa P200 bill habang ang bagong P1,000 ay may larawan ng buong pamilya ni Josefa Llanes Escoda. Puwede pang magamit ang mga lumang pera hanggang sa susunod na 5 taon, ayon sa BSP.</body>
<link>http://www.philstar.com/Article.aspx?articleId=640372&amp;publicationSubCategoryId=92</link>
</article>
<article>
<title>Maagang enrollment sa Enero</title>
<author>Ni Danilo Garcia</author>
<date>
<month>December</month>
<day>18</day>
<year>2010</year>
</date>
<body>MANILA, Philippines - Magsasagawa ng maagang “enrollment” sa mga bagong mag-aaral sa elementarya ang Department of Education (DepEd) sa Enero 2011 upang mabigyan ng mahabang oportunidad ang mga bata na makapag-aral. Dahil dito, hinikayat ni Education Secretary Bro. Armin Luistro ang mga estudyante na magbabakasyon ngayong “Christmas break” na hikayatin ang kanilang mga magulang na pag-enrolin na ang kanilang mga kapatid na may sapat nang edad na pumasok sa paaralan. Ang naturang “pre-registration” ay upang hindi na magsabay-sabay ang maraming bagong enrollees sa normal na enrollment sa Mayo at Hunyo. Inamin ni Luistro na isa sa hamon na kanilang kinakaharap ang pagkumbinse sa mga magulang na dalhin ang kanilang mga anak at makapagtapos ng pag-aaral.&amp;nbsp;&amp;nbsp; Nakapaloob sa Education For All (EFA) program ang pagbibigay ng pre-school at maagang childhood care sa mga batang may edad mula tatlong taong gulang hanggang lima. Base sa mga pag-aaral, pinakakritikal sa pagdevelop sa pagkatao, mental, personalidad, kakayahan, at ugali ng bata ang panahon mula pagsilang hanggang anim na taong gulang.&amp;nbsp; Ang mga batang may mabagal na simula sa pagdebelob ay karaniwang nagkakaroon ng problema sa pagkabata hanggang sa pagbibinata.</body>
<link>http://www.philstar.com/Article.aspx?articleId=640373&amp;publicationSubCategoryId=92</link>
</article>
<article>
<title>Surigao nilindol</title>
<author>Ni Angie dela Cruz</author>
<date>
<month>December</month>
<day>18</day>
<year>2010</year>
</date>
<body>MANILA, Philippines - Niyanig ng magnitude 5.1 lindol ang&amp;nbsp;Surigao sa Mindanao kahapon ng alas 4:03 ng umaga. Ayon sa Phivolcs, ang lindol ay tectonic at ang&amp;nbsp;epicenter ay naitala may&amp;nbsp;71 kilometro hilagang silangan ng General Luna&amp;nbsp; Siargao. Naramdaman ito sa lakas na Intensity 4 sa&amp;nbsp;Dinagat Island, San Jose; Intensity 3 sa&amp;nbsp;Pilar, Siargao Island; at Intensity&amp;nbsp;2 sa&amp;nbsp;Surigao City. Gayunman, wala namang naapektuhan sa naganap na lindol maging sa mga tao at ari-arian.</body>
<link>http://www.philstar.com/Article.aspx?articleId=640374&amp;publicationSubCategoryId=92</link>
</article>
<article>
<title>MIAA chief binira sa 'access pass'</title>
<author>Ni Butch Quejada</author>
<date>
<month>December</month>
<day>18</day>
<year>2010</year>
</date>
<body>MANILA, Philippines - Isa umanong pag-abuso sa&amp;nbsp;kapangyarihan ang gagawing&amp;nbsp;pagbawi ni Manila International Airport Administration (MIAA) General Manager Jose Angel Honrado sa access pass ng mga mamamahayag na nakatutok sa paliparan dahil ang gustong mangyari nito sa lobby lamang ng mga terminal sa NAIA sila ilagay at hindi na papasukin sa loob ng arrival at departure na hindi nangyari kahit na noon pang panahon ni dating Pangulong Ferdinand Marcos. Binigyang-diin ito ni Davao City Rep. Karlo Alexei Nograles na naniniwalang isang malinaw na pagsikil sa kalayaan sa pamamahayag ang gustong gawin ng nasabing opisyal. Naniniwala si Nograles na isang paraan din ito ng pagpigil sa media na maungkat ang mga kumpirmadong impormasyon hinggil sa namamayagpag na ilegal na aktibidad sa airport. “This is a violation of the freedom of the press. What’s even more disturbing is the fact that there are certain reports that Honrado had some involvement in the botched smuggling of high-powered firearms by a former &amp;nbsp;high-ranking official while he was still a member of the Presidential Security Group under&amp;nbsp;President Cory Aquino,” ani Nograles. Magugunitang isa umano si Honrado sa mga opisyal ng PSG noon na tinangkang pigilan ang media sa pagkokober ng pagsamsam ng mga armas na ipupuslit sana ng isang dating mataas na opisyal ng pamahalaan sa NAIA noong 1989. Gayunman, bigla na lamang nanahimik at naglaho si Honrado nang&amp;nbsp;mabigong makontrol ang media. Ayon kay Nograles, kung hindi dahil sa alerto ng mga mamamahayag noon ay maaaring naipuslit na ang naturang mga matataas na kalibreng armas sa bansa. Pinaalalahanan pa ni Nograles si Honrado na ang NAIA ay ang “bintana” ng Pilipinas sa mundo at ang pagtutok ng media rito ay malaking bagay sa pamahalaan para masawata ang mga abusado o tiwali sa paliparan.</body>
<link>http://www.philstar.com/Article.aspx?articleId=640375&amp;publicationSubCategoryId=92</link>
</article>
<article>
<title>Pagbili ng PCOS machines ipauubaya sa susunod na chairman</title>
<author>Ni Doris Franche</author>
<date>
<month>December</month>
<day>18</day>
<year>2010</year>
</date>
<body>MANILA, Philippines - Ipauubaya na lamang ni outgoing Comelec Chairman Jose Melo sa magiging susunod na pinuno ng poll body ang pagdedesisyon kung bibilhin ang lahat ng PCOS machine na ginamit noong May 10 elections. Ayon kay Melo, nakausap na niya ang mga taga-Smartmatic at pumayag naman ang mga ito sa nasabing set-up at nagdesisyong manatili muna sa bansa ang mga nasabing makina hanggang sa makapagdesisyon ang Comelec. Ipinaliwanag ni Melo na ngayong pababa na siya sa pwesto ay ayaw naman niya na magdesisyon ng ganoon kalaking bagay at bahala na lamang rito kung sinumang papalit sa kanya. Gayunman, malaki ang posibilidad na ang bilhin muna ng Comelec ay ang limang libong PCOS machine na gagamitin para sa ARMM elections sa Agosto 2011. Sinabi ni Melo na nakausap na niya ang joint oversight committee at sang-ayon ang mga ito sa kanilang plano.</body>
<link>http://www.philstar.com/Article.aspx?articleId=640377&amp;publicationSubCategoryId=92</link>
</article>
<article>
<title>De Lima binusalan ang sarili</title>
<author>Ni Doris Franche</author>
<date>
<month>December</month>
<day>18</day>
<year>2010</year>
</date>
<body>MANILA, Philippines - Dahil sa hindi umano magandang epekto ng kaniyang mga pahayag hinggil sa estado ng kaso ng Dacer-Corbito double murder case partikular na sa paghahanap kay Sen. Ping Lacson, nagdesisyon na si Justice Sec. Leila de Lima na maglagay ng gag order sa sarili. Aminado si de Lima na nagkakaroon ng negatibong resulta ang madalas niyang pagsasalita tungkol sa status ng paghahanap kay Lacson. Dahil dito iiwasan na umano ng kalihim na magbigay ng mga hilaw na paha&amp;shy;yag hinggil sa development ng operasyon ng pagha&amp;shy;hanap ng NBI sa senador. Sa kabila nito, nilinaw ni de Lima na walang anu&amp;shy;mang pressure sa kanila mula sa alinmang kampo para manahimik sa status ng usapin. Nilinaw din nito na tuloy ang manhunt operation ng kanilang binuong elite team para maiharap sa batas ang puganteng mambabatas.</body>
<link>http://www.philstar.com/Article.aspx?articleId=640379&amp;publicationSubCategoryId=92</link>
</article>
<article>
<title>100 Pinoys testigo ng HK sa Quirino hostage crisis</title>
<author>Ni Malou Escudero</author>
<date>
<month>December</month>
<day>19</day>
<year>2010</year>
</date>
<body>MANILA, Philippines – &amp;nbsp;Tiniyak kahapon ng Malaca&amp;ntilde;ang na mapoprotektahan at irerespeto ang karapatan ng mahigit sa 100 Filipino na nais ku&amp;shy;ning testigo ng gobyerno ng Hong Kong sa gagawin nilang imbestigasyon kaugnay sa madugong hostage crisis sa tapat ng&amp;nbsp;Quirino Grandstand noong Agosto kung saan walong turista mula sa nasabing bansa ang nasawi. Ayon kay Deputy Presidential Spokesperson Abi&amp;shy;gail Valte, lilinawin pa rin ng Malaca&amp;ntilde;ang kung ano ang magiging “mechanics” para sa pagpapatawag ng mahigit na 100 testigo. “Sisiguraduhin ng gobyerno na irerespeto ang karapatan ng mga gustong gawing witness ng Hong Kong government,” sabi ni Valte. Hindi pa aniya malinaw kung nais ng Hong Kong na papuntahin sa nasabing bansa ang mga nais nilang gawing testigo o kukunan na lamang sila ng pahayag dito sa Pilipinas. Ayon pa kay Valte, hindi pa rin maliwanag kung sino ang gagastos sa pamasahe ng mga ito sakaling sa nasabing bansa sila kukunan ng statement. Masyado pa anyang maaga upang sabihin na taliwas ang&amp;nbsp;magiging resulta ng imbestigasyon ng HK government sa resulta ng ginawang imbestigasyon dito sa Pilipinas. Pero tiniyak din ni Valte na maninindigan ang gobyerno sa ipinalabas na report ng Incident and Investigation Review Committee (IRRC) na nag-imbestiga sa madugong hostage crisis sa bus. Matatandaan na napatay din sa nasabing insidente ang hostage-taker na si dating Police Captain Rolando Mendoza.</body>
<link>http://www.philstar.com/Article.aspx?articleId=640612&amp;publicationSubCategoryId=92</link>
</article>
<article>
<title>Re-investigation sa 'Vizconde' 'di pagkuwestiyon sa SC - Palasyo</title>
<author>Nila ni Malou Escudero/Rudy Andal</author>
<date>
<month>December</month>
<day>19</day>
<year>2010</year>
</date>
<body>MANILA, Philippines – &amp;nbsp;Hindi umano kinukuwestiyon ng Malaca&amp;ntilde;ang ang desisyon ng Supreme Court sa ginawang pagpapawalang sala kay Hubert Webb at mga kasamahan nito kahit pa ipinag-utos ni Pangulong Aquino sa Department of Justice na muling imbestigahan ang kaso. Sinabi ni Deputy Presidential Spokesperson Abigail Valte, nais lamang ng Palasyo na magkaroon ng closure ang kaso. Katungkulan din anya ng gobyerno na siguraduhing maparusahan ang mga nagkasala at dahil sa pag-abswelto kina Webb, nangangahulugan na hindi naresolba ang massacre kung saan tatlong mag-iina ang pinaslang. Matatandaan na mis&amp;shy;mong si Pangulong Aquino ang nag-utos na muling imbestigahan ang Vizconde massacre lalo pa’t anim na buwan na lamang ang natitira upang muling makapagsampa ng kaso dahil sa 20 taon prescriptive period. Bukod kay DOJ Sec. Leila de Lima, inatasan din na tumulong sa pagbubukas muli ng imbestigasyon ng kaso sina DILG Sec. Jesse Robredo, PNP chief Raul Bacalzo at NBI director Magtanggol Gatdula. Nais din umano ng Pa&amp;shy;ngulo na kumilos ang lahat ng kinauukulang ahensiya ng gobyerno para sa gagawing re-investigation dahil may hinahabol silang oras. Nilinaw din ni Valte na hindi na kasama ang grupo ni Webb sa iimbestigahan dahil napawalang sala na ito at hindi na maaaring sampahan ng kaso dahil sa tinatawag na double jeopardy.</body>
<link>http://www.philstar.com/Article.aspx?articleId=640613&amp;publicationSubCategoryId=92</link>
</article>
<article>
<title>'Holitrash' bawasan ngayong kapaskuhan</title>
<author>Nila ni Doris Franche/Mer Layson</author>
<date>
<month>December</month>
<day>19</day>
<year>2010</year>
</date>
<body>MANILA, Philippines – &amp;nbsp;Umapela ang environmental group na EcoWaste Coalition sa publiko na bawasan ang kanilang “Holitrash” o holiday trash ngayong panahon ng kapaskuhan.&amp;nbsp; Ayon kay Roy Alvarez, presidente ng EcoWaste, ang “Holitrash” ang isa sa pinakamalaking contributor ng mga bundok ng basura sa bansa na nakasisira sa kalikasan, kaya’t dapat lamang itong bawasan.&amp;nbsp; Naniniwala ang grupo na makatutulong sa pagbabawas ng Holitrash ang hindi paggamit ng mga disposable na food containers at utensils, partikular na ang mga gawa sa styrofoam at polystyrene.&amp;nbsp; Dagdag pa nito na habang nagsasaya ang lahat sa kabi-kabilang party, ay hindi naman dapat na kalimutan ng mga ito ang makapagpapasaya sa kapaligiran. Batay sa waste audit ng Manila Bay noong Nobyembre 28, lumilitaw na 75.55% ng 728 liters ng basura na nakolekta mula sa lugar ay mga plastic discard, at 20% nito ay styrofoam food at beverage containers.&amp;nbsp; Sinabi ni Alvarez na hindi naman kailangang gumamit ng disposable items sa Christmas parties, dahil mayroon namang mga alternatibong maaaring gamitin tulad ng regular chinaware, metal cutlery at mga baso, na maaaring hugasan at muling gamitin.&amp;nbsp; Hinikayat pa ng grupo ang publiko na magdala na lamang ng sarili nilang container at utensil para sa mga Christmas party sa kanilang mga opisina.</body>
<link>http://www.philstar.com/Article.aspx?articleId=640614&amp;publicationSubCategoryId=92</link>
</article>
<article>
<title>Testimonya ni Jessica ebidensiya ng PAO</title>
<author>Ni Gemma Garcia</author>
<date>
<month>December</month>
<day>19</day>
<year>2010</year>
</date>
<body>MANILA, Philippines – &amp;nbsp;Nilinaw ni Public Attorneys Office (PAO) Chief Persida Rueda Acosta na hindi na sila maghahain ng panibagong ebidensya sa sandaling magsampa sila ng motion for reconsideration sa Korte Suprema. Ang pinakamalakas lamang umano nilang ebidensya na maihaharap ay ang testimonya ng testigong si Jessica Alfaro. Samantala, sinabi naman ni SC spokesman Atty. Jose Midas Marquez na karapatan ng PAO na maghain ng MR subalit matatagalan pa umano ang kaso. Kaugnay nito, nilinaw pa rin ni Acosta na hindi reliable na gamitin ang semen specimen na ebidensya na nakuha kay Carmela Vizconde noon na ginahasa muna bago pinatay. Ayon kay Acosta, na&amp;shy;tuyo na ang naturang semen dahil likido ito at kahit anong testing ang gawin doon ay hindi na mapapakinabangan pa. Nagtataka na lamang ito na noong iprinisinta ang naturang semen specimen ay hindi ito minarkahan ng depensa, subalit bakit ngayong mahabang panahon na ang lumipas ay saka na lamang humihingi ang depensa na ilabas ang naturang ebidensya. Kinuwestyon din ni Acosta kung bakit hindi iniwan noon ni Hubert Webb na siyang itinuturong prime suspect sa kaso, ang orihinal na kopya ng kanyang pasaporte at sa halip ay xerox copy lamang nito ang pinakita sa korte. Kung sinasabi umano ng kampo ni Webb na noong Marso hanggang Oktubre 1991 ay nasa Amerika ito, maaaring sa pagitan ng mga buwan ito ay nakauwi siya, subalit hindi na nakita dahil hindi niya iprinisinta ang orihinal na pasaporte. Posibleng wala na rin umanong masilip na butas sa kaso ang mga mahistrado kung kayat ang kredibilidad naman ng testigo ng panel of prosecution na si Alfaro ang tinira sa desisyon kayat naabswelto ang grupo ni Webb.</body>
<link>http://www.philstar.com/Article.aspx?articleId=640616&amp;publicationSubCategoryId=92</link>
</article>
<article>
<title>Morong 43 lumaya na</title>
<author>Ni Joy Cantos</author>
<date>
<month>December</month>
<day>19</day>
<year>2010</year>
</date>
<body>MANILA, Philippines – &amp;nbsp;Isang linggo matapos iutos ni Pangulong Aquino sa Justice Department na iatras na ang kaso laban sa Morong 43, magkakasunod na pinalaya ang 38 sa miyembro ng grupo kamakalawa&amp;nbsp;ng gabi hanggang nitong madaling araw ng Sabado. Sa 38 miyembro ng Morong 43, 23 sa mga ito ay mga babaeng umano’y health workers na unang pinakawalan dakong alas-11 ng gabi noong Biyernes na sinundan naman&amp;nbsp; kahapon ng 15 lalaki bandang ala-1:43 ng madaling araw. Nabatid na pagkalabas ng kanilang selda sa Camp Bagong Diwa sa Taguig City ay tumuloy ang mga kababaihang health workers sa Trinity University of Asia sa Quezon City kung saan nagdaos ang mga ito ng press conference. Iginiit ng grupo na sasampahan nila ng kaso ang Philippine Army kaugnay ng umano’y illegal detention at torture na kanilang sinapit sa panahon ng pagkakakulong simula nitong Pebrero matapos maaresto sa isang raid sa Morong, Rizal noong Pebrero 6. Patuloy naman ang paninindigan ng Army na hindi maitatanggi ng grupo na nahulihan sila ng mga armas at eksplosibo kung saan inamin ng lima sa kanilang mga kasama na sila’y mga lehitimong miyembro ng NPA.</body>
<link>http://www.philstar.com/Article.aspx?articleId=640617&amp;publicationSubCategoryId=92</link>
</article>
<article>
<title>Kung ayaw maatake at ma-high blood:Matataba, maalat na pagkain iwasan</title>
<author>Ni Doris Franche</author>
<date>
<month>December</month>
<day>19</day>
<year>2010</year>
</date>
<body>MANILA, Philippines – &amp;nbsp;Pinaalalahanan ni Health Secretary Enrique Ona ang publiko na iwasan ang mga&amp;nbsp;mamantika, matataba at maaalat na pagkain ngayong holiday season.&amp;nbsp; Ang paalala ni Ona ay kasunod nang inaasahang pagdalo ng publiko sa kaliwa’t kanang party dahil sa panahon ng Pasko at Bagong Taon.&amp;nbsp; Ayon kay Ona, mahalagang mag-ingat sa pagkain ng mamantika, matataba at maaalat upang makaiwas sa mga killer disease tulad ng heart attack at hypertension.&amp;nbsp; Dapat aniyang alalahanin ng mga tao ang kanilang kalusugan at kumain lamang ng tama upang makaiwas sa killer diseases.&amp;nbsp; Paliwanag nito, madalas ay nasusobrahan sa pagkain ang mga Pinoy kapag Holiday season, lalo na’t kung sasabayan pa ito ng beer, wine o whiskey, na hindi aniya maganda para sa kalusugan.&amp;nbsp; Kaugnay nito, pinayuhan din ng kalihim ang publiko na maghanda ng “well-balanced” na pagkain sa Noche Buena gayundin sa Media Noche, na may mga gulay at prutas, kasabay ng tradisyunal na ham at queso de bola.</body>
<link>http://www.philstar.com/Article.aspx?articleId=640618&amp;publicationSubCategoryId=92</link>
</article>
<article>
<title>Taas pasahe hirit ng mga taxi sa probinsiya</title>
<author>Ni Angie dela Cruz</author>
<date>
<month>December</month>
<day>19</day>
<year>2010</year>
</date>
<body>MANILA, Philippines – &amp;nbsp;Humihirit na rin ng taas pasahe ang mga taxi operator ng ibat ibang lalawigan partikular sa&amp;nbsp;Baguio, Davao, Cebu, Panay at Negros dahil sa pagtaas ng halaga ng&amp;nbsp; petroleum pro&amp;shy;ducts at bilihin. Ayon kay Atty. Ma&amp;shy;nuel Iway, board member ng Land Transportation Franchising and Regulatory Board (LTFRB), naisampa na ng mga ope&amp;shy;rator ang kani-kanilang petisyon sa ahensiya para sa fare hike. Sa Baguio City, mula sa P25 flag down rate sa taxi, nais ng mga ope&amp;shy;rator na gawin itong P30&amp;nbsp;para&amp;nbsp;sa unang 500 metro. Ayon kay Iway, mura ang pamasahe ng taxi sa Baguio City dahil hindi na sila gumagamit ng aircon dahil sa malamig ang panahon doon. Iginigiit naman ng mga taxi operator ng Davao, Cebu, Panay at Negros na dapat nang itaas sa P40&amp;nbsp;ang flag down rate mula sa kasalukuyang P30. Bukod pa ito sa hiling nilang gawing P3.50 ang kada patak ng metro mula sa dating P2.50</body>
<link>http://www.philstar.com/Article.aspx?articleId=640619&amp;publicationSubCategoryId=92</link>
</article>
<article>
<title>Mindanao, Zambales nilindol</title>
<author>Ni Angie dela Cruz</author>
<date>
<month>December</month>
<day>19</day>
<year>2010</year>
</date>
<body>MANILA, Philippines – &amp;nbsp;Niyanig ng magkasunod na lindol ang Min&amp;shy;danao at Central Luzon, kamakalawa ng gabi. Ayon sa&amp;nbsp;Philippine Institute of Volcanology and Seismology (Phivolcs), naitala ang unang lindol sa Siargao area ganap na alas&amp;nbsp;6:40 kamakalawa ng gabi na may magnitude 4.0. Naramdaman ito sa lakas na Intensity I sa Dapa, Del Carmen at sa Socorro sa Siargao, Surigao del Norte. Sinundan ito ng paglindol sa Zambales sa Central Luzon dakong alas 8:51 ng gabi na may magnitude 2.6. Wala namang nakuhang ulat ng eksaktong lokasyon kung saan pang mga lugar naramdaman.ang pangalawang lindol. Walang aftershocks at naapekuhan sa insidente.&amp;nbsp;</body>
<link>http://www.philstar.com/Article.aspx?articleId=640620&amp;publicationSubCategoryId=92</link>
</article>
<article>
<title>Ambush sa Samar hindi 'act of war' - Malaca&amp;ntilde;ang</title>
<author>Ni Malou Escudero</author>
<date>
<month>December</month>
<day>19</day>
<year>2010</year>
</date>
<body>MANILA, Philippines – &amp;nbsp;Sa gitna nang isinusulong na peace talk sa pagitan ng gobyerno at ng CPP-NDF, sinabi kahapon ni Deputy Presidential&amp;nbsp;Spokesperson Abegail Valte, na hindi maituturing na lehitimong “act of war” ang ginawang pag-ambush ng New People’s Army (NPA) sa 10 sundalo sa Samar lalo pa’t kabilang sa namatay ang isang 9 na taong gulang na bata. Sinabi ni Valte na hindi dapat gawing katuwiran na hindi pa umiiral ang idineklarang ceasefire&amp;nbsp;sa pagitan ng gobyerno at ng mga NPA kaya “act of war” nang mangyari ang ambush. Anya, ang mga NPA ang dapat managot sa mga asawa, magulang at mga anak ng mga sundalong mangungulila ngayong Pasko. Pero nilinaw din nito na hindi maaaring gamiting kondisyon ng gobyerno ang pagpapasuko sa mga NPA na responsable sa pag-ambush bago masi&amp;shy;mulan ang peace talk dahil wala umanong nakapaloob na pre-condition para sa pag-uusap. Ginawa ang pag-ambush sa mga sundalong miyembro ng 803rd Brigade ng Army sa Las Navas, Northern Samar noong nakaraang Martes. Kaugnay nito, sinabi ni Senate President Juan Ponce Enrile na malabong magtagumpay ang peace talk kung hindi magbaba ng armas ang mga rebeldeng sundalo. Nadismaya rin ang peace panel ng gobyerno sa nangyaring insidente kasabay ang panawagan na irespeto ng CPP-NPA ang usapang pangkapayapaan.</body>
<link>http://www.philstar.com/Article.aspx?articleId=640621&amp;publicationSubCategoryId=92</link>
</article>
<article>
<title>Police visibility sa Simbang Gabi, Xmas shopping rush pinaigting</title>
<author>Ni Ludy Bermudo</author>
<date>
<month>December</month>
<day>19</day>
<year>2010</year>
</date>
<body>MANILA, Philippines – &amp;nbsp;Mas pinaigting pa ng Manila Police District ang police visibility para matugunan ang kaukulang seguridad&amp;nbsp;ngayong Christmas shopping rush at Simbang Gabi sa lungsod. Bukod sa mga naka-motorsiklong umiikot sa mga crime-prone areas, mas maraming pulis nga&amp;shy;yon ang itinalaga sa matataong lugar tulad ng mga simbahan na pinagdadausan ng tradisyunal na Simbang Gabi, pamilihan at night markets, mga mall at erya ng mga establisimyento kabilang ang mga lugar na may ATM machines ang mga bangko. Kabilang din dito ang pagdaragdag ng checkpoints sa iba’t-ibang lugar. Ani MPD director C/Supt. Roberto Rongavilla, inatasan niya ang mga tauhan ng MPD na kung maari ay palaging magsuot ng uniporme kahit papauwi na sila ng bahay, lalo na sa mga nagko-commute lamang dahil isa pa ito sa magiging hadlang sa mga masasamang elemento na gumawa ng krimen, dahil sa presensiya ng unipormadong pulis. Sa dami ng nakakalat na pulis, mas mapapabilis na ang pagresponde o pagsaklolo sa publiko. Sa panig naman ni P/Supt. Ferdinand Quirante, mariin niyang ipinag-utos sa kaniyang mga tauhan na ipagbawal o itaboy ang mga istambay, ambulant vendors na makikita sa tapat ng malalaking tindahan ng alahas, bangko, restaurants at iba pang establisimyento sa Chinatown area upang makaiwas sa mga syndicated groups na nagpapakawala ng kanilang mga tao upang i-surveiilance ang mga ‘tinatarget’ nilang looban. “Kasi yung mga robbery-hold-up, hindi basta mangyayari yan kung walang naniniktik na mi&amp;shy;yembro ng robbery group. Pwede silang magpanggap na vendors o patambay-tambay, na di mo akalain na sinu-surveillance na pala yung target nilang holdapin, pinag-aaralan nila yung kilos at oras ng pagdeposito sa bangko.</body>
<link>http://www.philstar.com/Article.aspx?articleId=640622&amp;publicationSubCategoryId=92</link>
</article>
<article>
<title>Morong 43 una pang nakalaya kay Trillanes</title>
<author>Ni Malou Escudero</author>
<date>
<month>December</month>
<day>19</day>
<year>2010</year>
</date>
<body>MANILA, Philippines – &amp;nbsp;Nilinaw kahapon ng Malaca&amp;ntilde;ang na iba ang proseso nang pagpapalaya sa Morong 43 sa&amp;nbsp;kaso ng nagrebeldeng sundalo na si Sen. Antonio Trillanes kaya mas naunang napalaya ang mga health workers. Ayon kay Deputy Presidential Spokesperson Abigail Valte, dumaan pa sa dalawang kapulungan ng Kongreso ang amnesty proclamation ni Pangulong Aquino para kay Trillanes at mga kasamahan nitong pulis at sundalo na tatlong beses na nagtangkang magpatalsik kay dating Pangulong Gloria Arroyo kaya mas natagalan ito. Matatandaan na bagaman at mas nauna pang ipalabas ng Pangulo ang amnesty proclamation para kay Trillanes, nakakulong pa rin ito dahil kailangan pang ilathala&amp;nbsp;sa mga pahayagan ang pinagtibay ng Kongreso na amnesty proclamation. Mas madali umano ang naging pagbawi ng gobyerno sa kasong isinampa sa Morong 43 dahil naghain lamang ng mosyon sa korte na pinagbigyan naman ng judge. Pero posible pa rin umanong makalaya ngayong Pasko si Trillanes kung pagbibigyan ng Regional Trial Court ng Makati ang kahilingan ng senador na temporary leave upang makalabas ng kulungan.</body>
<link>http://www.philstar.com/Article.aspx?articleId=640625&amp;publicationSubCategoryId=92</link>
</article>
<article>
<title>Overloading ng cargo trucks bawal na</title>
<author>Ni Gemma Garcia</author>
<date>
<month>December</month>
<day>19</day>
<year>2010</year>
</date>
<body>MANILA, Philippines – &amp;nbsp;Mahigpit nang ipagbabawal ng Department of Public Works and Highways (DPWH) ang overloading sa mga cargo truck. Sinabi DPWH Secretary Rogelio Singson, ipapatupad na ang patakaran kontra overloading sa unang araw ng Pebrero sa susunod na taon. Ang nasabing direktiba ay inihayag ni Singson sa idinaos na dayalogo ng DPWH sa pagitan ng mga miyembro ng Confideration of Truckers Association of the Philippines (CTAP) kaugnay sa mahigpit na implementasyon ng Republic Act 87-94 o Motor Vehicle Users Charge (MVUC) law. Kabilang din sa mga dumalo sa dialog si dating LTO Chief Assistant Secretary Alberto Suansing, mga kinatawan ng Integrated North Harbor Truckers Association, Association of Intergrated Truckers of Montalban Aggregates at South Luzon Tollways Corporation. Pinag-usapan ang mga pangunahing sanhi ng mga overloaded freight at cargo mula sa mga pantalan at upang maresolba ang isyu, iinspeksyunin na ng DPWH ang gross vehicle weight ng mga cargo truck direkta mula sa pinanggagalingan ng cargo. Sa ilalim ng MVUC law, pinagbabawalang dumaan sa mga pangunahing lansangan at tulay ang mga truck na may kargang mahigit sa 13,500 kilograms per axle. Paliwanag ni Singson, lumalabas kasi sa pag-aaral ng DPWH na 50 porsiyento ng mga cargo truck na dumaraan sa mga national road ay overload na nagiging sanhi ng maagang pagkasira ng mga kalsada.</body>
<link>http://www.philstar.com/Article.aspx?articleId=640626&amp;publicationSubCategoryId=92</link>
</article>
<article>
<title>Libreng pasyalan at atraksiyon sa Rizal Park</title>
<author>Ni Ludy Bermudo</author>
<date>
<month>December</month>
<day>19</day>
<year>2010</year>
</date>
<body>MANILA, Philippines – &amp;nbsp;Hinikayat ng Department of Tourism (DOT) ang publiko lalo na sa mga pamilyang nais mamasyal ngayong Pasko at Bagong Taon&amp;nbsp;na&amp;nbsp;sadyain ang&amp;nbsp; pinagandang Rizal Park upang masaksihan ang kaakit-akit na Rizal Park Central Lagoon Musical Dancing Fountain. Hindi na umano kailangan pang magtungo sa mamahaling Theme Park dahil libre lamang na mapapanood ang nasabing atraksiyon kasabay ng iba’t-ibang cultural shows. May Children’s playground din na higit na pinaganda at kawi-wilihan ng mga bata, sa entrance fee naman na P10 lamang. Ayon kay National Parks Development Committee Executive Director Juliet Villegas, ang Rizal Park Central Lagoon Musical Dancing Fountain ay may iba’t-ibang water effects features gaya ng 88 feet Pulsating High Center Jet, Peacock spray water screen at ang synchronized dancing fountain na may musika. Ang dating “Luneta Fountain at the Central Lagoon” na idinisenyo ni Philippine born German national William Schaare ay unang namayagpag at nakilala bilang “most colourful and advance choreograph fountain” hindi lamang sa Asya kundi sa buong mundo. Ito ay itinayo noong 1968 subalit napabayaan hanggang sa muling inayos dahil sa kautusan ni Tourism Secretary Alberto Lim. Dagdag pa ni Villegas na ang muling pagpapaganda ng naturang fountain ay bahagi ng total make-over at renovation ng may halos 628.833 sq.&amp;nbsp; meters kabuuan sukat ng Rizal Park. Una nang binuksan sa publiko ang Rizal Park Children Playground noong December 1. Inuumpisahan na ring i-renovate ang relief Map, Chinese Garden, Chess Plaza at Orchidarium. Dakong 6:00 ng gabi noong Disyembre 16 nang pormal na buksan sa publiko ang musical dancing fountain na dinaluhan ni Manila Mayor Alfredo Lim, Tourism Infrastrucrure Enterprise Zone (TIEZA) Mark Lapid at Presidential Sister Ma. Elena Aquino-Cruz. ()</body>
<link>http://www.philstar.com/Article.aspx?articleId=640627&amp;publicationSubCategoryId=92</link>
</article>
<article>
<title>Trabaho lang!</title>
<author></author>
<date>
<month>December</month>
<day>19</day>
<year>2010</year>
</date>
<body>&amp;nbsp;&amp;nbsp;</body>
<link>http://www.philstar.com/Article.aspx?articleId=640754&amp;publicationSubCategoryId=92</link>
</article>
<article>
<title>Desisyon ng SC sa Vizconde pwede pang mabago</title>
<author>Ni Gemma Garcia</author>
<date>
<month>December</month>
<day>20</day>
<year>2010</year>
</date>
<body>MANILA, Philippines – &amp;nbsp;Naniniwala ang Pub&amp;shy;lic&amp;shy; Attorneys’ Office (PAO) na tulad sa Aquino-Galman double murder case, maari pang magbago ang desisyon ng Supreme Court at maibalik sa kulungan si Hubert Webb at mga kasama nito na naabswelto sa Vizconde mas&amp;shy;sacre case. Ayon kay PAO chief Per&amp;shy;sida Rueda-Acosta, may ilang desisyon din umano ng SC sa nakaraan na gagamitin nila para mabigyang-pansin ang kanilang argumento. Malaki ang paniniwala ni Atty. Acosta na pagbibigyan ng mga Mahistrado ang kanilang mosyon sa sandaling ihain na nila ito bago matapos ang buwan ng Disyembre kayat posible ring magkaroon ng oral argument para dito. Malugod na tinanggap ng pamilya Vizconde ang direktiba ni Pangulong Aquino para sa re-investigation ng pagpaslang sa kanyang pamilya. Ayon pa kay Acosta, posibleng nararamdaman din umano ng Pa&amp;shy;ngulo ang damdamin ni Lauro Vizconde at hindi umano ito malayo dahil naging biktima rin ang kanyang ama na si da&amp;shy;ting Senador Benigno “Ninoy” Aquino, Jr.. Si Acosta ay pamangkin ni Lauro Vizconde at kabilang sa panel na nagsampa ng kaso laban sa grupo ni Webb. Samantala, kinondena naman ni Acosta si SC spokesman at court administrator Midas Marquez sa pagsasabing pinal na ang desisyong pag-acquit kina Webb at wala ng puwang para sa motion for reconsideration. Nagtataka si Acosta sa mga binibitawang pa&amp;shy;&amp;shy;nanalita ni Marquez laban sa kanilang binabalak na motion for reconsideration dahil sa hindi pa naman umano sila umaapela ay sinasaraduhan na ito ng SC kaya duda sila sa motibo nito. Subalit sa sandaling hindi naman umano sila pagbigyan ng Korte Suprema ay ihahagis na lamang nila sa Manila bay ang hawak nilang mga dokumento na ang ibig sabihin umano ay wala nang maasahan sa justice system ng bansa.</body>
<link>http://www.philstar.com/Article.aspx?articleId=640965&amp;publicationSubCategoryId=92</link>
</article>
<article>
<title>Tagas sa FPIC pipeline 'di dahil sa Magallanes Interchange</title>
<author>Ni Mer Layson</author>
<date>
<month>December</month>
<day>20</day>
<year>2010</year>
</date>
<body>MANILA, Philippines – &amp;nbsp;Walang kaugnayan sa istruktura ng Magallanes Interchange ang pagtagas ng gas sa pipeline ng First Philippine Industrial Corporation (FPIC) sa Makati. Ito ang nilinaw kahapon ng Department of Public Works and Highways (DPWH) matapos madiskubre sa isinagawang pag-aaral na ang sirang bahagi ng pipeline ng FPIC ay wala naman sa ilalim ng retaining wall ng Magallanes inter&amp;shy;change kundi limang metro pa ang layo mula sa pundasyon ng kalsada. Anang DPWH, hindi na&amp;shy;kakaapekto sa pipeline ang vibration na nililikha ng mga dumaraang sasakyan sa Magallanes. Lumilitaw rin umano na ang sira sa pipeline na nagresulta ng gas leak sa Bangkal ay buhat sa mga nadiskubreng maliliit na butas at hindi dahil sa mga crack. Matatandaan na una nang pinagbawal ang pag&amp;shy;daan ng mga mabibigat na sasakyan sa Magallanes interchange dahl sa hinala na nakakaapekto ang nililikhang vibrations ng mga ito sa nasirang pipeline.</body>
<link>http://www.philstar.com/Article.aspx?articleId=640966&amp;publicationSubCategoryId=92</link>
</article>
<article>
<title>4,000 batang kalye binigyan ng party</title>
<author>Ni Ricky Tulipat</author>
<date>
<month>December</month>
<day>20</day>
<year>2010</year>
</date>
<body>MANILA, Philippines – &amp;nbsp;Mahigit 4,000 mga bata ang nakisaya sa grand Christmas party na inilunsad ng Department of Social&amp;shy; Welfare and Development (DSWD) para sa mga street children sa Quezon memorial circle, kahapon. Ayon kay DSWD Secretary Dinky Soliman, ang mga street children mula sa ibat ibang lungsod sa Metro Manila para sa nasabing programa na tinawag nilang “Paskong ligtas sa batang kalye.” Tampok sa aktibidad ang pagbibigay ng regalo sa mga bata, games, storytelling at mga special numbers para pasayahin ang mga street children. Personal ding makikiisa sa programa sina Pre&amp;shy;sidential Sisters Ballsy Cruz at Pinky Abellada. Sinabi pa ni Soliman na ang nasabing aktibidad ay bahagi ng komprehensibong programa ng DSWD para sa mga street family. Plano umano nilang gawin nang nationwide at taun-taon ang pagdaraos ng party para sa mga batang-kalye.</body>
<link>http://www.philstar.com/Article.aspx?articleId=640967&amp;publicationSubCategoryId=92</link>
</article>
<article>
<title>'Suspek sa Vizconde hindi makakatakas sa Diyos'</title>
<author>Ni Doris Franche</author>
<date>
<month>December</month>
<day>20</day>
<year>2010</year>
</date>
<body>MANILA, Philippines – &amp;nbsp;Tiniyak ni &amp;nbsp;Puerto Prin&amp;shy;cesa Bishop Pedro Arigo na hindi&amp;nbsp;matatakasan ng suspect sa Vizconde massacre ang batas ng Panginoon. Ang pahayag ni Arigo ay bunsod na rin ng&amp;nbsp;gina&amp;shy;wang pag-abswelto ng Korte Suprema kay Hubert Webb, at anim na iba pang akusado sa natu&amp;shy;rang kaso.&amp;nbsp; Ayon kay Arigo, hindi matatakasan ng tunay na salarin sa krimen ang hustisya kahit pa kabilang ang mga ito sa maimpluwensiyang pamilya.&amp;nbsp; Bukod dito, naniniwala si Arigo na lalabas ang tunay na salarin dahil mahirap kalaban ang&amp;nbsp;konsensiya. Giit ni Arigo, hindi naman ang Korte Suprema ang “last court of resort” ng tao sa paghanap ng hustisya, kundi ang hukuman ng Diyos.&amp;nbsp;</body>
<link>http://www.philstar.com/Article.aspx?articleId=640968&amp;publicationSubCategoryId=92</link>
</article>
<article>
<title>Parada vs paputok sa gas leak area</title>
<author>Ni Danilo Garcia</author>
<date>
<month>December</month>
<day>20</day>
<year>2010</year>
</date>
<body>MANILA, Philippines – &amp;nbsp;Bilang suporta sa ordinansa kontra sa paputok ng pamahalaang lungsod ng Makati, nagmartsa kahapon ang mga miyembro ng EcoWaste Coalition, Advocates for Environmental and Social Justice at Barangka Barangay Council dala ang sarili nilang Sta. Claus sa lugar ng “gas leak” sa Brgy. Bangkal upang manawagan sa pag-iwas sa pagpapa&amp;shy;putok sa mga residente. Bukod sa panganib na magmitsa ng isang trahedya sa itinuturing na “timebomb” na lugar dahil sa kemikal sa hangin at naimbak na gas sa West Tower Condominium, sinabi ni Aileen Lucero ng EcoWaste na nakakadagdag rin sa lason sa ha&amp;shy;ngin ang mga paputok. Sa datos ng DOH, nakakadagdag sa mga lason tulad ng carbon dioxide, carbon monoxide, sulfur compounds at iba pang organic compounds ang mga pinasabog na paputok.. Ipinagbabawal ang pag&amp;shy;bebenta, paglikha, pag-iimbak, posesyon at paggamit ng anumang uri ng paputok o iba pang sumasabog na bagay sa mga barangay Bangkal, Pio Del Pilar at Magallanes.</body>
<link>http://www.philstar.com/Article.aspx?articleId=640969&amp;publicationSubCategoryId=92</link>
</article>
<article>
<title>'America's most wanted' ipinatapon ng BI</title>
<author>Ni Ludy Bermudo</author>
<date>
<month>December</month>
<day>20</day>
<year>2010</year>
</date>
<body>MANILA, Philippines – &amp;nbsp;Ipinatapon na palabas ng bansa ang isang American national na minsan nang featured story sa isang US tele&amp;shy;vision program na “Ame&amp;shy;rica’s Most Wanted” dahil sa patung-patong na kaso ng rape, forcible so&amp;shy;domy, indecent liberties with children na kaniyang tinakasan sa Portsmouth, Virgina, USA may apat na taon na ang nakalipas. Sinabi ni Immigration officer-in-charge Ronaldo Ledesma na dinakip ng mga ahente ng Bureau of Immigration-Interpol at National Bureau of Investigation&amp;nbsp;si David Wayne Greth, 39, sa tahanan nito sa Mabini, Iloilo City, kung saan&amp;nbsp;siya namumuhay bilang isang English tutor sa mga Koreans. Nabatid na wanted si Greth ng Federal Bureau of Investigation (FBI) dahil sa pagkakasangkot sa 11 sexual offenses. Nadakip siya noong Dis&amp;shy;yembre 9, 2010 at agad ding nai-deport noong Dis. 11, 2010 sakay ng Philippine Airlines flight patungong Los Angeles, California. Itinuturing na overstaying at undocumented alien si Greth matapos kanselahin na rin ng US State Department ang ka&amp;shy;niyang pasaporte noong Setyembre 11, 2008. Dumating sa bansa si Greth noong Agosto 5, 2006 na hindi na rin nag-extend ng kaniyang tourist&amp;shy; visa.</body>
<link>http://www.philstar.com/Article.aspx?articleId=640970&amp;publicationSubCategoryId=92</link>
</article>
<article>
<title>Toll hike sa SLEX may epekto sa ekonomiya ng Laguna - Gov. ER</title>
<author>Ni Butch Quejada</author>
<date>
<month>December</month>
<day>20</day>
<year>2010</year>
</date>
<body>MANILA, Philippines – &amp;nbsp;Nanawagan kahapon si Laguna Governor Jeorge “ER” Ejercito Es&amp;shy;&amp;shy;tregan na ibaba ang napi&amp;shy;pintong pagtaas ng 250% hanging 300% toll fee sa South Luzon Expressway (SLEX) na malaking epek&amp;shy;to aniya sa ekonomiya ng pamahalaang lokal ng lalawigan. Ang panawagan ni Ejercito ay kasunod ng pagbasurang ginawa ng Korte Suprema sa TRO (temporary restraining order) noong Abril 13, 2010 para pigilan ang toll increase. Ani Ejercito, ang nakalululang pagtaas ay ma&amp;shy;laking epekto para sa pang-transportasyon na makakadamay din sa mga negosyong tumatakbo sa loob at labas ng lalawigan. Bukod dito, pati mga pangunahing bilihin ay tiyak na maaapektuhan dahil na rin sa tinatawag na ‘transport costs.’ Sinabi ni Ejercito na habang tinitingnan ng SLEX management na makatutulong ang toll increase sa turismo, ilang business industries at mga investors, apektado naman dito ang turismong lokal ng Laguna, bukod pa ang iba pang aspetong may kinalaman sa economic assets ng lalawigan. Nakipagpulong na si Ejercito sa Toll Regulatory Council (TRB), at South Luzon Tollway Corporation (SLTC),&amp;nbsp;Laguna Chamber of Commerce, Provincial Tourism Council, NGO’s, local government units at transport sector para pag-usapan ang iba pang alternatibong solution hinggil sa napipintong toll increase.</body>
<link>http://www.philstar.com/Article.aspx?articleId=640971&amp;publicationSubCategoryId=92</link>
</article>
<article>
<title>SC nag-isyu ng TRO sa reso ng Manila City Council sa port project</title>
<author>Ni Butch Quejada</author>
<date>
<month>December</month>
<day>20</day>
<year>2010</year>
</date>
<body>MANILA, Philippines – &amp;nbsp;Nagpalabas ng temporary restraining order ang Korte Suprema kaugnay sa resolusyong ipinasa ng City of Manila at sa City Council na pinangungunahan ni Vice Mayor Francisco “Isko” Moreno na nagpapahinto sa implementasyon&amp;shy; ng Manila International Container Terminal (MICT) Berth 6 project ng Philippine Ports Authority&amp;shy; (PPA). Nakapaloob sa dalawang pahinang resolusyon ang paggagawad ng Second Division ng SC na pinamumunuan ni Senior Associate Justice Antonio T. Carpio ng TRO na inisyu noong Dec. 8, 2010 kaugnay sa inaprubahan ng City Council ng Manila na Resolution&amp;shy; No. 141. Hiniling ang naturang&amp;shy; TRO kaugnay na rin sa na&amp;shy;&amp;shy;turang resolusyong ipi&amp;shy;&amp;shy;na&amp;shy;labas ng nasabing lung&amp;shy;&amp;shy;sod noong Sept. 23, 2010 na nagrerekomendang ihin&amp;shy;to at suspindehin ang isinasagawa ng MICT Berth 6 pro&amp;shy;ject na pinasok nang Phil&amp;shy;ippine Port Autho&amp;shy;rity sa International Container Terminal&amp;shy; Services, Inc. (ICTSI) para sa ma&amp;shy;nagement, operation at development sa MICT hangga’t hindi na&amp;shy;isa&amp;shy;&amp;shy;sa&amp;shy;ayos ang mga ki&amp;shy;na&amp;shy;kailangang requirement sa ilalim ng Local Govern&amp;shy;ment Code and Manila Water Code.&amp;nbsp; Ipinaliwanag ng ICTSI na walang awtoridad ang city council na mag-impose ng karagdagang requirements para sa port construction sa Port District ng&amp;nbsp;Manila. Gayundin&amp;shy;, sa bagong Manila Water Code na inaprubahan ng konseho ng lungsod, hindi nito puwedeng amiyen&amp;shy;dahan ang PPA charter at ang laws and rules nito &amp;nbsp;sa reclamation of land hinggil sa port projects. “Neither the Public Estates Authority nor the Phi&amp;shy;lippine Reclamation Authority, and much less, the City of Manila can va&amp;shy;lidly assert their respective legal authority over the project even if it entails land reclamation,” pahayag ni Senate President Juan Ponce Enrile.&amp;nbsp;</body>
<link>http://www.philstar.com/Article.aspx?articleId=640972&amp;publicationSubCategoryId=92</link>
</article>
<article>
<title>Dapat hindi bocha!</title>
<author></author>
<date>
<month>December</month>
<day>20</day>
<year>2010</year>
</date>
<body>.</body>
<link>http://www.philstar.com/Article.aspx?articleId=641006&amp;publicationSubCategoryId=92</link>
</article>
<article>
<title>DOJ tuloy sa bagong Vizconde probe</title>
<author>Ni Gemma Amargo-Garcia</author>
<date>
<month>December</month>
<day>21</day>
<year>2010</year>
</date>
<body>MANILA, Philippines – &amp;nbsp;Kahit maikli na lang ang nalalabing panahon, pursigido ang Department of Justice na muling imbestigahan ang Vizconde massacre at tukuyin ang mga salarin. Kasunod ito ng pagpapawalang-sala ng Supreme Court kamakailan sa isang grupo ng mga nasentensyahang akusado na pinangungunahan ni Hubert Webb. Ayon sa Revised Penal Code, maaari lang isampa ang bagong kaso kaugnay ng Vizconde massacre sa loob ng 20 taon mula nang maganap ito. Sa kaso ng pagpaslang kina Estrellita Vizconde at sa mga anak nitong sina Jennifer at Carmela, matatapos ang taning sa Hun&amp;shy;yo 2011 kaya anim na buwan na lang ang natitira para sa DOJ. Sinabi kahapon ni Justice Secretary Leila de Lima na, bukod sa pagtukoy sa mga tunay na pumatay sa mga Vizconde noong 1991, kailangan ding alamin kung ano ang naging pagkakamali sa orihinal na imbestigasyon nito tulad ng pagkawala ng ilang ebidensya. “Bakit nawala yung semen sample, at bakit wala man lang nag-hunt down sa dalawa pang suspek,” patungkol ni de Lima kina Joey Filart at Artemio Ventura. Idinagdag pa niya na titignan din sa imbestigasyon ang kredibilidad ng pangunahing testigong si Jessica Alfaro na itinuring ng Mataas na Hukuman na false witness. Sinabi ni de Lima na magpupulong muna sila kasama ng mga opisyal ng National Bureau of Investigation at Philippine National Police bago dadako sa importanteng bahagi ng imbestigasyon. Layunin umano ng pulong na malaman ang parameter ng task group kung saan itutuon ang atensyon at kung ano ang limitasyon nito para sa kaso. Aminado si De Lima na pressured sila sa taning na anim na buwan ngunit tiniyak nitong gagawin nila ang lahat para mabigyang-linaw ang Vizconde massacre case. Iginiit din nito na ta&amp;shy;nging sa usapin ng mga akusadong sina Webb lamang ang prescriptive period ngunit sa mga posibleng nagpabaya kaya nawala ang ilang mahahalagang ebidensiya sa kaso ay wala umanong deadline kaya bubusisiin nila ito hanggang mapanagot sa batas ang mga nagkaroon ng pagkukulang.</body>
<link>http://www.philstar.com/Article.aspx?articleId=641208&amp;publicationSubCategoryId=92</link>
</article>
<article>
<title>Bagong date ni P-Noy ipinakilala</title>
<author>Ni Rudy Andal</author>
<date>
<month>December</month>
<day>21</day>
<year>2010</year>
</date>
<body>MANILA, Philippines – &amp;nbsp;Ipinakilala ni Pangulong Benigno Aquino III ang kanyang latest ‘apple of the eye’ sa kanyang mga kapatid na babae sa isang private party kamakalawa ng gabi. Inamin ni Kris Aquino-Yap sa programa sa DZMM na isinama at ipinakilala ni Pangulong Aquino ang kanyang ‘nililigawan’&amp;nbsp;na si Len Lopez. Ayon kay Kris, napakasimple at napakaganda ng bagong date ni P-Noy nang ipakilala ito sa kanilang magkakapatid. Aniya, mas payat pa kay Kim Chiu ang bagong apple of the eye ng Pangulo na nakilala niya sa birthday party ng kanilang pinsan na si Tony Boy Cojuangco kamakailan. Magugunita na inamin din ni P-Noy na mayroon na siyang bagong ‘apple of the eye’ subalit nakiusap siya sa media na huwag nang ‘balubugin’ ito dahil isang pribadong tao ang kanyang ‘date’ ngayon.</body>
<link>http://www.philstar.com/Article.aspx?articleId=641209&amp;publicationSubCategoryId=92</link>
</article>
<article>
<title>Bayarin ni Kris sa buwis mababawasan sa SB2624</title>
<author>Ni Malou Escudero</author>
<date>
<month>December</month>
<day>21</day>
<year>2010</year>
</date>
<body>MANILA, Philippines – &amp;nbsp;Kabilang si presidential sister Kris Aquino sa posibleng makinabang sa Senate Bill 2624 na naglalayong bigyan ng tax deduction ang mga magulang at legal guardians ng mga anak na&amp;nbsp;may special needs. Kung magiging ganap na batas, babawasan ng P50,000 ang taxable income ng mga magulang at guardians na may special child upang matulungan sila ng gobyerno sa pagpapalaki ng kanilang&amp;nbsp;anak. Ang panukala ay inihain ni Senator Manny Villar na isa sa na&amp;shy;ging kalaban ni Pangulong Benigno Aquino III noong nakaraang presidential election. Kilalang may autism ang panganay na anak ni Kris Aquino kay Philip Salvador na si Joshua. Nakasaad din sa panukala na nasa 51,296 na bata sa bansa ang mga ‘learning disabled’ samantalang 13,119 naman ang mentally re&amp;shy;tar&amp;shy;ded o intellectually disabled. Noong 2007 to 2008, ang mga batang may special needs na pumapasok sa mga pampubliko at pribadong eskuwelahan ay umabot sa 92,429. Ayon kay Villar, kalimitang mas malaki ang gastos ng mga magulang na may special child dahil ang iba sa mga ito ay kailangan pang ipa-therapy at mas mahal din ang gastos. Kabilang sa mga ba&amp;shy;tang maituturing na may special needs ang mga&amp;nbsp;intellectually disabled, hindi nakakarinig o may&amp;nbsp;hearing impairments, speech o language impairments, visual impairments, serious emotional disturbance, orthopedic impairments, autism at&amp;nbsp;traumatic brain injury. Sinabi pa ni Villar na kalimitang nagbabayad ng mga&amp;nbsp;occupational, physical at speech therapies ang mga magulang na may special child.</body>
<link>http://www.philstar.com/Article.aspx?articleId=641211&amp;publicationSubCategoryId=92</link>
</article>
<article>
<title>DOH hospitals nasa white alert</title>
<author>Ni Ludy Bermudo</author>
<date>
<month>December</month>
<day>21</day>
<year>2010</year>
</date>
<body>MANILA, Philippines – &amp;nbsp;Tiniyak ni Health Secretary Enrique Ona na handang-handa na ang mga pampublikong ospital sa ilalim ng Deparment of Health sa anumang emergency cases sa pagsalubong sa Pasko at Bagong Taon partikular sa mga mabibiktima ng paputok at iba pang hindi inaasahang insidente. Itinakda na rin ang pagsasailalim sa code white alert status sa lahat ng mga nasasakupang ospital na ipatutupad sa Disyembre 24, 25 at 31, 2010 at &amp;nbsp;Enero 1&amp;nbsp;ng 2011.&amp;nbsp; Sa ilalim ng code white alert, lahat ng pagamutan ay dapat na may sapat na bilang ng mga medical personnel, equipments at gamot upang mabilis na makatugon sa mga biktima sa lahat ng oras. Tinatayang nasa 72 pagamutan ang nasa ilalim ng kontrol ng DOH sa buong bansa. Unang inilunsad ng DOH ang kampanya kontra paputok kung saan mahigpit na ipinagbabawal sa mga menor de edad ang paggawa, pagbebenta at paggamit ng mga paputok. Layunin nito na ma&amp;shy;ilayo ang mga bata sa mga aksidente na may kinalaman sa paputok.</body>
<link>http://www.philstar.com/Article.aspx?articleId=641213&amp;publicationSubCategoryId=92</link>
</article>
<article>
<title>Wala nang stylist</title>
<author>Ni Rudy Andal</author>
<date>
<month>December</month>
<day>21</day>
<year>2010</year>
</date>
<body>MANILA, Philippines – &amp;nbsp;Wala nang stylist si Pangulong Benigno “P-Noy” Aquino III matapos itong kumpirmahin ng bunso niyang kapatid na si Kris Yap. Sinabi ni Kris na hindi na stylist ng Pangulong Aquino si Liz Uy. Ayon kay Kris, si Liz Uy ay stylist na lamang niya at hindi na ito stylist ng Pangulo. Magugunita na napabalitang binasted ni Uy si Pangulong Aquino makaraang makipag-break ang Punong Ehekutibo kay Valenzuela City Councilor Shalani Soledad. Hindi naman binanggit ng bunsong kapatid ng Pangulo kung nagbitiw o sinibak si Uy bilang stylist ng Pangulo.</body>
<link>http://www.philstar.com/Article.aspx?articleId=641214&amp;publicationSubCategoryId=92</link>
</article>
<article>
<title>Maguindanao massacre: Mosyon ng 5 suspek dinismis ng korte</title>
<author>Ni Angie dela Cruz</author>
<date>
<month>December</month>
<day>21</day>
<year>2010</year>
</date>
<body>MANILA, Philippines – &amp;nbsp;Dinismis ng Quezon City Regional Trial Court ang&amp;nbsp;kahilingan ng limang akusado sa Maguindanao massacre&amp;nbsp;na muling maimbestigahan ang kanilang kaso dahil napagbintangan lamang daw sila hinggil dito. Sa apat na pahinang omnibus order na ipinalabas ni QCRTC Branch 221 Judge Jocelyn Solis-Reyes noong Disyembre 14, 2010, ibinasura ng huwes ang mosyon nina Ibrahim Kamal Tatak at Not Abdul. Gayundin ang naging desisyon ni Judge Solis-Reyes sa hiwalay na mosyon nina Malaguial Esmail, Edris Kasad at Nicomedes Amad Tolentino na humihi&amp;shy;ling din na muling imbestigahan ang kanilang kaso. Ipinaliwanag ni Reyes na walang sapat na rason para paniwalaan ng korte ang sinasabi ng limang suspek na napagbintangan lamang sila ng mga awtoridad dahil hindi sila ang mga taong pinaghahanap ng mga ito. Nagpasok ng “not guilty” plea sina Tatak at Abdul sa araw ng pagbasa ng kanilang sakdal noong Hulyo 28, 2010 subalit hiniling ng mga ito kalaunan na i-withdraw na ang kanilang plea sapagkat hindi naman sila ang mga taong nakalagay sa charge sheet na nagngangalang “Maot Dumla” at “Thong Guimano”. Ngunit, iginiit ni Judge Solis-Reyes na tumayo ang dalawa nang tawagin ang mga pangalan nina Dumla at Guimano noong isinasagawa ang arraignment at hindi naman sila nagsalita ng kahit na ano hinggil sa kanilang tunay na mga pangalan kahit na may kasama na silang abogado at Maguindanaoan interpreter.</body>
<link>http://www.philstar.com/Article.aspx?articleId=641216&amp;publicationSubCategoryId=92</link>
</article>
<article>
<title>GSIS at Megaworld accord hiling sa Pangulo na pigilin</title>
<author>Ni Gemma Amargo-Garcia</author>
<date>
<month>December</month>
<day>21</day>
<year>2010</year>
</date>
<body>MANILA, Philippines – &amp;nbsp;Dapat ipatigil ni Pangulong Noynoy Aquino ang joint venture agreement ng Government Service Insurance System at Megaworld Corporation para sa pagtatayo ng residential condominium units sa Cultural Center of the Philippines Complex dahil sa umanoy mga maanomalyang probisyong nakapaloob sa nasabing kasunduan. Sinabi ni Atty. Jay Antonio Carpio sa isang pulong-balitaan na dapat ipawalambisa ang kasunduan dahil, bukod sa mga maanomalyang probisyon nito, labag din umano ito sa PD 15 na nagtatalaga sa CCP complex bilang sentro ng Sining at Kultura at hindi bilang isang residential area. Nilagdaan ang kontrata noong Mayo pagkatapos&amp;nbsp;ng eleksyon sa pagitan ng megaworld at ni dating GSIS President Winston Garcia kaya maituturing umano ito bilang isang midnight deal. Masyado rin uma&amp;shy;nong talo ang gobyerno sa nasabing joinht venture agreement dahil 17.5 percent lamang ng kikitain ang mapupunta sa pamahalaan habang 82.5 percent ang sa Megaworld. Sinabi pa ni Carpio na hindi sinunod ang standard practice sa nasabing joint venture kung saan ang private sector ay karaniwang nagkakaloob ng cash fund bilang seed mo&amp;shy;ney.</body>
<link>http://www.philstar.com/Article.aspx?articleId=641217&amp;publicationSubCategoryId=92</link>
</article>
<article>
<title>Ombudsman sa Garcia deal iipitin na</title>
<author>Ni Gemma Garcia</author>
<date>
<month>December</month>
<day>21</day>
<year>2010</year>
</date>
<body>MANILA, Philippines – &amp;nbsp;Magtatalaga si Justice Secretary Leila de Lima ng isang grupo ng mga piskal na tutulong sa Office of the President sa pag-iimbestiga kay Ombudsman special prosecutor Wendell Barreras-Sulit. Ito ay matapos puma&amp;shy;sok sa isang plea bargaining agreement sa kasong kinakaharap ni dating Armed Forces Comptroller Chief General Carlos Garcia si Sulit. Iginiit pa ni de LIma na may kapangyarihan din ang Pangulo na disiplinahin ang mga deputies ng Ombudsman. Ayon pa sa kalihim, kasong administratibo o criminal ang posibleng kaharapin ni special parosecutor Sulit sa pagpasok nito sa illegal deal kay Garcia na umano’y maituturing na “ biggest plunderes sa kasaysayan ng bansa Mistulang nagkaroon din umano ng sabwatan sa pagitan ng prosecutors at akusado at hindi rin umano maaring i-apply ang plea bargain agreement sa kasong plunder ni Garcia. Ipinaliwanag pa ni De Lima na, batay anya sa Rules of Court, maari lamang ang plea bargarining kung “lesser offense” at bago mabasahan ng sakdal. Sa kaso umano ni Garcia, ang kahilingang lesser offense&amp;nbsp;na indirect bribery mula sa plunder ay matagal nang sinasailalim sa paglilitis.</body>
<link>http://www.philstar.com/Article.aspx?articleId=641218&amp;publicationSubCategoryId=92</link>
</article>
<article>
<title>3 opisyal ng Customs, kinasuhan sa Ombudsman</title>
<author>Nila ni Gemma Garcia at Angie dela Cruz</author>
<date>
<month>December</month>
<day>21</day>
<year>2010</year>
</date>
<body>MANILA, Philippines – &amp;nbsp;Ipinagharap&amp;nbsp;kahapon ng Department of Finance Revenue Integrity Protection Service (DOF-RIPS) ng kasong administratibo at kriminal ang tatlong mataas na opisyal ng Bureau of Customs (BOC) sa Office of the Ombudsman dahil sa illegal na pagkuha ng mga sample ng articles mula sa isang nahuling shipment. Kabilang sa kinasuhan ng paglabag sa Tariff Customs Code of the Philipines, dishonesty at gross misconduct sina&amp;nbsp;gross Mitchell Verdeflor, intelligence officer I; Eric Albano,&amp;nbsp;intelligence officer IV&amp;nbsp; at Jover Jordan, clerk II. Base sa&amp;nbsp;&amp;nbsp;14 na pahinang complaint affidavit na inihain nina DoF-RIPS&amp;nbsp;intelligence officers Oscar Moratin at Crispin Velarde lumabas na kumuha si&amp;nbsp;Verdeflor at iba pang respondents ng samples sa isang 1x40 container para umano&amp;nbsp;&amp;nbsp;sa legal verification ng articles na susuriin CIIS. Ang 1x40 container ay naglalaman ng mga household items ay nakaconsign sa Quick&amp;nbsp;&amp;nbsp;Flo Trading na una nang hinarang sa Port of Manila&amp;nbsp; mula sa bansang Singapore&amp;nbsp;&amp;nbsp;noong Pebrero 6, 2010 subalit lumalabas&amp;nbsp;sa resulta ng Container Inspection System&amp;nbsp;Image na hindi naman ito naglalaman ng mga kontrabando. Dahil sa naging hold order ay nagsagawa ng physical examination sa kargamento na&amp;nbsp;ginawa sa warehouse 159&amp;nbsp;ngunit nang kunin ang mga kargamento ay hindi naman ito dumaan sa tamang&amp;nbsp;proseso. Subalit natuklasan na kinuha nina Verdeflor ang mga articles nang hindi man&amp;nbsp;&amp;nbsp;lang lumagda bilang requesting party sa sample receipts. Binigyang diin ng mga complainant na kung maganda ang intensiyon nina Verdeflor&amp;nbsp;&amp;nbsp;sa pagkuha ng sample sa warehouse ay hindi tatangkain ng mga ito na pagtakpan&amp;nbsp;kung ano tunay na nangyari.</body>
<link>http://www.philstar.com/Article.aspx?articleId=641220&amp;publicationSubCategoryId=92</link>
</article>
<article>
<title>P3.154-M reward sa mga impormante binigay ng PDEA</title>
<author>Ni Ricky T. Tulipat</author>
<date>
<month>December</month>
<day>21</day>
<year>2010</year>
</date>
<body>MANILA, Philippines – &amp;nbsp;May kabuuang P3.154 milyong monetary rewards ang ipinamahagi ng Philippine Drug Enforcement Agency (PDEA), sa pitong impormante na nagbigay daan para&amp;nbsp; mabuwag ang ilang malalaking sindikato ng droga sa bansa. Ayon kay PDEA Chief, Director General/Senior Undersecretary Dionisio R. Santiago, ang programa ay kabilang sa proyektong “Operation: Private Eye” na bigyan ng rewards ang mga taong malaki ang naitutulong sa kanilang law enforcement. Sa simpleng seremonya na ginawa sa PDEA National Headquarters sa lungsod, personal na ibinigay ni Santiago ang may kabuuang halagang Php 3,154,913.54 sa pitong im&amp;shy;pormante. Dalawa sa mga ito ay nagbigay ng impormasyon para mabuwag ang laboratoryo ng shabu, isa naman ay pagkakadiskubre ng plantasyon ng Marijuana at pagkakadakip sa mga nagtatanim nito. Habang ang iba ay nagbigay naman ng impormasyon para madiskubre, marekober at madakip ang mga drug traffickers. Ang Operation “PRIVATE-EYE” ay ang pagbibigay ng rewards ng PDEA’s sa mga impormante bilang insentibo para mahikayat ang publiko na magbigay ng impormasyon na maaring magresulta sa pagkakalansag ng malalaking sindikato ng droga o personalidad na sangkot dito.</body>
<link>http://www.philstar.com/Article.aspx?articleId=641221&amp;publicationSubCategoryId=92</link>
</article>
<article>
<title>Cameraman ng ABS-CBN binoga, patay</title>
<author>Ni Ricky Tulipat</author>
<date>
<month>December</month>
<day>21</day>
<year>2010</year>
</date>
<body>MANILA, Philippines – &amp;nbsp;Isang assistant came&amp;shy;raman ng ABS-CBN ang nasawi matapos na barilin ng isang lalake sa lungsod Quezon, iniulat kahapon. Kinilala ang biktima na si Juan Torregoza, 37, assistant cameraman ng ABS-CBN at residente ng Interior 19 J.P. Rizal St. Barangay Sta. Lucia sa lungsod. Tugis naman ng awtoridad ang suspect na si Benjie Bate ng Block 5, Lot 2, Baluyot 2-B, Barangay Sauyo Novaliches, na mabilis na tumakas. Ayon kay Juanson, nangyari ang insidente sa&amp;nbsp;panulukan ng M. Aquino St. ganap na alas 12:30 ng hapon. Sinasabing nag-iinuman ang biktima at ilang kalalakihan nang duma&amp;shy;ting ang suspect na may kinukursunada sa nasabing lugar. Diumano, sinaway umano ng biktima ang suspect at sinabihang umuwi na siya namang ginawa ng huli, ngunit makalipas ang ilang minuto ay muling bumalik na may dalang sumpak at pinaputukan sa ulo ang biktima. Mabilis na nakatakas ang suspect, habang&amp;nbsp;idi&amp;shy;neklara na&amp;shy;mang dead on the spot sa lugar ang biktima.</body>
<link>http://www.philstar.com/Article.aspx?articleId=641222&amp;publicationSubCategoryId=92</link>
</article>
<article>
<title>San Juan City Hall nilusob ng pamilyang squatters</title>
<author>Ni Danilo Garcia</author>
<date>
<month>December</month>
<day>21</day>
<year>2010</year>
</date>
<body>MANILA, Philippines – &amp;nbsp;Nilusob ng mahigit sa 50 pamilyang squatters kasama ang mga militan&amp;shy;teng grupo ang San Juan City Hall upang iprotesta ang nakatakdang demolisyon sa kanilang lugar sa darating na Enero ng susunod na taon. Naging tensiyonado naman ang kilos-protesta ng higit sa 100 katao na naninirahan sa Brgy. Corazon de Jesus ng naturang lungsod makaraang magkatulakan ang mga raliyista at miyembro ng pulisya dakong alas-10 kahapon ng umaga. Isang lalaki na bineberepika pa ng pulisya ang inaresto ng San Juan police makaraang magtangkang mang-agaw umano ng baril ng isa sa pulis na nagbabarikada laban sa mga raliyista. Ayon kay Grace Cortez, hepe ng San Juan public information office, matagal nang naka-iskedyul ang demolisyon kung saan ibinigay lamang sa mga residente ang “notice to vacate” kamakalawa.&amp;nbsp; Tinukoy nito na nasa 65 pamilya lamang ang apektado na nagtayo ng mga bahay sa paligid ng Pinaglabanan Shrine na itinuturing na ngayon na “national shrine”. Tuluy-tuloy naman umano ang dayalogo sa mga re&amp;shy;&amp;shy;sidente.&amp;nbsp;Nag-alok na rin ng pabahay ang pamahalaang lokal sa Calauang, Laguna na babayaran lamang nila ng P300 kada buwan habang magbibigay naman ang Department of Social Welfare and Development (DSWD) ng “start-up money” para sa pag-uumpisa ng buhay nila sa bagong bahay. Ipinaliwanag naman ni Cortez na noon pang panahon ni dating Pangulong Joseph Estrada pinaaalis ang mga residente sa paligid ng Pinaglabanan Shrine kung saan marami na sa mga orihinal na pamilya ang lumipat sa Taytay Resettlement Area o mas kilala bilang Erap City sa Taytay, Rizal.</body>
<link>http://www.philstar.com/Article.aspx?articleId=641223&amp;publicationSubCategoryId=92</link>
</article>
<article>
<title>Ambush: Konsehal grabe, anak dedo</title>
<author>Ni Joy Cantos</author>
<date>
<month>December</month>
<day>21</day>
<year>2010</year>
</date>
<body>MANILA, Philippines – &amp;nbsp;Patay ang isang 18-anyos na lalaki habang sugatan namang nakaligtas ang kanyang ama na Konsehal matapos na pagbabarilin ng mga armadong lalaki sa kahabaan ng Don Pablo Lorenzo Street sa Zamboanga City kahapon ng umaga. Kinilala ni P/Supt. Edwin de Ocampo, provincial police director ang napaslang na si Benhur Akmad habang ginagamot naman sa Zamboanga City Medical Center si Ibno Akmad, 42, konsehal sa Barangay Balas sa bayan ng Lamitan, Basilan. Base sa inisyal na imbestigasyon, dakong alas- 10 ng umaga habang naglalakad sa bisinidad ng city hall ang mag-ama sa downtown ng Zamboanga City nang&amp;nbsp;harangin at pagbabarilin ng motorcycle-riding gunmen. Pinaniniwalaan namang may kinalaman sa pulitikang pambarangay sa Lamitan, Basilan ang motibo ng pamamaril sa mag-ama.</body>
<link>http://www.philstar.com/Article.aspx?articleId=641224&amp;publicationSubCategoryId=92</link>
</article>
<article>
<title>TRO na naman?</title>
<author></author>
<date>
<month>December</month>
<day>21</day>
<year>2010</year>
</date>
<body>&amp;nbsp;&amp;nbsp;</body>
<link>http://www.philstar.com/Article.aspx?articleId=641423&amp;publicationSubCategoryId=92</link>
</article>
<article>
<title>Sumablay sa Vizconde case... 2 ex-NBI chiefs iimbestigahan ng DOJ</title>
<author>Ni Gemma Amargo-Garcia</author>
<date>
<month>December</month>
<day>22</day>
<year>2010</year>
</date>
<body>MANILA, Philippines - Ipinatawag na rin ng binuong Inter-Agency &amp;nbsp;Task Force na magsasagawa ng re-investigation ang &amp;nbsp;dalawang dating NBI Directors na sina Mariano Mison at Epimaco Velasco kaugnay ng sumablay na imbestigasyon sa kontrobersiyal na Vizconde massacre. Si Velasco ay naniniwalang walang kasala&amp;shy;nan ang grupo nina Webb samantalang si Mison ay naniniwala na may kasalanan ang mga ito dahil may kredibilidad ang star witness na si Jessica Alfaro. Sinabi ni Justice Secretary Leila de Lima na dapat maipaliwanag ng dalawang dating NBI Director ang kanilang mga pananaw at kung ano ang kanilang mga basehan. Iginiit pa ni de Lima na ang lawak ng kanilang imbestigasyon ay magsisimula sa existing evidence na nakuha noong 1991 hanggang sa panahon na naiakyat sa korte ang nasabing kaso. Tiniyak din ng Kalihim ang masusi ngunit mabilis na pagsisiyasat lalo na at ‘pressured’ sila sa anim na buwang prescriptive period ng Kataas-taasang Hukuman. Samantala, makiki&amp;shy;pagkoordinasyon na&amp;nbsp;rin umano ang 3 parallel team kay Lauro Vizconde matapos nitong ipahayag na mayroon pa silang limang testigo na magtuturo na may kinalaman ang grupo ni Hubert&amp;nbsp;Webb sa krimen. Nagtalaga na rin&amp;nbsp;ang DOJ ng taong kokontak kay Alfaro na nasa Amerika ngayon upang kumbinsihin itong bumalik sa PIlipinas upang bigyang punto ang nakapaloob sa majority decision ng Korte Suprema na nag- abswelto kay Webb at iba pa. Subalit kung sakali umanong tumanggi si Alfaro na bumalik sa bansa ay mapipilitang gumawa ng hakbang ang Task Force kabilang ang extradition request upang mapilitan itong bumalik sa Pilipinas. Nagtalaga na rin si de Lima ng 3 parallel team na tututok sa tatlong grupo ng mga suspek na mag-iimbestiga sa naturang karumaldumal na krimen na kinabibilangan ng Baroso Akyat Bahay gang, construction workers na ang umano’y mastermind ay si Engineer Danilo Aguas at 8 katao na karamihan ay miyembro ng pulisya.</body>
<link>http://www.philstar.com/Article.aspx?articleId=641580&amp;publicationSubCategoryId=92</link>
</article>
<article>
<title>De Lima pumalag sa memo</title>
<author>Ni Gemma Amargo Garcia</author>
<date>
<month>December</month>
<day>22</day>
<year>2010</year>
</date>
<body>MANILA, Philippines - Inalmahan&amp;nbsp;kahapon ni Justice Secretary Leila de Lima ang memorandum ni Executive Secretary Paquito Ochoa na nag-aatas sa kanyang magtungo sa Hongkong para humarap sa sariling imbestigasyon ng Hongkong police sa Quirino grandstand hostage crisis noong Agosto 23. &amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp; Ayon kay de Lima, posibleng malagay sa ala&amp;shy;nganin ang kasarinlan ng Pilipinas kung kaagad na pagbibigyan ang kahilingan ng Hongkong Police na paharapin sa kanilang imbestigasyon ang 136 na personalidad na nabanggit sa report ng Incident Investigation and Review Committee. (IIRC). Kaugnay nito, sinabi ni de&amp;nbsp;Lima na irerekomenda niya kay &amp;nbsp;Pangulong Noynoy Aquino na igiiit sa Hongkong authorities na gamitin ang Mutual Legal Assistance Treaty o MLAT sa pagresolba sa kaso.&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp; Ito’y upang maprotektahan umano&amp;nbsp;ang karapatan ng lahat ng mga haharap sa imbestigasyon ng Hongkong authorities at upang hindi lumitaw na mistulang isinusuko ng administrasyong Aquino ang kasarinlan ng Pilipinas.&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp; Iginiit rin ni de Lima na dapat munang isiwalat ng Hongkong ang tunay na pakay ng kanilang imbestigasyon at kung ano ang tiyak na masasakop nito bago tumugon ang Pilipinas sa kahilingan nitong magtungo sa Hongkong ang lahat ng may kinalaman sa hostage crisis. Magugunita na 8 Hong Kong tourist at ang hos&amp;shy;tage taker na si dating Chief Inspector Rolando Men&amp;shy;doza ang nasawi sa nasabing madugong 11 oras na hostage crisis.</body>
<link>http://www.philstar.com/Article.aspx?articleId=641581&amp;publicationSubCategoryId=92</link>
</article>
<article>
<title>Combat pay ng mga sundalo dinoble</title>
<author>Ni Rudy Andal/Joy Cantos</author>
<date>
<month>December</month>
<day>22</day>
<year>2010</year>
</date>
<body>MANILA, Philippines - Simula sa Enero ng susunod na taon ay doble na ang matatanggap na combat pay ng mga miyembro ng Armed Forces of the Philippines (AFP). Ito’y matapos na itaas ni Pangulong Benigno Aquino III ang matatanggap na combat pay ng mga sundalo mula sa da&amp;shy;ting P240 kada buwan ay dinagdagan ito ng P260 o kabuuang P 500. Ginawa ni P-Noy ang pahayag sa ginanap na ika-75 taong anibersaryo ng AFP sa Camp Aguinaldo, Quezon City. Ayon kay P-Noy, ang dagdag benepisyo ay bilang bahagi ng commitment ng kanyang administrasyon na mapaangat ang kabuhayan ng bawat kawal. Sa nasabing okasyon ay pinarangalan rin ng AFP ang mga bayaning kawal sa pangunguna ni Rear Admiral Alexander Pama kaugnay ng tagumpay ng kampanya kontra sa terorismo sa panahon ng panunungkulan nito bilang Commander ng AFP- Wes&amp;shy;tern Mindanao. Samantala, bilang reaksyon sinabi ni AFP Deputy Chief for Operations (J3) Chief Major Gen. Emmanuel Bautista, isang magandang aginaldo ngayong kapaskuhan ang pagtataas ng combat pay na patunay lamang na kinikilala ng Commander-in -Chief ang sakripisyo ng mga sundalo. “ It will further boost the morale of our soldiers,” anang heneral. &amp;nbsp;&amp;nbsp;</body>
<link>http://www.philstar.com/Article.aspx?articleId=641583&amp;publicationSubCategoryId=92</link>
</article>
<article>
<title>Malasakit ni P-Noy sa biktima ng sunog, pinuri</title>
<author>Ni Butch Quejada</author>
<date>
<month>December</month>
<day>22</day>
<year>2010</year>
</date>
<body>MANILA, Philippines - Pinapurihan kahapon&amp;nbsp;&amp;nbsp; ni Cagayan 1st District Rep. Jack Enrile ang ginawang panawagan ni Pangulong Noynoy Aquino na magsagawa ng malalimang imbestigasyon hinggil sa naganap na trahedya sa Tuguegarao City noong Linggo na kumitil ng 16 na buhay, karamihan ay mga nursing graduates, at pagkasugat ng 14 na iba pa. “There should be a thorough investigation as to why and how this most dreadful incident happened and Pres. Aquino’s concern would ensure that this tragedy would receive the attention from concerned officials that it deserves,” pahayag ni Enrile. Tulad ni Pangulong Aquino, nagpahayag din ng taos-pusong pakikiramay si Enrile sa pamilya ng mga biktima, kasabay ng pahayag na hindi na dapat maulit ang naganap na trahedya. Sinabi pa ni Enrile na dapat magsagawa ng malalimang pagsisiyasat ang mga opisyal ng Cagayan gayundin ang mga kagawad ng Bureau of Fire Protection (BFP) sa buong lalawigan sa lahat ng mga establisimyento upang mabatid kung sumusunod sila sa Fire and safety Code. Pinuri rin ni Enrile ang naging hakbang ni DILG Sec. Jesse Robredo na sibakin sa puwesto si Tuguegarao fire marshall Chief Insp. Neil Caranguinan, upang magka&amp;shy;roon ng patas na imbestigasyon Bukod sa pagsasa&amp;shy;gawa ng imbestigasyon, nanawagan din ang be&amp;shy;teranong mambabatas na mahigpit na ipatupad ang “Fire and Safety Code” sa lahat ng gusali at establisimiyento sa lalawigan, maging pampubliko o pribado, upang maiwasan ang katulad na trahedya sa mga susunod na araw.</body>
<link>http://www.philstar.com/Article.aspx?articleId=641584&amp;publicationSubCategoryId=92</link>
</article>
<article>
<title>Trillanes makikipagtulungan kay P-Noy</title>
<author>Ni Joy Cantos /Malou Escudero</author>
<date>
<month>December</month>
<day>22</day>
<year>2010</year>
</date>
<body>MANILA, Philippines - Nakahanda ang pi&amp;shy;na&amp;shy;layang si Senador Antonio Trillanes IV na makipagtulungan sa administrasyon ni Pangulong Benigno Aquino III. Ito ang inihayag kahapon ni Trillanes matapos itong palayain sa PNP-Custodial Center sa Camp Crame pasado alas-9:00 ng gabi nitong Martes. Iginiit nito na suportado niya ang mga programa ni P-Noy. Si Trillanes, isa sa mga itinuturong lider ng Magdalo Group ay nasangkot sa bigong coup de etat laban sa nakalipas na administrasyon ni da&amp;shy;ting Pangulong Gloria Macapagal Arroyo matapos na sakupin ng may 300 opisyal at mga enlisted personnel ng militar ang Oakwood Premiere Hotel sa Makati City noong Hulyo 27, 2003. Sa kasalukuyan ay nagpapahinga muna si Trilla&amp;shy;nes sa piling ng kaniyang pamilya sa kanilang bahay sa Town and Country Executive Village sa Cainta, Rizal. Inihayag naman ni Senate President Juan Ponce Enrile na maa&amp;shy;ring magtungo kahit saang lugar sa Pilipinas si Trillanes maliban sa ibang bansa habang nasa ilalim pa ito ng kustodya ng Senado. Nilinaw rin&amp;nbsp;ni Enrile na hindi papayagan ng Senado na lumabas ng bansa si Trillanes hangga’t hindi ito pormal na nabibigyan ng amnestiya.Samantalang, nagtalaga na rin kaagad si Enrile ng dalawang security mula sa Office of the Sergeant-At-Arms (OSSA) para kay Trillanes.</body>
<link>http://www.philstar.com/Article.aspx?articleId=641586&amp;publicationSubCategoryId=92</link>
</article>
<article>
<title>Bangko ng OFW isinulong ni Binay</title>
<author></author>
<date>
<month>December</month>
<day>22</day>
<year>2010</year>
</date>
<body>MANILA, Philippines - Isinulong kahapon ni Vice President and Presidential Adviser of Overseas Filipino Wor&amp;shy;kers (OFWs) Concerns Jejomar Binay ang pagtatag ng OFW Bank para sa mas mababang remi&amp;shy;ttance rate. Sa kaniyang liham kay Pangulong Benigno Aquino III, sinabi ni Binay na ang nasabing OFW Bank ay magbibigay ng alternatibong pinansyal na ekonomiya at remittance institution para sa ating mga kababayan sa lokal at maging sa ibang bansa. Ayon kay Binay, ang kaniyang hakbang ay bilang tugon sa pa&amp;shy;nawagan ng mga OFW na magkaroon ang mga ito ng sariling financial institution dahilan karamihan sa mga ito ay biktima ng mas mataas na remittance rates na ipinapataw ng mga financial intermediaries at money brokers. “The bank will provide fair competition towards the reduction, lowering of remittance, transaction costs and provide a productive outlet for our overseas Filipinos’ savings as bank investors and shareholders,” ani Binay. Ang OFW Bank ay popondohan naman ng mga financial na institution&amp;nbsp;na maaring ibenta at kontrolin ng mga OFW investors at stockhol&amp;shy;ders.</body>
<link>http://www.philstar.com/Article.aspx?articleId=641589&amp;publicationSubCategoryId=92</link>
</article>
<article>
<title>Holidays sa 2011 inilabas na</title>
<author>Ni Rudy Andal</author>
<date>
<month>December</month>
<day>22</day>
<year>2010</year>
</date>
<body>MANILA, Philippines - Inilabas na ng Malaca&amp;ntilde;ang ang mga holidays sa susunod na taon sa pamamagitan ng proklamasyong nilagdaan ni Pangulong Benigno Aquino III. Ang mga regular holidays sa 2011 sa ilalim ng Proclamation 84 ay ang January 1 (New Year), April 9 (Araw ng Kagi&amp;shy;tingan), April 21 (Maundy Thursday), April 22 (Good Friday), May 1 (Labor Day), June 12 (Independence Day), August 29 (National Heroes Day), Nov. 30 (Bonifacio Day), Dec. 25 (X’mas Day), Dec. 30 (Rizal Day). Ang mga special non-working holidays naman ay ang Aug. 21 (Ninoy Aquino Day), Nov. 1 (All Saints Day), at Dec. 31 habang wala namang pasok sa lahat ng antas ng paaralan lamang sa Feb. 25 (EDSA Revolution anniversary. Nakapaloob din sa Proc. 80 ni P-Noy, na regular holiday sa buong bansa ang pagdiriwang ng Eid’l Fithr at Eid’l Adha subalit wala pang itinakdang petsa dahil nakabatay ito sa Islamic calendar.</body>
<link>http://www.philstar.com/Article.aspx?articleId=641590&amp;publicationSubCategoryId=92</link>
</article>
<article>
<title>Fr. Jejemon ni Dolphy pinalagan ng CBCP</title>
<author>Ni Mer Layson</author>
<date>
<month>December</month>
<day>22</day>
<year>2010</year>
</date>
<body>MANILA, Philippines - Hindi nagustuhan ng mga lider ng maimpluwensiyang Simba&amp;shy;hang Katoliko ang ilang eksena sa pelikulang “Fr. Jejemon,” na mistula anilang “paglapastangan” sa Banal na Eukaristiya, gayundin sa “kaparian.” Ang “Fr. Jejemon,” na pinagbibidahan ng Comedy King na si Dolphy, ay isa sa mga pelikulang pinalad na makalahok sa Manila Film Festival na ipalalabas sa mga sinehan sa bansa sa mismong araw ng Pasko. Ayon kay Jaro, Iloilo Archbishop Angel Lagdameo, dating pangulo ng Catholic Bishops’ Conference of the Phi&amp;shy;lippines (CBCP), bagamat “edited” na umano ang kontro&amp;shy;bersiyal na pelikula at inalis sa trailer ang ilang eksenang “luma&amp;shy;lapastangan” umano sa pagiging sagrado ng Eukaristiya, hindi pa rin sila kuntento dito. Ang dapat aniya ay kondenahin ang natu&amp;shy;rang pelikula, at ma&amp;shy;ging bokal ang mga laity sa pagtuligsa dito. Inirereklamo ng mga Obispo at mga religious groups ang ilang eksena sa pelikula kung saan nahulog ang “ostiya” sa dibdib ng babaeng nagko-komunyon, habang sa isa pang eksena, napasama naman ang pustiso sa “ostiya,” na itinuturing na “katawan ni Kristo.” Anang arsobispo, kahit pa sinasabing tinanggal na ng direktor ang kontrobersiyal na bahagi ng pelikula sa trailer nito, nagdulot na rin aniya ito ng negatibong impresyon lalo na sa bokasyon ng pagiging pari. &amp;nbsp;“They are negative, the movie does not give a good reflection on the priesthood,” ani Lagdameo, sa pahayag sa website ng CBCP. Naniniwala si Lagdameo na kung wala lamang sana ang mga naturang eksena, magiging magandang kampaniya ang “Fr. Jejemon” para sa bokasyon ng mga pari, lalo na’t mayroon namang tiyuhin si Dolphy na isang pari.</body>
<link>http://www.philstar.com/Article.aspx?articleId=641591&amp;publicationSubCategoryId=92</link>
</article>
<article>
<title>Koreano ayaw magbayad, kalaboso</title>
<author>Ni Ludy Bermudo</author>
<date>
<month>December</month>
<day>22</day>
<year>2010</year>
</date>
<body>MANILA, Philippines - Kalaboso ang isang Korean&amp;shy; national nang ireklamo sa ’di pagbabayad ng bill sa isang restaurant sa Ermita, Maynila, kamakalawa ng gabi. Kinasuhan ng estafa sa Manila Prosecutor’s Office ang suspect na si Cha Kung Chul, 39, na&amp;nbsp; naninirahan sa Limay, Bataan matapos irek&amp;shy;lamo ng isang Renato Fajardo, 33, cook sa Masarap Restaurant. Sa ulat ni C/ Insp. Marcelo Reyes, hepe ng Manila Police&amp;shy; District-General Assignment Section, inaresto si Chul dakong alas-8:30 ng gabi ng Lunes&amp;nbsp;sa Masarap Restaurant na matatagpuan sa&amp;nbsp; Nakpil St., Ermita, Manila. Dakong alas-6 ng gabi nang pumasok at umorder umano ng mga Korean&amp;shy; &amp;nbsp;food &amp;nbsp;at alak ang suspect na umabot sa halagang P990 at nang matapos ay ayaw namang bayaran kaya’t isinuplong ito sa pulisya na nag&amp;shy;resulta sa kanyang pagkakakulong.</body>
<link>http://www.philstar.com/Article.aspx?articleId=641593&amp;publicationSubCategoryId=92</link>
</article>
<article>
<title>Caloocan City Hall employees, tumanggap ng 14th month pay</title>
<author></author>
<date>
<month>December</month>
<day>22</day>
<year>2010</year>
</date>
<body>MANILA, Philippines - Sa kauna-unahang pagkakataon ay hindi lamang 13th month pay ang tinanggap ng mga empleyado ng Caloocan City Hall kundi tataggap din sila ng 14th month pay ngayong buwan ng Disyembre. Ang pagbibigay ni Caloocan City Mayor Enrico “Recom” Echiverri ng 14th month pay bonus ay isa sa pinakamagandang regalo na nakuha ngayon ng mga empleyado ng city hall dahil simula nang magsilbi ang mga ito sa nasabing lungsod ay ngayon lamang nakatanggap ang mga ito ng naturang benepisyo. Kasabay nito, nagpasalamat din kay Echiverri ang lahat ng city hall employees dahil sa pagbibigay ng alkalde sa matagal na nilang inaasam na 14th month pay bonus na isang malaking tulong para sa kanilang pa&amp;shy;milya ngayong holiday season. Napag-alaman pa sa mga empleyado na bukod sa 14th month pay bonus ay una nang naibigay sa mga ito ang kanilang productivity bonus kaya’t labis ang naging kaligayahan ng mga ito sa ginawa ng alkalde. “Ang pagbibigay natin sa kanila (city hall employees) ng 14th month pay bonus ay bilang sukli natin sa mga masi&amp;shy;sipag at matitiyaga nating empleyado na handang magbigay ng serbisyo publiko kahit anong oras”, paliwanag ng alkalde. Kaugnay nito, tiniyak ni Echiverri sa publiko na pa&amp;shy;tuloy ang pagbibigay ng serbisyo ng mga empleyado sa city hall ng Caloocan kahit na ngayong holiday season maliban sa mga araw na idineklarang walang pasok.</body>
<link>http://www.philstar.com/Article.aspx?articleId=641594&amp;publicationSubCategoryId=92</link>
</article>
<article>
<title>Intriga?</title>
<author></author>
<date>
<month>December</month>
<day>22</day>
<year>2010</year>
</date>
<body>&amp;nbsp;&amp;nbsp;</body>
<link>http://www.philstar.com/Article.aspx?articleId=641704&amp;publicationSubCategoryId=92</link>
</article>
<article>
<title>Dis-Garcia!</title>
<author></author>
<date>
<month>December</month>
<day>23</day>
<year>2010</year>
</date>
<body>.</body>
<link>http://www.philstar.com/Article.aspx?articleId=641931&amp;publicationSubCategoryId=92</link>
</article>
<article>
<title>Pagkalap ng ebidensya sa 'Vizconde' sinimulan na</title>
<author>Nina Joy Cantos at Gemma Amargo-Garcia</author>
<date>
<month>December</month>
<day>23</day>
<year>2010</year>
</date>
<body>MANILA, Philippines - Sinimulan na ng Philippine National Police (PNP) ang pangangalap ng mga ebidensya at impormasyon kaugnay ng muling pagbubukas ng imbestigasyon sa Vizconde massacre. Ayon kay PNP Chief Director General Raul Bacalzo, nakapokus ang imbestigasyon sa tatlong suspek na kinabibilangan ng Akyat Bahay gang, grupo ng mga obrero sa construction at 8 dating pulis na pawang pinaghihinalaang may kinalaman sa masaker. Aminado ang Chief PNP na wala pang SOCO (Scene of the Crime Ope&amp;shy;ratives) noong panahong maganap ang Vizconde massacre dahil may limang buwan pa lamang naitatag ang punong himpilan ng PNP noong 1991 o may 19 taon na ang nakalilipas. Tanging ang lokal na pulisya lamang ang nagreresponde sa krimen kung saan nalinis ang mga ebidensya ni dating Insp. Gerardo Biong. Kahapon ay ipinatawag na sa tanggapan ng National Bureau of Investigation ang mga dating NBI directors na sina Mariano Mison at Epimaco Velasco, bukod pa sa mga dating miyembro ng Task Force Jecares. Inamin naman ni Justice Secretary Leila de Lima na pressured sila sa prescriptive period kaya kailangang may makumpleto silang report bago ang anim na buwang taning ng Korte Suprema. Ayon kay de Lima, bagama’t hindi naman araw-araw ang kanilang paggawa sa DoJ at NBI, tuloy naman ang pagtatrabaho ng kanilang mga operatiba sa labas dahil wala namang partikular na panahon kung kailan lilitaw ang katotohanan sa nasabing kontrobersyal na kaso. Iginiit pa ng kalihim, “back to zero” ang kanilang motto sa reinvestigation kaya kailangan nila ng puspusan ngunit maingat na pagtatrabaho. Magsisilbing lead agency sa pagbubukas muli ng imbestigasyon sa Vizconde massacre ang 3 parallel team na binuo ng DOJ. Matatandaan&amp;nbsp;na ipinag-utos ng Korte Suprema ang pagpapalaya sa grupo ni Hubert Webb dahil hindi napatunayan ng prosekusyon na sina Webb ang tunay na salarin sa krimen.</body>
<link>http://www.philstar.com/Article.aspx?articleId=641957&amp;publicationSubCategoryId=92</link>
</article>
<article>
<title>Calamba mayor, NBI chief kinasuhan sa Ombudsman</title>
<author>Ni Butch Quejada</author>
<date>
<month>December</month>
<day>23</day>
<year>2010</year>
</date>
<body>MANILA, Philippines - Sinampahan ng kasong kriminal at administratibo sa tanggapan ng Ombudsman sina Calamba City Mayor Joaquin Chipeco, NBI Director Magtanggol Gatdula, at iba pang mga opisyal ng nasabing ahensya at city government dahil sa pagsasabwatan umano para mapagtakpan ang sinasabing P26.6 milyong ‘ghost projects’ sa lunsod. ? Sa kanyang reklamo, binigyan-diin ni Atty. Edgardo Abinales na para sa interes ng mamamayan ng Calamba City marapat lamang imbestigahan ang anomalyang ito at papanagutin sa lalong mada&amp;shy;ling panahon ang mga nagkasala. ? Ayon kay Atty. Abinales, Agosto 26 ng kasaluku&amp;shy;yang taon nang magpalabas ng resulta ng kanilang im&amp;shy;bestigasyon ang NBI kung saan pinapawalang sala sina Chipeco, acting city treasurer Liberty Toledo at former Vice Mayor Pursino Oruga sa nasabing umano’y katiwalian dahil pineke raw ang pirma ng mga opisyal na ito sa 30 tseke mula sa “nawala” na dalawang checkbooks ng city hall. Subalit kinontra ni Atty. Abinales ang NBI findings dahil kuwestyunable umano ang ginamit na mga basehan ng ahensya para igiit na pineke ang pirma ng mga akusado sa tsekeng ibinayad sa may 10 contractors/suppliers, na may kabuuang halaga na P26.6 milyon. Mismong ang NBI daw ang nakabatid na may 30 tseke na nai-encashed sa isang bangko sa Calamba City branch noong Pebrero 2, 25, 26 at Marso 1, 3, 4 at 30 at Abril 12 at 14, 2010. Sabi pa ni Abinales, kung totoong nawawala o ninakaw ang mga tseke at pineke daw ang kanilang pirma doon, “ang pagkawala at pememeke ay dapat nadiskubre nina Chipeco, Toledo et. al noong Pebrero at Marso pa lang pero bakit noong Abril 15 lang nila sinasabing nangyari ito at nagsumbong sa bangko at NBI?” Dagdag niya, binalewala ng NBI ang ilang Supreme Court (SC) precedents gaya sa kaso ng Salomon vs IAC, na nagsasabing tanging ang korte lamang ang magdedesis&amp;shy;yon kung may naganap na ‘forgery’ o pamemeke at hindi ang isang law enforcement agency gaya ng NBI. Gayundin sa kaso ng Alcos vs IAC kung saan ibinasura ng high tribunal ang opinyon ng isang handwriting expert na peke ang isang pirma dahil giit ng SC ay ‘genuine’ ‘yung kinukwestyon na lagda. “Patunay ito na ang korte lamang ang may kapangyarihan na magpasya kung may nangya&amp;shy;ring pamemeke o wala, kaya hindi ang NBI ang magsasabing absuwelto o hindi sila Chipeco at iba pa,” giit ni Atty. Abinales.</body>
<link>http://www.philstar.com/Article.aspx?articleId=641959&amp;publicationSubCategoryId=92</link>
</article>
<article>
<title>7 OFWs inaresto sa Saudi!</title>
<author>Ni Ellen Fernando</author>
<date>
<month>December</month>
<day>23</day>
<year>2010</year>
</date>
<body>MANILA, Philippines - Pitong overseas Filipino workers na may kasamang&amp;nbsp;tatlong bata ang dinakip ng mga awtoridad sa isinagawang drug operation sa isang bahay sa Saudi Arabia. Ayon kay Mike Garlan, Migrante-Middle East secretary-general na nakabase sa Riyadh, ang pito ay kinabibilangan ng&amp;nbsp;4 na babae na may dalang&amp;nbsp;mga anak na nagkaka-edad ng 1-3 buwang gulang at tatlong&amp;nbsp;lalaking Pinoy ang pinagdadampot sa&amp;nbsp;pagsalakay ng&amp;nbsp;composite team ng Mottawa, ang&amp;nbsp;lokal na pulis sa Saudi at Jawasat noong Disyembre 18 dakong alas-1 ng madaling-araw. Ang apat na&amp;nbsp;Pinay na may dalang mga anak ay kasalukuyang nakakulong sa&amp;nbsp;Semeisy jail, habang napahiwalay naman sa kulungan&amp;nbsp;ang tatlong Pinoy sa&amp;nbsp; Malaz Central Jail, pawang sa&amp;nbsp;Riyadh. Bunga nito, inalerto na ng Migrante ang&amp;nbsp;Embahada ng Pilipinas sa Riyadh at hiniling na mabigyan ng tulong at alamin ang pagkakakilanlan ng mga nakapiit na OFWs. Nauna rito, may 33 runaway OFWs ang ina&amp;shy;resto ng Saudi Police noong&amp;nbsp;Nobyembre 24&amp;nbsp;sa Al-Khobar, Eastern region&amp;nbsp;ng Saudi Arabia matapos na salakayin ng lokal na police ang kanilang tirahan. Kabilang sa mga inaresto ay 27 kababaihan na may kasamang isang buwang sanggol at tatlong bata na kasama ngayon sa kulungan. Sa tala ng&amp;nbsp;Migrante-ME, umaabot sa 10,000 undocumented OFWs ang kasalukuyang nasa Saudi Arabia.</body>
<link>http://www.philstar.com/Article.aspx?articleId=641964&amp;publicationSubCategoryId=92</link>
</article>
<article>
<title>'Ninong, ninang wag magtago!' - CBCP</title>
<author>Ni Mer Layson</author>
<date>
<month>December</month>
<day>23</day>
<year>2010</year>
</date>
<body>MANILA, Philippines - Hindi umano dapat na pagtaguan ng mga ninong at ninang ang kanilang mga inaanak ngayong Pasko. Ito ang apela ni Caloocan Bishop Deogracias I&amp;ntilde;iguez, chairman ng Episcopal Commission on Public Affairs (ECPA) ng Catholic Bishops’ Conference of the Philippines (CBCP), sa mga ninong at ninang, dalawang araw bago ang mismong araw ng Pasko. Bahagi na ng kultura sa Pilipinas ang pagdalaw ng mga bata sa kanilang mga ninong at ninang tuwing Pasko, upang humingi ng aginaldo. Ayon kay I&amp;ntilde;iguez, ang pagbibigay ng regalo sa mga inaanak ay isang espesyal na paraan nang pagpapakita ng pagmamahal ng mga ninong at ninang. Gayunman, nilinaw naman ni I&amp;ntilde;iguez na hindi naman obligado ang mga ninong at ninang na magbigay ng mga regalo sa inaanak, dahil ang pinakamahalaga pa rin aniya ay ang kanilang gabay sa ispiritwal na buhay ng mga ito. Dagdag pa ng Obispo na hindi kailangang magtago ng mga ninong at ninang kung walang nakahandang regalo para sa kanilang inaanak. Bukod sa regalo, na isang materyal na bagay lamang, maaari naman aniyang gawing regalo ang pagpapamisa para sa kanilang inaanak o pagdarasal. Ipinaliwanag ni I&amp;ntilde;iguez na ang tunay na papel naman talaga ng mga “sponsor” o ninong at ninang ay ang magsilbing ikalawang magulang at maging gabay sa kanilang inaanak. &amp;nbsp;</body>
<link>http://www.philstar.com/Article.aspx?articleId=641966&amp;publicationSubCategoryId=92</link>
</article>
<article>
<title>Gag order inisyu sa Garcia plunder case</title>
<author>Ni Angie dela Cruz</author>
<date>
<month>December</month>
<day>23</day>
<year>2010</year>
</date>
<body>MANILA, Philippines - Naglabas kahapon ng gag order ang Sandiganbayan para sa mga special prosecutors ng Office of the Ombudsman at lahat ng mga partidong sangkot sa kontrobersiyal na plunder case ni dating Armed Forces of the Philippines (AFP) comptroller retired Gen. Carlos Garcia. Sa binasang kopya ng court order, ipinaliwanag ni Jesus Micael, deputy special prosecutor na pinagbawalan na sila ng anti-graft court na magsalita pa sa publiko o magbigay ng komento sa media hinggil sa kaso. “The parties, their lawyers and representatives are hereby ordered to refrain from issuing any press releases or granting any press interviews or otherwise making any comment or opinion on these cases pending the promulgation of the decision herein,” ang bahagi ng ipinalabas na gag order ng korte. Una rito, ipinagpaliban din kahapon ng&amp;nbsp;umaga ng Sandiganbayan Second Division ang promulgasyon, kung kakatigan o ibabasura ang nabuong plea deal ng Ombudsman kay Garcia. &amp;nbsp; Bunsod nito, inaasahan na sa susunod na taon na lamang busisiin ang naturang usapin sa Sandiganbayan.</body>
<link>http://www.philstar.com/Article.aspx?articleId=641969&amp;publicationSubCategoryId=92</link>
</article>
<article>
<title>Luntiang Pasko hiling sa mga Pinoy</title>
<author>Ni Angie dela Cruz</author>
<date>
<month>December</month>
<day>23</day>
<year>2010</year>
</date>
<body>MANILA, Philippines - Dahil luntian ang kulay ng Pasko, nanawagan si Department of Environment and Natural Resources (DENR) Secretary Ramon J.P. Paje sa mga Pilipino na isadiwa ang ibig ipakahulugan nito ngayong panahon ng Kapaskuhan. Ayon kay Paje, hindi lamang pera ang sinisimbolo ng kulay berde kundi ito rin ang kulay ng ating kalikasan kung kaya nararapat lamang na sa pagdiriwang natin ng Pasko ay isipin din natin ang kapakanan ng ating kapaligiran. Inirekomenda ni Paje na ulitin na lamang ang paggamit ng mga Christmas wrappers o gumamit ng recycled na papel at reusable bags o bayong sa pagbalot ng regalo at bumili lamang ng mga produkto mula sa mga kumpanyang batid nating nangangalaga sa kalikasan. Para naman umano sa mga pagsasalo-salo pinayuhan ng kalihim ang publiko na ihiwalay ang biodegradables at compostables na basura sa recyclables. Dapat din umanong ihiwalay ang mga basurang hindi na talaga magagamit pa tulad ng disposables. Iminungkahi rin ni Paje ang pagsasagawa ng mga aktibidad na nagsusulong ng adbokasiyang makakalikasan tulad ng pagtatanim ng puno. Pinaalala pa ni Paje na ang Pasko ay panahon para pasalamatan ang Panginoon dahil sa pagbibigay sa atin ng daigdig na matitirhan natin at ang pinakamahusay na paraan para maipakita ito ay sa pamamagitan ng pag-aalaga sa ating kalikasan.</body>
<link>http://www.philstar.com/Article.aspx?articleId=641972&amp;publicationSubCategoryId=92</link>
</article>
<article>
<title>Bantang kudeta posible raw</title>
<author>Ni Doris Franche</author>
<date>
<month>December</month>
<day>23</day>
<year>2010</year>
</date>
<body>MANILA, Philippines - Matapos ang pakikipagkasundo ng Ombudsman kay dating AFP Comptroller Retired General Carlos Garcia, sinang-ayunan naman ni Cotabato Auxiliary Bishop Jose Colin Bagaforo ang pahayag ni Muntinlupa Rep. Rodolfo Biazon na magdudulot ito ng panibagong kudeta. Bagama’t&amp;nbsp;isa ito sa mga nakikita niyang scenario, ipinagdarasal din naman niya itong huwag mangyari sa bansa. Ayon kay Bagaforo, maraming Filipino ang hindi kontento sa performance ng mga namumuno sa gobyerno lalo na sa usapin ng justice system kaya’t hindi malayong magdulot ito ng panibagong pag-aaklas. Dahil sa pangyayaring ito, sinabi ni Bp. Bagaforo na tila nakakalimutan na ni Pangulong Aquino ang kanyang pangako sa taong bayan na puksain at alisin ang katiwalian sa gobyerno. Ayon sa Obispo, ang pababang approval ratings ng Pangulo ay manifestation na unti-unti nang nawawala ang tiwala ng taong bayan sa kasalukuyang pamahalaan. Itinuturing din ng Obispo na “wrong signal” ang pag&amp;shy;papalaya ng Pangulong Aquino kay Senador Antonio Trillanes.</body>
<link>http://www.philstar.com/Article.aspx?articleId=641975&amp;publicationSubCategoryId=92</link>
</article>
<article>
<title>Trillanes nakatapak din sa Senado</title>
<author>Ni Rudy Andal</author>
<date>
<month>December</month>
<day>23</day>
<year>2010</year>
</date>
<body>MANILA, Philippines - Nakatuntong sa unang pagkakataon sa Senado si Sen. Antonio Trillanes IV matapos itong mabigyan ng temporary liberty ng korte. Humarap kaagad sa Senate media si Sen. Trillanes kasama si Senate President Juan Ponce Enrile sa lingguhang Kapihan sa Senado. Nakulong ng mahigit 7 taon si Trillanes na nasangkot sa Manila Peninsula siege at Oakwood mutiny kasama ang mga Magdalo soldiers at pansamantalang pinalaya ng Makati Regional Trial Court. Sinabi ni Trillanes, nakahanda niyang ipaabot kay Pangulong Noynoy Aquino ang mga hinaing ng mga sundalo. Wika pa ng mambabatas, handa niyang suportahan ang admi&amp;shy;nistrasyon ni Pangulong Aquino pero iginiit na wala siyang balak na gantihan si dating Pangulong Gloria Macapagal-Arroyo. Aniya, naging instrumento si GMA sa pagsubok sa kanyang buhay at wala daw siyang balak na gumanti dito. &amp;nbsp;</body>
<link>http://www.philstar.com/Article.aspx?articleId=641977&amp;publicationSubCategoryId=92</link>
</article>
<article>
<title>Rail at airport projects, prayoridad ng DOTC sa 2011</title>
<author>Ni Angie dela Cruz</author>
<date>
<month>December</month>
<day>23</day>
<year>2010</year>
</date>
<body>MANILA, Philippines - Prayoridad na isulong ng Department of&amp;nbsp;Transportation and Communication (DOTC) ang mga rail at airport projects nito sa susunod na taon. Ayon kay DOTC Secretary Ping de Jesus sa isang press conference, 21 Public-Private Partnership Projects ang sesentuhan ng pamahalaan sa 2011 upang makamit ang mahusay at mabilis na pag-unlad ng ekonomiya ng bansa. Ilan dito ay ang pag-uugnay ng LRT Line at MRT 3 upang higit na mabigyan ng maayos na serbisyo ang mga pasahero nito patungo sa kanilang destinasyon. Ang LRT Extention project ay ang kasalukuyang 15 kilometrong LRT 1 system na tutungo sa Bacoor, Cavite kayat dadagdagan ito ng 11.7 kilometro. Kabilang dito ang MRT Line 2 extention project na may 4 kilometro eastern extention ng MRT 2 mula Santolan, Pasig pauntang Masinag Junction sa Antipolo, Rizal. Ang Northrail Project section 1 na mula Calocan papuntang Malolos, Bulacan ay ginagawa pa rin at nagsimula itong itayo noong 2008, 20 percent na ang kumpleto sa proyektong ito. Ang Northrail Project Section 2 na mula Malolos, Bulacan papuntang Clark, Pampanga ay pinag-aaralan pa. Ang Philippine National Railways (PNR) North Rail-South Linkage Phase 1 mula Tutuban papuntang Caloocan City hanggang sa Alabang ay matagal nang operational mula 2007 na may 1 milyong pasahero kada buwan.</body>
<link>http://www.philstar.com/Article.aspx?articleId=641978&amp;publicationSubCategoryId=92</link>
</article>
<article>
<title>Binatilyo utas sa Simbang Gabi</title>
<author>Ni Joy Cantos</author>
<date>
<month>December</month>
<day>23</day>
<year>2010</year>
</date>
<body>MANILA, Philippines - Nagsilbing huling misa ang pagdalo ng isang 15-anyos na binatilyo sa Simbang Gabi matapos&amp;nbsp;itong pagbabarilin sa Roxas City, Capiz kahapon ng umaga. Ayon&amp;nbsp; kay Roxas City Chief of Police Supt. Casmir Demasengcop, nakilala ang biktimang si Jimbo Sarinas, residente ng Brgy. Dayao sa naturang lungsod. Bandang alas-5 ng umaga matapos magsimba ang biktima&amp;nbsp;sa Roxas Metropolitan Cathedral ng mangyari ang insidente. Inabangan umano ang biktima ng mga suspek na lumabas ng simbahan at ng nakakailang hakbang na ito ay saka pinagbabaril. Nadala pa ang biktima sa Roxas Memorial Provincial&amp;nbsp; Hospital pero binawian na rin ito ng buhay. Naaresto naman&amp;nbsp;ang isa sa mga suspek na pinaniniwalaang siyang bumaril na si&amp;nbsp;Archie Aranza, 21 anyos habang pinaghahanap ang mga kasamahan&amp;nbsp;nito. Sa kasalukuyan ay frat war ang tinitingnang motibo ng mga awtoridad sa nangyaring pamamaril.</body>
<link>http://www.philstar.com/Article.aspx?articleId=641979&amp;publicationSubCategoryId=92</link>
</article>
<article>
<title>Brgy. Chairman nilikida</title>
<author>Ni Joy Cantos</author>
<date>
<month>December</month>
<day>23</day>
<year>2010</year>
</date>
<body>MANILA, Philippines - Patay ang isang Brgy. Chairman matapos itong pagbabarilin&amp;nbsp;ng hindi pa nakilalang armadong salarin sa isang liblib na lugar sa bayan ng Mabitac, Laguna kamakalawa ng gabi. Kinilala ang nasawing biktima na si Luis Tolledo, 54 anyos, nasa ikatlong termino bilang Chairman sa Brgy. Lucong. Ang biktima ay idineklarang dead on arrival sa isang hospital sa bayan ng Pakil ng lalawigang ito. Bandang alas-7 ng gabi nang biglang sumulpot ang nag-iisang suspek na nakasuot ng kulay itim na jacket&amp;nbsp;sa basketball court ng nasabing barangay. Armado ng kalibre .45 pistol ay agad na pinagbabaril ng salarin ang biktima at ng duguang itong napalugmok sa tinamong tama ng bala sa sentido ay mabilis na tumakas patungo sa hindi pa malamang destinasyon. Bago ang insidente ay nakatanggap ng death threat ang biktima mula sa nagpa&amp;shy;kilalang grupo ng mga rebelde sa pamumuno ng isang alyas Ka Ellen.</body>
<link>http://www.philstar.com/Article.aspx?articleId=641981&amp;publicationSubCategoryId=92</link>
</article>
<article>
<title>Pagkansela sa Laguna Lake project kinondena ng mga iritadong magsasaka</title>
<author>Ni Butch Quejada</author>
<date>
<month>December</month>
<day>23</day>
<year>2010</year>
</date>
<body>MANILA, Philippines - Nagkamali umano si Pa&amp;shy;ngulong Aquino sa pagkansela sa P18.7-bilyong Laguna Lake Rehabilitation Project (LLRP). Ito ang nagkakaisang hinaing ng mga magsasaka, irrigators, mangingisda, community organizations, transport groups at mga opisyal ng barangay na nagdaos ng forum ukol sa pagbasura ng proyekto noong Disyembre 6. Ipinakita ng mga dumalo sa forum na inorganisa ng Kilusang Lawa Kalikasan (KLK) noong Disyembre 15 sa Calamba City, Laguna ang kanilang pagkadismaya sa pamahalaang Aquino. Ang pagbasura ni Aquino sa proyekto ay laman ng liham kay Environment Secretary Ramon J. P. Paje ni Finance Secretary Cesar Purisima noong Nobyembre 25. Nagpadala naman ng isang pahinang liham si Paje kay Dimitry Dutilleux, manager for North Asia ng Baggerwerken Decloedt En Zoon (BDC), noong Disyembre 6 upang pormal na ipaalam sa kanya na kanselado na ang proyekto. Nagkakaisang nagpahayag ng suporta ang mga dumalo sa forum para sa kumpanyang Belgian, at iginiit na ang mapapabuti ng dredging project ang kalidad ng tubig sa lawa at maibabalik ang ecological integrity nito. Sa naturan ding forum ay iniendorso ni Rizal Governor Jun-Jun Ynares III ang pagtatatag ng isang road-dike system sa paligid ng Laguna de Bay, kung saan mata-transform ito sa isang mega dike at ang 94,900-ektaryang lawa ay magiging malaking water storage facility.</body>
<link>http://www.philstar.com/Article.aspx?articleId=641983&amp;publicationSubCategoryId=92</link>
</article>
<article>
<title>'Disiplinahin ang hanay'</title>
<author>Ni Joy Cantos</author>
<date>
<month>December</month>
<day>23</day>
<year>2010</year>
</date>
<body>MANILA, Philippines - Pinagsabihan kahapon ng liderato ng Armed Forces of the Philippines (AFP) ang mga rebeldeng New People’s Army (NPA) na disiplinahin ang kanilang hanay kaugnay ng mga paglabag sa umiiral na ceasefire. Ayon kay AFP Spokesman Brig. Gen. Jose Mabanta, posibleng hindi kontrolado ng NPA ang kanilang mga tauhan kaya ay mga red fighters na nasasangkot sa karahasan sa kabila ng tigil putukan. “We would like to remind the hierarchy of the CPP-NPA-NDF &amp;nbsp;to&amp;nbsp; please ensure that the ceasefire as its end, is implemented at the lowest level, we believe the good intensions of the leadership of the CPP-NPA,” anang AFP Spokesman. Ang tigil putukan ay idineklara ng pamahalaan umpisa nitong nakalipas na Disyembre 16 na tatagal hanggang Enero 2011.&amp;nbsp; Kabilang sa mga paglabag ng NPA rebels sa ceasefire&amp;nbsp;ang pananambang ng mga ito sa CAFGU member na si Larry Bustamante, nakatalaga sa Army’s 12th Infantry Battalion (IB) sa 3rd Infantry Division sa Brgy. Humay-Humay, Guihulngan, Negros Oriental. Masuwerte namang nakaligtas sa insidente si Bustamante.</body>
<link>http://www.philstar.com/Article.aspx?articleId=641985&amp;publicationSubCategoryId=92</link>
</article>
<article>
<title>Surigao City 2 ulit nilindol</title>
<author>Ni Angie dela Cruz</author>
<date>
<month>December</month>
<day>23</day>
<year>2010</year>
</date>
<body>MANILA, Philippines - Muling niyanig ng kambal na lindol ang Surigao City kahapon ng umaga. Ayon sa&amp;nbsp;Philippine Institute of Volcanology and Seismology (Phivolcs), unang naramdaman ang lindol sa lakas na &amp;nbsp;2.9 magnitude ganap na 12:12 ng hatinggabi, kung saan may lalim itong 14 kilometro. Nasundan ang lindol bandang 2:57 ng madaling araw, kung saan mas malakas ang pagyanig na pumalo sa 3.3 magnitude at may lalim na 15 kilometro. Pawang tectonic ang origin ng naturang mga lindol at ito ay &amp;nbsp;bahagi pa rin ng mga naunang lindol. Wala namang napaulat na napinsala ang naturang lindol magign sa mga tao at sa mga ari arian.</body>
<link>http://www.philstar.com/Article.aspx?articleId=641986&amp;publicationSubCategoryId=92</link>
</article>
<article>
<title>2 ex-NBI chief nagkainitan</title>
<author>Ni Gemma Garcia</author>
<date>
<month>December</month>
<day>24</day>
<year>2010</year>
</date>
<body>MANILA, Philippines – &amp;nbsp;Naging mainit ang muling paghaharap nina dating National Bureau of Investigation (NBI) directors Epimaco Velasco at Mariano Mison sa unang araw ng kanilang paghaharap kaugnay sa ginagawang re-investigation ng Vizconde massacre case. Ito ay matapos na de&amp;shy;&amp;shy;retsahang sabihin ni Mison kay Velasco na hindi tamang busisiin nito ng husto ang mga testimonya ng testigo na si Jesica Alfaro dahil sa wala naman itong nalalaman sa kaso. Kinuwestyon din ni Mison kung bakit tila ipinagtatanggol ni Velasco ang kampo ni Hubert Webb. Matatandaan na si Ve&amp;shy;lasco ang pinuno ng NBI noong 1992-1995 habang si Mison naman ay noong 1996. Iginiit pa ni Mison na ang tinutukan lamang umano&amp;nbsp;ng imbestigasyon noong panahon ni Velasco ay ang mga construction workers na sinasabing salarin sa naturang krimen. Subalit sa panahon ni Mison ay sumentro naman ito sa grupo ni Webb kung saan pinagbatayan ang testigo ni Alfaro. Kaugnay nito, iminungkahi naman ni Mison sa binuong inter-agency ng Department of Justice (DOJ) na pag-aralang ma&amp;shy;buti ang desisyon ng Para&amp;ntilde;aque Regional Trial Court, Court of Appeals at dissenting opinion ng ilang Mahistrado ng Korte Suprema na nagsasabi na ang grupo ni Webb ang responsable sa pag-masaker sa mag-iinang Estrelita, Jennifer at Carmela na ginahasa pa bago pinatay. Tumagal din ng halos 4 na oras ang paghaharap ng dalawang dating&amp;shy; mataas na opisyal ng NBI sa komite na nagsimula noong Miyerkules dakong alas-2 ng hapon at natapos bandang alas-6 gabi.</body>
<link>http://www.philstar.com/Article.aspx?articleId=642185&amp;publicationSubCategoryId=92</link>
</article>
<article>
<title>Hirit ni Lacson ibinasura ng korte!</title>
<author>Ni Ludy Bermudo</author>
<date>
<month>December</month>
<day>24</day>
<year>2010</year>
</date>
<body>MANILA, Philippines – &amp;nbsp;Ibinasura ng Manila Regional Trial Court (RTC) Branch 18 ang apela ni Senador Panfilo Lacson na muling maimbestigahan ang kinasasangkutang Dacer-Corbito double murder case. Sa ipinalabas na de&amp;shy;sisyon, nanindigan si Judge Thelma Bunyi-Medina na kung papayagan ang hiling na reinvestigation ng kampo ni Lacson ay magdudulot lamang ito ng pagkaantala sa disposisyon ng kaso. Isinaalang-alang din ng hukuman ang na&amp;shy;ka&amp;shy;binbing petition for certiorari ni Lacson sa Court of Appeals (CA) na kumukuwestiyon sa kautusang ipinalabas nito noong July 23, 2010 na hindi payagan ang pagsasagawa ng reinvestigation sa kaso. ? Sa pamamagitan ng kaniyang abogado, hi&amp;shy;niling ng senador sa appellate court na baligtarin ang findings ng Manila RTC na nagsasabing may nakita silang probable cause para masampahan siya ng dalawang bilang na kasong murder, dahil sa pagdukot at pagpatay sa dating PR man na si Salvador Dacer at driver nitong si Emmanuel Corbito noong taong 2000.? Sa tatlong pahinang manipestasyon, si&amp;shy;nabi ni Atty. Alexander Poblador na ibinase lamang ang desisyon ng hukuman sa affidavit ni Cezar Mancao noong Pebrero 13, 2009.? Kaugnay nito, ayon sa korte, mas makabubuti kung hihintayin na lamang ng senador ang desisyon ng CA sa petisyon nito.? Kung magdedesisyon umano ang appeals court pabor kay Lacson, ay tiyak na mababasura ang kaso nito dahil sa kawalan ng probable cause. Ang probable cause ay rasonableng paniniwala na ang isang tao ay nakagawa ng isang krimen.</body>
<link>http://www.philstar.com/Article.aspx?articleId=642186&amp;publicationSubCategoryId=92</link>
</article>
<article>
<title>'Killer harina' nasamsam</title>
<author></author>
<date>
<month>December</month>
<day>24</day>
<year>2010</year>
</date>
<body>MANILA, Philippines – &amp;nbsp;Sinalakay ng mga operatiba ng National Capital Region-Criminal Investigation and Detection Unit ng PNP-CIDG ang isang pabrika ng harina na responsable umano sa pagpapakalat ng&amp;nbsp;mga hindi ligtas na produkto sa paggawa ng tinapay. Sa search warrant na inisyu ng Manila Regional Trial Court Branch 21 Executive Judge Amor A. Reyes, binigyan nito ng kapangyarihan ang mga taga-PNP-CIDG&amp;shy; na magsagawa ng raid sa Marco Polo Flour Mills, Inc. na nasa No. 53 Planters St., Rincon Compound, Malinta, Valenzuela City dahil sa panganib na posibleng idulot ng mga produkto nito sa publiko. Batay sa imbestigasyon ng PNP, nabatid na nilabag umano ng kumpanya ang Article 40 (a) 41 at Article&amp;shy; 85 ng Republic Act 7394 o mas kilala bilang Consumer Act of the Philippines dahil sa paggawa nito ng mga arina na hindi puwedeng ihalo sa pagkain ng tao at mislabeled o mapanlinlang na pangalan ng mga produkto. Ayon kay Senior Insp. Cesar Dalonos, bago isinagawa ang raid, sinubukan nilang bumili ng “Royal Flour” sa Marco Polo at ito ay kanilang ipinasuri sa Food and Drugs Administration kaya nadiskubre nilang mapanlinlang ang isinasaad sa labelling nito na “fortified with vitamin A at Iron” batay na rin sa naging resulta ng eksaminasyon. Sinabi&amp;nbsp;pa ng PNP-CIDG na natuklasan din&amp;nbsp;sa pagsusuri ng FDA na “wheat feeds” para sa hayop ang ginagamit umano ng Marco Polo sa kanilang produkto sa halip na”wheat flour” para makain ng tao. Matapos ang raid, nasamsam ng mga operatiba ng PNP-CIDG ang mahigit dalawang libong sako&amp;nbsp;ng trigo at mga wheat feeds mula sa kompanya. Kinasuhan na ng paglabag sa Consumer Act ang may-ari ng Marco Polo Flour Millls na nakapangalan sa mga Chinese at Filipino-Chinese&amp;nbsp;na sina Sally Chen, Shibao Wang, Jan Jun, Ramon Ong at Steve Chua.</body>
<link>http://www.philstar.com/Article.aspx?articleId=642187&amp;publicationSubCategoryId=92</link>
</article>
<article>
<title>HDO inilabas, Garcia bawal lumabas ng Pinas</title>
<author>Ni Gemma Garcia</author>
<date>
<month>December</month>
<day>24</day>
<year>2010</year>
</date>
<body>MANILA, Philippines – &amp;nbsp;Nagpalabas kahapon ng Hold Departure Order (HDO) ang Department of Justice (DoJ) laban kay dating AFP Maj. Gen. Carlos Garcia. Sinabi ni Justice Secretary Leila de Lima ito ay upang masiguro na hindi makalalabas ng bansa si Garcia habang dinidinig ang tax evasion case nito na nakasampa sa DOJ. Ayon kay de Lima, nito lamang nila napansin na si Garcia&amp;nbsp;ay may na&amp;shy;ka&amp;shy;binbin na tax evasion case sa DOJ na sa loob ng nakalipas na 5 taon ay hindi nareresolba at natulog lang sa ahensiya. Base sa rekord si Garcia ay mayroong underdeclared income para sa taong 2002 hanggang 2003 na aabot sa P3.4 million habang ang kanyang asawa na wala naman umanong source of income ay lumilitaw na nagkaroon ng cash transactions na&amp;nbsp;kinabibilangan ng pag-iinvest sa stocks at foreign currencies na aabot sa P7.88 million na hindi rin dineklara sa Income Tax Return of the spouses. Inisyu ni de Lima ang HDO alinsunod sa DoJ Circular No.41 Section 1 na may petsang May 25, 2010 kung saan batay sa Consolidated rules and regulations ay mayroong kapangyarihan ang kalihim ng DoJ na mag-isyu ng hold departure orders, watchlist orders at maaari din na magbigay ng departure orders. “The DoJ can issue an HDD if in the pending case before the DoJ, the adverse party is the government. In this case, the adverse party is the BIR,” giit pa ni de Lima. Una nang pinayagan ng Sandiganbayan si Garcia na magkaroon ng provisional release matapos na makapagpiyansa sa kasong direct bribery. Si Garcia ay una nang inilagay sa Immigration watchlist. Nilinaw ni de Lima na nangangailangan pa rin na magpalabas ito ng HDO laban kay Garcia dahil ang watchlist ay mayroon lamang duration na 60 araw habang ang HDO ay balido sa loob ng 5 taon.</body>
<link>http://www.philstar.com/Article.aspx?articleId=642188&amp;publicationSubCategoryId=92</link>
</article>
<article>
<title>P-Noy makikipagkita kay Trillanes</title>
<author>Ni Rudy Andal</author>
<date>
<month>December</month>
<day>24</day>
<year>2010</year>
</date>
<body>MANILA, Philippines – &amp;nbsp;Posibleng magkita sina Pangulong Aquino at ang kalalayang si Sen. Antonio&amp;shy; Trillanes IV bago sumapit ang Bagong Taon. Sinabi ni Presidential Communications Sec. Ricky Carandang, ipinaabot ng tanggapan ni Sen. Trillanes ang kagustuhan nitong mag-courtesy call kay P-Noy. Inihahanda na ang pormal&amp;shy; na paghaharap nina Aquino at Trillanes sa Malaca&amp;ntilde;ang. Nakulong ng mahigit 7 taon si Trillanes na na&amp;shy;sangkot&amp;shy; sa Manila Peninsula siege at Oakwood mutiny kasama ang mga Magdalo soldiers at pansamantalang pinalaya ng Makati Regional Trial Court. Sinabi ni Trillanes, handa niyang ipaabot kay Pangulong Aquino ang mga hinaing ng mga sundalo.</body>
<link>http://www.philstar.com/Article.aspx?articleId=642189&amp;publicationSubCategoryId=92</link>
</article>
<article>
<title>Sama ng panahon banta sa Luzon, Visayas ngayong Pasko</title>
<author>Ni Angie dela Cruz</author>
<date>
<month>December</month>
<day>24</day>
<year>2010</year>
</date>
<body>MANILA, Philippines – &amp;nbsp;Isang bagong sama ng panahon o low-pressure area (LPA) ang nagbabanta ngayon sa timog Luzon at Visayas na magdadala ng mga pag-uulan sa nabanggit na lugar. Ayon sa&amp;nbsp;Philippine Atmospheric Geophy&amp;shy;sical and Astronomical Services Administration (PAGASA), ang natu&amp;shy;rang LPA ay posibleng maging isang ganap na bagyo kayat dapat mag-ingat ang mga residente sa nabanggit na lugar sa banta ng flashfloods at landslide dulot naman ng pag-uulan na dala nito. “While there is little chance the LPA will become a tropical cyclone, this will bring rains to southern Luzon and the Visayas, which may experience a rainy Christmas,” ayon kay Elvie Enriquez, forecaster ng PAGASA. Kapag naging ganap na bagyo ang LPA, ito anya ay tatawaging Luis. Bukod dito, apektado din ang northern Luzon ng&amp;nbsp;tail-end of a cold front kaya maulan doon.</body>
<link>http://www.philstar.com/Article.aspx?articleId=642190&amp;publicationSubCategoryId=92</link>
</article>
<article>
<title>BFP 'ningas cogon' lang sa inspeksiyon</title>
<author>Ni Ricky Tulipat</author>
<date>
<month>December</month>
<day>24</day>
<year>2010</year>
</date>
<body>MANILA, Philippines – &amp;nbsp;“Ningas cogon” lamang umano ang pagsisiyasat ng kagawaran ng Bureau of Fire Protection (BFP) kaya maraming nakakalusot na mga establisimyento para makapag-operate ng iligal sa kanilang negosyo. Ito ang inamin ni Interior and Local Government Secretary Jesse Robredo bunsod ng naganap na sunog sa Bed and Breakfast Pension House sa Tuguegarao City na ikinasawi ng may 16 katao kabilang ang siyam na nursing graduates na nakatakda sanang kumuha ng board exam ng nasabing araw. Ayon kay Robredo, kung naging maayos lang ang pagpapatupad ng batas kaugnay sa fire safety code at inspection sa mga gusali hindi anya sana humantong pa sa malagim na trahedya ang naturang insidente. Dahil sa pangyayari, nagbanta si Robredo na buburahin&amp;shy; nila ang ningas cogon na pag-uugali umano ng hanay ng mga BFP dahil hindi lamang umano ari-arian ang nawawala sa sandaling magkasunog kundi maging buhay ng mga taong nadidisgrasya dahil sa kanilang kapabayaan. Sa kaso naman ng nasunog na pension house, papanagutin niya ang lahat ng sangkot sa nasabing trahedya maging ang provincial fire marshal nito at iba pang opisyales ng lokal na pamahalaan sa lugar. Nagtataka si Robredo kung bakit nag-operate ang naturang gusali sa kabila ng kawalan nito ng mga dokumento halimbawa ang mayor’s permit.</body>
<link>http://www.philstar.com/Article.aspx?articleId=642191&amp;publicationSubCategoryId=92</link>
</article>
<article>
<title>Salamat sa grasya!</title>
<author></author>
<date>
<month>December</month>
<day>24</day>
<year>2010</year>
</date>
<body>&amp;nbsp;&amp;nbsp;</body>
<link>http://www.philstar.com/Article.aspx?articleId=642274&amp;publicationSubCategoryId=92</link>
</article>
<article>
<title>'Truth' inihirit sa SC</title>
<author>Nina Gemma Amargo-Garcia at Rudy Andal</author>
<date>
<month>December</month>
<day>25</day>
<year>2010</year>
</date>
<body>MANILA, Philippines – Naghain ng motion for reconsideration ang Malaca&amp;ntilde;ang sa Korte Suprema kaugnay sa nabasurang Executive Order no. 1 na bumuo sa Truth Commission. Hiniling sa Korte Suprema ng pamahalaan sa pamamagitan ng Office of the Solicitor General (OSG) na muling suriin ang desisyon nito na nagpapawalang bisa sa Truth body na mag-imbestiga sana sa umano’y ano&amp;shy;malya ng administrasyon ni dating Pangulo at ngayo’y Pampanga Rep. Gloria Macapagal-Arroyo. Sa inihaing motion for reconsideration ng Palas&amp;shy;yo sa pamamagitan ni Solicitor General Jose Anselmo Cadiz, sinabi nito na ang EO 1 ay hindi luma&amp;shy;labag sa equal protection clause. Ito ay dahil sa ipinapakita lamang ng pa&amp;shy;mahaalan sa nasabing kautusan na wala silang intensyon na mag-discri&amp;shy;minate laban sa nakaraang administrasyon at hindi naman nito sini-‘singled out’ si dating Pangulong Arroyo na iimbestigahan ng TC. Nilinaw pa ni Cadiz na hindi pinupuntirya ng Truth Commission ang isang indibidwal su&amp;shy;balit tumutukoy sa mga kwestiyunableng tran&amp;shy;saksyon ng dating admi&amp;shy;nistrasyong Arroyo.&amp;nbsp; Paliwanag pa ng OSG ang nasabing kautusan din umano ay nagpapatunay na ang administrasyong Arroyo ay hindi maaring sumalang sa anumang inquiry o fact finding tulad ng nakaraang administrasyon habang ang ibang administrasyon umano ay dumaan sa katulad na imbestigasyon. Posible umanong magresulta ito ng pagbibigay ng pabor sa administrasyong Arroyo na hindi natamasa ng mga nakaraan pang administrasyon ang pribilehiyo ng immunity sa anumang inquiry o fact finding. Iginiit pa ni Cadiz na pinaimbestigahan din dati ni Arroyo si dating Pangulong Joseph Estrada samantalang pinaimbestigahan din nito si former President Fidel Ramos dahil sa Centennial Expo. Gayundin ang nama&amp;shy;yapa at dating Pangulong Corazon Aquino na pinaimbestigahan si da&amp;shy;ting President Ferdinand Marcos. Matatandaan na sa botong 10-5, idinekla ng Korte Suprema na labag sa batas ang executive order no. 1 na nagtatatag sa Truth Commission na inisyu ni Pangulong Noynoy Aquino na mayroong mandato na imbestigahan ang umanoy graft and corruption ng administrasyong Arroyo. Naniniwala ang mayor&amp;shy;ya ng mga mahistrado na bukod sa paglabag sa equal protection clause ay layunin lamang ng nasabing kautusan na maghiganti sa nakaraang administrasyon. Ayon naman kay Exe&amp;shy;cutive Secretary Paquito Ochoa, ang pag-apela nila sa SC ay bahagi ng kanilang hangarin na subukan ang lahat ng legalidad para mapanagot ang nakaraang administrasyon sa mga nagawang katiwalian.</body>
<link>http://www.philstar.com/Article.aspx?articleId=642352&amp;publicationSubCategoryId=92</link>
</article>
<article>
<title>Pulis na magpapaputok ng baril sibak!</title>
<author>Ni Joy Cantos</author>
<date>
<month>December</month>
<day>25</day>
<year>2010</year>
</date>
<body>MANILA, Philippines – Kakastiguhin ni Philippine National Police (PNP) Chief&amp;nbsp;Director General Raul Bacalzo ang sinumang pulis na magpapaputok ng kanilang mga baril kaugnay ng pagsalubong sa Bagong Taon. Sinabi ni Bacalzo, sinumang pulis na lalabag sa kaniyang direktiba ay mahaharap sa kaukulang kaparusahan kabilang na ang pagkakasibak sa serbisyo. Bilang mga pulis ay dapat anyang maging responsable ang mga pulis na iwasan ang pagpapaputok ng baril para maiwasang makadisgras&amp;shy;ya partikular na ang mga inosenteng sibilyan. Una nang inirekomenda ng PNP sa mga lokal na opisyal na magtalaga ng ‘firecrackers&amp;nbsp;free zones’ sa mga lugar na kanilang nasasakupan upang maiwasan ang disgrasya. Samantala, ipauubaya na ni Bacalzo sa mga Police, Regional at District Directors gayundin sa mga hepe ng pulisya ang pagpla-plaster sa dulo ng mga baril ng mga pulis upang hindi ang mga ito makapagpaputok. Nakatakda namang isailalim sa ballistic test ang baril ng mga opisyal at miyembro ng pulisya matapos ang Bagong Taon upang alamin kung sinu-sino ang sumuway sa direktiba ni Bacalzo. Sa tala, karamihan sa mga biktima ng ligaw na bala ay mga inosenteng sibilyan kung saan personal na nasasangkot ang ilang mga pulis sa tuwing sasapit ang pagsalubong sa pagpapalit ng taon. Nabatid pa na bukod sa pagbabawal sa mga pulis&amp;nbsp;na magpapaputok ng baril, mahigpit ring ipatutupad ng mga awtoridad ang pagkumpiska sa mga mapanganib at malalakas na uri ng paputok tulad ng boga,&amp;nbsp;super lolo, judas belt atbp.</body>
<link>http://www.philstar.com/Article.aspx?articleId=642353&amp;publicationSubCategoryId=92</link>
</article>
<article>
<title>Mag-iina ni Garcia malabo nang mapabalik sa Pinas</title>
<author>Ni Gemma Garcia</author>
<date>
<month>December</month>
<day>25</day>
<year>2010</year>
</date>
<body>MANILA, Philippines – Posibleng maisalba sa extradition request ang asawa at anak ni dating AFP Comptroller Chief General Carlos Garcia sakaling pagbigyan ng korte ang plea bargaining agreement nito. Sinabi ni Justice Undersecretary Francisco Baraan, hindi na umano mapapabalik sa bansa ang mag-iina ni Garcia sa sandaling mangyari ang plea bargaining na pinasok ng special prosecutor ng Ombudsman at ng dating heneral. Sa nasabing kasunduan ibababa sa kasong direct bribery at paglabag sa Anti-Money Laundering Act mula sa kasong plunder o pandarambong ang kaso ni Garcia. Paliwanag ni Baraan, sakaling ma-grant ng Sandiganbayan ang kasunduan ay magiging ‘moot and academic’ na ang extradition case sa pamilya ni Garcia dahil nakatali umano ang extradition sa kasong plunder ng heneral. Dagdag pa ni&amp;nbsp;Baraan, tila nautakan ni Garcia ang mga special prosecutor dahil sa naturang kasunduan.</body>
<link>http://www.philstar.com/Article.aspx?articleId=642354&amp;publicationSubCategoryId=92</link>
</article>
<article>
<title>Faeldon walang pampiyansa, sa kulungan magpa-Pasko</title>
<author>Ni Joy Cantos</author>
<date>
<month>December</month>
<day>25</day>
<year>2010</year>
</date>
<body>MANILA, Philippines – Sa kabila ng pinahintulutan na ng korte na magpiyansa ng P100,000, sa kulungan magpa-Pasko ang detenidong si Marine Capt. Nicanor Faeldon na kabilang sa mga sundalong nasangkot sa dalawang bigong pag-aaklas sa nakalipas na administrasyon. Ayon kay Faeldon na nasa kustodya ng “Marine Brig’ detention cell ng Philippine Marines sa Fort Bonifacio, Taguig City, bigo pa siyang makalikom ng pang-piyansa at ang fund raising para sa kaniyang pampiyansa ay hindi sapat dahil piso-piso lamang ito. Sa kabila nito, masaya si Faeldon sa naging desisyon ni Makati Regional Trial Court (RTC) Branch 148 Judge Oscar Pimentel na payagan siyang magpiyansa para sa kaniyang pansamantalang kalayaan habang naga-apply para sa kaniyang amnestiya. Nitong Huwebes ay nabigong makalikom ng P100,000 si Faeldon habang natapat naman sa holiday ang Disyembre 24 at 25. Umaasa si Faeldon na makalabas ng kulungan sa lalong madaling panahon para makasama naman niya ang kaniyang pamilya sa pagsalubong sa Bagong Taon. Bukod sa Oakwood mutiny noong Hulyo 27, 2003 nakasuhan din si Faeldon ng rebelyon dahil sa&amp;nbsp;pagkakasangkot sa&amp;nbsp; Manila Peninsula siege noong Nobyembre 29, 2007. Si Faeldon ay naunang nakulong sa Oakwood mutiny pero tumakas noong Disyembre 14, 2005 at nasakote naman noong Enero 27, 2006. Sa pangalawang pagkakataon ay muling tumakas si Faeldon, kasama ang tatlo pang lider ng Magdalo sa nangyaring siege sa Peninsula Manilao noong Nob. 29, 2007 at sumurender naman sa mga opisyal ng militar noong Hulyo 7, 2010. Kabilang si Faeldon sa mga ginawaran ng amnestiya ni Pangulong Noynoy Aquino ngunit sa susunod na taon pa ito magiging epektibo. Nitong Lunes ay pinalaya na rin si Sen. Antonio Trillanes IV matapos ang mahigit pitong taong pagkakakulong.</body>
<link>http://www.philstar.com/Article.aspx?articleId=642357&amp;publicationSubCategoryId=92</link>
</article>
<article>
<title>'Homecoming call' ibinasura ng Morong 5</title>
<author>Ni Joy Cantos</author>
<date>
<month>December</month>
<day>25</day>
<year>2010</year>
</date>
<body>&amp;nbsp;MANILA, Philippines – Ibinasura ng limang self-confessed na mi&amp;shy;yembro ng mga rebeldeng New People’s Army (NPA) na kabilang sa Morong 43 ang homecoming call ng Commission on Human Rights (CHR) at grupong Karapatan. Ayon kay Philippine Army acting spokesman Col. Daniel Lucero, ito’y matapos na tanggihan mismo ng nalalabi pang lima sa Morong 43 na sumama sa sumusundo sa mga itong mga miyembro ng CHR sa pangunguna ni Commissioner Jose Mamawag at Karapatan member Cristina Palabay. Ang lima ay nanatili sa kustodiya ng Army sa 2nd Infantry Division sa Camp Capinpin, Tanay, Rizal matapos ang mga itong umaming lehitimong miyembro ng NPA re&amp;shy;bels.&amp;nbsp;Una rito, pinalaya ang 38 sa kanilang mga kasamahan kamakailan. Sinabi ni Lucero na sa kabila ng mga pag-iyak ni Adoracion Paulino, ina ng isa sa limang rebelde ay nagmamatigas ang mga itong lisanin na ang Camp Capinpin para makauwi sa kanilang mga tahanan kaugnay ng nalalapit na pagdiriwang ng kapaskuhan. Sa kanilang nasaksihan, ayon kay Lucero sa kabila ng pagmamakaawa ng halos lumuhod ng si Gng. Paulino ay bigo ito na kumbinsihin ang kaniyang anak na si Valentino Paulino na umuwi na sa kanilang tahanan. Ang iba pa sa mga ito ay sina Cherilyn Tawagon, Eleanor Carandang, Jennyllyn Pizzaro at John Mark Barrientos. Inihayag ng mga ito na trinatrato sila ng maayos ng mga bantay nilang sundalo kaya sa ngayon ay ayaw na muna nilang magsiuwi sa kanilang mga tahanan. Dahil dito ay binigyan na lamang ng calling card ng mga opisyal ng CHR at Karapatan ang lima na sinabi pang inirerespeto nila ang desisyon ng mga ito.</body>
<link>http://www.philstar.com/Article.aspx?articleId=642358&amp;publicationSubCategoryId=92</link>
</article>
<article>
<title>Hapones 16 yrs. nakulong pinabalik na sa Japan</title>
<author>Ni Gemma Garcia</author>
<date>
<month>December</month>
<day>25</day>
<year>2010</year>
</date>
<body>MANILA, Philippines – Pinatapon palabas ng bansa ng Bureau of Immigration (BI) ang isang Japanese national na nauna nang nabigyan ng presidential pardon matapos makulong ng mahigit sa 16 na taon dahil sa kasong drug trafficking. Si Hideshi Suzuki, 54, ay pabalik sa kanyang bansa sakay ng Philippine Airlines flight to Nagoya isang araw matapos ipalabas ng BI ang kanyang deportation order kasabay na rin sa pagtupad sa kondisyon na nilagdaan ni dating Pangulong Arroyo noong April 26 na nagkakaloob dito ng pardon. Kabilang sa kondisyon ang pagbabayad nito ng halagang P1 milyong multa. Masaya naman si Suzuki dahil magkikita na sila ng kanyang pamilya at kaibigan na umano’y sumuporta sa kanya habang nakakulong sa loob ng mahigit sa 16 taon. Si Suzuki ay nakulong at nasentensyahan ng kamatayan noong 1995 dahil sa pag-iingat ng 1.5 kilograms ng marijuana sa Bacolod City airport. Subalit umapela sa Korte Suprema si Suzuki at ibinaba ang parusa nito mula sa habambuhay na pagkakabilanggo. Sa kabila nito hanggang sa kasalukuyan ay iginigiit pa rin ni&amp;nbsp; Suzuki na inosente siya at na set-up lamang matapos makipag-negosasyon sa kakilala ring Hapon na may utang sa kanya. Kasamang bumalik sa Japan ni Suzuki ang kanyang Pinay na asawa at walong taong gulang na anak na lalaki. Nais pa rin namang bumalik sa bansa ni Suzuki kahit na inilagay na ito sa immigration blacklist. Idinagdag pa nito na kahit na mabagal ang sistema ng hudikatura sa Pilipinas ay hindi pa rin umano matatawaran ang kabaitan ng mga Pilipino sa kanya. &amp;nbsp; &amp;nbsp;</body>
<link>http://www.philstar.com/Article.aspx?articleId=642360&amp;publicationSubCategoryId=92</link>
</article>
<article>
<title>Tambak na basura inaasahan</title>
<author>Ni Mer Layson</author>
<date>
<month>December</month>
<day>25</day>
<year>2010</year>
</date>
<body>MANILA, Philippines – Nanawagan sa mga mamamayan ang environmental group na EcoWaste Coalition na i-segregate ang kanilang mga basura upang ma&amp;shy;ging mas madali ang pagkolekta sa mga ito. Ang apela ng grupo ay kasunod nang inaasahang pagdami ng mga basurang maiipon dahil sa Holiday season. Paliwanag ni EcoWaste Coalition President Roy Alvarez, ang pag-segregate sa mga basura at mga bagay na maaari pang i-recycle o gamiting muli ay isa ring pamamaraan nang pagpapakita ng appreciation sa ginagawang kabutihan ng mga taong namumulot at nagre-recycle ng mga basura. Iminungkahi pa ng grupo na mas makabubuti kung sa gagawing pag-segregate ay direkta nang ibigay sa mga community recyclers ang mga mapapakinabangang basura sa halip na itapon pa ito sa basurahan. Ani Alvarez, maaari namang maging mas makahulugan ang pagdiriwang ng Pasko ng mga waste pickers at ng mga pamilya ng mga ito, sa pamamagitan nang pagbabahagi sa kanila ng pagkain at iba pang bagay na kinakailangan nila. Hinimok pa ng grupo ang mga concerned ci&amp;shy;tizens na ang ibigay na regalo ay mga payong, kapote, rubber o utility shoes, at dust mask upang maprotektahan ang mga namumulot ng basura laban sa mga elementong makasasama sa kanilang kalusugan.</body>
<link>http://www.philstar.com/Article.aspx?articleId=642361&amp;publicationSubCategoryId=92</link>
</article>
<article>
<title>Pagmamahalan, kapayapaan at pagbibigayan sentro ng Pasko</title>
<author>Nina Doris Franche/Mer Layson</author>
<date>
<month>December</month>
<day>25</day>
<year>2010</year>
</date>
<body>MANILA, Philippines – Pagbibigayan, pagmamahalan at kapayaan ang&amp;nbsp;gawing sentro ngayong Pasko. Ito ang bahagi ng Christmas message ni Manila Archbishop Gaudencio Cardinal Rosales sa publiko kasabay ng pagdiriwang ng araw ng pagsilang ni Kristo. Ayon kay Rosales, dapat aniyang manaig ang pagmamahalan at pagtutulungan ng bawat isa upang mas maging masagana ang pagsalubong ng bagong taon.&amp;nbsp; Sinabi ni Rosales na hindi rin umano dapat na kalimutan ng sambayanan ang magpasalamat sa biyayang ipinagkaloob ng Diyos at sanay maging matatag ang bansa sa hamon ng panahon. Hinikayat din ng mga Obispo ang sambayanan na huwag materyal na bagay ang gawing sentro ng Pasko, kundi si Kristo, na siyang tunay na dahilan kung bakit ipinagdiriwang ang naturang araw. Ayon pa kay Rosales, sa kabila ng mga kaliwa’t kanang kaguluhan na nagaganap sa bansa, dapat na patuloy na maniwala ang mga mamamayan na posible pa rin ang kapayapaan sa buong mundo. “As we celebrate the memorial of the Birth of the Son of God, Jesus, the Christ, our Lord and Savior, we are once again encouraged by the thought that love and compassion are divinely inspired human experience, and that peace on earth is always possible,” ayon kay Rosales. Nalulungkot naman si Sorsogon Bishop Arturo Bastes dahil “commercialized” na ang Pasko sa Pilipinas, at mistulang si Santa Claus na ang nagiging simbolo nito. Gayunman, umaasa ang Obispo na ibabalik ng mga tao sa pagdiriwang ng Pasko si Kristo na siyang tunay na dahilan kung bakit nagbibigayan ng regalo ang mga tao.</body>
<link>http://www.philstar.com/Article.aspx?articleId=642362&amp;publicationSubCategoryId=92</link>
</article>
<article>
<title>Pagbuhos ng lahar mula sa Bulusan kontrolado sa kabila ng pag-ulan</title>
<author>Ni Angie dela Cruz</author>
<date>
<month>December</month>
<day>25</day>
<year>2010</year>
</date>
<body>MANILA, Philippines – Kontrolado ng pamahalaan ang pagbuhos ng lahar&amp;nbsp;mula sa bulkang Bulusan sa kabila ng nagaganap na mga pag-uulan sa paligid nito. Bunsod nito, ikinatuwa ng mga residente sa Sorsogon ang paunti unting pag-ulan sa kanilang lugar at sa ganitong sitwasyon anila, dahan-dahang naibubuhos ang mga ashfall maging ang lahar papunta sa kanilang mga kanal. Ayon kay Boy Lopez ng Provincial Disaster Risk Management Office,&amp;nbsp;malaki ang tulong ng pag-ulan noong mga nakaraang araw para mabawasan ang mga naipong abo at iba pang mga volcanic materials na dala ng huling pag-alburuto ng Mt. Bulusan. Anya, nananatili sa alert level 1 ang bulkan at ang pananatili ng alert status ng&amp;nbsp;Bulusan ay malaking tulong sa mga residente ng nasabing lugar upang maging alerto at handa sa mga susunod na magpakita ito ng abnormalidad.</body>
<link>http://www.philstar.com/Article.aspx?articleId=642363&amp;publicationSubCategoryId=92</link>
</article>
<article>
<title>Anti-smoking sa Caloocan pinaigting</title>
<author></author>
<date>
<month>December</month>
<day>25</day>
<year>2010</year>
</date>
<body>MANILA, Philippines – Higit pang pinaigting ni Caloocan City Mayor Enrico “Recom” Echiverri ang kampanya ng lokal na pamahalaan laban sa paninigarilyo sa mga ipinagbabawal na lugar partikular na sa loob ng city hall at mga pampublikong sasakyan. Sa ipinalabas na me&amp;shy;mo&amp;shy;randum ni Echiverri, mahigpit nang ipagbabawal ang paninigarilyo sa loob at compound ng city hall, pampublikong sasakyan at maging sa mga matataong lugar sa buong lungsod. Ang aksiyon na ito ng alkalde ay base na rin sa pagsuporta sa Republic Act 9211 na mas kilala sa tawag na Tobacco Regulations Act of 2003. Sinumang residente na mahuhuling naninigaril&amp;shy;yo sa mga ipinagbabawal na lugar ay pagmumultahin ng P500 hanggang P1,000 para 1st offense; P1,000-P5,000 sa 2nd offense at P5,000-P10,000 para sa ikatlong pagkakataon. Bukod sa parusang ito ay posible ring matanggal sa trabaho ang mga empleyado partikular na ang mga consultants at job order (JO) na mahuhu&amp;shy;ling naninigarilyo sa loob at compound ng city hall. Ang Caloocan ay isa sa pitong lungsod sa Metro Manila na tinaguriang G7 na sumusuporta sa RA 9211 na kinabibilangan ng Makati, Mandaluyong, Manila, Pasig, Marikina at Quezon City.</body>
<link>http://www.philstar.com/Article.aspx?articleId=642364&amp;publicationSubCategoryId=92</link>
</article>
<article>
<title>Walang bubuksang bagong franchise - LTFRB</title>
<author>Ni Angie dela Cruz</author>
<date>
<month>December</month>
<day>25</day>
<year>2010</year>
</date>
<body>MANILA, Philippines – Nilinaw ng Land Transportation Franchising Regulatory Board (LTFRB) na hindi magbubukas ang ahensiya para sa mga bagong franchise ng bus sakaling may mga prangkisa na kakanselahin dahil sa pagsasagawa ng mga ito ng strike noong unang araw ng MMDA bus coding nitong Nobyembre 15. Sa panayam, sinabi ni LTFRB Chairman Nelson Laluces na walang gagawing pagdaragdag ng bagong linya ng bus ang ahensiya kundi magbabawas pa nga ang ahensiya dahil sa dami ng mga bus na nabiyahe na walang legal na operasyon. Sa ngayon anya ay patuloy na binubusisi ng LTFRB ang kaso ng mga nag-strike na bus kamakailan at inaasa&amp;shy;hang maipapalabas ang resolusyon para rito sa ikalawang linggo ng Enero 2011. Sinabi ni Laluces na unang tatamaan ng bagsik ng LTFRB ang 9 na bus company na sumalang sa unang pagdinig ng ahensiya at saka isusunod ang 10 bus company na sumalang sa ikalawang hearing ng LTFRB board. May 97 bus company ang sinasabing nagsagawa ng bus strike noong Nob 15.</body>
<link>http://www.philstar.com/Article.aspx?articleId=642367&amp;publicationSubCategoryId=92</link>
</article>
<article>
<title>Philippine Sports University gustong itatag sa bansa</title>
<author>Ni Malou Escudero</author>
<date>
<month>December</month>
<day>25</day>
<year>2010</year>
</date>
<body>MANILA, Philippines – Dahil maituturing na “ambassadors of goodwill” at simbolo ng kara&amp;shy;ngalan ng bansa ang mga atleta, nais ni Senator Edgardo Angara na magkaroon ng&amp;nbsp;isang Philippine Sports University sa Pilipinas&amp;nbsp;na huhubog sa mga manlalaro at pormal na magtuturo ng sports education. Ginawa ni Angara ang panukala matapos lumikha ng pangalan ang Philippine national football team na “Azkals” sa Asian football scene. Ayon kay Angara, chairman ng Senate Committee on Education, kulang na kulang ang suporta ng gobyerno sa mga atleta lalo na sa pagbibigay ng kinakailangang training. Sinabi ni Angara sa kaniyang Senate Bill No. 48 o “Philippine Sports University Act” kung magkakaroon ng isang paaralan na para lamang sa mga atleta mas mapagtutuunan ng pansin ang kakayahan ng mga ito lalo na sa pagsabak sa mga international na laban. Kapuna-puna aniya na palaging nangungulelat ang Pilipinas sa mga karatig bansa pagdating sa area ng sports deve&amp;shy;lopment. “We can see that the Philippines is lagging behind its neighbors in Asia in the area of sports development. The football teams from Thailand, Singapore and Indonesia are showing amazing progress resulting from the prioritization of their countries’ sports programs,” ani Angara. Dahil ang mga atleta aniya ang &amp;nbsp;sumisimbolo sa national pride ng bansa, dapat lamang na bigyan ang mga ito ng atensiyon at suporta ng gobyerno upang maging pinakamagaling na mga manla&amp;shy;laro sa mundo.&amp;nbsp; Kabilang umano sa inirereklamo ng “Azkals” ang kawalan ng mga training facilities at resources, na katulad din halos ng reklamo ng iba pang atleta sa mundo ng &amp;nbsp;Philippine sports. Hindi aniya dapat masayang ang mga&amp;nbsp;international recognition na nakuha ng Pilipinas sa pamamagitan ng mga matagumpay na laban ni Saranggani Rep. Manny Pacquiao at Efren “Bata” Reyes.&amp;nbsp; Ani Angara, panahon na upang magkaroon ng “overhaul” sa sports education sector.</body>
<link>http://www.philstar.com/Article.aspx?articleId=642368&amp;publicationSubCategoryId=92</link>
</article>
<article>
<title>P17 umento para sa calabarzon workers</title>
<author>Ni Angie Dela Cruz</author>
<date>
<month>December</month>
<day>26</day>
<year>2010</year>
</date>
<body>MANILA, Philippines – &amp;nbsp;Tatanggap ng P17 dagdag sa sahod o basic salary ang mga manggagawa sa Cavite – Laguna – Batangas – Rizal - Quezon region alinsunod sa isang kautusan ng Regional Tripartite Wages and Productivity Board sa Region 4-A. Sinasabi sa isang ulat na nakaposte sa website ng Department of Labor and Employment na ipinalabas ang wage order noong Disyembre 20 at sa Enero ng susunod na taon tataas sa P337 ang basic pay sa rehiyon. Isinagawa ng RTWPB ang aksyon bilang tugon sa isang petisyon ng Trade Union Congress of the Philippines. Sinabi ni Labor Secretary Rosalinda Baldoz na ang wage order para sa Calabarzon ang huli para sa taong ito sa mga umento sa sahod ng mga manggagawa sa iba’t ibang rehiyon sa buong bansa.&amp;nbsp;May 14 na wage order na anya ang naipalabas ngayong 2010. Matapos kumpirmahin ng National Wages and Productivity Commission,&amp;nbsp;ang Wage Order No. IVA-14 ay ilalathala sa pahayagan at magkakabisa pagkatapos ng 15 araw. Sa nabanggit na umento, tatanggap ng P337 sa minimum na arawang sahod ang mga manggagawa sa non-agricultural sector sa Calabarzon. Ang mga nagtatrabaho sa agriculture-plantation ay tatanggap ng P312 kada araw. &amp;nbsp;Ang mga agriculture-non-plantation worker ay tatanggap ng P292 arawang sahod habang ang mga nasa retail/service&amp;nbsp;business na wala pa sa mahigit 10 ang empleyado ay tatanggap ng P232 arawang sahod. Nauna nang inisyuhan ng wage order ang Metro Manila, Cordillera Administrative Region, Autonomous Region of Muslim Mindanao, at Regions 3, 4-B, 5, 7, 9, 10, 11, 12, at 13. Pina&amp;shy;kamataas ang daily minimum wage sa Metro Manila na P404 para sa non-agriculture. Pinakamababa ang ARMM na P222.</body>
<link>http://www.philstar.com/Article.aspx?articleId=642618&amp;publicationSubCategoryId=92</link>
</article>
<article>
<title>Sa CPP anniversary: AFP walang red alert</title>
<author>Ni Joy Cantos</author>
<date>
<month>December</month>
<day>26</day>
<year>2010</year>
</date>
<body>MANILA, Philippines – &amp;nbsp;Sa kauna-una&amp;shy;hang pagkakataon, hindi magdedeklara ng red alert status ang Armed Forces of the Philippines kaugnay ng pagdiriwang ngayong araw (Disyembre 26) ng ika-41 taong anibersaryo ng pagkakatatag ng Communist Party of the Philippines. Ayon kay AFP Spokesman Brig. Gen. Jose Mabanta, hindi kailangang magdeklara ng red alert status dahil kasalukuyang umiiral ang tigil-putukan ng magkabilang panig. Ang 19 araw na tigil-putukan ay sinimulang ipatupad noong Disyembre 16 na tatagal hanggang Enero 3 ng susunod na taon. Gayunman, iginiit nito na nasa ‘defensive mode ‘ ang AFP kaugnay ng posibleng mga pag-atake at pagsasamantala ng armed wing ng CPP na New People’s Army na karaniwang isinasagawa ng mga ito sa tuwing magdaraos ng anibersaryo kada taon. Sa panig naman ng PNP, ibinulgar ni PNP Spokesman Chief Supt. Agrimero Cruz, na nasangkot na sa ilang insidente ng paglabag ng NPA sa tigil-putukan kaya nagtaas sila ng alerto sa anibersaryo ng CPP. Inihayag ni Cruz nasa full alert ang PNP forces alinsunod sa direktiba ni PNP Chief Director General Bacalzo upang hindi makaisa ang mga rebeldeng komunista na istilo na ang magsamantala.</body>
<link>http://www.philstar.com/Article.aspx?articleId=642619&amp;publicationSubCategoryId=92</link>
</article>
<article>
<title>Amyenda sa batas sa absentee voting ipinanukala</title>
<author></author>
<date>
<month>December</month>
<day>26</day>
<year>2010</year>
</date>
<body>MANILA, Philippines – &amp;nbsp;Nagsumite kama&amp;shy;kailan si Pampanga Congresswoman at da&amp;shy;ting Pangulong Gloria Macapagal-Arroyo ng isang panukalang-Batas na magbibigay ng pagkakataon sa mas maraming overseas Filipino workers at iba pang mga Pilipinong naninirahan sa ibang bansa na makalahok sa mga susunod na eleksyon sa Pilipinas. Sa kanyang House Bill 3001 magkakaroon ng mas maraming re&amp;shy;gistration center sa buong Mundo. Inaamyendahan ng HB 3001 ang Republic Act 9189 o Overseas Absentee Voting Act na naglalaan ng mga sistema at panuntunan para makasali at maka&amp;shy;boto sa eleksyon ang mamamayang Pilipinong naninirahan o nagtatrabaho sa ibayong-dagat. Isinasaad sa HB 3001 ang pagtatayo ng mga field at mobile registration centers ng mga embahada o konsulado o misyon ng Pilipinas sa iba’t ibang bansa. Itinatadhana rin dito ang pagsasagawa ng pre-departure registration ng kinauukulang ahensya ng pamahalaan o pasilidad na tutukuyin ng Commission on Elections. Maaari ring isampa ng OFW ang kanyang aplikasyon nang perso&amp;shy;nal sa alin mang post o itinakdang registration center sa Pilipinas na aprubado ng Comelec. Batay sa datos ng Department of Foreign Affairs, merong 89 re&amp;shy;gistration center&amp;nbsp;ang Pilipinas sa ibayong-dagat kasama na ang sa 44 posts sa 154 lugar para sa pagpaparehistro ng mga Pilipino roon. Binanggit ni Arro&amp;shy;yo na, sa nagdaang eleksyon, 233,092 lamang mula sa kabuuang 364,187 rehistradong Pilipino sa ibayong-dagat ang nakaboto. Idinadahilan sa ka&amp;shy;unting bilang ng bumoto ang napakaikling oras ng rehistrasyon, mahigpit na rekisitos sa pagboto, limitadong pasilidad sa botohan, limitadong day-off sa trabaho at iba pa.</body>
<link>http://www.philstar.com/Article.aspx?articleId=642620&amp;publicationSubCategoryId=92</link>
</article>
<article>
<title>Bagong HIV cases dumami</title>
<author></author>
<date>
<month>December</month>
<day>26</day>
<year>2010</year>
</date>
<body>MANILA, Philippines – &amp;nbsp;Tumaas nang 40 porsiyento noong nakaraang buwan ang bilang ng mga Pilipinong nahawahan ng sakit na Human Immunodeficiency Virus o HIV. Ang HIV ay isang lentivirus na nagiging sanhi ng mas malubhang sakit na&amp;nbsp;Acquired Immunodeficiency Syndrom o AIDS. Sinasabi sa datos ng HIV at AIDS Registry ng Department of Health na, mula sa bilang na 80 ng buwan ng Nobyembre ng taong 2009, umabot na sa 112 ang mga Pilipinong may HIV noong Nobyembre ng taong kasalukuyan. Sinasabi ng mga opisyal ng DOH na 92 porsiyento ng mga pasyente ay lalaki.&amp;nbsp;Mula 20 hanggang 29 anyos ang edad ng 62 porsiyento ng mga bagong HIV positive patients. Walo naman sa napaulat na 112 kaso ay mga overseas Filipino worker. Nakuha umano nila ang sakit sa pamamagitan ng pakikipagtalik. Umaabot na rin sa 160 ang mga OFW na positibo sa HIV mula sa bungad ng taong 2010. Sa kabuuan, nakapagtala ang DOH ng 1,417 bagong kaso ng HIV mula Enero hanggang Nobyembre. May 11 unit din ng donasyong dugo ang natuklasang positibo sa HIV. Ayon sa Trade Union Congress of the Philippines, isa sa bawat apat na Pilipinong may HIV ay OFW. Kaugnay nito, na&amp;shy;na&amp;shy;wagan si Rep.Arnel Ty ng party-list group na LPGMA sa dagdag na pondo ng pamahalaan para sa preventive HIV/AIDS education.</body>
<link>http://www.philstar.com/Article.aspx?articleId=642621&amp;publicationSubCategoryId=92</link>
</article>
<article>
<title>Morong 5 itutumba</title>
<author>Ni Joy Cantos</author>
<date>
<month>December</month>
<day>26</day>
<year>2010</year>
</date>
<body>MANILA, Philippines – &amp;nbsp;Lima pang nalalabi sa Morong 43 ang plano umanong likidahin ng kanilang mga kasamahang rebeldeng New People’s Army sa oras na tanggalin na ang mga ito sa kustodya ng tropa ng militar. Ang lima sa Morong 43 ay nasa ilalim ng pangangalaga ng Army’s 2nd Infantry Division (ID) sa Tanay, Rizal na tumangging magsiuwi dahilan sa banta sa kanilang buhay mula sa mga dating kasamahang rebelde. Kinilala ang mga ito na sina Cherilyn Tawagon, Eleanor Ca&amp;shy;randang, Jennyllyn Pizzaro at John Mark Barrientos. Batay sa intelligence report, plano ng mga rebelde na itumba ang lima sa oras na lumabas na ang mga ito sa kustodya ng militar. Bilang reaksyon, sinabi naman ni Acting Spokesman Col. Daniel Lucero ng Philippine Army na tungkulin nilang bigyang- seguridad ang lima na nauna nang nagsiamin&amp;nbsp;na sila’y mga lehitimong kasapi ng rebeldeng NPA.</body>
<link>http://www.philstar.com/Article.aspx?articleId=642622&amp;publicationSubCategoryId=92</link>
</article>
<article>
<title>Binay tututok sa reporma sa OFW</title>
<author></author>
<date>
<month>December</month>
<day>26</day>
<year>2010</year>
</date>
<body>MANILA, Philippines – &amp;nbsp;Dahil nakagawa na siya ng pangunang hakbang para mapanga&amp;shy;lagaan ang mga overseas Filipino worker at para sa reporma sa pabahay sa unang anim na buwan niya sa puwesto, binabalak naman ni Vice President Jejomar Binay ang ilang mahahalagang pagbabago sa dalawang larangan sa taong 2011. &amp;nbsp;“Maraming trabaho ang kailangang gawin sa susunod na mga taon pero nakagawa na kami ng mahahalagang unang mga hakbang sa pagrereporma sa sektor ng pabahay at pagtitiyak ng tulong ng pamahalaan sa mga OFW,” sabi ni Binay sa isang artikulong ipinoste sa website ng Office of the Vice President at iniulat din ng GMA News. Sinabi ni Binay na plano niyang magsagawa ng marami pang konsultasyon sa dalawang sektor para maitaguyod pa niyang mabuti ang kanilang kapakanan sa susunod na taon. Si Binay din ang itinalaga ni Pangulong Benigno Aquino III bilang&amp;nbsp;Presidential Adviser for OFW Concerns.</body>
<link>http://www.philstar.com/Article.aspx?articleId=642623&amp;publicationSubCategoryId=92</link>
</article>
<article>
<title>Krimen sa PHL bumaba sa 39.7 %</title>
<author></author>
<date>
<month>December</month>
<day>26</day>
<year>2010</year>
</date>
<body>MANILA, Philippines – &amp;nbsp;Bumaba ng 39.7 % sa unang 11 buwan ng taong 2010 ang kriminalidad sa iba’t-ibang lugar sa Pilipinas, ayon sa Philippine National Police. Sinabi ni PNP Chief Director General Raul Bacalzo na ang pagbaba ng kriminalidad ay bunsod ng pagsusumikap ng kapulisan na mapagbuti pa ang serbisyo publiko. Sa tala ng PNP, mula sa dating rekord na 459,130 insidente ng mga kriminalidad noong nakalipas na taon ay napababa na ito sa 276,872 insidente mula Enero hanggang Nobyembre ng taong ito. Kasabay naman ng nalalapit na pagtatapos ng taong 2010, pinasalamatan ni Bacalzo ang 137,000 malakas na puwersa ng PNP na tinukoy rin ang kanilang kapabilidad sa logistics, karagdagang pagsasanay, pagpapaigting ng kampanya kontra kriminalidad at karagdagang mga benepisyo. Ang administrasyon ni Pangulong Benigno Aquino III ay pilit na ibi&amp;shy;nabangon ang bumagsak na imahe bunga ng palpak na rescue operations sa Manila hostage crisis na ikinasawi ng walong Hong Kong tourist at ng hostage taker na si dating Sr. Inspector Rolando Mendoza noong Agosto 23. Sinabi naman ni Bacalzo na natuto na sa mga karanasan ang PNP kung saan itutuwid ang kanilang pagkakamali at pupunan ang pagkukulang. Ayon kay Bacalzo, bilang pangunahing hakbang ay nagtatag ang PNP ng Quality Service Lane Project&amp;nbsp;bilang bahagi ng Model Police Station Project&amp;nbsp;na ang pilot test ay inumpisahan sa Metro Manila at saka inimplementa sa lahat ng mga himpilan ng pulisya sa buong bansa.</body>
<link>http://www.philstar.com/Article.aspx?articleId=642624&amp;publicationSubCategoryId=92</link>
</article>
<article>
<title>Hindi maka-travel!</title>
<author></author>
<date>
<month>December</month>
<day>26</day>
<year>2010</year>
</date>
<body>.</body>
<link>http://www.philstar.com/Article.aspx?articleId=642773&amp;publicationSubCategoryId=92</link>
</article>
<article>
<title>Toll hike sa SLEX tuloy na sa Enero 1</title>
<author>Ni Doris Franche</author>
<date>
<month>December</month>
<day>27</day>
<year>2010</year>
</date>
<body>MANILA, Philippines - Ipinahayag&amp;nbsp;ng South Luzon Tollway Corporation (STLC) na epektibo sa Enero 1, 2011 ganap na alas-6 ng umaga ay doble na ang ibabayad ng mga motoristang dadaan sa South Luzon Expressway. Ayon kay Alma Tuazon, spokesperson ng STLC sa ginanap na lingguhang forum sa Balitaan sa Tina&amp;shy;payan, kasalukuyang bumabayad ang motorista ng P87 para sa toll fee mula Makati-Alabang hanggang sa Calamba at karagdagang P22 hanggang sa Sto.Tomas, Batangas. Nabatid kay Tuazon na sa P87, P65 ang kinoko&amp;shy;lekta ng Skyway Corp. at P22 lamang ang napupunta sa kanila na katumbas ng P0.76 sentimos kada kilometro. Bagama’t P3.02 kada kilometro ang inapruba&amp;shy;hang increase ng Toll Regulatory Board (TRB), P2.68 kada kilometro lamang ang ipatutupad ng SLTC. Gayundin, Disyembre 31 ng alas-10 ng gabi ang inaprubahang epektibong increase ng TRB, pero ginawa nila itong Enero 1 ng alas-6 ng umaga. Katumbas umano ito ng P97 hanggang Alabang-Sto.Tomas, Batangas na may kabuuang mahigit 36 kilometrong haba ng kalsada. Naging P162 ang kabu&amp;shy;uang bayarin dahil kasama ang P65 na toll fee na kinokolekta ng Skyway. Sinabi ni Tuazon na ginagamit sa ngayon ng mga motorista ng libre ang binuksang extension sa SLEX diretsong tagos mula sa Sto.Tomas. Binigyan-diin ni Tuazon na ipatutupad ang P2.68 increase kada kilometro hanggang sa makarekober sa kanilang ginastos sa rehabilitasyon at konstruksiyon ng mga kalsada sa SLEX ang SLTC.</body>
<link>http://www.philstar.com/Article.aspx?articleId=642857&amp;publicationSubCategoryId=92</link>
</article>
<article>
<title>Pabrika ng 'killer harina' ipinasara</title>
<author>Ni Butch Quejada</author>
<date>
<month>December</month>
<day>27</day>
<year>2010</year>
</date>
<body>MANILA, Philippines - Ipinasara na ng Valenzuela City government ang pabrika na gumagawa umano ng mga kontaminadong harina ilang araw matapos salakayin ng PNP-Criminal Investigation and Detection Group-National Capital Region at madiskubreng walang mga kaukulang lisensiya para sa kanilang operasyon. Mismong si Food and Drugs Director Nazarita Tacandong ang nagkumpirma na walang lisensiya&amp;nbsp;para mag-produce ng harina ang Marco Polo Flour Mill na nasa No. 53 Planters St, Rincon&amp;nbsp;Compound, Malinta, Valenzuela. Nauna na ring lumitaw sa pagsusuri ng &amp;nbsp;FDA na hindi ligtas ang produkto ng Marco Polo dahil gumagamit umano ito ng wheat feeds na para lamang sa hayop sa halip na wheat flour na karaniwang ginagamit sa harina para sa mga tinapay at noodles. Sa utos ng Valenzuela City Business Permit and Licensing Office, pinatigil din nito ang anumang ope&amp;shy;rasyon sa loob ng pabrika dahil sa mga paglabag nito sa batas tulad ng kawalan ng Mayor’s Permit,&amp;nbsp; DTI permit, business permit and registration mula sa Bureau of Internal Revenue. Bago ipinasara ng city government, ni-raid ng PNP-CIDG ang natu&amp;shy;rang&amp;nbsp;flour factory sa bisa na rin ng search warrant na inilabas ni Manila Executive Judge Amor Reyes matapos magpositibo ang reklamo ng testigo sa mga umano’y illegal na paggawa ng harina ng Marco Polo. Inalerto rin ng Philippine Association of Flour Millers (PAFMIL) ang DTI sa pagkalat sa merkado ng mga harinang gawa ng Marco Polo na dapat aksiyunan sa lalong madaling panahon dahil sa peligrong dulot nito sa kalusugan ng mga tao. Sa record ng Securities and Exchange Commission, kabilang sa mga incorporators ng Marco Polo ay ang Chinese nationals na sina Shibao Wang, Yan Ju, Fil-Chinese na sina Sally Chen, Ramon Ong at Steve Chua.</body>
<link>http://www.philstar.com/Article.aspx?articleId=642859&amp;publicationSubCategoryId=92</link>
</article>
<article>
<title>Ginang lumaklak ng piccolo, todas</title>
<author>Ni Doris Franche</author>
<date>
<month>December</month>
<day>27</day>
<year>2010</year>
</date>
<body>MANILA, Philippines - Kinumpirma ni Department of Health-National Epidemiology Center head Dr. Eric Tayag ang pagkamatay ng isang 44-anyos na ginang matapos na makainom ng tubig na may pulbura ng piccolo sa lalawigan ng Bulacan. Ayon kay Tayag, ito&amp;nbsp;ang&amp;nbsp;kauna-unahang “fireworks-related fatality” na naitala ng kagawaran. Pero batay umano sa imbestigasyon, sinasabing suicide ang pagkamatay ng biktima kung saan mahigit 50 sticks umano ng piccolo ang binuhos nito sa tubig na ininom. Bagama’t isinugod pa sa PGH&amp;nbsp;ang biktima ay hindi na ito naisalba ng mga doktor. Samantala, umakyat na sa 66 katao ang naitalang sugatan kaugnay pa rin sa pagdiriwang ng holiday season. Mula Disyembre 21-25 ay tumaas na sa 61 katao ang naisugod sa ospital dahil sa mga fireworks habang dalawa ang biktima ng stray bullets. Kabilang umano sa ti&amp;shy;namaan ng ligaw na bala ay isang 14 anyos na ba&amp;shy;tang lalaki malapit sa isang simbahan sa lungsod ng Maynila.&amp;nbsp; Dahil dito, sinabi ni Tayag na marami namang paraan upang salubungin ang bagong taon&amp;nbsp;na hindi gumagamit ng anumang paputok.</body>
<link>http://www.philstar.com/Article.aspx?articleId=642861&amp;publicationSubCategoryId=92</link>
</article>
<article>
<title>Chinese New Year gawing regular holiday - solon</title>
<author>Ni Butch Quejada</author>
<date>
<month>December</month>
<day>27</day>
<year>2010</year>
</date>
<body>MANILA, Philippines - Ipinupursige ni Aurora Rep. Juan Edgardo Angara na maideklarang regular holiday ang Lunar New Year (Chinese New Year). Layon ng mambabatas na mapagtibay ang pagkakaisa ng mga Pilipino at Intsik sa bansa na ilang dekada na ring nagsasalo sa iisang kultura at mga tradisyon. “The Filipino is a rich synthesis of diverse cultures.&amp;nbsp;We have to preserve these rich traditions to promote national unity, and our Chinese brothers and sisters are a big part of what we are as a people,” ani Angara. Naniniwala ang kongre&amp;shy;sista na kinakailangan na ring maisabatas ang inakda nitong House Bill 611, upang maisapormal ang pagkilala sa matandang kaugalian ng mga Intsik at maging ng iba pang nasyunalidad na itinuring na ring sariling tahanan ang Pilipinas. Bukod kay Angara, kabilang pa sa mga principal author ng naturang panukalang batas ay sina Reps. Rufus Rodriguez, Maximo Rodriguez, Emil Ong, at Marlyn Primicias-Agabas. “They have intermarried with Filipinos and raised their children as Filipinos.&amp;nbsp;They put up businesses, provide employment to Filipinos, create more income for us and contribute to the Philippine economy,” punto ni Angara.</body>
<link>http://www.philstar.com/Article.aspx?articleId=642862&amp;publicationSubCategoryId=92</link>
</article>
<article>
<title>Wala pa ring number coding ngayon</title>
<author>Ni Danilo Garcia</author>
<date>
<month>December</month>
<day>27</day>
<year>2010</year>
</date>
<body>MANILA, Philippines - Inihayag ng Metropolitan Manila Development Authority (MMDA) na hindi pa rin epektibo ang “number coding scheme” sa Kamaynilaan dahil sa nananatiling “holiday” pa rin ito matapos na ideklara ng Malaca&amp;ntilde;ang. “In line with proclamation no. 1841 series of 2009, the Number Coding scheme (UVVRP) shall be lifted on Dec. 24 (Friday), Dec. 27 (Monday) and Dec. 31 (Friday), due to said days being Non-Working Holidays,” ayon sa advisory ng MMDA. Patuloy naman si MMDA Chairman Francis Tolentino sa pagpapaalala sa mga motorista lalo na iyong galing sa mga kasayahan at party hanggang ngayong selebrasyon naman ng pagpasok ng Bagong Taon na huwag uminom ng alak kung magmamaneho pauwi upang makaiwas sa aksidente. Nangako rin naman ito na makikipagdayalogo sa mga sidewalk vendors upang maresolba ang ma&amp;shy;tinding problema sa trapiko partikular na sa mga bisinidad ng Divisoria sa Maynila at Baclaran sa Para&amp;ntilde;aque City makaraang mistulang bigyan ng “go signal” ng lokal na pamahalaan ang mga ito na okupahan ma&amp;shy;ging ang gitna ng mga kalsada. Simula Enero 3, magiging puspusan na umano at istrikto ang gagawin nilang “clearing operations” sa mga iligal na vendors na mistulang nagmamay-ari ng mga kalye.&amp;nbsp;</body>
<link>http://www.philstar.com/Article.aspx?articleId=642864&amp;publicationSubCategoryId=92</link>
</article>
<article>
<title>Natalong kaalyado ni P-Noy hindi pa maipupuwesto</title>
<author>Ni Rudy Andal</author>
<date>
<month>December</month>
<day>27</day>
<year>2010</year>
</date>
<body>MANILA, Philippines - Hindi pa maaaring ilagay sa Gabinete ni Pa&amp;shy;ngulong Aquino ang mga natalo nitong kaalyado sa nakaraang May 2010 elections dahil sa pag-iral ng 1-year ban. Sinabi ni Presidential Spokesman Edwin Lacierda, umiiral pa rin ang 1-year ban kaya hindi maaaring ipuwesto sa anumang posisyon ang mga natalong kandidato ng Liberal Party. Kinumpirma ni Presidential Communications Development and Strategic Planning Sec. Ricky Carandang na may namumuong revamp sa Gabinete sa Enero pero hindi naman binanggit ni Sec. Carandang kung sino-sino ang posibleng maaapektuhan. Kabilang sa mga posibleng masagasaan ng nakaambang pagbalasa sina DILG Sec. Jesse Robredo, DENR Sec. Ramon Paje at Executive Secretary Paquito Ochoa Jr.</body>
<link>http://www.philstar.com/Article.aspx?articleId=642866&amp;publicationSubCategoryId=92</link>
</article>
<article>
<title>Pinay iniwan ang anak para 'di madeport sa Saudi</title>
<author>Ni Ellen Fernando</author>
<date>
<month>December</month>
<day>27</day>
<year>2010</year>
</date>
<body>MANILA, Philippines - Mas pinili ng isang Pinay na iwan ang kanyang anak at tumakas sa Bahay Kalinga sa Riyadh, Saudi Arabia upang hindi siya umano mapasama sa deportasyon pabalik sa Pilipinas. Kinumpirma ni Labor Attache Albert Valen&amp;shy;ciano na nasa pangangalaga ngayon ng Philippine Overseas Labor Office (POLO) sa Saudi ang bata na hindi binanggit ang gulang. Nais umano ng nasabing OFW na manatili pa sa Saudi sa kabila ng naranasang pagmamaltrato ng kanyang naging amo. Sa report na tinanggap ng Migrante-Middle East, ang Pinay na umano’y Filipino-Muslim ay nakakalabas ng Bahay Kalinga upang magtrabaho bilang kasambahay sa umaga at pagsapit ng gabi ay saka umuuwi sa Bahay Kalinga. Hindi na umano bumalik ang ginang at ang pagi&amp;shy;ging maluwag sa kanya ng POLO ang ginamit nito sa planong pagtakas at pag-iwan naman sa kanyang anak.</body>
<link>http://www.philstar.com/Article.aspx?articleId=642868&amp;publicationSubCategoryId=92</link>
</article>
<article>
<title>Spare tire?</title>
<author></author>
<date>
<month>December</month>
<day>27</day>
<year>2010</year>
</date>
<body>.</body>
<link>http://www.philstar.com/Article.aspx?articleId=643040&amp;publicationSubCategoryId=92</link>
</article>
<article>
<title>Ayon sa Pangulo:Walang clemency sa mga bilanggo</title>
<author>Ni Rudy Andal</author>
<date>
<month>December</month>
<day>28</day>
<year>2010</year>
</date>
<body>MANILA, Philippines - Walang clemency ngayon sa mga preso. Tinanggihan ni Pa&amp;shy;ngulong Benigno “Noynoy” Aquino ang paggagawad ng clemency o pagpapalaya sa may 100 preso sa buong bansa kahit meron na itong rekomendasyon ng Board of&amp;nbsp;Pardon and Parole. Sinabi ng Pangulo na nalulungkot siya na hindi niya pinayagang makalaya ang naturang mga preso&amp;nbsp;pero binanggit niya na karamihan sa mga ito ay nasentensyahan sa mga kasong panggagahasa, tangkang panghahalay at pagkakasangkot sa bawal na gamot. Nais muna niyang tiyakin na hindi na magiging panganib sa komunidad ang mga preso kapag pinalabas sila sa bilangguan. “Syempre merong good conduct allowance...Kung ikaw siga-siga sa labas, malamang pagpasok mo sa preso, mawawala iyon,” sabi pa ng Punong-Ehekutibo. Kasabay nito, iniutos ng Pangulo sa mga kinauukulang ahensya na repasuhin ang mga panuntunan sa paggagawad ng commutation of sentence. Tradisyon na sa Pilipinas na nagpapalaya ng preso ang pangulo bago sumapit ang Pasko. Sinabi pa ng Pangulo na ibig niyang marepaso ang mga patakaran sa clemency o pardon o pagpapaikli sa sentensya ng isang preso dahil,&amp;nbsp;sa Amerika, ang mga nahatulan ng life sentence ay buong term nito ang kanyang pagdurusahan at hindi lamang kalahati ng kanyang sentensiya at hindi dahil lamang sa kanyang good behavior sa kulungan. Ipinaliwanag pa ng Pangulo, nais niyang maging bahagi din ang mga offended family ng mga bilanggong ito sa gagawing rebyu sa pagbibigay ng pardon o parole. Atubili ang Pangulo na magbigay ng executive clemency sa mga rapist at drug pusher.</body>
<link>http://www.philstar.com/Article.aspx?articleId=643156&amp;publicationSubCategoryId=92</link>
</article>
<article>
<title>Vizconde probe:Jessica Alfaro di na babalik?</title>
<author>Ni Gemma Amargo-Garcia</author>
<date>
<month>December</month>
<day>28</day>
<year>2010</year>
</date>
<body>MANILA, Philippines - Maaring magpadala na lamang ng imbestigador sa kinaroroonan ng pangunahing testigong si Jessica Alfaro para sa panibagong imbestigasyon sa Vizconde massacre. Ito ang ipinahiwatig kahapon ni Department of Justice Secretary Leila de Lima na nagsabing nangangamba umano ang Task Force Vizconde na hindi na bumalik sa Pilipinas si Alfaro dahil sa plano ng kampo ni Hubert Webb na kasuhan ang naturang testigo dahil sa pagsisinungaling. Isinasagawa ang panibagong imbestigasyon makaraang ipawalang-sala ng Supreme Court sina Webb at iba pang akusado sa pagpaslang kay Estrellita Vizconde at mga anak nitong sina Carmela at Jennifer sa Para&amp;ntilde;aque City noong Hunyo 30, 1991. Bukod dito, nag-iisip na rin umano ng paraan ang DOJ kung papaano makukumbinsi si Alfaro na bumalik sa bansa upang makatulong sa re-investigation sa kaso. Ayon kay de Lima, isa sa miyembro ng unang team ng National Bureau of Investigation na humawak sa im&amp;shy;bestigasyon ng Vizconde ay tila kamag-anak ni Alfaro kaya napasok ito sa NBI&amp;nbsp;at nangako umano ito na&amp;nbsp;sisikapin nyang makontak ang testigo. Tiwala naman ang kalihim na makikipagtulungan si Alfaro sa re-investigation lalo pa at&amp;nbsp;kung totoo ang sinasabi nito. Samantala, sa hiwalay na panayam, sinabi ni de Lima na iimbestigahan&amp;nbsp;pa rin nila sina Webb at ibang napalayang akusado kahit pinawalang-sala sila ng Mataas na Hukuman. Sinabi naman ng kalihim na hindi na pwedeng litisin sa kahalintulad na krimen sina Webb alinsunod sa doktrina ng double jeopardy. Ipinaliwanag ng kalihim na isinasama lang sina Webb sa imbestigasyon bilang bahagi ng pagsisikap na maisara ang kaso at matukoy kung sino talaga ang pumatay sa mag-iinang Vizconde at gumahasa kay Carmela. Bukod sa grupo ni Webb, kabilang pa sa mga suspek ang Barroso Akyat bahay Gang at isang grupo ng mga obrero.</body>
<link>http://www.philstar.com/Article.aspx?articleId=643157&amp;publicationSubCategoryId=92</link>
</article>
<article>
<title>P21B cash transfer ng DSWD tututukan</title>
<author>Ni Malou Escudero</author>
<date>
<month>December</month>
<day>28</day>
<year>2010</year>
</date>
<body>MANILA, Philippines - Upang matiyak na totoong mga mahihirap ang makikinabang sa P21 bilyon conditional cash transfer (CCT),&amp;nbsp;sinabi &amp;nbsp;kahapon ni Senator Franklin Drilon, chairman ng Senate Committee on Finance, na tututukan ng Senado ang implementasyon ng Department of Social Welfare and Development sa programa. Ginawa ni Drilon ang pagtiyak na matutukan ang P21B CCT fund matapos lagdaan ni Pangulong Benigno Aquino III ang P1.6 trilyong national budget para sa susunod na taon. Inaasahang aabot sa 2.3 household beneficiaries o kalahati ng tinatayang 4.6 milyong mahihirap na pamilya ang makikinabang sa CCT. Idinagdag ni Drilon na mahalagang maiwasan ang ano&amp;shy;malya sa pamamahagi ng P21B upang hindi maputukan ang administrasyong Aquino. Sa kanyang mensahe sa paglagda ng Pangulo sa national budget, sinabi ni Drilon na kauna-unahan sa dekada na magkakaroon ng operational budget ang gobyerno sa pagbubukas ng bagong taon simula noong 1999. Idinagdag ni Drilon na umaasa siya na&amp;nbsp;magpapatuloy ang kooperasyon ng Pangulo at Kongreso para sa kapakanan ng taumbayan.</body>
<link>http://www.philstar.com/Article.aspx?articleId=643158&amp;publicationSubCategoryId=92</link>
</article>
<article>
<title>2011 budget nilagdaan ni P-Noy</title>
<author>Ni Rudy Andal</author>
<date>
<month>December</month>
<day>28</day>
<year>2010</year>
</date>
<body>MANILA, Philippines - Nilagdaan kahapon ni Pangulong Benigno Aquino III para maging ganap na batas ang P1.645-trillion General Appropriations Act 2011. Ginawa niya ang pagpirma sa pambansang badyet sa harap nina Senate President Juan Ponce Enrile, House Speaker Feliciano Belmonte, Senate finance committee chairman Franklin Drilon at House appropriations committee chairman Joseph Emilio Abaya. Pinuna ng Pangulo na ito ang unang pagkakataon sa nagdaang 11 taon na napagtibay ang GAA sa loob ng taon na isinumite ito ng Kongreso. Pinasalamatan niya ang mga mambabatas sa pagpapanatili ng pondo para sa&amp;nbsp;conditional cash transfer program. Sinabi naman ni Budget Secretary Butch Abad na walang tinanggihan o na-“veto” na appropriation item ang Pangulo. Pero nai-“veto” ang 13 general at special provisions habang 26 item ang sasailalim ng conditional implementation. Sinabi ni Pangulong Aquino na ang maagang pag&amp;shy;sasa&amp;shy;batas sa 2011 budget ay magiging behikulo upang maagang maipatupad ang iba’t-ibang proyekto ng pamahalaan. Kabilang sa mga na-veto ng Pangulo ay ang provisions sa kapangyarihan ng gobyerno na umutang na hihigit sa 55 percent ng GDP.</body>
<link>http://www.philstar.com/Article.aspx?articleId=643159&amp;publicationSubCategoryId=92</link>
</article>
<article>
<title>117 biktima na ng paputok</title>
<author>Ni Gemma Garcia at Joy Cantos</author>
<date>
<month>December</month>
<day>28</day>
<year>2010</year>
</date>
<body>MANILA, Philippines - Umakyat na sa 117 ang bilang ng mga nabibiktima ng paputok at ligaw na bala sa buong bansa limang araw bago ang pagsalubong sa Bagong Taon. Sa datos ng Department of Health (DOH), mula noong Disyembre 21 hanggang 26 ay umabot na sa 108 ang bilang ng mga naputukan ng mga firecrackers, anim naman ang tinamaan ng ligaw na bala at tatlo naman ang nakalunok ng piccolo. Pinakamarami umanong firecracker-related incidents ay mula sa Metro Manila kung saan 48 kaso ang naitala. Samantala, umapela din ang DOH sa mga mamahayag mula sa radyo, telebisyon at pahayagan na tulungan sila sa kanilang kampanya kontra paputok. Ayon kay Health Secretary Enrique Ona, bagamat nakalatag na umano ang kanilang mga aktibidad upang mapababa ang bilang ng mga firecracker related injuries ngayong pagsalubong ng Bagong Taon, kailangan pa rin nila ang suporta ng media sa pagbibigay ng impormasyon at pamamahagi ng mga kaalaman. Idiniin ni Ona na malaki ang magiging kontribusyon ng media para maging epektibo ang kanilang kampanya laban sa mga ilegal na paputok na nagkalat pa rin sa merkado kabilang na ang piccolo, pla-pla, five star, atomic bomb, triangulo, super lolo, boga at watusi. Samantala, mahigit 168,000 ipinagbabawal at mapanganib na paputok ang nasamsam ng Philippine National Police sa serye ng operasyon sa iba’t-ibang bahagi ng bansa. Sinabi ni PNP Spokesman Chief Supt. Agrimero Cruz Jr. sa isang panayam na nangunguna sa nasamsaman ng illegal na mga paputok ang Region XI o Davao Region na umaabot sa 107,570. Pumapangalawa naman ang Metro Manila sa rekord na 30,000; pangatlo ang Region VII o Cebu 13,000; Region XIII&amp;nbsp;na nakasamsam ng 7,000; 6,175 sa Region 1 at 5,000 naman sa Region V. Sa tala. nasa 168,745 illegal na mga paputok ang nakumpiska ng PNP personnel alinsunod sa mahigpit na direktiba ni PNP Chief Director General Raul Bacalzo na kumpiskahin ang mga mapanganib na paputok. Ang mga pinahihintulutan o legal ay ang mga sumusunod: bawang, super rocket, small triangle, judas belt, pulled firecracker, sparkler, luces, jumbo regular, special roman candle, trompillo, whistle bomb, sky rocket o kwitis . Sinabi ng opisyal na dapat huwag gumamit ng malalakas na uri ng paputok dahilan nag&amp;shy;lalaman ito ng mas marami o sobra-sobrang pulbura na lubhang delikado lalo na sa mga bata. Pinayuhan rin ng opisyal ang publiko na agad ireport sa PNP Text 2920 ang sinumang mga indibidwal na makikita ng mga itong gumagamit ng ipinagbabawal na paputok. Samantalang ang mga nagbebenta ng mga paputok na walang tatak ng Department of Trade and Industry ay maaari ring i-text sa 09178475757. Binawalan naman kahapon ni Philippine National Police Chief Director General Raul Bacalzo ang mga pulis na gumamit ng anumang uri ng firecrackers kaugnay ng pagsalubong sa Bagong Taon. Ayon kay Bacalzo, partikular at mahigpit na ipinagbabawal ang paggamit ng mga paputok sa mga pulis lalo na yaong mga naka-duty.</body>
<link>http://www.philstar.com/Article.aspx?articleId=643160&amp;publicationSubCategoryId=92</link>
</article>
<article>
<title>&amp;quot;Rizal Park New Year Countdown to 2011&amp;quot;</title>
<author></author>
<date>
<month>December</month>
<day>28</day>
<year>2010</year>
</date>
<body>MANILA, Philippines - Inanyayahan kaha&amp;shy;pon ng pamunuan ng Na&amp;shy;tional Parks De&amp;shy;ve&amp;shy;lop&amp;shy;ment Committee (NPDC) ang publiko na makisaya, makisayaw at maki-awit sa “Rizal Park New Year Countdown to 2011” na gagawin sa Rizal Park Musical Dancing Fountain upang salubungin ang Bagong-Taon. Ayon kay NPDC Exe&amp;shy;&amp;shy;cutive Director Juliet Villegas, ang natu&amp;shy;rang event ay inihanda ng Department of Tou&amp;shy;rism-National Capital Re&amp;shy;gion (DOT-NCR) at NPDC upang bigyan ka&amp;shy;&amp;shy;siyahan ang mamamayan Pilipino. Bahagi ng nasabing event ay ang free concert show tampok si Lady Valerie and Orchestra, magdamagang “Dance Party” para sa mga kabataan at ang makulay na Fire Works Display.&amp;nbsp; Bukod kay Villegas, pangungunahan rin ni Tourism Secretary Alberto Lim ang “Rizal Park New Year Countdown to 2011” na magsisimula sa ganap na alas-9 ng gabi sa December 31, 2010 habang ang Radio DJ at TV Reporter na si Leila Chikadora naman ang siyang magsisilbing event host. Layon rin umano ng nasabing event na hikayatin ang mamamayang Pilipino na iwasan ang paggamit ng anumang uri ng paputok na siyang nagi&amp;shy;ging sanhi ng maraming kaso ng disgrasya tuwing sasalubungin ang bagong-taon. “Instead na magpa&amp;shy;putok at makadisgrasya, ay hilahin at anya&amp;shy;yahan natin ang buong pamilya na makisaya, ma&amp;shy;kisayaw, makikanta at mag-ingay sa pamamagitan ng inyong mga torotot sa ating inihandang “Rizal Park New Year Countdown to 2011” na gagawin sa December 31, sa ganap na alas-9 ng gabi sa Rizal Park Central Lagoon kung saan makikita ang ating Rizal Park Musical Dancing Fountain. Libre po ito at tiyak na inyong kagigiliwan,” pahayag ni Villegas. &amp;nbsp; Samantala, hinikayat naman ni Villegas ang mga bibisita na magdala ng kani-kanilang mga plastic bag upang magamit na basurahan matapos na humakot ng may halos 2 toneladang basura matapos ang Christmas celebration.</body>
<link>http://www.philstar.com/Article.aspx?articleId=643162&amp;publicationSubCategoryId=92</link>
</article>
<article>
<title>'Maulan sa Bagong Taon' - PAGASA</title>
<author>Ni ngie dela Cruz</author>
<date>
<month>December</month>
<day>28</day>
<year>2010</year>
</date>
<body>MANILA, Philippines - Magiging maulan sa pagsalubong sa Bagong Taon. Ayon kay Elvie Enriquez, weather forecaster ng&amp;nbsp;&amp;nbsp; Philippine Atmospheric Geophysical and Astronomical Services Administration, ito ay dahil sa tail-end of a cold front na nakakaapekto&amp;nbsp;sa Luzon at sa wind con&amp;shy;vergence na nakakaapekto sa Visayas na nagdadala ng mga pag-ulan sa nabanggit na mga lugar. “Sa Eastern Visayas, baka magkaroon ng flash floods and landslides, magiging maulan ang kanilang New Year,” dagdag ni Enriquez. Sinabi niya na ang naturang&amp;nbsp;tail-end of a cold front na may dalang mga pag-uulap sa kala&amp;shy;ngitan ang siyang ugat ng&amp;nbsp;pag-ulan sa&amp;nbsp;Northern Luzon. Gayunman, wala namang bagyo na palapit sa bansa. Kahapon, ang buong bansa ay maulap ang kalangitan na may kalat kalat na pag-ulan lalo na sa Metro Manila. Katamtaman hanggang sa banayad ang karagatan. &amp;nbsp;&amp;nbsp;</body>
<link>http://www.philstar.com/Article.aspx?articleId=643163&amp;publicationSubCategoryId=92</link>
</article>
<article>
<title>2 Chinese na may pekeng passport pinalaya</title>
<author>Ni Butch Quejada</author>
<date>
<month>December</month>
<day>28</day>
<year>2010</year>
</date>
<body>MANILA, Philippines - Malaking halaga ang kinita ng mga sindikato sa Bureau of Immigration na nakatalaga sa dalawang terminal ng Ninoy Aquino International Airport (NAIA) nitong nagdaan mga araw dahil may pinalabas itong dalawang Chinese national na may pekeng passports at isang Filipino na may pekeng visa. Ayon sa reliable source, ang Filipino ay papuntang United States pero agad itong pinabalik sa bansa matapos mabuko&amp;nbsp; ng mga immigration official dito na peke ang visa na nakalagay sa dala niyang passport. Ang dalawang Chinese national ay ibinalik naman dahil sa pekeng Korean passport na gamit nito matapos itong mabuko sa port of destination ng mga immigration officials doon. Sinabi ng source, buhay na buhay at kasalukuyan nag-ooperate ang grupo ng tinaguriang ‘Abu Sayaff’ sa NAIA kaya aktibo muli ang human smuggling dito sa NAIA terminal 2. ‘US$25,000 daw bawat isa ang ibina&amp;shy;yad daw ng dalawang Chinese nationals para makaalis sa NAIA gamit ang pekeng Korean passport. Samantala, malaking halaga ng salapi ang ibinayad ng Filipino na may pekeng visa para makapasok sa loob ng USA,’ anang source. &amp;nbsp;&amp;nbsp;</body>
<link>http://www.philstar.com/Article.aspx?articleId=643164&amp;publicationSubCategoryId=92</link>
</article>
<article>
<title>Glorietta probe pinalawig</title>
<author>Ni emma Garcia</author>
<date>
<month>December</month>
<day>28</day>
<year>2010</year>
</date>
<body>MANILA, Philippines - Aaprubahan ng&amp;nbsp;Department of Justice ang kahilingan ng investigating panel na karagdagang isang buwang palugit para sa imbestigasyon ng Glorietta 2 bombing. Sinabi ni Justice Secretary Leila De Lima na makatwiran naman ang mga dahilan ni Senior State Prosecutor Peter Ong, lead investigating fiscal sa kaso ng Glorietta blast. Ayon pa kay De Lima, sa mga paunang imbestigasyon na kanilang isinagawa, hindi sumipot si retired Army Col. Allan Sollano, ang nagsasabing bomba ang dahilan ng pagsabog. Sa pahayag naman ng abogado ni Sollano na si Egbert Buenviaje, ang hindi pagsipot sa hearing ng kaniyang kliyente ay dahil sa pagbabanta sa kaniyang buhay.</body>
<link>http://www.philstar.com/Article.aspx?articleId=643167&amp;publicationSubCategoryId=92</link>
</article>
<article>
<title>Wala na lang resolution!</title>
<author></author>
<date>
<month>December</month>
<day>28</day>
<year>2010</year>
</date>
<body>.</body>
<link>http://www.philstar.com/Article.aspx?articleId=643320&amp;publicationSubCategoryId=92</link>
</article>
<article>
<title>'All-out war' vs piccolo</title>
<author>Ni Doris Franche</author>
<date>
<month>December</month>
<day>29</day>
<year>2010</year>
</date>
<body>MANILA, Philippines - Inilunsad na ng Department of Health (DOH) ang “all-out war” laban sa pagbebenta ng piccolo matapos umaabot na sa 173 ang nabiktima sanhi ng mga paputok. Ayon kay Health Secretary Enrique Ona, lumilitaw na 162 ang sanhi ng fireworks, anim ang biktima ng stray bullets habang lima naman ang sinasabing nakakain o nakalulon ng paputok. Ang National Capital Region ang nakapagtala ng pinakamaraming bilang na pumalo sa 80 kaso na sinundan ng Central Luzon, 15 at Western Visayas, 12. Sa 162 injury cases, pinaka apektado ang nasa edad 1-10 taon na kinabibilangan ng 140 kalalakihan habang ang anim na biktima ng stray bullet ay mula 11-29 taong gulang kung saan lima ang lalaki. Nababahala din ang DOH sa report na tumaas sa lima ang apat na bilang ng mga biktima na nakakalulon ng paputok kabilang ang piccolo. Edad mula 1-44 naman ang biktima nito, tatlo ang lalaki at isa ang namatay. Ang mga paputok ay kinabibilangan ng piccolo, 83; kwitis, 15; five star, 13; whistle bomb at boga, 8 at triangle, 7. Giit ni Ona, kung hindi ititigil ang pagbebenta ng piccolo, inaasahan din ang paglobo ng magiging biktima nito hanggang Enero 1. Sinabi ni Ona na may panahon pa umanong paalalahanan ang publiko laban sa paggamit ng mga paputok gayundin ang mga magulang na pagbawalan ang kanilang mga anak na humawak o gumamit ng piccolo.</body>
<link>http://www.philstar.com/Article.aspx?articleId=643418&amp;publicationSubCategoryId=92</link>
</article>
<article>
<title>Walang bagyo</title>
<author>Ni Angie dela Cruz</author>
<date>
<month>December</month>
<day>29</day>
<year>2010</year>
</date>
<body>MANILA, Philippines - Walang magaganap na bagyo sa bansa hanggang sa matapos ang taong 2010. Ayon&amp;nbsp;kay Elvie Enriquez, weather forecaster ng&amp;nbsp;PAGASA, bagamat may sama ng panahon na namataan ang ahensiya noong nakaraang linggo, hindi naman ito magiging ganap na bagyo. Tanging mga pag-uulan lamang ng kalangitan na may paminsan minsang pag-uulan ang mararanasan sa bansa laluna sa Northern at Southern Luzon dahil sa epekto ng hanging amihan o&amp;nbsp;northeast monsoon at apektado naman ng&amp;nbsp;tail-end of a cold ang&amp;nbsp;Southern Luzon, Visayas at Mindanao kaya maulap ang papawirin na may pag-uulan dito. “We see no weather disturbance coming until end-December,” pahayag ni Enriquez. Kaugnay nito, sinabi ni Enriquez na ang temperatura sa Metro Manila ay patuloy na bababa o lalamig na aabutin sa 20-degree celsius laluna sa madaling-araw. Sa Baguio City naman ang temperatura ay umaabot sa 13 hanggang 21 degrees celcius at 18 degrees sa Tagaytay City.</body>
<link>http://www.philstar.com/Article.aspx?articleId=643419&amp;publicationSubCategoryId=92</link>
</article>
<article>
<title>Torotot delikado rin, 2 bata nakalunok ng pito</title>
<author>Ni Doris Franche</author>
<date>
<month>December</month>
<day>29</day>
<year>2010</year>
</date>
<body>MANILA, Philippines - Hindi lamang sa iba’t ibang paputok pinag-iingat ng Department of Health (DOH) ang publiko lalo na ang mga bata kundi maging sa kinalakihang torotot na ginagamit sa pagsalubong sa taong 2011. Ayon kay Health Secretary Enrique Ona, dalawang bata ang dinala sa ospital matapos na makalunok ng pito ng torotot. Aniya, mas makabu&amp;shy;buting gumamit na lamang ng kaldero o kawali sa paglikha ng ingay sa New Year’s Eve. “Huwag naman sana tayong magkita-kita sa ospital,” ani Ona. Samantala, pinayuhan din ng DOH ang publiko na kung hindi maiiwasan ang paggamit ng&amp;nbsp;mga paputok, maaari namang maglagay ang mga ito ng “community fireworks” kung saan maaaring magsindi ng paputok ang mga matatanda.</body>
<link>http://www.philstar.com/Article.aspx?articleId=643420&amp;publicationSubCategoryId=92</link>
</article>
<article>
<title>Rizal day bombing, never again</title>
<author>Ni Joy Cantos</author>
<date>
<month>December</month>
<day>29</day>
<year>2010</year>
</date>
<body>MANILA, Philippines - Tiniyak kahapon ni National Capital Region Police Office (NCRPO) Chief P/Director Nicanor Bartolome na hindi na mauulit ang Rizal day bombing sa Metro Manila noong 2000 na ikinasawi ng 22 katao at nasa100 ang sugatan. Ayon kay Bartolome, malabo ring umabot sa Metro Manila ang pambobomba sa Sacred Heart Cathedral sa Jolo, Sulu noong Pasko na ikinasugat ng 11 katao kabilang si Fr. Rick Baculcol. Kahapon ay nagsagawa ng pag-inspeksiyon si Bartolome sa MRT at LRT stations kasama ang mga opisyal ng Light Rail Transit Administration (LRTA), District Directors Chief Supt. Benjardi Mantele ng Quezon City Police District (QCPD); Chief Supt. Roberto Rongavilla ng Manila Police District (MPD) at Chief Supt. Edgardo Ladao ng Northern Police District (NPD). Binaybay nila ang biyahe mula MRT, Cubao hanggang MRT Edsa sa Pasay kung saan mula dito ay tinahak naman ang biyahe ng LRT 1 mula Edsa station. Sunod nilang ininspeksyon ang Blumentritt station kung saan naganap ang Rizal day bombing noong Dis. 30, 2000 saka tinungo ang Balintawak station bago tinungo ang Monumento Station na dito’y ipinoste naman ang isang X-ray machine. Umaabot sa tig-kalahating milyong commuters ang regular na sumasakay sa MRT at LRT pero dahil marami ang nakabakasyon ay uma&amp;shy;bot lamang&amp;nbsp;sa 400,000 ang&amp;nbsp;mga pasahero ng tren. Nanatili sa full alert status ang kapulisan sa Metro Manila na tatagal hanggang sa pagtatapos ng taon. &amp;nbsp;</body>
<link>http://www.philstar.com/Article.aspx?articleId=643421&amp;publicationSubCategoryId=92</link>
</article>
<article>
<title>Armadong bodyguards bawal sa loob ng Kongreso</title>
<author>Ni Butch Quejada</author>
<date>
<month>December</month>
<day>29</day>
<year>2010</year>
</date>
<body>MANILA, Philippines - Sinuportahan ni&amp;nbsp;Cagayan&amp;nbsp;first districat Rep. Jack Enrile ang panukala ni House Speaker Feliciano Belmonte na ipagbawal ang pagbibitbit ng baril ng mga bodyguards ng mga kongresista sa loob ng&amp;nbsp;Batasang Pambansa. “I am totally behind the Speaker when he made this call of banning armed&amp;nbsp;body guards&amp;nbsp;inside the halls of Congress,” wika ni Enrile. Sinabi kamakailan ni Speaker Belmonte na plano ng liderato ng Kamara na limitahan ang mga lugar kung saan lamang maaring magdala ng baril ang mga security aides ng mga mambabatas. Ginawa ni Belmonte ang pahayag makaraang pagbunutan umano ng baril ng isa sa mga bodyguard ni ‘People’s Champ’ at Sarangani Rep. Manny Pacquiao ang ilang kagawad ng media na kumokober sa House of Representatives. Ayon naman kay Enrile, na isang gun enthusiast at national president ng Philippine Practical Shooting Association (PPSA), hindi dapat pinapayagan na magdala ng baril ang mga hindi alam ang responsibilidad sa paggamit at paghawak ng baril. “Owning a gun is not a license to berate or bully anyone, owning a gun is about responsibility and respect for others,” paliwanag ng Cagayan solon. Pinaalalahanan din ni Enrile ang kanyang mga kasamahan na ang Kongreso “ay isang lugar kung saan isinasagawa ang mga sesyon at pagtalakay sa mga batas at panukala para sa kapa&amp;shy;kanan ng bansa, at hindi para ipakita ang pagiging ‘macho’ ng sino man.” Aniya pa, sapat ang kakayahan ng mga ka&amp;shy;ga&amp;shy;wad ng Office of the House Sergeant-at-Arms na pangalagaan ang seguridad ng mga mambabatas gayundin ang pagpapatupad ng kapayapaan at katahimimikan sa bisinidad ng Mababang Kapulungan.</body>
<link>http://www.philstar.com/Article.aspx?articleId=643422&amp;publicationSubCategoryId=92</link>
</article>
<article>
<title>5 testigo sa Vizconde ilalagay sa WPP</title>
<author>Ni Gemma Garcia</author>
<date>
<month>December</month>
<day>29</day>
<year>2010</year>
</date>
<body>MANILA, Philippines - Isasailalim sa Witness Protection Program (WPP) ng Department of Justice (DOJ) ang lima pang bagong testigo na hawak ng Public Attorneys Office (PAO) at ang tinuturing na star witness na si Jessica Alfaro. Ayon kay Justice Secretary Leila de Lima, tinawagan na siya ni PAO chief Persida Rueda-Acosta at hiniling na isailalim sa WPP ang mga hawak pa nilang testigo upang masiguro ang kaligtasan nila. Sinabi naman ni Acosta na posibleng tapusin muna nila ang pagdiriwang ng bagong taon at sa susunod na linggo na nila i-turn over sa WPP ang kanilang mga hawak na testigo. Samantala, maghahain naman ngayong araw ng motion for reconsideration (MR) sa Korte Suprema si Lauro Vizconde sa pamamagitan ni Acosta kung saan ipi-prisenta na rin nito ang iba pang testigo subalit hindi pa umano lahat kayat maghahain na lamang sila ng supplemental motion. Sabi ni de Lima, karapatan pa rin ni Vizconde na maghain ng MR kahit na nauna nang sinabi ng Korte Suprema na hindi na maari dahil sa magiging double jeopardy na ito at ang korte na rin umano ang bahalang mag determina nito samantalang itutuloy pa rin ng DOJ ang re-investigation sa kaso. Sa sandali umanong lumabas sa re-investigation na ang grupo ni Webb ang may sala ay makakatulong pa rin ito sa inihaing MR ng kampo ni Vizconde. Samantala, kahit na itinuturing na rin na walang kredibilidad, handa pa rin ang DOJ na ikustodiya sa WPP si Alfaro. Iginiit pa ni de Lima na kahit nagpasya na ang Korte Suprema na ipawalang sala ang grupo ni Webb dahil sa inconsistent na testimonya ni Alfaro kailangan pa rin umano ang presensya nito para sa re-investigation. Dahil dito kayat pinawi naman ng kalihim ang anumang takot ni Alfaro sa kanyang kaligtasan at tiniyak na poprotektahan ito sa abot ng kanilang makakaya.</body>
<link>http://www.philstar.com/Article.aspx?articleId=643423&amp;publicationSubCategoryId=92</link>
</article>
<article>
<title>AFP 'di magseselyo ng baril</title>
<author>Ni Joy Cantos</author>
<date>
<month>December</month>
<day>29</day>
<year>2010</year>
</date>
<body>MANILA, Philippines - Walang plano ang Armed Forces of the Philippines (AFP) na selyuhan ang baril ng tropa ng mga sundalo upang tiyakin na hindi ang mga ito magpapaputok ng kanilang mga armas kaugnay ng pagsalubong sa Bagong Taon. Ayon kay AFP Spokesman Brig. Gen. Jose Mabanta, sapat na ang pagsabihan at paalalaha&amp;shy;nan nila ang kanilang hanay na huwag magpapaputok ng kanilang mga armas. Idinagdag pa&amp;nbsp;ni Mabanta na sa mga nakaraang New Year’s revelry ay wala naman silang naitalang mga sundalong nasangkot sa pagpapaputok ng baril o indiscriminate firing. Tiwala sila sa kanilang hanay na tatalima dahil disiplinado ang tropa ng militar. Gayunman, nagbabala ang opisyal na posibleng mapatalsik sa serbisyo ang sinumang mapapatunayang masasangkot sa indiscriminate firing. Una rito, sinimulang ipatupad ng iba’t-ibang himpilan ng PNP ang pagpa-plaster sa dulo ng baril ng mga pulis upang tiyaking hindi nila ito mapapaputok. Sa tuwing sasalubu&amp;shy;ngin ang Bagong Taon ay maraming mga inosenteng sibilyan ang nabibiktima ng mga ligaw na bala kaya binabawalan ang security forces na gamitin ang kanilang mga baril sa nasabing tradisyonal na okasyon sa bansa.</body>
<link>http://www.philstar.com/Article.aspx?articleId=643425&amp;publicationSubCategoryId=92</link>
</article>
<article>
<title>Pangingikil ng NPA 'di kukunsintihin</title>
<author></author>
<date>
<month>December</month>
<day>29</day>
<year>2010</year>
</date>
<body>MANILA, Philippines - Hindi kukunsintihin ng gobyerno ang ginagawang pangingikil ng New People’s Army (NPA) matapos magreklamo ng pango&amp;shy;ngolekta ng revolutionary tax ang communist movement sa mga negosyante. Sinabi ni Deputy Presidential Spokesperson Abigail Valte na kanilang ipapabatid ang pangingikil ng NPA sa mga negosyante sa sandaling magsimula ang peace talks ng gobyerno sa National Democratic Front (NDF). Inihayag kamakalawa ni Maj. Gen. Victor Ferrer na 7 mining companies ang nagbantang umalis sa bansa dahil sa extortion activities ng NPA. Ang mga mining firm na ito ay nasa Northwestern Mindanao matapos umabot sa P20 milyon ang hinihi&amp;shy;nging revolutionary tax ng NPA sa mga kumpanya mula sa dating P15 milyon na rev tax kada taon. Nabatid na ginagamit lamang sa kanilang maluhong pamumuhay ng mga Commanders ng NPA ang nakokolekta ng mga ito sa revolutionary tax habang patuloy na dumaraing ng gutom ang kanilang mga kasamahang rebelde. “Hindi po natin alam kung ano ang magiging pag-uusap. Ngunit concern po kasi tayo dito. Mahirap naman po na ang gobyerno ay nanghihikayat ng investors sa bansa tapos ganito po yung nangyayari,” paliwanag pa ni Usec. Valte. Ang informal talks sa pagitan ng GRP at NDF ay magaganap mula Enero 14-19 sa Oslo, Norway. (Rudy Andal/Joy Cantos)</body>
<link>http://www.philstar.com/Article.aspx?articleId=643426&amp;publicationSubCategoryId=92</link>
</article>
<article>
<title>Tulong ng media vs paputok hiningi</title>
<author>Ni Doris Franche</author>
<date>
<month>December</month>
<day>29</day>
<year>2010</year>
</date>
<body>MANILA, Philippines - Naniniwala ang Department of Health (DOH) na malaki ang maitutulong ng radyo, telebisyon at mga pahayagan upang mas lumawak pa ang kanilang kampanya kontra paputok. Ayon kay Health Sec&amp;shy;&amp;shy;retary Enrique Ona, bagama’t may mga nakalatag na silang aktibidad upang mapababa ang bilang ng mga firecracker-related injuries ngayong holiday season, kailangan pa rin nila ang suporta ng media sa information at awareness dissemination. Binigyang-diin ni Ona na malaki ang magiging kontribusyon ng media para maging epektibo ang kanilang kampanya laban sa mga ilegal na paputok na nagkalat pa rin sa merkado kabilang na ang piccolo, pla-pla, five star, atomic bomb, triangulo, super lolo, boga at watusi. Bukod naman sa media, umaasa ang DOH na makikipagtulungan din sa kanilang kampanya ang iba’t ibang pampubliko at matataong lugar tulad ng MRT at LRT, malls at mga bus terminal para sa pagkakabit ng mga streamer, tarpaulin at poster na nagpapakita ng mga larawan ng mga nabiktima ng paputok. Aniya, kung paulit-ulit na naririnig, napapanood at nababasa ng publiko ang paalala hinggil sa paputok posibleng mas lalong maging maingat ang lahat hanggang sa gumamit na lamang ng mga bagay na maingay&amp;nbsp;bilang pagsalubong sa Bagong Taon. Idinagdag pa ni Ona na mas magandang salubu&amp;shy;ngin ang 2011 ng walang na&amp;shy;sugatan o namatay da&amp;shy;hil sa paputok.</body>
<link>http://www.philstar.com/Article.aspx?articleId=643427&amp;publicationSubCategoryId=92</link>
</article>
<article>
<title>Publiko pinag-iingat sa sunog hanggang New Year</title>
<author>Ni Malou Escudero</author>
<date>
<month>December</month>
<day>29</day>
<year>2010</year>
</date>
<body>MANILA, Philippines - Hinikayat kahapon ni Senator Ramon Bong Revilla Jr., ang mga mamamayan na mag-ingat sa sunog hanggang Bagong Taon lalo pa’t marami ang mga gumagamit ng firecrackers na maaring pagsimulan ng apoy at mga nag o-overheat na Christmas lights. Ayon kay Revilla, chairman ng Senate Committee on Public Services, maituturing na delikado sa sunog ang mga araw sa pagitan ng Pasko hanggang Bagong Taon dahil sa mga firecrackers-related strike. Sinabi pa ni Revilla na bagaman at Marso ang itinuturing na Fire Prevention Month, kapuna-puna ang mga insidente ng sunog tuwing sumasapit ang Disyembre dahil sa mga Christmas lights at mga paputok o firecrackers. Matatandaan na Disyembre nangyari ang malagim na sunog sa bahay ni dating Speaker Jose De Venecia na nagmula sa uminit na Christmas lights kung saan nasawi ang isa niyang anak na babae. Base umano sa statistic ng Bureau of Fire Protection (BFP) simula noong 2006, tumataas ang insidente ng sunog tuwing Disyembre. Bukod sa firecrackers o paputok, kabilang umano sa nagiging sanhi ng sunog ang sobrang paggamit ng mga kuryente sa mga Christmas lights at mga late-night parties. Kabilang sa mga naitalang sunog ngayong buwan ng Disyembre ang nangyari sa Tuguegarao, Cagayan kung saan siyam na nursing graduate ang kabailang sa mga nasawi. Noong Disyembre 23, nasa 800 pamilya naman ang nawalan ng tirahan&amp;nbsp;dahil sa sunog sa Bgy. Cupang, Muntinlupa. Sinabi ni Revilla na tiyak na magiging malungkot ang pagpasok ng Bagong Taon sa mga residenteng nawalan ng tirahan dahil sa sunog kaya dapat maging maingat ang lahat.</body>
<link>http://www.philstar.com/Article.aspx?articleId=643428&amp;publicationSubCategoryId=92</link>
</article>
<article>
<title>Trabaho sagot sa pagdami ng mga batang rebelde</title>
<author>Ni Doris Franche</author>
<date>
<month>December</month>
<day>29</day>
<year>2010</year>
</date>
<body>MANILA, Philippines - Dapat umanong tutukan sa taong 2011 ni Pa&amp;shy;ngulong Noynoy Aquino ang pagbibigay ng hanapbuhay sa mga mahihirap upang maiwasan ang pagdami ng mga batang rebelde sa kanayunan. Ito ang binigyang diin ni Apostolic Vicariate ng Jolo, Sulu Bishop Angelito Lampon kung saan sinabi nito na ito‘y isang hamon na dapat tugunan ng administrasyong Aquino sa susunod na taon at upang maiwasan ang pagdami ng mga batang miyembro ng New People’s Army&amp;nbsp;(NPA). Ayon kay Bp. Lampon, nakalulungkot ang katotohanang mara&amp;shy;ming mga inosenteng bata ang nasasangkot na sa rebelyon dahil sa kagutuman at hirap sa buhay na kanilang nararanasan. Pinayuhan din ng Obispo ang pamahalaan na lumikha ng maraming developmental projects at livelihood programs sa mga mahihirap sa kanayunan upang hindi na lumala pa ang insurgency sa bansa. Naniniwala naman si Lampon na gumagawa ng paraan ang Pangulo upang mapanatili ang kapayapaan sa bansa.</body>
<link>http://www.philstar.com/Article.aspx?articleId=643429&amp;publicationSubCategoryId=92</link>
</article>
<article>
<title>'Wag magsunog ng gulong sa Bagong Taon</title>
<author>Ni Angie dela Cruz</author>
<date>
<month>December</month>
<day>29</day>
<year>2010</year>
</date>
<body>MANILA, Philippines - Nanawagan si Environment and Natural Resources Secretary Ramon J.P. Paje sa publiko na huwag magpaputok at magsunog ng gulong sa pagsalubong sa Bagong Taon sapagkat ang usok na ibinubuga nito ay naglalabas ng carbon monoxide at iba pang nakalalasong metal tulad ng zinc na delikadong malanghap ng tao. Ipinaliwanag ni Paje na dahil sa paputok kumakalat ang ilang maliliit na piraso ng papel at naglalabas din ito ng alikabok kapag sumabog. Sinabi ni Paje na delikado pa ang mga substansiya na taglay ng mga paputok tulad ng sulfur, charcoal at iba pang sangkap na kapag humalo sa oxidants ng hangin ay lumilikha ng carbon dioxide, carbon monoxide at nitrogen dioxide na greenhouse gases. Itinataas din anya ng paputok ang bilang ng coarse particulates o pollutants na nagdudulot ng kumplikasyon sa mga sakit sa baga. Pinalalala rin ng ma&amp;shy;lamig na klima ang maitim na usok mula sa paputok dahil itinutulak ng lamig ang pollutants pababa sa lupa. Sa halip na paputok, iminungkahi ni Paje na lumikha na lamang ng ingay gamit ang mga mas ligtas at makakalikasang kagamitan. Nagsimula ang tradisyon ng paggamit ng paputok sa mga Tsino, ngunit ngayon, maging ang pamahalaan ng Tsina ay nagpahayag na sa pagkakaroon ng firecracker at fireworks ban mapipigilan ang paglala ng polusyon sa buong mundo.</body>
<link>http://www.philstar.com/Article.aspx?articleId=643430&amp;publicationSubCategoryId=92</link>
</article>
<article>
<title>Sangkot sa 3 kudeta puwede nang mag-aplay ng amnesty</title>
<author>Ni Joy Cantos</author>
<date>
<month>December</month>
<day>29</day>
<year>2010</year>
</date>
<body>MANILA, Philippines - Umpisa sa susunod na linggo tatanggap na ang Department of National Defense (DND) ng aplikasyon para sa amnestiya ng mga rebeldeng sundalo at ng kanilang mga sibilyang supporters kaugnay ng tatlong insidente ng kudeta laban sa nakalipas na administrasyon. Ayon kay Defense Spokesman Ed Batac, bago magkabisa ay kailangan munang mailathala ang Implementing Rules and Regulations (IRR) sa mga pahayagan ang Presidential Proclamation No. 50 bago sila magsimulang tumanggap at magproseso ng amnestiya. Sa kabila nito, sinabi ni Batac na walang katiyakan na mabibigyan lahat ng amnestiya ni Pangulong Aquino ang mga mag-a-apply na mutineers. Samantalang matapos tanggapin ang aplikasyon ay kailangang bawiin lahat ng mga mutinees ang kanilang mga pahayag hinggil sa kasong kinasangkutan ng mga ito kung saan sa grupo nina dating Marine Commandant ret. Major Gen. Renato Miranda at Army Scout Ranger ret. Brig. Gen. Danilo Lim ay ang mga pagbatikos laban kay dating Pangulong Gloria Macapagal Arroyo. Ang grupo ni Miranda ay nasangkot sa mutiny na nilitis sa AFP General Court Martial matapos na akusahan si dating Pangulong Arroyo na peke at sangkot sa talamak na korapsyon. Kabilang sa mga mutineers ay&amp;nbsp;ang grupo nina dating Navy Lt. Sr. Grade at ngayo’y Senador Antonio Trillanes IV na nasangkot sa Oakwood mutiny noong Hulyo 27,2003; Manila Peninsula siege noong Nob. 29, 2007 at Pebrero 2006. Alinsunod sa probisyon ng naturang proklamasyon, ang mga may ranggong Technical Sergeants ay maa&amp;shy;ring makabalik sa serbisyo habang ang mga matataas ang ranggo ay malabo na dahilan karamihan sa mga ito ay pawang mga retirado na. Sa kaso naman ng 40 enlisted personnel ng Army Scout Ranger na dinismis sa serbisyo dahilan mga tauhan ang mga ito ni Lim, sinabi ni Batac na maari pa rin ang mga itong mag-apply para sa amnestiya.</body>
<link>http://www.philstar.com/Article.aspx?articleId=643431&amp;publicationSubCategoryId=92</link>
</article>
<article>
<title>6 pagyanig naitala sa Bulusan</title>
<author>Ni Angie dela Cruz</author>
<date>
<month>December</month>
<day>29</day>
<year>2010</year>
</date>
<body>MANILA, Philippines - Patuloy pa rin ang mga pagyanig sa bulkang Bulusan sa lalawigan ng Sorsogon. Sa ulat ng Philippine Institute of Volcanology and Seismology (Phivolcs), umabot sa anim na pagyanig ang naitala sa bulkan nitong nakalipas na 24 oras. Umabot naman sa 37 tonelada bawat araw ang average ng&amp;nbsp;sulfur dioxide (SO2) na&amp;nbsp;ibinubuga ng bulkan. Nanatili sa alert level 1 ang bulkan kung saan ipinagbabawal pa rin ang mga residente na pumasok sa 4-kilometer radius permanent danger zone.</body>
<link>http://www.philstar.com/Article.aspx?articleId=643432&amp;publicationSubCategoryId=92</link>
</article>
<article>
<title>Butata!</title>
<author></author>
<date>
<month>December</month>
<day>29</day>
<year>2010</year>
</date>
<body>.</body>
<link>http://www.philstar.com/Article.aspx?articleId=643557&amp;publicationSubCategoryId=92</link>
</article>
<article>
<title>Hatol kay Hubert, 6 pa baliktarin! - Lauro</title>
<author>Ni Gemma Garcia</author>
<date>
<month>December</month>
<day>30</day>
<year>2010</year>
</date>
<body>MANILA, Philippines - Pormal ng dumulog kahapon sa Korte Suprema si Lauro Vizconde upang hilingin na bawiin ang naunang desisyon nito na nag-aabswelto kay Hubert Webb at anim pang akusado sa Vizconde massacre. Sa 84-pahinang motion for reconsideration na inihain ni Vizconde sa pamamagitan ni Public Attorneys Office (PAO) Chief Persida Rueda-Acosta, umapela rin ito sa kataas-taasang hukuman na mu&amp;shy;ling magsagawa ng delibe&amp;shy;rasyon tungkol sa kaso. Iginiit sa mosyon na mistulang naiba umano ang linya ng Korte Suprema mula sa mga nauna nitong desisyon kung saan iginigiit nito na sa isang kasong kriminal ay mas binibigyan nito ng bigat ang factual findings ng mababang korte lalo na kung suportado naman ito ng mga ebidensya. Iginiit pa ni Acosta ang hindi malinaw na pahayag sa desisyon ng Korte Suprema tungkol kay Jessica Alfaro kung saan ayon sa korte ay maaaring nagsinungaling ito sa kanyang mga testimonya dahil sa pagiging detalyado nito hinggil sa kaso ngunit wala naman umanong direktang sinabi ang kataas-taasang hukuman na nagsinunga&amp;shy;ling nga ang star witness. Hindi rin umano pantay na sa testimonya lamang ni Atty. Artemio Sacaguing na dating opisyal ng National Bureau of Investigation (NBI) sumentro ang Korte at hindi man lang sinuri ang background nito upang masiguro na nagsasabi nga ito ng totoo. Hiniling din ni Acosta sa mosyon na huwag silang masama sa prinsipyo ng double jeopardy dahil sa ilalim nito ipinagbabawal ang muling pagbubukas ng isang kasong kriminal kung naabswelto na ang isang akusado. Matatandaan na nauna nang sinabi ni Supreme Court (SC) spokesman at Court Administrator Atty. Midas Marquez na hindi na maaring maghain ng mosyon ang kampo ni Vizconde dahil sa double jeopardy.</body>
<link>http://www.philstar.com/Article.aspx?articleId=643668&amp;publicationSubCategoryId=92</link>
</article>
<article>
<title>Pag-alis ng terror tag vs NPA pinalagan ng Phil. Army</title>
<author>Ni Joy Cantos</author>
<date>
<month>December</month>
<day>30</day>
<year>2010</year>
</date>
<body>MANILA, Philippines - Pumalag kahapon ang liderato ng Philippine Army sa demand ng Communist Party of the Philippines-New People’s Army (CPP-NPA) na tanggalin ng gobyerno ang ‘terror tag’ laban sa kanilang grupo upang umusad muli ang naunsyaming peace talks. Matapang na sinabi ni Army Spokesman Col. Antonio Parlade na kung ang kanilang hanay ang tatanungin ay dapat patunayan muna ng mga rebelde na sinsero ang grupo nito sa usapang pangkapayapaan bago tanggalin ang terror tag. “They are using landmines, this is an act of terrorism, they must stop sowing terror and show sincerity in the government peace efforts,” pahayag ni Parlade. Tinukoy ni Parlade na bago ang pagsisimula ng 19 araw na ceasefire noong Disyembre 16 ay nasangkot sa paggamit ng landmine ang NPA rebels sa Catubigan, Samar na ikinasawi ng 10 sundalo at ng 9-anyos na batang lalaki. Samantalang habang umiiral ang ceasefire&amp;nbsp; ay nasangkot na sa apat na insidente ng paglabag ang NPA rebels kabilang ang pananambang sa tropa ng mga sundalo na susundo sana sa grupo ng mga susukong rebelde sa San Jose, Occidental Mindoro noong Disyembre 23. Pabor din ang Army na talakayin sa paghaharap sa negotiating table ng magkabilang panig ang talamak na pangingikil ng revolutionary tax ng NPA rebels.</body>
<link>http://www.philstar.com/Article.aspx?articleId=643669&amp;publicationSubCategoryId=92</link>
</article>
<article>
<title>Pasahe sa provincial buses tataas sa Enero 2011</title>
<author>Ni Angie dela Cruz</author>
<date>
<month>December</month>
<day>30</day>
<year>2010</year>
</date>
<body>MANILA, Philippines - Posible na ang pagtaas ng halaga ng pamasahe sa mga provincial buses sa bansa. Ito ang sinabi ni Ho&amp;shy;mer Mercado, Pangulo ng Provincial Bus Operators Association of the Philippines (PBOAP) kaugnay ng inaasahang pagtaas ng toll fee sa South Luzon Expressways (SLEX) sa pagpasok ng taong 2011. Ayon kay Mercado, bagamat mag-uusap pa ang mga opisyales ng samahan kung magkano ang itataas sa pasahe sa mga bus na may biyahe sa mga lalawigan, lalaro sa 30 centavos hanggang 50 centavos kada kilometro ang maaari nilang itaas na pasahe sa susunod na taon. Sa kasalukuyan, ang pasahe sa provincial ordinary bus ay P130 kada kilometro at P160 sa airconditioned provincial bus. Kaugnay nito, sinabi din ni Jose Aguido, opisyal&amp;nbsp; ng Metro Bus Operators na magtataas din sila ng pasahe sa mga passenger bus sa Metro Manila. Ang hakbang ay reaksiyon ng PBOAP at Metro Bus Operators&amp;nbsp;sa pahayag ng Toll Regulatory Board (TRB) na aabutin sa 300 percent ang ipatutupad na toll fee hike sa&amp;nbsp;SLEX. Wala pa namang akmang halaga ang Metro Manila bus operators kung magkano ang itataas sa pasahe dahil dedesisyunan pa ito ng kanilang mga mi&amp;shy;yembro sa gagawing pulong sa Enero. Sa ngayon ang pasahe sa ordinary Metro Manila bus ay P9.00 per kilometer at P11.00 sa airconditioned bus per kilometer.</body>
<link>http://www.philstar.com/Article.aspx?articleId=643670&amp;publicationSubCategoryId=92</link>
</article>
<article>
<title>Garcia nasa Pinas pa</title>
<author>Ni Gemma Garcia</author>
<date>
<month>December</month>
<day>30</day>
<year>2010</year>
</date>
<body>MANILA, Philippines - Siniguro ni Justice Secretary Leila de Lima na nasa bansa pa rin si retired Armed Forces of the Philippines (AFP) comptroller Carlos Garcia matapos itong mabigyan ng pansamantalang kalayaan dalawang linggo na ang nakakaraan para sa kaso nitong plunder. Ayon sa Kalihim, base sa ulat ni Immigration officer in Charge Rolando Ledesma walang record sa Bureau of Immigration (BI) na lumabas ng bansa si Garcia. Sakaling lumabas naman umano ito ng bansa ay malalaman ng mga awtoridad. Bukod dito wala din umanong intelligence report na nakarating kay de Lima tungkol dito. Si Garcia ay nahaharap sa kasong plunder sa Sandiganbayan dahil sa umano’y paglaspag ng mahigit sa P300 milyon noong siya pa ang incharge sa disbursement ng military funds bilang AFP comptroller. Sa ilalim ng batas, ang kasong Plunder ay walang piyansa subalit pinayagan ito ng Sandiganbayan ng matapos mag-plead ng guilty para naman sa kasong direct bribery. Noong Disyembre 23 ay nag-isyu si de Lima ng hold departure order laban kay Garcia dahil naman sa nakabinbing tax evasion case sa DOJ.</body>
<link>http://www.philstar.com/Article.aspx?articleId=643671&amp;publicationSubCategoryId=92</link>
</article>
<article>
<title>Paputok pagsasayang lang ng pera - CBCP</title>
<author>Ni Mer Layson</author>
<date>
<month>December</month>
<day>30</day>
<year>2010</year>
</date>
<body>MANILA, Philippines - Pinayuhan ng ilang Catholic Bishops ang publiko na huwag nang gumamit ng paputok sa pagsalubong sa Bagong Taon ngayong 2011, dahil maliban sa pagsasayang lamang ito ng pera, ay nakasisira pa ng kalikasan at nagdudulot ng disgrasya sa mga mamamayan, partikular sa mga bata. Tradisyon na sa Pilipinas na bumili ng maraming bilog na prutas at magpa&amp;shy;putok sa New Year celebration ang mga mamamayan, sa paniwalang magbibi&amp;shy;gay-daan ito para maging masuwerte ang papasok na taon. Gayunman, para kay Jaro Archbishop Angel Lagdameo, dating pangulo ng Catholic Bishops’ Confe&amp;shy;rence of the Philippines (CBCP), mas mainam kung magtipid ang mga mamamayan ngayong Bagong Taon at sa halip na ipambili ng mga paputok ang kanilang pera ay gamitin ito sa mas makabuluhang bagay. Paliwanag niya, dapat na kontrolin ang paglabas ng pera, lalo na ang pambili ng paputok, dahil nasasa&amp;shy;yang lamang ito. Mas makabubuti rin aniya kung gagamitin ang pera sa mas importanteng bagay tulad ng pagtulong sa mahihirap na walang makain. Nilinaw naman ng arsobispo na hindi niya pinagbabawalan ang mga mamamayan sa kanilang mga nakaugalian, ngunit ipinaliwanag na nagiging napakamahal na ngayon ng paghahanda sa Bagong Taon, na napupunta lamang naman aniya sa wala at nagiging sanhi pa ng polusyon at aksidente. Iginiit pa nito na wala sa paggastos ang tunay na hamon ng Bagong Taon kundi nasa pagsisimula aniya ng bagong buhay at bagong kumbiksiyon para sa ikabubuti ng lipunan.</body>
<link>http://www.philstar.com/Article.aspx?articleId=643672&amp;publicationSubCategoryId=92</link>
</article>
<article>
<title>Walang fare hike sa LRT, MRT</title>
<author>Ni Danilo Garcia</author>
<date>
<month>December</month>
<day>30</day>
<year>2010</year>
</date>
<body>MANILA, Philippines - Hindi sasalubungin ng mataas na pasahe sa Light Rail Transit at Metro Rail Transit ang mga mananakay nito sa taong 2011. Ito ang sinabi kahapon ni Department of Transportation and Communications (DOTC) Undersecretary Dante Velasco kung saan ikinatwiran na dadaan pa umano sa deliberasyon ang LRTA Board ang anumang pagtataas sa pasahe sa mass transit. Bukod dito, kinakaila&amp;shy;ngan pang isailalim sa “public hearing” ang anu&amp;shy;mang halaga ng pagtataas sa lahat ng sektor sa transportasyon upang hindi magkaroon ng kalituhan at reklamo. Nitong nakaraang Martes, sinabi ni Transportation Secretary Jose de Jesus na posibleng bulagain ng bagong halaga sa pasahe ang mga sumasakay sa LRT at MRT sa Enero ngunit hindi naman umano magiging malaki ang pagtataas. May mga ulat na aak&amp;shy;yat sa P18 ang minimum na halaga ng pasahe at hindi tataas sa P30 ang maximum.&amp;nbsp;Ngunit sinabi ni Velasco na kailangan pa umanong rebisahin at muling magkaroon ng komputasyon upang makara&amp;shy;ting sa eksaktong halaga na makukuha ang presyo para sa gastusin sa mass transit at hindi mahirapan ang mga pasahero. Unang pumutok ang isyu ng pagtataas sa pasahe sa LRT at MRT nang targetin ng Malaca&amp;ntilde;ang ang pagbabawas sa subsidiya na ibinibigay ng pamahalaan upang makatipid sa pondo.&amp;nbsp;Sa ilalim ng natu&amp;shy;rang sistema, pinupunan ng gobyerno ang pagkukulang sa kita ng LRT at MRT na buhat naman sa buwis ng lahat ng Pilipino kahit hindi nakikinabang sa mass rail &amp;nbsp;transit. Bumibiyahe ang LRT 1 mula Roosevelt sa Quezon City hanggang Baclaran, Pasay City; ang LRT 2 mula Santolan, Marikina hanggang Recto, Maynila; at MRT 1 mula North Avenue, Quezon City hanggang Taft Ave., Pasay City.</body>
<link>http://www.philstar.com/Article.aspx?articleId=643673&amp;publicationSubCategoryId=92</link>
</article>
<article>
<title>7 Pinoy binihag sa Somalia</title>
<author>Ni Mer Layson</author>
<date>
<month>December</month>
<day>30</day>
<year>2010</year>
</date>
<body>MANILA, Philippines - Isa na namang barko na may lulang pitong tripulanteng Pinoy ang binihag ng Somali pirates sa Oman, nitong Martes. Batay sa ulat ng European Union Naval Force,&amp;nbsp;ang M/V EMS River ay sinalakay ng mga pirata may 175 milya sa northeast ng port of Salalah, sa Oman. Bukod sa pitong Pinoy, kabilang umano sa walong crew ng barko ang isang Romanian. Ang German owned na cargo ship, na may lulang petrol ay bumibiyahe mula sa Greece patungo sa United Arab Emirates.</body>
<link>http://www.philstar.com/Article.aspx?articleId=643674&amp;publicationSubCategoryId=92</link>
</article>
<article>
<title>Pabrika ng 'killer flour' inaarbor ng Chinese Embassy official?</title>
<author>Ni Butch Quejada</author>
<date>
<month>December</month>
<day>30</day>
<year>2010</year>
</date>
<body>MANILA, Philippines - Inaarbor umano ng isang opisyal sa Chinese Embassy ang ipinasarang pabrika ng harina na nauna nang sinalakay ng PNP-Criminal Investigation and Detection Group (CIDG) sa Valenzuela City kamakailan. Ayon sa source na tumangging magpabanggit ng pangalan, nadiskubre umano ng mga taga PNP-CIDG na kapatid ng Filipino-Chinese businessman ang major stock holder ng Marco Polo Flour Mills Inc. na ni-raid ng mga awtoridad. Sa lakas umano ng impluwensiya ng Tsinoy na may-ari ng malalaking negosyo sa Maynila, nakipagpulong ito sa Chinese Embassy official upang maging daan naman para umano kausapin si Chief Justice Renato Corona. Sinabi pa ng police sources na sa pamamagitan ni Chief Justice Corona, pinakakansela umano nito kay Manila Executive Judge Amor Reyes ang search warrant na inisyu nito laban sa Marco Polo. Sakaling makansela, sinabi ng CIDG na malaki ang kanilang magiging problema dahil&amp;nbsp;kapag nakansela ang search warrant, mababalewala ang demanda nila sa Marco Polo at posibleng mapilitan silang ibalik ang mga kinumpiskang contaminated flour. Nauna rito, ipinasara ng Valenzuela City government ang Marco Polo matapos madiskubreng wala itong lisensiya, Environmental Clearance Certificate, DTI permit at BIR registration. Maging ang Food and Drugs Administration ay pumasok na rin sa imbestigasyon dahil sa pagkakatuklas na pagkaing pang-hayop ang isinasangkap ng Marco Polo sa kanilang mga produkto sa mismong planta nito sa No. 53 Planters St., Rincon Compound, Valenzuela City.</body>
<link>http://www.philstar.com/Article.aspx?articleId=643675&amp;publicationSubCategoryId=92</link>
</article>
<article>
<title>Dalagita pinilahan ng bf, 2 tiyuhin</title>
<author>Ni Ludy Bermudo</author>
<date>
<month>December</month>
<day>30</day>
<year>2010</year>
</date>
<body>MANILA, Philippines - Napariwara ang isang 15-anyos na dalagita matapos umanong ilugso ang puri nito ng kaniyang nobyo at ipinasa pa sa dalawa umanong tiyuhin ng bf nitong Lunes ng gabi sa Sta. Mesa, Maynila. Positibo umanong nawala ang pagka-birhen ng biktima na itinago sa pangalang “Kristine” base sa inisyung medical examination ng Philippine General Hospital (PGH) na tumutukoy na nagkaroon ng lacerations sa ari at sa puwit ang biktima. Bigo namang maaresto sa follow-up operation nina C/nsp. Anita Araullo, hepe ng Manila Police District-Women and Children Concern Division ang mga suspect na sina ”John”, 17, na nobyo ng biktima at mga tiyuhin nito na sina Willy Agipayon, 29, ng Tugatog, Malabon at Richard Gayone, 30, ng Sampaloc, Maynila. Nabatid na dakong alas-11 ng gabi ng Disyembre 27 nang maganap ang insidente sa isang kubo, malapit sa ilog na sakop umano ng Sta. Mesa, Maynila. Dahil sa natanggap na text mula sa nobyo ay nagtungo ang biktima sa tagpuan at doon ay dinatnan na nag-iinuman ang mga suspect at isa pang di kilalang babae. Nang tagayan siya ay hindi na umano nakatanggi sa banta ng nobyo na babatukan siya hanggang sa makaramdam ng antok dahil sa nainom. Nang tumunog ang cellphone ay nagising siya at nabigla dahil katabing nakahubad ang nobyo at naramdaman niya na pinatungan siya ni Agipayon. Hindi umano siya makapanlaban dahil sa panlalata hanggang sa sumunod pa umanong pumatong si Gayone at ang huli ay muling pagpatong umano ng nobyo. Nang muling makatulog at magising ay nakita niyang kapwa wala silang saplot ng nobyo. Napilitang magtapat ang biktima sa ina nang mapansin umano na namumutla itong umuwi ng bahay at hirap sa paglalakad, kamakalawa ng umaga. Sinabi din ni Kristine sa ina na inihatid pa siya ng nobyong si John sa kanilang&amp;nbsp; bahay, subalit hindi na umano nagpakita sa ina ng biktima. Ayon sa reklamo ng ina, nagpaalam lamang na maglalaro sa computer shop ang biktima, at nang gabing-gabi na ay hindi rin umano sumasagot sa kaniyang text ang anak dahil kinuha umano ng kaibigan ang cellphone. Inamin ng biktima na Dis. 22, 2010 lamang umano niya naging nobyo si John.</body>
<link>http://www.philstar.com/Article.aspx?articleId=643676&amp;publicationSubCategoryId=92</link>
</article>
<article>
<title>2 pagyanig sa N. Luzon naitala</title>
<author>Ni Angie dela Cruz</author>
<date>
<month>December</month>
<day>30</day>
<year>2010</year>
</date>
<body>MANILA, Philippines - Dalawang magkasunod na pagyanig ang naitala ng Philippine Institute of Volcanology and Seismolgy (Phivolcs) kahapon ng tanghali. Ayon sa Phivolcs, ang unang lindol na may magnitude 3.8 ay naramdaman ganap na alas 12:29 kahapon ng tanghali at ang origin nito ay tectonic. Ang epicenter ng unang lindol ay namataan may 31 kilometro hilagang kanluran ng bayan ng Ilagan sa Isabela province. Samantalang ang ikalawang lindol ay naganap alas 12:52 ng hapon na may 4.2 magnitude&amp;nbsp;at ang&amp;nbsp;epicenter nito ay nasa may&amp;nbsp;32 kilometro ng timog silangan ng&amp;nbsp;Tabuk,&amp;nbsp;Kalinga-Apayao. Wala namang naganap na aftershocks sa naturang mga lindol at wala ring naapektuhang mga tao at ari arian.</body>
<link>http://www.philstar.com/Article.aspx?articleId=643677&amp;publicationSubCategoryId=92</link>
</article>
<article>
<title>200 rounds ng live ammo, 100 kutsilyo nasabat</title>
<author>Ni Mer Layson</author>
<date>
<month>December</month>
<day>30</day>
<year>2010</year>
</date>
<body>MANILA, Philippines - May 200 rounds ng live ammunition at 100 kitchen knives ang nakumpiska ng mga tauhan ng Philippine Coast Guard (PCG) sa isang cargo vessel sa Zamboanga nitong Martes ng gabi. Batay sa ulat ng PCG, lumilitaw na nadiskubre ng K-9 and Special Operations teams ng Zamboanga unit ang mga ammunition na inabandona sa barkong MV Magnolia Fragrance, sa isinagawa nilang pre-departure inspection, dakong 7:45 ng gabi ng Disyembre 28. Patungo umano ang barko sa Sitangkai, Tawi-tawi via Jolo, Sulu at Bongao, Tawi-tawi. Habang isinasagawa ang inspeksiyon, namataan umano ng mga awtoridad ang isang box na abandonado at nang buksan ay nakita ang mga live ammunition ng caliber .60 (150 rounds), caliber .45 (50 rounds) at 100 pirasong kitchen knives. Ang mga nakumpiskang armas at bala ay dinala sa Coast Guard Station Zamboanga para sa safekeeping at disposition. Kaagad namang ipinag-utos ni PCG commandant Admiral Wilfredo Tamayo na imbestigahan kung sino ang may-ari ng mga naturang kargamento.</body>
<link>http://www.philstar.com/Article.aspx?articleId=643678&amp;publicationSubCategoryId=92</link>
</article>
<article>
<title>Presyo ng petrolyo sumirit</title>
<author>Ni Danilo Garcia</author>
<date>
<month>December</month>
<day>30</day>
<year>2010</year>
</date>
<body>MANILA, Philippines - Naghabol pa ng panibagong pagtataas sa pres&amp;shy;yo ng mga produktorng petrolyo ang ilang kumpanya ng langis bago magtapos ang kasalukuyang taon. Inumpisahan ng Filipinas Shell ang pagtataas dakong alas-12:01 ng hatinggabi kung saan iniakyat nito ng P1 kada litro ang presyo ng lahat ng kanilang produktong gasolina.&amp;nbsp;Itinaas rin ng P.75 kada litro ang presyo ng diesel. Dakong alas-6 naman ng umaga nang sumunod ang isa pang miyembro ng Big 3 na Chevron Philippines.&amp;nbsp;Itinaas rin nito ng P1 kada litro ang presyo ng lahat ng gasolina, at P.75 kada litro ng diesel at kerosene. Sumunod dakong alas-7 ng umaga ang independent oil player na Eastern Petroleum na nagpatupad ng katulad na price increase maliban sa produktong ke&amp;shy;rosene. Bago ang naturang pagtataas, nagpatupad na ng dalawang price increase ang mga kumpanya ng langis ngayong buwan ng Disyembre.&amp;nbsp;Nauna dito ang P1.50 kada litro pagtataas noong Disyembre 7 na sinundan ng P1.25 kada litro noong Disyembre 15. Dahil dito, pumapalo na ngayon ang presyo ng gaso&amp;shy;line sa P48.50 kada litro; at P38 kada litro sa diesel sanhi upang magreklamo na ng mga transport groups na humihingi naman ngayon ng dagdag pasahe. Ikinatwiran ng mga kumpanya ng langis ang sunud-sunod ding pagtataas sa presyo ng krudo sa internasyunal na merkado na kailangan nilang sundan.&amp;nbsp; Noong nakaraang linggo, pumalo sa higit $90 kada bariles ang presyo ng Asian crude na pinakamataas sa loob ng dalawang taon.</body>
<link>http://www.philstar.com/Article.aspx?articleId=643679&amp;publicationSubCategoryId=92</link>
</article>
<article>
<title>Toll hike sa SLEX pinatitigil sa SC</title>
<author>Ni Gemma Garcia</author>
<date>
<month>December</month>
<day>30</day>
<year>2010</year>
</date>
<body>MANILA, Philippines - Pinahihinto sa Korte Suprema ng isang abogado ang pagpapatupad ng mahigit sa P3 milyon inisyal na toll rate o ang umaabot sa 290 porsiyentong pagtataas ng toll rate sa South Luzon Expressway (SLEX). Sa 44 pahinang supplemental petition ni Atty. Ernest Francisco, sinabi nito na ang desisyon noong Oktubre 2010 ng Korte Suprema na nag-aalis sa temporary restraining order sa balak ng gobyernong pagtataas ng toll fees sa SLEX ay hindi pa pinal at maari pang magsampa ng motion for reconsideration. Subalit simula sa Enero 1, 2011 ay ipapatupad na ng Toll Regulatory Board ang 290 porsiyentong increase ng toll fees sa SLEX. Sinabi pa ni Francisco na sa halip na aprubahan ang P2.68 per kilometer rate increase, ang ipapatupad ay ang P3.024024 increase upang payagan ang South Luzon Tollways Corporation (SLTC) na mabawi ang P99 milyon lugi nito dahil sa mga hindi nakolektang fees dahil sa inisyung TRO noong Agosto ng Korte Suprema subalit inalis din ito noong Oktubre. Ang mataas na toll rate na P86 ay mula sa Alabang, Muntinlupa City hanggang Calamba, Laguna. Paliwanag naman ni Francisco, inaprubahan ang pagtaas ng toll fees ng walang kaukulang konsultasyon mula sa publiko.</body>
<link>http://www.philstar.com/Article.aspx?articleId=643680&amp;publicationSubCategoryId=92</link>
</article>
<article>
<title>Bantay-preso!</title>
<author></author>
<date>
<month>December</month>
<day>30</day>
<year>2010</year>
</date>
<body>.</body>
<link>http://www.philstar.com/Article.aspx?articleId=643832&amp;publicationSubCategoryId=92</link>
</article>
<article>
<title>Alfaro pinababalik ng DOJ</title>
<author>Ni Gemma Garcia</author>
<date>
<month>December</month>
<day>31</day>
<year>2010</year>
</date>
<body>MANILA, Philippines - Hinikayat kahapon ni Justice Secretary Leila de Lima ang star witness sa Vizconde massacre na si Jessica Alfaro na bumalik na ng Pilipinas at makilahok sa isinasagawang re-investigation sa nasabing kaso. Siniguro din ng Ka&amp;shy;lihim kay Alfaro na sa&amp;shy;kaling pumayag itong bu&amp;shy;malik sa bansa at mu&amp;shy;ling magbigay ng tes&amp;shy;timonya laban kay Hubert Webb at sa mga kasama nito ay titiyakin nila ang kaligtasan nito sa pamama&amp;shy;gitan ng paglalagay sa kanya sa Witness Protection Program (WPP). Ayon kay de Lima, nakikipag-ugnayan na ang malapit na kamag-anak ni Alfaro sa kanya upang hikayatin ito na lumantad. Sa san&amp;shy;dali uma&amp;shy;nong pu&amp;shy;&amp;shy;mayag ito ay isang mapagkakatiwalaang tao ang susundo dito at sasama sa kanya. Si Alfaro ay matagal na umanong naninirahan sa Estados Unidos. Samantala, inamin ni de Lima na posibleng makaapekto sa reinves&amp;shy;tigation ang patuloy na paghawak ni Public Attorney’s (PAO) Chief Persida Rueda-Acosta bilang abogado ni Lauro Vizconde, kaugnay sa massacre case. Sinabi ng Kalihim, ito ay dahil sa magkamag-anak umano si Vizconde at Acosta at mayroong ibang probisyon sa batas ang pinagtatalunan tungkol dito. Sa kabila nito aminado si de Lima na hindi pa sila makapagsagawa ng anumang hakbang dahil wala pa silang natatanggap na pormal na reklamo. Sakali umanong may maghain na ng reklamo, pag-aaralan nilang mabuti ang bagay na ito bago maglabas ng anumang desisyon lalo pa at nasa delikadong sitwasyon ang kaso habang sinisimulan ang kanilang re-investigation.</body>
<link>http://www.philstar.com/Article.aspx?articleId=643919&amp;publicationSubCategoryId=92</link>
</article>
<article>
<title>Biktima ng ligaw na bala tumataas</title>
<author></author>
<date>
<month>December</month>
<day>31</day>
<year>2010</year>
</date>
<body>MANILA, Philippines - Sa kabila ng pagse&amp;shy;selyo sa mga baril ng ka&amp;shy;pulisan sa Metro Manila, umakyat pa rin sa &amp;nbsp;walo katao ang tinamaan ng ligaw na bala, batay sa naitala ng Department of Health. Hindi naman matiyak kung saan at sino ang responsable sa pagpapa&amp;shy;putok ng baril na itinutu&amp;shy;ring na “to whom it may concern” o bahala na kung saan tumama. Bukod sa pag-ak&amp;shy;yat sa 8 kaso ng stray bullet, patuloy pa rin sa paglobo ang mga biktima ng firecrackers simula Disyembre 21-30 ng umaga na may kabuuang 229, kabilang ang 8 nasugatan dahil sa ligaw na bala. Gayunman, mas ma&amp;shy;baba naman ng 3 por&amp;shy;syento ang kaso ng stray bullet kumpara noong nakalipas na taon.&amp;nbsp; Nangunguna pa rin ang National Capital Re&amp;shy;&amp;shy;gion (NCR) sa may pinakamaraming kaso ng firecracker-related injuries. Lumilitaw na sa kabuuang bilang, nasa 216 (94%) ang nasugatan dahil sa paputok, walo (4%) ang sugatan sa stray-bullets at lima (2%) naman ang fireworks ingestion.&amp;nbsp;Isa pa rin naman ang naitalang patay dahil sa paputok. Pinakamarami pa ring nasugatan sa hanay ng mga batang nasa edad isa hanggang 10 taong gulang o 88 kaso (41%), at piccolo pa rin ang itinuturong dahilan nang pagkasugat ng mga ito. (Ludy Bermudo/Gemma Garcia)</body>
<link>http://www.philstar.com/Article.aspx?articleId=643920&amp;publicationSubCategoryId=92</link>
</article>
<article>
<title>Nagbebenta ng iligal na paputok, mga pulis?</title>
<author>Ni Ludy Bermudo</author>
<date>
<month>December</month>
<day>31</day>
<year>2010</year>
</date>
<body>MANILA, Philippines - Ibinunyag kahapon ng mga operatiba ng Manila Police District (MPD) na ‘kabaro’ nila ang mismong may-ari ng mga panindang iligal na pa&amp;shy;putok na naglipana sa Divi&amp;shy;soria&amp;shy; market sa Bi&amp;shy;nondo, Maynila. Ito’y matapos ang ilang araw na pagsalakay ng mga tauhan ni Senior Supt. Nelson Yabut ng Manila Police District-District Mobile Group, sa kahabaan ng Juan Luna, Ilaya at iba pang kalye sa Binondo na pinutakte umano ng mga illegal fire&amp;shy;crackers tulad ng ‘Goodbye Earth’, ‘Goodbye Philippines’, ‘Goodbye Universe’ , ‘plapla’ at iba pang malalakas na uri ng paputok kabilang ang na&amp;shy;ngungunang sanhi ng pagkakasugat ng mga bata na ‘piccolo’. Sinabi ni Yabut na may kautusang ibinaba si National Capital Region Police Office (NCRPO)di&amp;shy;rector C/Supt. Nicanor Bartolome na nag-aatas sa MPD na hulihin at kumpiskahin ang mga iligal na paputok. Katunayan ay naka&amp;shy;tatanggap na umano siya ng maraming tawag hinggil sa pang-aarbor umano ng kapwa mga pulis&amp;nbsp;sa mga kinumpiskang pa&amp;shy;putok. May ilan umanong protector at ilan din ang mismong may negosyo nito. Hinihintay niya lamang umanong lumutang ang mga umaarbor na mga pulis upang kasuhan niya dahil hindi niya umano ibabalik ang mga paputok na nakatakdang dalhin sa NCRPO upang basain. Nabatid naman kay Yabut na nang mangum&amp;shy;piska sila kahapon ng umaga kasama ang mga tauhan ng NCRPO, nagsama na rin sila ng mga tauhan ng Special Weapons and Tactics (SWAT) upang mapigilan ang anumang pagtatangka na umalma ang mga pulis na kabilang sa nagtitinda ng paputok. Halos milyong halaga na ng iligal na paputok ang nasa kustodiya ni Yabut.</body>
<link>http://www.philstar.com/Article.aspx?articleId=643921&amp;publicationSubCategoryId=92</link>
</article>
<article>
<title>Double pay sa papasok sa Enero 1</title>
<author>Ni Gemma Garcia</author>
<date>
<month>December</month>
<day>31</day>
<year>2010</year>
</date>
<body>MANILA, Philippines - Makakatanggap ng double pay ang mga empleyado na papasok sa Bagong Taon o sa Enero 1, 2011. Sinabi ni Labor Secretary Rosalinda Baldoz, regular na holiday ang Enero 1 kaya’t ang mga empleyado na papasok sa araw na ito ay tatanggap ng 200 porsyentong sweldo. Sa sandaling lumagpas naman sa walong oras na pagtatrabaho ang isang empleyado ay makakatanggap na ito ng karagdagang 30 porsyento para sa bawat oras ng overtime. Sa mga hindi naka-duty at naka-leave sa nasabing araw ay tatanggap pa rin sila ng isang daang porsyento ng kanilang sweldo. Nilinaw ni Baldoz na dahil ang Disyembre 31 ay isang special non-working holiday, paiiralin ang no work no pay policy para rito.</body>
<link>http://www.philstar.com/Article.aspx?articleId=643923&amp;publicationSubCategoryId=92</link>
</article>
<article>
<title>Listahan ng ipinagbabawal na paputok inilabas ng DOH</title>
<author>Ni Gemma Garcia</author>
<date>
<month>December</month>
<day>31</day>
<year>2010</year>
</date>
<body>MANILA, Philippines - Nilinaw ng Department of Health-National Epidemiology Center (DOH-NEC) na walang dapat ikalito ang publiko sa listahan ng mga ipinagbabawal na paputok na kanilang ipinalabas at sa kaparehong listahan&amp;shy; mula sa Philippine National Police (PNP). Sinabi ni DOH-NEC chief Dr. Eric Tayag na malinaw ang nakasaad sa Republic Act (RA) 7183 na listahan ng mga ipinagbabawal na paputok at mayroon din umanong bahagi dito kung saan nagsasabi na maaring magdagdag ang PNP director general sa listahan ng paputok na nakakapinsala sa kalusugan na base naman sa rekomendasyon ng DOH. Inihalimbawa ni Tayag ang watusi kung saan sa orihinal na batas ay hindi ito ipinagbabawal subalit sa taon-taong pagmo-monitor ng DOH ay napatunayang nakakapinsala ito kayat isinama na rin ito sa listahan ng mga ipinagbabawal na paputok. Bukod sa Watusi, kabilang din ang Boga at Piccolo sa mga isinama na rin sa listahan ng ipinagbabawal na paputok sa nakalipas na tatlong taon. Posibleng isama na rin sa listahan ng mga ipinagbabawal ang “Goodbye Philippines” matapos itong ipagbawal ng PNP.</body>
<link>http://www.philstar.com/Article.aspx?articleId=643924&amp;publicationSubCategoryId=92</link>
</article>
<article>
<title>New Year's resolution ni P-Noy: Regular exercise</title>
<author>Ni Rudy Andal</author>
<date>
<month>December</month>
<day>31</day>
<year>2010</year>
</date>
<body>MANILA, Philippines - Regular na exercise ang New Year’s resolution ni Pangulong Noynoy upang maging malusog ang kanyang&amp;shy; pangangatawan. Sinabi ng Pangulo sa media interview matapos nitong pangunahan ang ika-114th death anniversary ni Gat. Jose Rizal, ang maging physically fit ang kanyang&amp;shy; nais sa pagpasok ng taong 2011. Ayon kay P-Noy, regular na siyang mag-eeher&amp;shy;sisyo at sisimulan din niya ang regular na pagbibisikleta. Idinagdag pa ng Pangulo, magiging regular working day lamang sa kanya ang New Year upang asikasuhin ang mga papeles na nakatambak sa kanyang lamesa. Ipagdiriwang niya ang New Year sa Bahay Pa&amp;shy;ngarap kung saan ay makakasama niya ang kanyang mga kapatid. Sa pagpasok ng 2011 ay umaasa ito na lalong lalago ang ekonomiya ng bansa at mababawasan ang walang trabaho.</body>
<link>http://www.philstar.com/Article.aspx?articleId=643925&amp;publicationSubCategoryId=92</link>
</article>
<article>
<title>Flagdown rate sa taxi P40, sa jeep 7.50 na!</title>
<author></author>
<date>
<month>December</month>
<day>31</day>
<year>2010</year>
</date>
<body>MANILA, Philippines - Masamang balita para sa mga pasahero ng jeep at taxi, dahil pagpasok ng Bagong Taon ay magtataas na ng pamasahe ang mga operators nito matapos na aprubahan ang&amp;nbsp;inihain nilang petisyon para sa dagdag pamasahe. Sa desisyong ipinalabas ng Land Transportation Franchising and Regulatory Board (LTFRB), tataas ng P10.00 ang flagdown rate sa bawat pumapasadang taxi sa Metro Manila at probinsya. Mula P30 ay magiging P40 para sa unang 500 metro, at karagdagang P2.50 hanggang P3.50 sa susunod na 300 metro. Ang desisyon ay nag-ugat sa inihaing petisyon ng Philippine National Taxi Operator Association (PNTOA) at R &amp;amp; E taxi. Hindi kasama sa pagtaas pasahe ang mga taxi sa Baguio dahil may sariling petisyong inihain umano ang mga ito. Gayunman, may mga alintuntuning ipinapatupad ang kagawaran para sa mga operators nito tulad ng kailangang magbayad ang mga ito ng corresponding filling fee sa Board, at kailangang taglay ng mga taxi ang pag-iisyu ng resibo at ang kanilang mga taxi meters ay kailangang naka-sealed ng tama. Kailangan din may suot na tamang uniporme ang mga taxi drivers, at hindi kailangang bumiyahe ang mga ito kung ang metro ay depektibo. Hindi rin kailangang mangontrata sa mga pasahero at magsingil ng malaki, gayundin ang tumanggi sa mga pasaherong sasakay. Sinumang lalabag na operators at taxi drivers sa ganitong obligasyon ay maaring patawan ng penalty. Magiging epektibo ang nasabing desisyon 15 araw bago ang publication nito.&amp;nbsp; Samantala, inaprubahan na rin ng LTFRB ang 50 sentimo taas pasahe sa mga pampasaherong jeep sa Metro Manila. Sinabi ni Obet Martin, Pangulo ng Pasang Masda, nakipagpulong sa hanay ng mga lider ng jeepney group si LTFRB Chairman Nelson Laluces at sa pulong anya ay inaprubahan ng huli ang kanilang hiling na gawing P7.50 ang pasahe umpisa sa Enero 2011. Binigyang diin ni Martin na noon pa naman ay P7.50 na ang pasahe sa jeep at pumayag lamang ang transport groups na alisin ang 50 cents noon dahil sa pagbaba ng halaga ng produktong petrolyo. Pero dahil&amp;nbsp;tumaas na naman ang presyo ng gasolina at diesel, wala na anyang dahilan para ibalik ang 50 cents sa pasahe sa jeep. Una rito, sinabi naman ni Homer Mercado, Pangulo ng Provincial Bus Operators Assn of the Philippines (PBOAP) na sa Enero ng susunod na taon sila magsasampa ng dagdag pasahe sa ordinary at airconditioned provincial buses. Ang fare hike sa provincial buses ay dulot naman ng pagtaas ng toll fee sa SLEX. (Ricky Tulipat/Angie dela Cruz)</body>
<link>http://www.philstar.com/Article.aspx?articleId=643926&amp;publicationSubCategoryId=92</link>
</article>
<article>
<title>116 witness sa Manila hostage 'di ipapadala sa HK - PNoy</title>
<author>Ni Rudy Andal</author>
<date>
<month>December</month>
<day>31</day>
<year>2010</year>
</date>
<body>MANILA, Philippines - Walang plano si Pa&amp;shy;ngulong Aquino na ipadala sa Hong Kong ang 116 witness kaugnay sa naganap na Manila hostage crisis kung saan 8 HK tourists ang nasawi. Sinabi ni Pangulong Aquino sa media interview kahapon, mas nais nitong dito na lamang interbyuhin ang 116 testigo sa halip na ipadala ang mga ito sa Hong Kong. Magugunita na unang inihayag ni Justice Sec. Leila de Lima na papayuhan niya ang Pangulo na huwag paya&amp;shy;gan ang mga witness na magpunta sa HK at sa halip ay igiit ang Mutual Legal Assistance Treaty sa pagitan ng bansa at HK. Inimbitahan ng Hong Kong Court ang may 116 witness upang magbigay ng linaw kaugnay sa nangyari sa Aug. 23 hostage crisis.</body>
<link>http://www.philstar.com/Article.aspx?articleId=643927&amp;publicationSubCategoryId=92</link>
</article>
<article>
<title>80-anyos lola nahulihan ng $147B treasury bonds</title>
<author>Ni Butch Quejada</author>
<date>
<month>December</month>
<day>31</day>
<year>2010</year>
</date>
<body>MANILA, Philippines - Pansamantalang pinigil ng mga tauhan ng Bureau of Customs sa Ninoy Aquino International Airport (NAIA) Terminal 1 ang isang lola na may dalang US$147 billion halaga ng mga bogus US treasury bonds kaya kinumpiska nila ang mga ito bago sumakay ng isang international flight aircraft patungong USA, kamakalawa ng gabi. Kinilala ng Customs ang isang Lethia Aragon, 80 anyos, isang Filipino-American national na nakunan ng may 294 piraso ng treasury bonds na tig-US$500,000 ang halaga ng bawat. Si Aragon ay sasakay sa Continental Micro Asia flight 934 patungong Amerika pero nagduda ang mga awtoridad sa paliparan ng dumaan sa x-ray machine ang kanyang bag at bagahe. Sinabi ni Aragon, binili niya ng P100,000 ang US treasury bond sa isa ring US citizen pero hindi niya alam na bogus o peke pala ito. Gayunman, agad din pinaalis ng bansa si Aragon matapos masuri ng taga- US Embassy ang nasabing pekeng bonds.</body>
<link>http://www.philstar.com/Article.aspx?articleId=643929&amp;publicationSubCategoryId=92</link>
</article>
<article>
<title>2 pamilya nagrambol sa NAIA</title>
<author>Ni Butch Quejada</author>
<date>
<month>December</month>
<day>31</day>
<year>2010</year>
</date>
<body>MANILA, Philippines - Dalawang Filipino-Chinese families ang nag-rambulan sa arrival area ng Ninoy Aquino International Airport (NAIA) Terminal 2 matapos silang dumating ga&amp;shy;ling Singapore sakay ng Philippine Airlines flight PR 512, kamakalawa. Ang pangyayari ay nasaksihan ng may 200 pasahero ng nasabing eroplano kabilang dito ang mga immigration em&amp;shy;ployees, customs personel at ang mga umawat na miyembro ng MIAA police. Kinilala ng mga awtoridad sa paliparan sina Ernesto Sy ng Bel Air Village,&amp;nbsp; Makati City at ang nakalaban nitong sina&amp;nbsp;Patrick Llamado Chua at Henson Chua, ng&amp;nbsp;Magsaysay St., Manila. Ayon sa ulat, nag-umpisa ang suntukan habang nakapila ang mga ito sa arrival immigration area. Napag-alaman na nag&amp;shy;karoon ng singitan sa pila sa immigration kaya umano nagkamurahan hanggang sa humantong ito sa suntukan. Gayunman dahil sa nangyari, dinala ng mga awtoridad sa paliparan ang dalawang pamil&amp;shy;ya para ipagharap ng reklamong alarm and scandal. Ayon sa impormas&amp;shy;yon, nagkasundo din umano ang dalawang pamilya matapos magsilamig ang mga ulo nito.</body>
<link>http://www.philstar.com/Article.aspx?articleId=643930&amp;publicationSubCategoryId=92</link>
</article>
<article>
<title>Budget ng DepEd umakyat ng 19%</title>
<author>Ni Danilo Garcia</author>
<date>
<month>December</month>
<day>31</day>
<year>2010</year>
</date>
<body>MANILA, Philippines - Nagpasalamat ang Department of Education (DepEd) sa inapruba&amp;shy;hang pondo nito ng Kongreso na higit na mataas ng 19 porsyento kung saan tututok ito ngayon sa pagpapalakas ng “universal kindergarten program” nito sa taong 2011. Inaprubahan ng Senado at Kongreso ang P207 bilyong pondo para sa DepEd mula sa dating P175 bilyon ngayong 2010.&amp;nbsp; Sinabi ni Education Secretary Armin Luistro na matututukan na nila nga&amp;shy;yon ang pagpapalakas sa kindergarten sa pagtanggap ng mga mag-aaral na may edad 5-taong gulang upang mas maihanda ang mga ito sa pagpasok sa grade 1 sa elementarya. Sa unang tatlong buwan ng 2011, uunahin umano ng DepEd ang kons&amp;shy;truksyon sa mga pasilidad para sa kindergarten sa mga pampublikong paaralan upang magamit sa araw ng pasukan sa Hunyo. Muling hinikayat ng ahensya ang mga magulang ng mga bata na maagang magparehistro sa Enero upang makaiwas sa haba ng pila sa Mayo at Hunyo.&amp;nbsp;Base umano sa mga pag-aaral, ang mga mag-aaral na may positibong karanasan sa “pre-school” ay mas nagnanais na makapagtapos ng pag-aaral.</body>
<link>http://www.philstar.com/Article.aspx?articleId=643931&amp;publicationSubCategoryId=92</link>
</article>
<article>
<title>Firecracker zone sa bawat bgy. ipatutupad</title>
<author></author>
<date>
<month>December</month>
<day>31</day>
<year>2010</year>
</date>
<body>MANILA, Philippines - Upang makaiwas sa anumang aksidente sa pagsalubong ng bagong taon ay mahigpit na ipa&amp;shy;tutupad ni Caloocan City Mayor Enrico “Recom” Echiverri ang “firecracker zone” sa bawat barangay. Ayon kay Echiverri, ito ang naisip na paraan ng lokal na pamahalaan upang makaiwas sa anumang posibleng aksidente ang mga residente sa pagsalubong ng mga ito sa pagdating ng taong 2011. Sa pamamagitan ng “firecracker zone”, magta&amp;shy;takda ang lokal na pamahalaan ng mga lugar sa bawat barangay kung saan maaari lamang magpaputok ang mga residente upang maiwasan ang makaaksidente habang nagpapaputok. Sinumang mahuhuli ay nakatakdang parusahan base na rin sa nakasaad sa batas kaya’t pinayuhan ni Echiverri ang mga residente na sumunod na lamang sa kautusan upang hindi na magambala ang mga ito. “Para sa kaligtasan na rin nating lahat ang pagpapatupad ng firecracker zone kaya’t huwag na sana tayong lumabag sa batas upang hindi na rin maperwisyo ang pagsalubong natin sa taong 2011,” sabi ni Echiverri.</body>
<link>http://www.philstar.com/Article.aspx?articleId=643932&amp;publicationSubCategoryId=92</link>
</article>
<article>
<title>I will rabbit!</title>
<author></author>
<date>
<month>December</month>
<day>31</day>
<year>2010</year>
</date>
<body>.</body>
<link>http://www.philstar.com/Article.aspx?articleId=644059&amp;publicationSubCategoryId=92</link>
</article>
</data>